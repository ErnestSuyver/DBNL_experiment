<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
<teiHeader>
<fileDesc>
<titleStmt>
    <title type="main">Studiën en schetsen over vaderlandsche geschiedenis en letteren. Deel 4</title>
     <author>R.C. Bakhuizen van den Brink</author>
</titleStmt>
<editionStmt>
<p>GEBRUIKT EXEMPLAAR</p>
    <p>exemplaar universiteitsibliotheek Leiden, signatuur: Hotz 3859</p>
<p>&nbsp;</p>
<p>ALGEMENE OPMERKINGEN</p>
    <p>Dit bestand biedt, behoudens een aantal hierna te noemen ingrepen, een diplomatische weergave van het vierde deel van <hi rend="i">Studiën en schetsen</hi> van R.C. Bakhuizen van den Brink, na zijn dood uitgegeven door P.A. Tiele in 1877. </p>
<p>&nbsp;</p>
<p>REDACTIONELE INGREPEN</p>
<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. 455) is niet opgenomen in de lopende tekst.  Het erratum van p. VIII is in de lopende tekst verbeterd.</p>
    <p> </p> 
    <p><hi rend="b">[<hi rend="i">p. I</hi>]</hi></p>
    <p>STUDIEN EN SCHETSEN
        <lb/>
        <hi rend="sc">over</hi>
        <lb/>
        VADERLANDSCHE GESCHIEDENIS
        <lb/>
        <hi rend="sc">en</hi>
        <lb/>
        LETTEREN,
        <lb/>
        <hi rend="sc">door
            <lb/>
            r.c. bakhuizen van den brink</hi>.</p>
    <p><hi rend="sc">vierde deel</hi>.</p>
    <p><hi rend="sc">'s gravenhage, martinus nijhoff</hi>. 1877.</p>
    <p> </p> 
    <p><hi rend="b">[<hi rend="i">p. II</hi>]</hi></p>
    <p><hi rend="sc">leiden: boekdrukkerij van l. van nifterik bz.</hi></p>
    <p> </p> 
    <p><hi rend="b">[<hi rend="i">p. VII</hi>]</hi></p>
    <p><hi rend="spat">INHOUD</hi>.</p>
    <p><table>
        <row>
            <cell role="header"/>
            <cell role="header">Bladz.</cell>
        </row>
        <row>
            <cell>Nasporingen op het Rijks-Archief te Weenen</cell>
            <cell>1.</cell>
        </row>
        <row>
            <cell>Nasporingen op het Rijks-Archief te Brussel</cell>
            <cell>16.</cell>
        </row>
        <row>
            <cell>Het Oost- en West-Indisch Archief te Amsterdam</cell>
            <cell>76.</cell>
        </row>
        <row>
            <cell>Voorstel aangaande eene geschiedenis van den Nederlandschen waterstaat</cell>
            <cell>104.</cell>
        </row>
        <row>
            <cell>De uitgave van bronnen en bouwstoffen voor de Nederlandsche krijgsgeschiedenis</cell>
            <cell>125.</cell>
        </row>
        <row>
            <cell>Thomas Babington, Lord Macaulay</cell>
            <cell>161.</cell>
        </row>
        <row>
            <cell>Markerhoofd</cell>
            <cell>197.</cell>
        </row>
        <row>
            <cell>Isaac Lemaire</cell>
            <cell>225.</cell>
        </row>
        <row>
            <cell>Korte opstellen en karakterschetsen:</cell>
            <cell/>
        </row>
        <row>
            <cell>De ‘Contumes d'Amiens’</cell>
            <cell>291.</cell>
        </row>
        <row>
            <cell>Wurm over F. en L. van Aitzema</cell>
            <cell>292.</cell>
        </row>
        <row>
            <cell>Het ‘Procès du comte d'Egmont’ van De Buvay</cell>
            <cell>295.</cell>
        </row>
        <row>
            <cell>Emile Léonard Jean-Baptiste Gachet</cell>
            <cell>298.</cell>
        </row>
        <row>
            <cell>De archivaris Johann Peter Fuchs</cell>
            <cell>301.</cell>
        </row>
        <row>
            <cell>De Mémoires van Jean Ron</cell>
            <cell>302.</cell>
        </row>
        <row>
            <cell>Slingelandts papieren</cell>
            <cell>304.</cell>
        </row>
        <row>
            <cell>De laatste gravin van Megen</cell>
            <cell>306.</cell>
        </row>
        <row>
            <cell>De ‘Société pour la publication des mémoires relatifs à l'histoire de la Belgique.’</cell>
            <cell>308.</cell>
        </row>
        <row>
            <cell>Joseph Chmel</cell>
            <cell>319.</cell>
        </row>
        <row>
            <cell>A.G.B. Schayes</cell>
            <cell>322.</cell>
        </row>
        <row>
            <cell>C. von Rommel</cell>
            <cell>324.</cell>
        </row>
        <row>
            <cell>G.F. Warm</cell>
            <cell>325.</cell>
        </row>
        <row>
            <cell>Twee veilingen van handschriften</cell>
            <cell>327.</cell>
        </row>
        <row>
            <cell>H. von Syhel's tijdschrift en het Czechisme</cell>
            <cell>334.</cell>
        </row>
    </table></p>
    <p> </p> 
    <p><hi rend="b">[p. VIII]</hi></p>
    <p><table>
        <row>
            <cell role="header"/>
            <cell role="header">Bladz.</cell>
        </row>
        <row>
            <cell>Het monument voor Egmont en Hoorne</cell>
            <cell>389.</cell>
        </row>
        <row>
            <cell>De voortzetting der Acta sanctorum</cell>
            <cell>343.</cell>
        </row>
        <row>
            <cell>Champagney</cell>
            <cell>345.</cell>
        </row>
        <row>
            <cell>De restauratic van de Groote zaal te 's Gravenhage</cell>
            <cell>347.</cell>
        </row>
        <row>
            <cell>Laatste berigten omtrent de Groote zaal</cell>
            <cell>356.</cell>
        </row>
        <row>
            <cell/>
            <cell/>
        </row>
        <row>
            <cell>Tesselschade Roemers</cell>
            <cell>357.</cell>
        </row>
        <row>
            <cell>David Jacobus van Lennep</cell>
            <cell>363.</cell>
        </row>
        <row>
            <cell>De bronnen over de geschiedenis van den opstand tegen Spanje</cell>
            <cell>376.</cell>
        </row>
        <row>
            <cell>Uit de Brieven aan Bake en Geel</cell>
            <cell>384.</cell>
        </row>
        <row>
            <cell/>
            <cell/>
        </row>
        <row>
            <cell>Lijst van Bakhuizen van den Brink's geschriften</cell>
            <cell>446.</cell>
        </row>
    </table></p>
    <p><hi rend="spat">VERBETERING</hi>.</p>
    <p>Op blz. 37 regel 3 v.o. leze men Tisnacq in plaats van Teruacq.</p>
<p>&nbsp;</p>
</editionStmt>
<publicationStmt>
<availability>
<p>2008 dbnl</p>
<p>&nbsp;</p>
</availability>
    <idno>bakh003stud04_01</idno>
</publicationStmt>
<notesStmt><note>ebook</note>
<note>grieks</note>
</notesStmt>
<sourceDesc>
    <p>R.C. Bakhuizen van den Brink, <hi rend="i">Studiën en Schetsen over vaderlandsche geschiedenis en letteren. Vierde deel</hi>. (ed. P.A. Tiele). Martinus Nijhoff, Den Haag 1877</p>
<p>&nbsp;</p>
</sourceDesc>
</fileDesc>
<encodingDesc>
<p>DBNL-TEI 1</p>
</encodingDesc>
       <ebook>
           <bibl>
               <title type="main">Studiën en schetsen over vaderlandsche geschiedenis en letteren. Deel 4</title>
               <author>R.C. Bakhuizen van den Brink</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Studiën en schetsen over vaderlandsche geschiedenis en letteren. Deel 4</title>
               <author>R.C. Bakhuizen van den Brink</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc>
<change>
    <date>2008-01-07</date>
<respStmt>
<name>CB</name>
</respStmt>
    <item>colofon toegevoegd</item>
</change>
</revisionDesc>
</teiHeader>
<text>
    <interpGrp>
        <interp type="primair" value="bakh003stud04"/>
        <interp type="primair" value="bakh003stud00"/>
        <interp type="editeur" value="tiel002"/>
    </interpGrp>
<body>
<div type="chapter">
<interpGrp>
<interp type="primair" value="tiel002"/>
</interpGrp>
<pb n="III"/>
<head rend="h3">Voorbericht.</head>
<p><hi rend="sc">Bakhuizen van den Brink</hi> had slechts het eerste deel zijner ‘Studien en Schetsen’ in het licht gegeven, toen de dood hem verraste. Zijn vriend <hi rend="sc">Potgieter</hi> nam toen de voortzetting dier uitgave op zich. Het was zijn voornemen - zoo luidde een bericht, dat aan de eerste aflevering van het tweede deel werd toegevoegd - ‘om de verschillende opstellen weer te geven zooals hij ze vond, slechts hier en daar, wat spelling en woordschikking betreft, gewijzigd in den geest des schrijvers, zooals deze zelf de uitgave van het eerste deel der Studien en Schetsen bezorgde.’</p>
<p>‘Ten volle overtuigd dat ieder geschrift moet worden beoordeeld naar zijne dagteekening,’ stelde hij zich voor ‘de stukken te doen voorafgaan of te doen volgen door inleiding of aanteekeningen over den tijd
<pb n="IV"/>en den toestand waarin zij het licht zagen; eene roode draad, die gelegenheid geven zou al de bijzonderheden in te lasschen over het inwendig en het uitwendig leven des auteurs, tot eene volledige waardeering van zijnen invloed op onze letterkunde.’</p>
<p>Hoe breed <hi rend="sc">Potgieter</hi> die taak had opgevat, daarvan strekke het tweede deel ten bewijze. Maar hij had zijn arbeid nauwelijks aangevangen toen de dood ook dezen genialen man van ons wegnam. Was het te verwonderen dat niemand zijne nalatenschap durfde aanvaarden, en dat men besluiten moest tot het eenvoudig uitgeven der overige opstellen?</p>
<p>Toen mijn vriend <hi rend="sc">Nijhoff</hi> dit aan mij opdroeg, moest ik beginnen met eene keuze te doen. Veel toch zou de schrijver zonder twijfel zelf geen herdruk waardig gekeurd hebben. De heeren <hi rend="sc">Fruin</hi> en <hi rend="sc">Vosmaer</hi> hadden de welwillendheid mij bij die keuze voor te lichten. Misschien zullen sommigen van oordeel zijn dat zij te beperkt is geweest. Veel liever draag ik dat verwijt dan dat men mij beschuldigen zou door een te ruime keuze niet in den geest van den overledene te hebben gehandeld.</p>
<p>Met wijzigingen in spelling en woordschikking ben ik spaarzaam geweest. <hi rend="sc">Bakhuizen</hi> is hoe langer hoe meer een goed stylist <hi rend="spat">geworden</hi>, doch ik achtte mij niet bevoegd den stijl der vroegere opstellen geheel in den geest der latere te veranderen.</p>
<p>Wie eene studie wil maken van 'tgeen <hi rend="sc">Bakhuizen</hi> geschreven heeft zal in de Lijst die aan dit deel is
<pb n="V"/>toegevoegd daarvan eene zoo volledig mogelijke opgaaf vinden. De heer <hi rend="sc">Vosmaer</hi> heeft zich de moeite willen getroosten om mij alles aan te wijzen wat naar zijne herinnering de Konst- en Letterbode en de Nederlandsche Spectator van onzen schrijver hebben opgenomen. Na de uitgave van het Derde deel maakte de heer J. <hi rend="sc">Tideman</hi> mij opmerkzaam dat ook in het door hem in 1853 uitgegeven tijdschrift ‘Nederlandsch Athenaeum’ zich een paar uitstekende bijdragen van <hi rend="sc">Bakhuizen</hi> bevonden; hoewel deze eene plaats hadden moeten vinden bij de letterkundige opstellen in het Derde deel, zal wel niemand het afkeuren dat ik ze aan de historische opstellen in het Vierde heb toegevoegd. Het verslag dat daarop volgt over de bronnen voor de geschiedenis van den opstand tegen Spanje is ontleend aan de notulen eener wetenschappelijke vereeniging in 1846 te Leiden opgericht, waarin de sprekers zelven hunne voordrachten resumeerden. Ik dank de mededeeling daarvan aan den heer <hi rend="sc">Fruin</hi>.</p>
<p>Aan de welwillende vergunning van Z. Exc. den Minister van binnenlandsche zaken is men de openbaarmaking der verslagen over <hi rend="sc">Bakhuizen</hi>'s nasporingen op de Archieven te Weenen en te Brussel verschuldigd.</p>
<p>De heer Dr. N.J.B. <hi rend="sc">Kappeyne van de Coppello</hi> te Amsterdam had de goedheid mij op mijn verzoek eene reeks van brieven, door <hi rend="sc">Bakhuizen</hi> aan zijne leermeesters en vrienden <hi rend="sc">Bake</hi> en <hi rend="sc">Geel</hi> geschreven, toe te vertrouwen, met de vergunning om daarvan uit te geven wat ik hiertoe geschikt achtte. Die correspon-<pb n="VI"/>dentie is voor de kennis van <hi rend="spat">den mensch</hi> <hi rend="sc">Bakhuizen</hi> onschatbaar, maar wat op zijne levensomstandigheden betrekking heeft kon thans nog niet openbaar gemaakt worden. Zij behelst echter ook veel wat tot beter waardeering van den <hi rend="spat">geleerde</hi> en den <hi rend="spat">schrijver</hi> kan dienen. Wat de philologische kwesties betreft, die in die brieven besproken werden, de mededeeling daarvan moge ook nu nog belangrijk zijn, maar zij was in deze bundels niet op haar plaats. Dat er buitendien nog een rijke oogst overbleef mogen de uitvoerige uittreksels aan het eind van dezen bundel bewijzen. Menigeen zal met mij dankbaar zijn voor de liberaliteit waarmede de openbaarmaking daarvan werd toegestaan.</p>
<p>&nbsp;</p>
<p><hi rend="sc"><hi rend="spat">Leiden</hi></hi>, October 1877.</p>
<p>P.A. TIELE.</p>
</div>
<div type="chapter">
<pb n="1"/>
<head rend="h3">Nasporingen op het Rijks-Archief te Weenen.</head>
<q rend="bq">[Ontleend aan een Verslag, uit Brussel in Mei 1846 door B.v.d.B. ingediend aan den Minister van buitenlandsche zaken, door wiens bemiddeling hij tot het Archief toegang had verkregen. De stukken waarvan hij de inzage wenschte waren inzonderheid zulke die betrekking hadden op de onderhandelingen, gevoerd tusschen de Duitsche vorsten en den Keizer vóór en gedurende de krijgsgebeurtenissen in Nederland in 't jaar 1568 en de correspondentie van Margaretha van Parma, regentes der Nederlanden, met hare ondergeschikte collegiën en beambten en met den koning, Philips II. Het Oostenrijksche Gouvernement gaf hem echter op onbekrompen wijze verlof om gebruik te maken van alle stukken op het Archief, die voor de geschiedenis der Nederlanden belangrijk waren.]</q>
<p>........ Bij de betoonde vrijgevigheid der Oostenrijksche Regering achtte ik het raadzamer af te wachten, wat men mij op mijne algemeene aanvrage naar stukken tot den aanvang van den Nederlandschen vrijheidsoorlog betrekkelijk van zelf zou voorleggen. dan door voorbarige en te strikt bepaalde vordering mij misschien den weg af te sluiten tot stukken, in het Archief mogelijk voorhanden, maar waarop
<pb n="2"/>voor het oogenblik mijne aandacht niet viel: te meer, dewijl ik van den omvang en inhoud van het Archief geene kennis had en daaromtrent geene volledige inlichting verkrijgen kon.</p>
<p>Ik verheug mij, dat de uitslag mijne handelwijze regtvaardigde. Ik zag mij een rijkdom van oorspronkelijke stukken medegedeeld, waarbij het veeleer noodig was den kring mijner onderzoekingen enger te beperken, dan mijne eischen uit te breiden. Bij den weinigen tijd en de beperkte middelen, welke mij ten dienste stonden, rekende ik het van meer belang voor eene kleine maar aan gebeurtenissen rijke tijdsruimte de documenten zooveel mogelijk bijeen te brengen, dan een onvolkomen overzigt van een grooter bestek te nemen, zonder anders dan slechts gedeeltelijke en onzamenhangende bijdragen tot het geheel te kunnen leveren.</p>
<p>Het zij mij vergund, meer in het bijzonder ter kennisse van Uwe Exc. te brengen wat ik op deze wijze verzameld heb.</p>
<p>Het eerste, wat mij werd medegedeeld en door mij afgeschreven, was een register bevattende de brieven tusschen Margaretha van Parma en den Prins van Oranje gewisseld, gedurende diens bestuur te Antwerpen in de maanden Julij-October 1566. Deze brieven ten getale van 56 bevonden zich in dit register als gelijktijdige kopij, op last der Landvoogdes door haren secretaris de Penants vervaardigd en aan de magistraat van Antwerpen afgeleverd, ‘à leur très grande instance’, waarschijnlijk om bij eene eventueele verantwoording wegens het gebeurde gedurende de onlusten als bewijsstukken te dienen.</p>
<p>Schoon deze brieven onuitgegeven zijn, en eene der belangrijkste gebeurtenissen ten onderwerp hebben, ben ik echter verre van hunne waarde te overdrijven. Het voorgevallene te Antwerpen in het jaar 1566, heeft in den pensionaris van Wesembeecke, die tijdgenoot en ooggetuige was, een zoo getrouw berigtgever gevonden, dat men zelfs uit Archieven niet vele nieuwe of nauwkeuriger bijzonderheden verwachten kan. De gezegde brieven ontleenen dan ook hoofdzakelijk
<pb n="3"/>hunne waarde aan de personen der schrijvers. Maar hetgeen vooral de belangrijkheid mijner kopijen vermindert, is dat de heer Gachard, directeur van het Archief te Brussel, dezelfde brieven onder zijne verzameling van onuitgegeven stukken van en betreffende Prins Willem I naar de originelen zelve heeft afgeschreven, en te eeniger tijde voor den druk bestemt.</p>
<p>Het tweede, wat mij werd medegedeeld, was een dergelijk register, waarin de briefwisseling tusschen Philips II, Margaretha van Parma en den Hertog van Alva gedurende den togt van dezen naar en de eerste maanden van zijn verblijf in de Nederlanden. Meest al de brieven die ik hier heb aangetroffen waren onbekend en voor de geschiedenis van het hoogste gewigt. Zij bevatten het bewijs voor de welwillendheid waarmede de Landvoogdes zich heeft beijverd den Koning tot meerdere lankmoedigheid te stemmen, en de aankomst der vreemde benden van den vaderlandschen bodem af te keeren; voor den invloed, welken op dit tijdstip de graaf van Mansfeld aan het hof der Landvoogdes en op den gang der zaken uitoefende, Mansfeld wiens persoonlijkheid gewis hoogere waardeering toekomt, dan aan hem tot dusverre is ten deele gevallen; voor de lafhartigheid en traagheid van Philips II, waaraan wel hoofdzakelijk de oorzaak is toe te schrijven dat niet gebezigd is geworden het eenige en zekere middel om alles tot de vorige orde te doen terugkeeren, zijne persoonlijke tusschenkomst namelijk; voor de stille oneenigheid die tusschen den Koning en de Landvoogdes plaats had en de arglist, waarmede Alva overeenkomstig zijnen last haar het gezag uit de handen goochelde; voor de overeenstemming tusschen dezen en den Koning in de zaak der Graven van Egmont en Hoorne, wier lot in Spanje reeds vooruit was beslist, en op de eventualiteiten van wier proces alles in overleg met de raadslieden des Konings aldaar was voorbereid.</p>
<p>Door deze brieven, in alles ten getale van 75, werd ik tot nadere onderzoekingen geleid omtrent hetgeen er in het al-<pb n="4"/>gemeen van de correspondentie tusschen Margaretha van Parma en Philips II in het Weener Archief was overgebleven. Ik verheug mij Uwe Exc. te kunnen verzekeren, dat mijne verwachting te dien opzigte alleszins is overtroffen geworden.</p>
<p>In het jaar 1794 namelijk werd naar Weenen overgebragt al wat tot dusverre te Brussel in het archief van den Raad van State was bewaard. Het was daar dat de correspondentiën van Philips II met de Landvoogden der Nederlanden hadden berust, van het bestuur van Emmanuel Philibert van Savoije sedert 1556 tot op dat van den Aartshertog Albertus in 1595; vele stukken zelfs, die naar Spanje gezonden waren, werden aan de Infante Isabelle afgestaan en door haar herwaarts overgebragt. Dat alles was thans het eigendom van het K.K. archief. Uwe Exc. kan daaruit beoordeelen, welk eene rijke mijn voor de geschiedenis onzes vaderlands ik hier ontsloten vond.</p>
<p>Om bij een der gewigtigste tijdperken mijne navorschingen aan te vangen, besloot ik na te gaan wat de correspondentie van Margaretha en Philips omtrent de terugroeping des Kardinaals van Granvelle en de aanleiding daartoe behelsde en vandaar dat onderzoek voort te zetten tot op het tijdstip, welks uitvoeriger behandeling ik steeds in het oog hield: het jaar 1568 en den eersten veldtogt van Prins Willem van Oranje. Maar zoozeer overstelpte mij de menigte van zaken, dat ik het schade achtte slechts datgene af te schrijven, wat in mijne raming paste en het overige, dat van algemeen en groot belang voor de geschiedenis was, ongebruikt te laten. Ik maakte derhalve van de aangebodene gelegenheid gebruik en trachtte alles aan te winnen wat voor de vaderlandsche historie van gewigt was en tot hare opheldering kon strekken.</p>
<p>Om Uwe Exc. over de waarde der stukken te doen oordeelen, zij mij een korte uitweiding over de briefwisseling van Philips II met Margaretha van Parma vergund.</p>
<p>Er bestond namelijk van den aanvang harer regering af tusschen beiden eene dubbele briefwisseling. De eene was
<pb n="5"/>geheim, werd dikwijls zelfs buiten tusschenkomst van een geheimschrijver gevoerd, en daar beide personen het Fransch niet dan zeer onvolkomen magtig waren, in het Spaansch. Wat de geschiedschrijver Strada uit deze briefwisseling heeft medegedeeld, bewijst hare belangrijkheid en om den wille der wetenschap mogen wij ons verheugen, dat het den heer Gachard gelukt is, op zijne reis door last van het Belgische Gouvernement ondernomen, deze briefwisseling aan hare schuilhoeken te onttrekken. Zonder echter voorbarig te oordeelen over eene verzameling met welker uitgave zich de verdienstelijke Archivist nog steeds bezig houdt, kunnen wij uit de aangehaalde berigten van Strada met grond vermoeden, dat, welke blikken die briefwisseling ons ook in de verborgene beweegredenen en inzigten des Konings en zijner zuster moge vergunnen, zij echter te zeer onder den invloed van hartstogt en vooroordeel, onder de influisteringen van wangunst, achterdocht en partijzucht geschreven is, om in haar die kalmte en juistheid van voorstelling te wachten, welke de geschiedenis tot haren grondslag verlangt. Hoe belangrijk ook voor de kennis der individualiteit van hare schrijvers, onzeker is hare waarde voor de juiste beoordeeling der daden van anderen, en voor den onpartijdigen onderzoeker kan zij slechts als nevenbron gelden naast die andere briefwisseling, waarin de staat der zaken en de gedragingen der personen naar zekere berigten en als openbaar erkend, buiten invloed der driften, en met het karakter van officiëlen ernst wordt medegedeeld.</p>
<p>Het is deze andere correspondentie, welke het mij gelukt is bijna in haar geheel terug te vinden en aan mijn vaderland aan te bieden. Meestal maandelijks, en sedert met het jaar 1566 de omstandigheden eene zorgelijker wending hadden genomen, vaak wekelijks zoud Margaretha van Parma hare depêches naar den Koning; zij waren in het Fransch en doorgaans met overleg van hare raden gesteld. Regelmatig bestonden zij uit ten minste vier brieven van grooteren om-<pb n="6"/>vang. De eerste brief was de zoogenaamde lettre générale of <hi rend="spat">lettre en matière d'état</hi>. De Landvoogdes gaf daarin den Koning verslag van den staat des lands, van de daden van haar bestuur, van hetgeen besloten was in den Raad van State, van de onderhandelingen met de vreemde mogendheden, enz. De tweede brief was de <hi rend="spat">lettre en matière de religion</hi>. De Landvoogdes gaf daarin verslag van de maatregelen ter invoering der nieuwe bisdommen te werk gesteld, van den staat van de godsdienst, van den voortgang welken de Hervorming maakte en de middelen door haar te baat genomen om die te keer te gaan, van het leven der geestelijken en van den toestand der kloosters en abdijen. In deze beide klassen van brieven vindt men alles bijeen wat voor de geschiedenis van gewigt is. Minder belangrijk is zeker de derde klasse van brieven, de <hi rend="spat">lettres en matière de finances</hi>; zij werden met overleg van den Raad van Financiën geschreven en ik heb er aangetroffen die kennelijk het blijk droegen uit de pen van den sedert zoo beruchten Jaques Reingoudt te zijn gevloeid en door den Tresorier-Generaal Gaspar Schetz herzien en verbeterd. In deze brieven berigt de Landvoogdes omtrent den toestand der openbare geldmiddelen, het beheer der domeinen, de aanwending van 's lands inkomsten, de onderhandeling met de Staten ten aanzien der Beden, de middelen ter dekking der onkosten welke de talrijke benden, door den Koning vooral in Duitschland in waardgeld
gehouden, veroorzaakten. Toch zijn ook deze brieven niet van belang ontbloot, al ware het slechts ter wijziging van een gevoelen door den beroemden geschiedschrijver Ranke met veel schijn van bewijs ondersteund. Het blijkt namelijk daaruit, dat wel verre dat deze gewesten voor de kroon van Spanje de hoofdbron harer inkomsten zouden geweest zijn, haar beheer zoo kostbaar was, dat telkens aanzienlijke inkomsten uit Spanje vereischt werden om het tekort te dekken en dat, wat ook Ranke beweerd hebbe omtrent de schrale voordeelen welke de goudmijnen van Ame-<pb n="7"/>rica destijds nog opleverden, toch bij de dekking der kosten hoofdzakelijk op de aankomst der Indische vloot werd gerekend, en dat in de verwachting van het goud daardoor aangebragt de kooplieden te Augsburg, Genua en Antwerpen den Koning de gevraagde voorschotten inwilligden. De vierde klasse van brieven eindelijk zijn de <hi rend="spat">lettres en matière de consulte</hi>. Daarin werden de meer bijzondere zaken behandeld, waarvan de beslissing aan den Koning stond, de rekwesten van particulieren, de openstaande ambten, zoowel geestelijke als wereldlijke en de personen geschikt om die te bekleeden. Vele dezer brieven zijn, wat hunnen inhoud betreft, van alle belang ontbloot; daar zij echter nu en dan personen betreffen, in de geschiedenis vermaard, of de dagteekening en zamenhang van sommige gebeurtenissen nader bepalen, heb ik ook deze brieven niet verwaarloosd, maar daarvan onderscheidene geheel of gedeeltelijk afgeschreven.</p>
<p>De brieven van Philips II in antwoord op de depêches zijn meestal kort en zouden nog korter zijn, zoo niet dikwerf de voorslagen hem door de Landvoogdes gedaan, benevens de punten van overweging daarin op eene langwijlige wijze waren herhaald; nu en dan beantwoordde de Koning de onderscheidene voorslagen die in de <hi rend="spat">lettres de consulte</hi> hem waren gedaan, in afzonderlijke brieven. Opmerkelijk is het dat aan vele zijner brieven, meestal door zijnen geheimschrijver Courtewille in het net gebragt, door den koning zelven in het Spaansch (die brieven zijn overigens in het Fransch) eenige woorden zijn toegevoegd, hetzij om op de gegeven bevelen sterker aan te dringen, hetzij om zijn persoonlijken wil en gezindheid nader te verklaren.</p>
<p>Van de brieven van Margaretha van Parma zijn slechts de minuten voorhanden, geschreven door hare secretarissen Berty en van der Aa. De brieven over finantieele onderwerpen zijn, zoo ik vermoed, van de hand van Reingoudt, en zeer vele daarvan ontbreken in de omslagen. De heer Gachard heeft zich over de teleurstelling beklaagd, in Spanje niet de origi-<pb n="8"/>neelen der Fransche briefwisseling van Margaretha te hebben aangetroffen; waarschijnlijk berusten die origineelen nog in de Archieven van Parma. Maar de minuten welke zich te Weenen bevinden, dragen een hoogst authentiek karakter. Het was naar deze minuten dat de brieven van Margaretha in de registers door haren secretaris de Penants werden opgenomen; het was naar deze minuten, dat de kopijen werden afgeleverd aan zulke personen die daarvan afschrift, hetzij als geregtelijk bewijs hetzij om andere redenen, hadden verlangd. De brieven daarentegen van Philips zijn geheel oorspronkelijk, zooals zij in Spanje door zijn secretaris geschreven en door hemzelven onderteekend zijn.</p>
<p>Hoe aanzienlijk ook het getal van stukken zij op deze wijze der vergetelheid ontrukt, had ik echter te bejammeren meermalen melding te vinden van brieven, welke thans aan de omslagen ontbraken; vooral van de finantieele brieven zijn de meeste authentieke minuten verloren gegaan. Gelukkigerwijze echter vullen de registers van den secretaris de Penants menigwerf het ontbrekende aan. Die registers zijn met de stukken zelve deels naar Weenen vervoerd geworden, deels in België terug gebleven, zoodat ik hoop de verzameling van brieven, tusschen den Koning en de Landvoogdes gewisseld, tot de meest mogelijke volledigheid te brengen.</p>
<p>Aan de brieven des Konings zoowel als aan de minuten van de brieven der Landvoogdes zijn geannexeerd vele hetzij origineele stukken hetzij kopijen tot het verhandelde in de de brieven betrekkelijk. Er zijn daaronder staatspapieren van groot gewigt. Het zij mij vergund daarvan aan te voeren: de rekwesten door de stad Antwerpen tegen de invoering der inquisitie en de oprichting van den bisschoppelijken zetel aldaar ten jare 1562-1563 en de antwoorden daarop van den Koning; de instructie van Armenteros in 1563 naar Spanje gezonden om aan te dringen op de terugroeping van den Kardinaal van Granvelle; de beraadslagingen zoo in Spanje als in Nederland gehouden ten aanzien der aanneming van
<pb n="9"/>het Concilie van Trente; de instructien van Robles, door de Landvoogdes in 1567 aan den Koning, en van Francesco d'Yvarra, door den hertog van Alva naar Brussel gezonden, om de Landvoogdes op zijne komst voor te bereiden en de aanvankelijk te treffen maatregelen te beramen. Van de briefwisseling van Alva met Margaretha in 1567, welke ik reeds naar een bijzonder register had afgeschreven, voud ik de minuten en originelen in den omslag van 1567 terug. In hetzelfde omslag en in dat van het jaar 1566 bevond zich de briefwisseling tusschen Margaretha met den markgraaf van Bergen en den baron van Montigny, gedurende hun oponthoud in Spanje; gelijk ook die van de Landvoogdes met de zegelbewaarders Karel van Tisnacq, Joachim Hopperus en den secretaris Courtewille.</p>
<p>Het aantal brieven op deze wijze door mij bijeengebragt, bedraagt meer dan drie honderd vijftig. Tot deze 350 reken ik alleen de brieven van Margaretha en den Koning met die van anderen aan een van beiden, doch niet de stukken tot hunne briefwisseling behoorende, waarvan het getal ruim het dubbele bedraagt. Buitendien vangen mijne kopijen eerst met het jaar 1563 aan, ook omdat de omslagen van 1559-1563 niet dezelfde volledigheid hebben. Het zal mij echter gemakkelijk vallen het ontbrekende, hetzij bij een latere reize, hetzij door de verbindingen, welke ik te Weenen heb aangeknoopt, aan te vullen.</p>
<p>Ik had de eer in mijn bijgaand schrijven Uwer Exc. te verzekeren, dat ik met dankbaarheid en eerbied alle wenken heb ontvangen, welke het aan het Gouvernement van Zijne Majesteit zou behagen mij omtrent het gebruik, dat men van deze stukken gemaakt wenschte, te geven. Ik heb echter tevens mijnen uitgever last gegeven de uitgave der briefwisseling van Margaretha van Parma met Philips II door mij als aanstaaude aan te kondigen. Ik acht het mijn pligt Uwer Exc. deze schijnbare tegenstrijdigheid te verklaren.</p>
<p>In België gekomen vond ik den heer Gachard ijverig bezig
<pb n="10"/>met het bezorgen van de door hem uit Spanje verkregen geheime briefwisseling. De stukken welke in mijn bezit waren had hij op zijne reize vergeefs gezocht en het vermoeden opgevat, dat zij slechts te Weenen of te Parma konden voorhanden zijn. Ik bevestigde zijn vermoeden door de vertooning der stukken door mij afgeschreven. Hij erkende de belangrijkheid mijner verzamelingen, spoorde mij tot de uitgave daarvan aan, omdat hij inzag dat zij eene noodzakelijke aanvulling van de door hem uit te geven geheime briefwisseling was, zoodat beide eerst te zamen een geheel en een degelijken grondslag voor de geschiedenis van dit hoogst belangrijk tijdvak konden uitmaken. De heer Gachard wenschte zelfs in verband met de door hem bearbeide uitgave, van mijne verzameling bij de Academie van Wetenschappen te Brussel melding te maken.</p>
<p>Het is eene hulde welke men billijkerwijze aan het Belgische Gouvernement schuldig is, dat het niets verzuimd laat bij het opsporen, verzamelen en bekendmaken van oorkonden en gelijktijdige stukken, waaruit 's lands geschiedenis licht kan ontvangen. Terwijl aan deze belangstelling de reis des heeren Gachard en de ondernomene uitgave der <hi rend="spat">Correspondance secrète</hi> is dank te weten, heeft het zich in de laatste tijden, en zoo ik vernomen heb, met vrucht bemoeid om het Oostenrijksche Gouvernement tot teruggave of mededeeling te bewegen van stukken, die eenmaal een deel der Archieven van Brussel hebben uitgemaakt. Schoon deze aanvrage zich nog tot dusverre niet tot de door mij afgeschrevene stukken heeft uitgestrekt, kon echter juist de mededeeling door mij daaromtrent aan den heer Gachard gedaan, daartoe aanleiding geven of ten minste dat iemand van wege het Belgische Gouvernement werd gemagtigd, gelijke kopijen als de mijne te verzamelen.</p>
<p>Het is dus om mijzelven of ten minste mijn vaderland de prioriteit van de uitgave dier stukken te verzekeren, dat ik bovengemelde annonce heb doen plaatsen. Bij de erkenning
<pb n="11"/>van den ijver in België aan den dag gelegd om de bronnen voor de geschiedenis des vaderlands steeds ruimer te doen vloeijen, mogen wij ons beroemen dat die ijver een der zegenrijke gevolgen is van het goede voorbeeld door het voormalig Hollandsch bestuur aan België achtergelaten; te meer past het daarom den Nederlander gelijken tred te bewaren. Het is zoo: de brieven tusschen Margaretha van Parma en Philips II gewisseld hebben eenmaal tot het Brusselsche Archief behoord; de plaats vanwaar zij geschreven, werwaarts zij gezonden werden, was Brussel, de regeringshandelingen, die haar onderwerp uitmaken, liggen ter verantwoording der regering welke te Brussel gevestigd was. Maar hoezeer nader met den Belgischen bodem dan met den onzen verbonden, hebben die geheurtenissen voor de geschiedenis van België slechts een voorbijgaand belang, zij zijn eene episode, vóór en na welke het land met weinig uitzondering in denzelfden toestand is gebleven, terwijl daarentegen voor ons die gebeurtenissen ten grondslag zijn geweest dier heilvolle omwenteling, waardoor ons sedert zoo roemrijk bestaan als onafhankelijke natie een aanvang heeft genomen.</p>
<p>Ik werd door deze aanmerking geleid eene andere aan de overweging Uwer Exc. of dergenen, welke het Uwe Exc. behagen mogt van den inhoud dezer kennis te geven, te onderwerpen. Ik sprak hierboven van de brieven tusschen Prins Willem I en Margaretha van Parma in het jaar 1566 gewisseld. Zij zijn ten getale van zes en vijftig en alle on uitgegeven. Behalve deze heb ik nog ruim vijf en twintig brieven verzameld door of aan den Prins geschreven; van de bekende en belangrijke brieven van den Prins en de Graven van Egmont en Hoorne wegens de herroeping des Kardinaals van Granvelle (11 Maart tot 29 Julij 1563) verraste het mij te Weenen de originelen aan te treffen, gelijk ook 's Konings eigenhandige concepten van antwoord. Behalve deze ontmoette ik onderscheidene stukken betreffende de wegvoering van 's Prinsen oudsten zoon, den graaf van Buren, naar Spanje. Mijne
<pb n="12"/>navorschingen hebben zich nog niet verder dan het jaar 1566 uitgestrekt, maar ik moet melding maken dat zich op de Keizerlijke Bibliotheck nog verscheidene brieven van en aan den Prins bevinden, tijdens de regering van den Aartshertog Matthias opgesteld, welke gedeeltelijk beschreven, gedeeltelijk afgedrukt zijn in het werk van den heer Regierungsrath Joseph Chmel, ‘die historischen Handschriften der K.K. Bibliothek in Wien’ II<hi rend="sup">r</hi> Bd.; deze brieven ontbreken aan het boven mijnen lof verhevene werk des heeren Staatsraad Groen van Prinsterer, ‘Archives de la maison d'Orange-Nassan.’ Het ware wenschelijk deze stukken als toevoegsel tot dat werk bekend te maken, en zeker zou ons vaderland de naaste aanspraak maken op alles wat uit de veder van den Vader des Vaderlands was gevloeid. Ik bejammer des te meer dat bij de uitgave van het gemelde werk de omstandigheden, zoo het schijnt, een nader ouderzoek verhinderd hebben naar hetgeen in de Archieven van Brussel van den Doorluchtigen Vorst afkomstig was, en dat het daaraan is toe te schrijven dat de rijke verzameling, sedert door den heer Gachard bijeengebragt, niet is openbaar gemaakt met die vaardigheid en ijver, welke de belangstelling in den beroemdsten persoon onzer geschiedenis schijnt aan te bevelen. Wat van mijne ongeveer 80 brieven in die verzameling is opgenomen, kon ik bij de vlugtige inzage dier stukken, mij door den heer Gachard verleend, niet nagaan. Zeker is het, dat het aantal door hem bijeen gebragt mijn schralen oogst verre overtreft en wat hij mij omtrent zijne stukken den moord des Prinsen betreffende mededeelde, spande mijn verlangen op het hoogste. Te meer betreur ik het daarom, dat de heer Gachard door andere bezigheden afgeleid, met de uitgave dier stukken niet dien spoed maakte welken het hooge gewicht dier oorkonden voor de geschiedenis van het vaderland en Z.M. Doorluchtig Stamhuis aan elken Nederlander tot pligt zou maken. Aan den anderen kant
toonde de heer Gachard weinig geneigdheid zijne verzameling als
<pb n="13"/>bijlage tot de ‘Archives’ des heeren Groen van Prinsterer aan dezen of zijn uitgever af te staan. Ik ben zeker, dat wanneer het mij vergund wordt de Archieven in het hertogdom Nassau, te Cassel, Rudolstadt en Sondershausen na te gaan, nog aanzienlijke nalezingen ook tot de verzameling des heeren Gachard te ontdekken zijn.</p>
<p>Maar eene dergelijke rivaliteit, waarbij men elkander den roem en het voordeel der eerste bekendmaking van belangrijke oorkonden tracht af te jagen, is niet altoos der wetenschap voordeelig: zij versnippert hetgeen tot een geheel gebragt, helderder en zekerder licht zou hebben verspreid. Het is eene opmerking die ik aan Uwe Exc. te eer onderwerp, omdat daarin gedeeltelijk de grond van mijn nevensgaand verzoek om gelijke aanbeveling als vroeger te Weenen ook bij de kleinere Duitsche Hoven gelegen is, en het zal mij hoogst welkom zijn door Uwe Exc. of door zulke personen als Uwe Exc. van deze nederige bedenkingen wel zal willen kennis geven, ingelicht te worden hoe ik bijdragen kan tot hetgeen niet alleen eene wetenschappelijke wensch van mijzelven is, maar door ieder wien het vaderland en de geschiedenis des vaderlands dierbaar is, vurig wordt begeerd, de voltooijing namelijk van het schoone monument onzer vrijwording, van de hechtste gedenkzuil voor den onsterfelijken Vader des Vaderlands, het uitstekende werk des heeren Groen van Prinsterer: ‘Archives de la maison d'Orange-Nassau.’</p>
<p>Tot de stukken welke in het Archief te Brussel behoord hebben en waarvan ik te Weenen inzage bekwam, behoort de briefwisseling door Margaretha van Parma met den gezant aan het Hof des Keizers, den baron de Chantonney, broeder van den kardinaal van Granvelle, en evenals deze een hevige tegenstander des Prinsen en van de Nederlandsche Heeren, gevoerd. De belangrijkheid dezer correspondentie had ik vermoed uit hetgeen omtrent den persoon diens gezanten in de ‘Archives’ van den heer Groen van Prinsterer te lezen stond. Ik werd in die verwachting niet teleur-<pb n="14"/>gesteld. Ik vond de briefwisseling tusschen Margaretha van Parma en Chantonney in haar geheel. Alle veertien dagen zond de gezant aan de Landvoogdes verslag van zijne verrigtingen. Men vindt daaronder wel eenige onbeduidende berigten of zulke die voor ons vaderland van geen belang zijn, zooals die over de verrigtingen van het keizerlijk leger in den veldtogt tegen de Turken, maar daarentegen ook veel, wat licht verspreidt over de gezindheid des Keizers en der Duitsche vorsten ten opzigte der partijen welke in de Nederlanden scherp tegen elkander over stonden. Ik heb honderd vijf-en-dertig van die brieven gecopieerd of geëxcerpeerd, behalve eenige bijlagen daartoe behoorende en waarin onder anderen omtrent een der hoofden van het verbond. der Edelen, Nicolas de Hammes, merkwaardige bijzonderheden voorkomen. Minder volledig was de correspondentie van Margaretha van Parma met den Spaanschen gezant in Frankrijk d'Alava te Weenen voorhanden. De weinige brieven, welke ik heb kunnen opsporen, behelsden zelden iets gewigtigs. Ik heb ondertusschen vernomen, dat van die anders hoogst belangrijke correspondentie hetzij originele stukken, hetzij goede kopijen, in het Archief te Parijs te vinden zijn.</p>
<p>Uwe Exc. zal zich herinneren dat de grond, waarop ik vroeger mijn verzoek bij Z.M. aandrong, deze was, dat ik mij de uit de Oostenrijksche Archieven aangewonnene berigten dacht ten nutte te maken tot mijne voorgenomene geschiedenis van den veldtogt van Prins Willem van Oranje in 1568. Ik heb evenmin dit voornemen als de gelegenheid verwaarloosd welke zich tot het onderzoeken van gelijktijdige stukken voor mij aanbood. Maar mijn oogst bleef schraal. Alva voerde veel zeldzamer in het Fransch met den Koning briefwisseling dan Margaretha. De minuten zijner brieven aan den Koning en die van den Koning aan hem zijn op verre na niet met dezelfde zorg bijeenverzameld en bewaard gebleven. De registers houden met het jaar 1567 op, om niet dan met de regering van Don Jan van Oostenrijk weder aan te vangen.
<pb n="15"/>Met moeite heb ik voor de jaren 1567 en 1568 een zestigof zeventigtal brieven kunnen bijeenbrengen. Zijne depêches zijn over het geheel veel korter dan die van Margaretha, maar sommige zijn zeer belangrijk. Zij bewijzen hoe met het bestuur van Alva een gansch verschillend stelsel van regering dan dat van zijn voorgangster werd aangenomen. Zij verzekeren ons dat van de beruchte gewelddadige maatregelen des Hertogs welligt geen enkele genomen zij, die niet volkomen met de inzigten of de uitdrukkelijke bevelen des Konings strookte. Zij overtuigen ons dat in den aanvang ten minste het vertrouwen des Konings veel meer op den Hertog van Alva dan op zijne zuster Margaretha gevestigd was, wier terugroeping al de vormen eener ongenade had.</p>
<p>Was welligt reeds vroeger in het Brusselsch Archief veel van de correspondentie van den Koning met Alva verloren geraakt, aan de betrekkelijk eerst latere vestiging van het Keizerlijk Archief te Weenen is het toe te schrijven, dat ik daar veel minder inlichting vond dan ik verwacht en gewenscht had omtrent de betrekking des Keizers en der Duitsche vorsten tot de beide partijen die eertijds in de Nederlanden om de heerschappij kampten. Brieven van Keizer Maximiliaan II daartoe betrekkelijk vond ik slechts weinige, rapporten van zijne gezanten bijna geene; ja nauwelijks vond ik melding gemaakt van eene onderhandeling, door hem in 1568 met den Prins en den Hertog aangevangen, waarvan ik uit andere ongedrukte bronnen kennis had bekomen. Gelukkig dat in de omslagen, die de briefwisseling van Margaretha van Parma met den Koning behelsden, onderscheidene stukken en brieven rakende de onderhandelingen met het rijk waren bewaard gebleven. Wat mij te Weenen gefaald heeft, hoop ik elders in Duitschland vervuld te vinden, zoo het ten minste Uwer Exc. behagen zal de pogingen daartoe door mij aan te wenden door hare aanbeveling te ondersteunen......</p>
</div>
<div type="chapter">
<pb n="16"/>
<head rend="h3">Nasporingen op het Rijks-Archief te Brussel.</head>
<q rend="bq">[Memorie ingediend aan den Minister van binnenlandsche zaken, met begeleidende missive uit Brussel 15 Maart 1847, waaruit het volgende ontleend is.]</q>
<p>......... In België werd ik door den heer Gachard met welwillendheid ontvangen. Ik meen te kunnen verzekeren, dat die heer mij zonder eenige terughouding over zijne eigene plannen sprak. Ik moet er bijvoegen, dat hij het zijne bijdroeg om het besluit der openbaarmaking der door mij verzamelde stukken te vestigen. Een plan intusschen, dat ik in mijn verslag had aangeroerd, en waarop de heer Secretaris-Generaal in het bijzonder de aandacht des heeren Groen van Prinsterer had gelieven te vestigen, het plan namelijk om de door mij verzamelde brieven van Prins Willem van Oranje als toevoegsel tot de uitgegevene ‘Archives de la maison d'Orange-Nassau’ in het licht te geven, verviel ten gevolge der mededeelingen des heeren Gachard. Van mijne ongeveer tachtig brieven des Prinsen had hij grootendeels insgelijks of kopijen of originelen onder zijne berusting. Zelf hield hij zich bezig met eene groote verzameling nog onuitgegevene (Fransche) brieven des Prinsen,
<pb n="17"/>hetzij hier in het Archief voorhanden, hetzij door hem in in Spanje gevonden, te doen drukken. Ik meende dus èn in het belang der wetenschap, welke naar eenheid èn volledigheid streeft, en overeenkomstig de erkentelijkheid, waarop de hulpvaardigheid, mij door den heer Gachard bij mijne voorgenomene onderzoekingen bewezen, aanspraak had, te handelen, wanneer ik hem ongeveer drie en twintig brieven, welke aan zijne verzameling ontbraken, en die ik gekopieerd had, vrijwillig ter uitgave afstond.</p>
<p>Daarentegen kwam het plan om de briefwisseling der Land voogdes Margaretha van Parma met Philips II benevens de daartoe behoorende stukken, te Weenen verzameld, uit te geven, meer en meer tot rijpheid. De bedenking zon kunnen geopperd worden, of het niet wenschelijker ware die stukken ten grondslag te leggen voor eene zelfstandige geschiedenis van den Afval der Nederlanden. Wanneer echter een man als de heer Groen van Prinsterer, wiens naam met zooveel luister in de wetenschap schittert, het voor eene aanmatiging en vermetelheid, waartoe hij zich onbevoegd rekende, verklaard heeft, slechts de kern en de resultaten der oorkonden, liever dan de oorkonden zelve in het licht te geven, dan past het mij, die zooveel lager sta, niet te doen, wat hij niet waagde, maar liever in hetgeen hij deed, het gezag te zoeken, voor wat ik mij voorschrijf te doen. Indien zijn uitvoerig betoog (Antwoord aan Mr. M.C. van Hall, bl. 59-65) mijne eigene meening omtrent dit punt niet geheel had gevestigd, dan zou hetgeen ik in België zag en vernam, mij tot hetzelfde besluit hebben geleid. De uitgave namelijk der door den heer Gachard te Simaneas en elders verzamelde stukken vordert met rassche schreden. Wat ik omtrent de verhouding dier stukken tot de mijne vermoedde, deelde ik in mijn vroeger ingezonden verslag mede, en dat vermoeden heeft zich bevestigd. Maar wanneer nu door de hoogstloffelijke zorg van het Belgische gouvernement de geheime briefwisseling van Philips II en Margaretha van Parma wordt aan het licht gebragt, dan is
<pb n="18"/>daarmede tevens de behoefte ontstaan en de tijd geboren om ook de officiële correspondentie, zooveel mogelijk, in haar geheel te leeren kennen. Tot waardering der zoo belangrijke gebeurtenissen dier dagen is het onmisbaar te weten, op welke wijze geheime bedoelingen en openlijke handelingen of eenigermate officiële verklaringen werden erkend of verdonkerd, en welken invloed zigtbare feiten op individuële beschouwingen oefenden. Want de geheime correspondentie kan alleen en op haar zelve geen volledig beeld van den tijd leveren. Noodzakelijker wijze is zij afhankelijk van en beperkt tot hetgeen in den geest der corresponderende personen allermeest op den voorgrond staat. Dit te weten is zeker van groot belang, waar die personen zulk een magtigen invloed oefenen als Philips en Margaretha. Want wie zal ontkennen, dat b.v. de godsdienstijver, welke aan het karakter van Philips eigen was, en welke steeds den toon aangeeft in zijne geheime correspondentie, niet alleen voor zijne handelingen, maar ook voor de tegenwerking of weerstand die zij ondervonden, een krachtige springveder was. Maar hoe krachtig ook, zij was noch eenig noch alvermogend: hare werkzaamheid zelve wijzigde zich naar de eventualiteiten der uit- en inwendige politiek, en terwijl juist deze in de geheime correspondentie op den achtergrond treden, worden zij daarentegen in de officiële correspondentie ordelijk opgegeven, beoordeeld en gewaardeerd. De officiële correspondentie stelt, om zoo te spreken, de objectieve zijde der gebeurtenissen in het licht, terwijl de geheime correspondentie de subjectieve zijde bloot legt. Voor de noodzakelijkheid eener vereenigde beschouwing van beide levert het geschiedwerk van Strada, ‘de Bello Belgico’, het bewijs. Altoos blijft zijn werk, in mijn oog althans, de hoofdbron voor de geschiedenis van die dagen: ik moet meer zeggen: zoowel uit de onderzoekingen des heeren Gachard, als uit de mijne zal blijken, dat
de meeste zaken, die Strada vermeldt, ook zoo als hij ze vermeldt, door de oorkonden worden gestaafd. Maar juist daaraan heeft Strada's arbeid zijne
<pb n="19"/>waarde en zijne volledigheid te danken, dat hem de toegang openstond zoowel tot de officiële als tot de geheime correspondentie van Philips II met het huis van Parma. Men beschuldigt Strada van partijdigheid. Het zij zoo! juist daarin ligt eene reden te meer voor de openbaarmaking bijzonder der officiële correspondentie. Want de rigting van zijnen geest, zijne betrekking in de maatschappij, de orde, waartoe hij behoorde, maakten het voor Strada bijna zedelijk noodzakelijk, dat hij in de voorstelling der feiten en in de beoordeeling der personen zich liever en meermalen liet geleiden door hetgeen hij in de geheime, dan door hetgeen hij in de officiële briefwisseling aantrof.</p>
<p>De uitgave der officiële briefwisseling van Philips II en Margaretha van Parma scheen mij alzoo aan de orde van den dag. Mijn besluit te dien opzigte was gevestigd, en thans liet zich ook eerst de wijze nader bepalen, hoe dit besluit uit te voeren. In de eerste plaats meende ik in den geest der grondregels door den heer Groen van Prinsterer voorgeschreven te handelen, wanneer ik geen te streng oordeel velde over 'tgeen ter uitgave al of niet belangrijk was. Bij de moeijelijkheid, die zelfs de geoefendste geschiedkenner ondervindt, bij het schiften van belangrijk en onbelangrijk, rekende ik dat de bescheidenheid mij gebood liever te veel dan te weinig te leveren. Slechts het volstrekt nuttelooze heb ik van mijne verzameling uitgesloten. Strikt daarentegen heb ik mij voorgeschreven niets te herdrukken, dat reeds elders behoorlijk te lezen staat. Daarom leg ik alle Fransche brieven van Prins Willem I ter zijde. Immers in de verzameling des heeren Gachard zullen die opgenomen worden. Ik zoek mij vervolgens naauwkeurig te onderrigten of er bij geval onder mijne stukken zich enkele bevinden, waarvan de heer Gachard uit Spanje afschriften heeft medegebragt, welke hij in zijne verzameling denkt in te lijven. Want het moet mijn doel zijn en blijven, dat mijne verzameling rijk, niet dat zij volumineus zij. Om dezelfde reden denk ik af te wijken van
<pb n="20"/>het voorbeeld door den heer de Weiss in zijne ‘Papiers d'état du Cardinal de Granvelle’ gegeven, hetwelk door den heer Gachard in zijne uitgave der staatspapieren te Simancas zal gevolgd worden. Van de Spaansche en Italiaansche stukken namelijk wordt en zal daar nevens het oorspronkelijke ook de Fransche vertaling geleverd worden. Ik daarentegen neem mij voor de officiële stukken alleenlijk in de taal, waarin zij geschreven en uitgevaardigd werden, mede te deelen. Wie het onderzoek der geschiedenis zoo ernstig drijft, dat hij daarbij eene verzameling van oude officiële oorkonden raadpleegt, moet zich ook de moeite getroosten, waaraan ik mij bij het verzamelen moest onderwerpen, om de taal, waarin zij vervat zijn, te leeren verstaan. Anderszins zou mij ook meermalen de hoogst onaangename taak zijn opgelegd, om stukken in het Hollandsch gesteld, in het Fransch over te zetten. Want zeker is onze vaderlandsche taal in Europa nog veel minder verbreid, dan dit met de beide genoemde zuidelijke talen het geval is.</p>
<p>Terwijl ik op deze wijze mij voorneem den omvang van mijnen arbeid te beperken, mag ik echter daaraan de volledigheid niet opofferen. Met het oog op die volledigheid ben ik naar België teruggekeerd; met het doel haar, zooveel mogelijk is, te bereiken, ben ik sedert mijne terugkomst onafgebroken werkzaam. Hoe belangrijk ook de Archieven van den Raad van State waren, welke in het jaar 1794 uit Brussel naar Weenen zijn weggevoerd en welke het mij vergund was aldaar, met betrekking tot het tijdvak van Margaretha van Parma, te onderzoeken, zij waren daar niet volledig, ten minste zij kwamen mij niet volledig onder de oogen. Zoo bejammer ik op dit oogenblik eene gaping in de briefwisseling van Margaretha van Parma met den Koning, welke zich van 17 October 1565 tot 24 Maart 1566 uitstrekt, en die slechts in karige mate wordt aangevuld door eenige mij sedert ter hand gekomene brieven. Bovendien, in de zoogenaamde <hi rend="spat">lettres en matière d'état</hi> roeren de briefwisselaars, dikwijls slechts
<pb n="21"/>met een enkel woord, sommige hoofdpunten van overweging of mededeeling aan en verwijzen overigens naar de bij de brieven gevoegde kopijen of oorspronkelijke stukken. Deze stukken echter ontbreken voor het grootste gedeelte te Weenen. Ik had regt te gissen, dat zij nog te vinden zouden zijn ter plaatse, waar eenmaal het geheel dier Archieven had berust. Ik heb mij niet bedrogen. Ik meen de verzekering te kunnen geven, dat mijne verzameling, waarvan de grondslag in het Weener Archief werd gelegd, na de uitbreiding, welke zij hier in het Brusselsche heeft ontvangen, een volledig beeld zal kunnen geven, niet alleen van de hoofdgebeurtenissen der regering van Margaretha van Parma, maar ook van het inwendig beheer, van de diplomatieke betrekkingen, van de regtsbediening, van den gang des koophandels, met een woord van den staatkundigen, finantiëlen, zedelijken en maatschappelijken toestand van dit zoo hoogst gewigtig tijdperk, waarin de grond gelegd is voor den lateren bloei en de onafhankelijkheid onzes Vaderlands.</p>
<p>Het zou den kostbaren tijd van Uwe Exc. misbruiken zijn, indien ik hare aandacht inriep voor alle de bijzonderheden, waarop zich deze verzekering grondt. Hetgeen ik hier slechts kortelijk durf aanroeren, heb ik in eene hiernevens gevoegde Memorie breedvoeriger ontwikkeld. Uwe Exc. verguune mij hier alleenlijk de opmerking, dat van de overigens belangrijke verzameling des heeren Gachard eene dergelijke uitvoerigheid, als ik mij voorstel, eene dergelijke volledigheid niet kan te wachten zijn. Zijn arbeid zal den vorm dragen van een rapport aan den Minister betreffende zijne nasporingen te Madrid en te Simaneas. Die vorm brengt met zich dat zijne mededeelingen hoofdzakelijk beperkt blijven tot hetgeen hij op die beide plaatsen heeft ontdekt. Enkele stukken hier aan het Brusselsche Archief of aan de Bibliotheek te Parijs ontleend, zullen slechts tot aanvulling of opheldering dienen, en als in het gevolg gaan der documenten, door hem uit Spanje medegebragt. Mag ik er bijvoegen, dat ten gevolge der alhier heerschende
<pb n="22"/>onbekendheid met de Duitsche taal ook de veelvoudige in vloed der Duitsche betrekkingen op de Nederlandsche aangelegenheden veelal miskend wordt, en dat ook alzoo bij de door den heer Gachard voorgenomene uitgave, de zoo gewigtige en rijke Archieven der Duitsche Staatssecretarij alhier ongeraadpleegd zullen blijven.</p>
<p>Ik mag Uwer Exc. hierbij niet verzwijgen, dat ik bij het mededeelen der stukken, welke als bijlagen tot de correspondentie van Philips en Margaretha moeten worden beschouwd, mij geenszins aan die strikte volledigheid meen te binden, welke ik mij met betrekking tot de depêches dier beide hoofdpersonen heb voorgeschreven. De schrijvers en stellers der overige stukken boezemen, reeds uit den aard hunner ondergeschikte betrekking, dikwijls minder belangstelling in; een andermaal is de inhoud dier stukken zelve naauwkeurig genoeg in de brieven der Landvoogdes opgegeven; somtijds staat in verschillende stukken of brieven hetzelfde, schoon in ietwat anderen vorm; zeer dikwijls verdienen slechts enkele regels opmerking, terwijl het geheel voor ons en voor de wetenschap der geschiedenis volkomen overtollig is. Ik moet dus ten gevalle eener wenschelijke beknoptheid de vrijheid vragen, omtrent het al of niet mededeelen dier stukken, het maken van uittreksels of het analyseren van den inhoud, mijn eigen oordeel te volgen, eene vrijheid echter welke ik gaarne beperk, door als maxime aan te nemen, dat het beter, of liever dat het vergefelijker dwaling is, te veel dan, naar het oordeel van bevoegde regters, te weinig te hebben geleverd.</p>
<p>Wat den vorm van mijnen arbeid betreft, doet zich de vraag op, of het niet geschikter ware, de briefwisseling van Philips en Margaretha geheel tot hoofdzaak en tot ligchaam des geheels te maken, en de overige stukken, berigten, brieven, hetzij in hun geheel, hetzij bij wijze van uittreksel daarom te groeperen naar de orde, waarin zij of hun inhoud in de brieven der Landvoogdes of des Konings zelve voorkomen. Als inleidingen of aanteekeningen zouden zij dan aan
<pb n="23"/>de briefwisseling zelve als aangeregen worden. Na rijp beraad echter en herhaalde proefnemingen heb ik gemeend van dat plan te moeten afzien. Reeds voor het uiterlijke zou die vorm doorgaans de wanstaltigheid van noten zonder tekst hebben opgeleverd. In eene aaneengeschakelde geschiedenis voorzeker boeijen eene welbewaarde eenheid en eene kunstige groepering het gros der lezers; maar in eene verzameling van documenten verlangt de man van studie veelzijdigheid en veelvoudigheid. Vele der bedoelde stukken en brieven dragen bovendien een eigenaardig karakter en den stempel hunner stellers. Om dien uit te wisschen, schroom ik de hand te leenen. Ik heb dus verkozen alle stukken, brieven enz. gelijkelijk naar chronologische orde te rangschikken. Ik had ook hierbij het gezag des heeren Groen van Prinsterer voor mij, die in zijne ‘Archives de la maison d'Orange-Nassau’ denzelfden regel heeft gevolgd.</p>
<p>Ik wensch dat navolgenswaardig voorbeeld ook ten opzigte mijner inleidingen en aanteekeningen te betrachten. Beide moeten spaarzaam, kort en door het in den tekst medegedeelde volstrekt gemotiveerd zijn. Wanneer ik kortheid een vereischte noem, bedoel ik volledigheid. Ik zou mij niet het regt aanmatigen kort te zijn, wanneer ik niet in mijn geweten de overtuiging had, dat die kortheid tevens de vorm was van een welgevestigd, zooveel mogelijk onveranderlijk resultaat, door veelzijdig, grondig, naauwkeurig en ernstig onderzoek voorbereid.</p>
<p>Eindelijk zal ik mij evenals de heer Groen van Prinsterer, ook in mijne aanteekeningen en inleidingen, van de Fransche taal, zoo weinig gebrekkelijk als mij mogelijk is, bedienen, omdat de meeste stukken die ik mede te deelen heb, in het Fransch gesteld zijn, daar in die dagen het Fransch, zoo niet de officiële dan toch de gebruikelijke taal aan het hof en in den Raad der Landvoogdes was, en vooral ook, omdat in onze dagen een werk in het Fransch geschreven, ceteris paribus de meeste verspreiding in Europa kan verwachten.....</p>
</div>
<div type="chapter">
<pb n="24"/>
<head rend="h3">Memorie.</head>
<p>Om een overzigt te kunnen geven van de werkzaamheid, welke ik mijzelven te Brussel heb voorgeschreven in verband met mijne voorgenomene uitgave der Brieven en Staatspapieren van Margaretha van Parma, zij mij een enkel woord over het Rijks-Archief te Brussel vergund.</p>
<p>Wat het ontstaan, de lotgevallen, den tegenwoordigen toestand en de verdeeling van dat Archief betreft, verwijs ik naar hetgeen daaromtrent is medegedeeld door den heer archivaris Gachard in zijn ‘Rapport à M. le ministre de l'intérieur et des affaires étrangères sur les Archives générales du Royaume.’ Dit rapport, geplaatst in den Moniteur Belge van 21 Januari 1838, is ook afzonderlijk afgedrukt.</p>
<p>Voor mijnen arbeid komen hoofdzakelijk twee verzamelingen in aanmerking: de <hi rend="spat">Archives du Conseil d'État et de l'Audience</hi> en de <hi rend="spat">Archives de la Secrétairerie Allemande</hi>.</p>
<p>De eerste (verg. Gachard p. 8) zijn in 1794 voor een aanzienlijk gedeelte naar Weenen vervoerd geworden en sedert nimmer teruggegeven. Onder de stukken welker gemis de heer Gachard bijzonder betreurt, behooren, - het zijn zijne woorden, welke ik aanhaal:</p>
<list>
<label>1<hi rend="sup">o</hi>.</label><item>‘Les correspondances de Philippe II avec les gouverneurs successifs des Pays-Bas depuis Emmanuel Philibert de Savoie en 1556 jusqu'à l'Archiduc Albert en 1599.’</item>
<label>2<hi rend="sup">o</hi>.</label><item>‘La correspondance de Marguerite de Parme, gouvernante des Pays-Bas avec les Empereurs Ferdinand et Maximilien.’</item>
</list>
<p>Te Weenen ben ik in de gelegenheid geweest eenigermate over de juistheid dier opgaven te oordeelen. Volgens hetgeen ik aldaar zag moet zij aldus worden gewijzigd.</p>
<pb n="25"/>
<p>Tot de briefwisseling van Margaretha van Parma en Philips II, in de Archieven van den Raad van State te Brussel bewaard, heeft nimmer behoord de geheime briefwisseling van beiden, door Margaretha meest in het Italiaansch, door Philips in het Spaansch gevoerd. Slechts zeer enkele Spaansche of Italiaansche brieven van beiden heb ik te Weenen of Brussel gevonden. Die weinige zijn door toeval, of om bijzondere thans moeijelijk te doorgronden redenen<note n="1)" place="foot">Opmerkelijk is het b.v. dat een brief des Konings in het Spaansch geschreven (25 November 1564) van zeer geheimen inhoud vroeger in het Archief te Brussel in kopij aauwezig is geweest en daarnaar in afschrift bewaard door den vroegeren Oostenrijkschen archivaris te Brussel, graaf de Wynants. Maar juist deze brief is ditmaal niet door Margaretha in het Spaansch of Italiaansch maar in het Fransch beantwoord geworden (17 Januarij 1565). Ik heb de minuten van dat antwoord nevens de overige Fransche correspondentie te Weenen afgeschreven.</note> onder eene verzameling geraakt, waartoe zij volgens den regel niet behoorden. De heer Gachard heeft te Simancas de originele brieven van Margaretha aan Philips en de minuten van die van Philips aan Margaretha terug gevonden. De minuten van Margaretha en de originelen van Philips zijn waarschijnlijk de Landvoogdes naar Parma gevolgd<note n="2)" place="foot">Strada schrijft in zijne <hi rend="spat">Praefatio</hi>: ‘Accidit sors oblata mihi quam scriptorum multis liberalior: interiores Principum litteras loquor, plerasque exaratas ipsorum manu: loquor scereta legationum monita, intima in bellicis senatibus consilia et consiliorum causas, clandestinus exploratorum codicillos, occultas civium conspirationes, aliaque permulta, quae aut <hi rend="spat">seorsim habita</hi> aut in ephemeridem relata ex arcanis mihi tabulariis patuere.’ En in den aanvang van het zesde boek: ‘Haec mihi - cuarraturo, Albani quidem Ducis et, qui scentus est, Ludovici Requesenii res in Belgio gestas
breviore aliqunuto circuitu persequi consilium est, ubi ipse non habeam aut alia aut ferme certiora quam alii; qune duo et in Margaritae praefectura latins ut progrederer suasere et in Joanne Austriaco atque in Alexandro Farnesio suadebunt. Quorum multa aliis non perinde nota ex areanis quae apud me sunt literarum monumentis polliceri possum.’ Ouderscheidene oorkonden, waarvan Strada gewaagt, zijn tot dusverre niet slechts voor mij, maar ook voor den heer Gachard onzigtbaar gebleven.</note> en in het geslacht van Farnese bewaard gebleven.</p>
<pb n="26"/>
<p>De briefwisseling, zoo als zij thans te Weenen gevonden wordt, levert nog eenige gapingen, zelfs in de Fransche en officiële correspondentie, op. Zoo verzekerde men mij aldaar op herhaalde aanvrage, dat er geene briefwisseling sedert 17 October 1565 tot op 24 Maart 1566 te vinden was. Terwijl voor de overige correspondentie tevens de registers aanwezig waren, ontbrak het register voor het opgegeven tijdsverloop. Noch te Brussel, noch, volgens de verzekering des heeren Gachard, in Spanje zijn brieven of register te vinden. Zijn zij onder de bijzondere papieren van Margaretha geraakt en door haar medegenomen? Zijn zij later met andere stukken de troebelen betreffend, door Jeronimo de Roda, of ten minste onder zijn bestuur verdonkerd? Of zijn zij bij de verplaatsing der stukken naar Weenen verloren gegaan?</p>
<p>Die vragen zijn, voor mij ten minste, even moeijelijk te beantwoorden, als die, waar de originele officiële brieven van Margaretha zijn gebleven. Men zou die in Spanje moeten verwachten, maar de heer Gachard vond ze aldaar niet. Hij vermoedde dat een groot gedeelte der destijds in Spanje voorhanden documenten aan Isabella bij haar vertrek naar de Nederlanden was medegeven, en dat die stukken voor een gedeelte den grondslag zelven van de <hi rend="spat">Archives du conseil d'état</hi> hadden uitgemaakt. Maar in dit geval moeten de bedoelde originelen te Weenen liggen, werwaarts zoo vele oorkonden uit die Archieven zijn overgebragt. Dit is echter het geval niet. Ik heb te Weenen genoegzaam geene originele brieven van Margaretha aan den Koning aangetroffen.</p>
<p>Evenzeer is het te bejammeren, dat wij dikwijls in de brieven van Margaretha mededeelingen, brieven, instructiën, voorstellen, adviezen, verzoekschriften, enz. vermeld vinden, welke zij als bijlagen tot hare depêches, hetzij in originali of in kopij overzond. Waar zij den Koning kopijen zond, kon men verwachten de originelen dier stukken bij de minuten harer brieven te vinden. Inderdaad heb ik enkele te Weenen gevonden; het meerendeel echter niet. Het ontbreken dier
<pb n="27"/>stukken te Weenen is een nieuw bewijs tegen de meening des heeren Gachard, dat eenmaal eene tamelijk volledige uitlevering van oorkonden de Nederlandsche aangelegenheden betreffend aan Isabella zou hebben plaats gehad. Vele echter dier stukken hebben uit den aard der zaak in duplo bestaan: reeds heb ik er een aantal in verschillende cartons der Brusselsche Archieven teruggevonden; bij voortgezette nasporing denk ik er nog veel meer te zullen aantreffen. Schimpschriften ondertusschen, paskwillen, spotprenten en hoofdelooze plakkaten, waaraan die dagen zoo rijk waren en waarvan Margaretha den Koning getrouwelijk mededeeling deed, schijnen spoorloos verdwenen. Te Weenen en hier zijn zij niet; uit Madrid en Simancas heeft de heer Gachard er geene medegebragt.</p>
<p>Van de correspondentie van Margaretha met Philips is aan de spoliatie ten jare 1794 ontsnapt een lijvig register loopende over de jaren 1566-1567. Men kan bijna zeggen, dat register is in duplo aanwezig. Athans een ander voor denzelfden tijd heb ik te Weenen doorgearbeid. Het Brusselsche bevat enkele brieven meer, enkele minder. De eerste heb ik voor mijne verzameling, wanneer mij ook de minuten dier brieven ontbraken, afgeschreven<note n="1)" place="foot">Het is opmerkelijk dat juist van deze brieven zoo vele afschriften nog voorhanden zijn. Behalve de beide genoemden bevinden zich onder de <hi rend="spat">Archives du Conseil d'état</hi> nog twee registers der correspondentie van Maart 1566-1567, doch die afschriften zijn eerst in de laatste helft der vorige eeuw vervaardigd. Ik heb ze nog niet met de oudere registers vergeleken. Naar nog een ander handschrift op de Koninklijke Bibliotheek voorhanden heeft de heer Reiffenberg zijne ‘Correspondance de Marguerite d'Autriche’, Bruxelles 1842, uitgegeven. Nog een ander is in zijn eigen bezit. Naar een van die allen heeft waarschijnlijk Foppens zijne brieven of uittreksels in het Supplément de Strada medegedeeld. De aangehaalde ‘Correspondance’ van Reiffenberg kan ik naauwelijks als een voorarbeid voor mijne verzameling beschouwen. Het is te bejammeren dat hij de registers in het Archief voorhanden niet heeft geraadpleegd. Thans moet men aannemen dat zijne Handschriften uiterst gebrekkig zijn, indien men hem niet van de onvergefelijkste slordigheid beschuldigen wil. En toch is dit laatste wel waarschijnlijk het geval. De fouten zijn zoo talrijk, de orde der brieven is zoo onjuist, dat ik wel genoodzaakt zal zijn in mijne uitgave alles te laten herdrukken. Ik kan niet alle misslagen en valsche lezingen opgeven. Twee voorbeelden mogen als ‘crimine ab uno disce omnes’ gelden. Pag. 180 is spraak van den Duitschen secretaris van Philips, die aan den Duitschen secretaris te Brussel
(Scharemberger) papieren had over te zenden. Reiffenberg leest uit zijne handschriften den naam van den secretaris ‘Phimb’ en plaatst in de noot de vernuftige conjectuur ‘Philibert?’ terwijl iemand die de correspondentie dier dagen slechts even had aangeroerd, behoorde te weten, dat de Duitsche secretaris van Philips, ‘Pfintzing’ heette. Nog ongeloofelijker is het, dat de brief, waarbij Margaretha den Koning kennis gaf van wat Egmont haar omtrent de voornemens der verbonden Edelen had geboodschapt, de brief waarvan Strada lib. V en Hopperus, <hi rend="spat">Recueil</hi> enz. bij Hoyuck van Papendrecht p. 71 reeds den inhoud hadden medegedeeld, en die de dagteekening van 24 Maart 1566 droeg, door Reiffenberg (p. 13) in 1564 is geplaatst.</note>.</p>
<pb n="28"/>
<p>Wat de briefwisseling van Margaretha van Parma met de keizers Ferdinand en Maximiliaan betreft, ik kan mij nog niet overtuigen, dat die ten jare 1794 naar Weenen zou vervoerd zijn. Het is zeker, dat uit den aard der zaak zich te Weenen de minuten van de brieven der genoemde keizers en de originelen van Margaretha bevonden hebben. Het was des te minder noodzakelijk de dubbelde die hier waren, derwaarts over te brengen of aldaar te behouden. Hier toch moest natuurlijk het omgekeerde bestaan: de originele brieven van de Keizers, de minuten van die van Margaretha. De Keizer-correspondentie was echter voor mij te Weenen niet toegankelijk. Ik betreur dit minder. Enkele der gewisselde brieven lagen daar in kopij onder de brieven van den gezant Chantonnay als bijlagen. Voor anderen stelde de verwachting, die ik ten dien opzigte van het Brusselsche Archief had, mij niet te leur. Die verwachting was niet hoog gespannen. Over het geheel toch is de briefwisseling van Margaretha met de Keizers niet zoo overvloedig geweest als men uit de aangehaalde opgave des heeren Gachard zou vermoeden. In de belangrijkste staatkundige aangelegenheden handelden de Keizers meest regtstreeks met den Koning of door tusschenkomst der wederzijdsche gezanten, Chantonnay en Dietrichstein.
<pb n="29"/>Regtsquaestiën werden met de keizerlijke kamer te Spiers afgehandeld. Bovendien is hunne correspondentie slechts voor een klein gedeelte in de <hi rend="spat">Archives du Conseil d'état</hi>, voor het meerendeel in de <hi rend="spat">Archives de la Secrétairerie Allemande</hi> te zoeken. Ferdinand hield bijna geene Fransche correspondentie, Maximiliaan slechts nu en dan. Van deze brieven zijn ook thans nog eenige in de <hi rend="spat">Archives du Conseil d'état</hi> aan te treffen. Van beider Duitsche correspondentie is het aan Dr. Coremans, die bepaaldelijk met het Duitsche staatsarchief belast is, gelukt, twee matig gevulde cartons bijeen te brengen. Ik geloof alzoo met tamelijke zekerheid te kunnen stellen, dat die correspondentie nog bijna volledig hier te vinden is.</p>
<p>Wat daarentegen door den heer Gachard niet vermeld is onder de naar Weenen weggevoerde stukken, is een groot gedeelte der correspondentie van Margaretha met hare gezanten. Het is echter moeijelijk omtrent de geschiedenis dier correspondentiën iets met zekerheid te zeggen. Die van Chantonnay, tijdens zijn gezantschap aan het hof des Keizers, is te Weenen bijna volledig voorhanden; de minuten namelijk van Margaretha, de originelen van Chantonnay. Die brieven hebben derhalve vroeger in het Brusselsche Archief berust. Enkele, die ik te Weenen miste, heb ik hier terug gevonden; maar tevens heb ik bejammerd, dat de bijlagen en berigten, waarvoor de brieven van Chantonnay dikwijls alleenlijk tot omslagen dienen, verdwenen zijn of verloren geraakt. Evenzoo berust te Weenen gedeeltelijk de correspondentie van Margaretha met den Franschen gezant d'Alava. Wat ik echter van die correspondentie te Weenen vond, is niet zeer belangrijk, wat ik hier aantrof nog minder. Daarentegen heeft men mij verzekerd, dat te Parijs eene veel belangrijker verzameling dier correspondentie voorkomt. Even zonderling verstrooid is de briefwisseling met de Engelsche gezanten. Die van Margaretha met den Bisschop van la Quadra 1559-1563 is hier op weinige uitzonderingen na compleet.
<pb n="30"/>Die met zijn opvolger Guzman da Silva ontbreekt en schijnt zich in Spanje te bevinden. Althans de uitgevers der <hi rend="spat">Documentos ineditos</hi> hebben die geëxeerpeerd en daaruit een belangrijk verslag omtrent de onderhandelingen met Engeland bijeengebragt. Men meent voorts, dat van de correspondentie van Margaretha met Vargas, den gezant te Rome, en met den Protector der Nederlanden, den kardinaal Borromeo, nog een en ander in het Archief alhier schuilt. Ik zal bij de eerste gelegenheid dit nader onderzoeken, en zooveel mogegelijk nog naar andere gezantschaps-correspondentiën omzien, daar het uit het medegedeelde blijkt, dat zich a priori moeijelijk bepalen laat wat hier te vinden is, wat niet<note n="1)" place="foot">Dit geldt b.v. ten opzigte van de correspondentie van Chantonnay tijdens zijn gezantschap in Frankrijk. Men was juist bezig alle stukken de Nederlandsche gezanten in Frankrijk betreffende in een of meer banden: <hi rend="spat">Negociations de France</hi>, bijeen te brengen en ik kon dus naauwkeurig nagaan, wat men tot dusverre gevonden had. Van Chantonnay ontdekte men slechts twee of drie brieven, daarentegen verschillende minuten van brieven aan hem gezonden zoo van de Landvoogdes als van zijnen broeder, den Kardinaal Granvelle; ook eenige originelen van Catharina de Medicis, Frans II, Karel IX, Christierna van Lotharingen, den Kardinaal van Lotharingen, doch deze van weinig beteekenis. Ik meen echter dat bij het rondschommelen in andere cartous mijn oog nog eenige malen de 
onderteekening Th. Perrenot (d.i. Chantonnay) ontmoet heeft. Ik zal mij echter eerst in het vervolg daarvan kunnen vergewissen. Tot een groot geluk kan het gerekend worden, dat daarentegen nog een geheel register kopijen uit de vorige eeuw voorhauden is, de briefwisseling bevattend van Chantonnay gedureude het eerste jaar van zijn gezantschap in Frankrijk 1559-1560.</note>.</p>
<p>Evenzoo ben ik in het onzekere, wat er van de stukken geworden is, waaruit de graaf de Wynants, directeur van het Brusselsch Archief vóór de omwenteling van 1794-1795, eene verzameling heeft bijeengebragt, welke thans onder den titel: ‘Révolutions des Pays-Bas’ in eenige folio-banden vereenigd, alhier bewaard wordt. De heer Gachard meent dat de originelen dier stukken grootendeels te Weenen moeten aanwezig zijn. Zij zijn mij evenwel daar niet vertoond geworden. Ik laat dit geenzins als een bewijs tegen de meening
<pb n="31"/>des heeren Gachard gelden. Men is in het Weener Archief nog eerst bezig met het schiften der stukken, die de Nederlanden betreffen. Dit werk gaat langzaam en moet herhaaldelijk achterstaan voor het ordenen van andere Archieven tot landen en gewesten betrekkelijk, waarover de uitgebreide en veelvoudige Oostenrijksche monarchie nog thans hare heerschappij oefent. Toen ik te Weenen was, heb ik wel gevraagd, of er behalve de stukken mij medegedeeld nog andere waren tot de regering van Margaretha behoorende, doch men heeft mij geantwoord er geene te kennen; en werkelijk kende men misschien zijne eigene schatten niet. In allen gevalle zouden mij niet of ter naauwernood stukken zijn medegedeeld, die niet eerst door het bestuur des Archiefs onderzocht en behoorlijk gecatalogiseerd waren. Van den anderen kant is het intusschen waarschijnlijk dat een oplettend onderzoek van de onderscheidene cartons der <hi rend="spat">Archives du Conseil d'état</hi> de hier bedoelde stukken zal aan het licht brengen. Schoon in de verzameling van den graaf de Wynants aan het hoofd van elke kopij opgegeven is of zij naar het origineel dan wel naar eene minute of kopij vervaardigd zij, heb ik echter reden te gelooven, dat die opgaven hoogst ligtvaardig gemaakt zijn en het derhalve onveilig is zich daarop te verlaten. Het gemis dier stukken zou overigens ligter te dragen zijn, dewijl ons de kopijen overblijven, ware het niet dat de kopijen tevens het destijds bestaan van andere stukken deden onderstellen, die even belangrijk, thans niet meer te vinden zijn.</p>
<p>Ik heb niets te voegen bij de verzekering des heeren Gachard (Rapport pag. 9), dat, hetgeen van de <hi rend="spat">Archives du Conseil d'état</hi> nog te Brussel is overgebleven, voor onze geschiedenis in de XVI<hi rend="sup">de</hi> eeuw eene schatrijke mijn ter ontginning mag heeten. Ik moet evenzeer zijne getuigenis onderschrijven (p. 10) dat de Inventarissen eene geheele omwerking dringend eischen. Die omwerking is te meer behoefte geworden, sedert men met een doel, dat in sommige opzigten goed te noemen is, uit de onderscheidene cartons afzonderlijke ver-<pb n="32"/>zamelingen tot boekdeelen heeft vereenigd. Dit heeft b.v. plaats gehad met de brieven des Prinsen van Oranje, met de diplomatieke correspondentiën, met de minuten en originelen der plakkaten, enz.</p>
<p>Van de 350 cartons, 1800 liassen en 150 cartons, door den heer Gachard opgegeven, heb ik omstreeks twee honderd nommers opgeteekend, die het tijdvak van Margaretha van Parma betreffen, en waarover ik mijne navorschingen denk uit te strekken. Die cartons zijn echter niet allen even belangrijk. Sommigen hebben slechts eene vlugtige inzage noodig, ten einde over punten van ondergeschikt belang, maar waarover in de brieven van Margaretha gehandeld of waarop gezinspeeld wordt, eenige opheldering, soms door de analyse van enkele stukken of door uittreksels, te kunnen mededeelen. Van dien aard zijn b.v. de grensquaestiën met Frankrijk, vooral Luxemburg en Picardië betreffend; de quaestiën over wederzijdsch regtsgebied van het hof van Brabant of den grooten raad van Spiers met de Rijkskamer van Spiers; processsen over schendingen van grondgebied, voornamelijk met Luik, Cleve en Trier, die herhaaldelijk voorkomen<note n="1)" place="foot">Een bijna volstrekt onbeduidend proces b.v. zon op zich zelf alleen eenige cartons kunnen vullen, indien al de stukken die daaromtrent voorhanden zijn, bijeen werden verzameld. Het begon in 1560 en was in 1590 nog niet beslist. Het was ontstaan tusschen Willem van Harff, Heer van Hurdt en Alstorff, en de stad Keulen over het afdammen van eene beek. Maar door den forschen maatregel der Keulenaars, die den edelman met zijnen schout op zijn eigen groudgehied gewapenderhaud gevangen namen, verkreeg de zaak zulke ongehoorde proportiën, dat niet alleen de Raad van Brabant, het Hof van Mechelen en de Rijkskamer van Spiers daarin gemengd werden, maar zelfs de Keizers, de Koning, de Keurvorsten daarin stof tot ellenlange brieven en vertoogen vonden. Ik behoef wel niet te zeggen, dat ik dien stapel stukken slechts even heb aangezien en voorts in zijn stof heb laten rusten. Iets belangrijker zijn de aanspraken welke Gravin Auun van Beutheim-Tekelenberg op de heerlijkheid Lingen maakte, te meer omdat Prins Willem van Oranje die
heerlijkheid oorspronkelijk van zijn schoonvader Maximiliaan van Buren geërfd en sedert aan den Keizer of in zijnen naam aan de Landvoogdes, Koningin Maria, had afgestaan.</note>.</p>
<pb n="33"/>
<p>Van het hoogste belang zijn daarentegen de briefwisselingen der Landvoogdes met hare stadhouders, met hare legerhoofden en commissarissen, met de hoven en raden der onderscheidene gewesten, en de regeringen der voornaamste steden. Wat van de correspondentie met den Prins van Oranje in de onderscheidene cartons lag is door den heer Gachard ten behoeve zijner voorgenomene uitgave daaruit geligt geworden. Brieven van en voor Egmont, Meegen, Aremberg en diens stedehouder in Groningen: Dr. Jan de Mepsche, Montigny, Mansfelt zijn nog rijkelijk aanwezig. Bijzonder talrijk zijn vooral in de jaren 1566 en 1567 de brieven met Hertog Erik van Brunswijk gewisseld. Het belang dier brieven wordt verhoogd door <hi rend="spat">tijdingen en avertissements</hi> van de verschillende correspondenten, door de instructiën aan de stadhouders of bijzondere gevolmagtigden gegeven, welke zeer dikwijls nevens die brieven of hare minuten te vinden zijn. De cartons, welke deze depêches en de daaraan toegevoegde stukken bevatten, loopen sedert 1559-1568 gewoonlijk van half jaar tot half jaar. De Inventaris wijst enkele gapingen aan; maar ten opzigte dier gapingen ben ik ietwat ongeloovig, zoo lang ik zelf niet alles behoorlijk heb vergeleken, doorgezien en onderzocht.</p>
<p>Verscheidene (welligt een tiental) cartons betreffen de geestelijke aangelegenheden: de invoering der nieuwe bisdommen, de verdeeling der praebenden, de inlijving der kloosters en kerkgoederen, de visitatie der geestelijke gestichten. Ik wek misschien bevreemding, wanneer ik zeg, dat ik deze cartons een naauwkeurig onderzoek heb waardig gekeurd en zelfs uitvoeriglijk eenige stukken daaruit gekopieerd. Het onderwerp toch is dor en weinig uitlokkend: het betreft toestanden, waarvan ons Protestantsch vaderland zelfs de herinnering heeft verloren, en de belangstelling is nog vroeger dan de herinnering voorbij gegaan. Niemand walgt meer dan ik, bij het zien, hoe de hoogste en heiligste zaak, de zaak van de godsdienst, in de hier bedoelde oorkonden dikwijls de stof levert voor finantiële berekeningen of regtsgeleerde chicanes.
<pb n="34"/>Mag echter op dien weerzin ons onderzoek stuiten? Ik geloof neen. Al te lang heeft het een misverstand in onze nationale geschiedenis veroorzaakt, dat juist die aangelegenheid der nieuwe bisdommen als een der hoofdgrieven, waaruit de omwenteling ontstaan is, wordt opgegeven, terwijl naauwelijks een onzer geschiedschrijvers het gewigt van die grieve heeft gewaardeerd, of zich in de bijzonderheden verdiept van den tegenstand en de tegenwerking, welke zij te voorschijn riep. Gewelddadige onderdrukking van gewetensvrijheid, invoering der inquisitie, verkrachting van 's Lands voorregten en aloude herkomsten zijn de denkbeelden, welke de algemeene meening aan die invoering vasthecht. Het is of van de tegenovergestelde zijde nooit een woord ten voordeele dier instelling is gezegd. Bij de ligtvaardigheid, waarmede onze historie kort regt over die nieuwigheid pleegt te oefenen, steekt zeer te zijnen voordeele af de bijzondere naauwkeurigheid, waarmede Strada in zijn tweede boek de gegrondheid onzer grieven tegen dien maatregel heeft onderzocht. De tijdgenoot Arnoldus Havensius heeft daarover een boek geleverd (‘De erectione novorum in Belgio episcopatuum,’ Colon. 1609, 4<hi rend="sup">o</hi>), dat uit het Katholijke standpunt geschreven, maar evenwel hoogst belangrijk en echter bij onze geschiedschrijvers onopgemerkt gebleven is. Het is, alsof zij niet gesproken hadden. De stemmen, welke van tijd tot tijd gezegd hebben: de gelaakte maatregel was minder de schepping van Philips, dan van zijnen vader Karel; de invoering der bisdommen was een vooruitgang, eene hervorming, ofschoon in Katholijken zin; bedorvenheid der geestelijken vorderde eene krachtige contrôle - die stemmen schijnen geen weerklank te hebben gevonden. Ik moet er bijvoegen: de invoering der nieuwe bisdommen was in de hoogste mate een nationale maatregel en de tegenstand, dien zij buitenslands, voornamelijk in Duitschland, ondervond, bewijst dat die maatregel zamenhing met het stelsel
door Karel den Vijfden gevolgd en door de onzen toegejuicht om zooveel mogelijk de Nederlanden van alle vreemde
<pb n="35"/>leenmanschap vrij te maken. Zoek ik voor Philips II te pleiten? De hemel beware mij! Maar hier op Belgischen bodem maak ik duizend malen de opmerking, hoeveel invloed het Katholijk beginsel op de beschouwing der geschiedenis van den afval der Nederlanden oefent. De eischen, de zienswijzen van het Protestantisme worden niet gekend en daardoor worden handelingen en feiten, noodzakelijk uit het Protestantsch beginsel voortgevloeid, onbillijk beoordeeld. Zullen wij van onze zijde in omgekeerden zin die verblinding navolgen? Zullen wij ons gemakshalve van de moeite ontslaan, de regtsaanspraken van het Katholicisme te leeren kennen en waardeeren? De wetenschap der historie wraakt zulk eene bekrompenheid.</p>
<p>Ik weet, dat ik bij het doorworstelen der aangewezene taak mij aan eenen ondankbaren arbeid onderwerp; maar ik geloof dat het pligt is op dit veel verwaarloosd punt de aandacht van toekomstige onderzoekers onzer geschiedenis te vestigen en van nu af stof voor hunne resultaten te verzamelen. Ik stel mij echter niet voor op mijne lezers de verveling te wreken, welke mij mijne navorsching baart. De lotgevallen van enkele bisdommen kunnen als type voor die der overige volstaan: die b.v. van 's Hertogenbosch, Roermond, Leeuwarden en Groningen. In 's Bosch is de hoofdaanvoerder van den strijd Sonnius zelf, worstelend voor zijne zaak, en om der wille dier zaak - ik moet der waarheid getuigenis geven, vaak lijdend zonder te bezwijken. Zoo als hij tegen vreemden invloed, dien namelijk van den Bisschop van Luik, te kampen heeft, zoo heeft zijn ijverige bondgenoot, de Bisschop van Roermond, Lindanus, denzelfden Luikschen Bisschop en om der wille der Proostdij van Meerssen zelfs den Aartsbisschop van Reims, den Kardinaal van Lotharingen tot tegenstanders. Even als Sonnius heeft hij het hoofd te bieden aan de vijandschap van volk en van grooten, aan de tegenwerking der Staten, tot zelfs van den stadhonder, den Graaf van Meegen, en even als Sonnius bewaart hij zelfs in ballingschap den ijver
<pb n="36"/>voor wat in zijne oogen zijne roeping is<note n="1)" place="foot">In alle opzigten verdient Lindanus als hervormer der kerk in de kerk aan de zijde van Sonnius gesteld te worden. Even als bij dezen ving zijn kamp tegen geestelijken en Staten reeds aan voor hij den bisschopszetel beklom. Als gevolmagtigde tevens van den Koning en van den Utrechtschen Aartsbisschop, oudernam hij, ten tijde dat Sounius het beruchte ontwerp te Rome doordraef, de niet minder moeijelijke taak in Friesland de kloostertucht te herstellen, de geestelijkheid te zuiveren, nieuwe orde op de prediking en bedieuing der sacramenten te stellen, Ik behoef niet te zeggen dat zijne pogingen, vooral in dien tijd op den nationalen eigenzin der Friezen schipbreuk leden. Zelfs de stadhouder Aremberg viel hem af. Maar aan ijver en volharding ontbrak het Lindanus niet. Een brief aan Viglius van 1558 stelt het karakter van den man in een gunstig licht. Ik heb wat hij in Friesland uitr<hi rend="i">i</hi>gtte te naauwkeuriger nagegaan, omdat het ongunstige tafereel, dat Sonuius te Rome van de Friesche geestelijken en monniken ophing, reeds toen ter tijd hevige tegenspraak te voorschijn riep. De berigten echter zoowel van Lindanus als van President en Raden van Friesland zelven bevestigen het ouganstig oordeel van Sonnius ten volle.</note>. Door de meeste lotwisseling is de geschiedenis der oprigting van het bisdom van Leeuwarden geschakeerd. Verplaatsing van den oorspronkelijk benoemden bisschop, aarzeling omtrent zijnen opvolger; de landvoogd, Aremberg, ditmaal ijverend voor de uitvoering van zijnen last; volk, adel en geestelijkheid om strijd daartegen, en die tegenstand onder de hand aangewakkerd door eenen - mag ik zoo spreken? - legitimen en nationalen kerkvoogd, den Aartsbisschop van Utrecht. In Groningen eindelijk zegevierde de oppositie, tot dat Alva en Robles den Bisschop onder den schrik des doods op zijnen zetel plaatsten. Zou men nevens deze bisdommen dat van Antwerpen mogen vergeten, waar zich de
algemeene oppositie van alle deelen des lands, van alle rigtingen der geesten, als in een brandpunt vereenigde; waar de wil des Konings op de krachtigste, eendragtigste en tevens met de vormen des regts meest strookende en beslissendste wijze werd verijdeld? - Nog iets. Bij het schiften der documenten tot dit onderwerp behoorende, wensch ik vooral op die stukken de aandacht te vestigen, waarnit men de beroemdste en uitstekendste der nieuwe
<pb n="37"/>bisschoppen kan leeren kennen. Bij onze geschiedschrijvers is door een toeval de eer eener bijzondere monographie uitsluitend aan den Bisschop van Middelburg, Nicolaus a Castro, ten deel gevallen<note n="1)" place="foot">Bij te Water, ‘Kort verhaal der Reformatie van Zeeland,’ bl. 361-387.</note>, Maar zeker zoo belangrijk als hij zijn Sonnius, Lindanus, Richardot en Rithovius, en om van deze de keerzijde te leveren: Nicolaas van Nieuland. Niets is meer gangbaar dan om van domme en heerschzuchtige bisschoppen en huichelachtige geestelijken den mond vol te hebben. Maar in de regtszaal der geschiedenis behooren de scheldwoorden der partijzucht onderdrukt te worden. Nicolaas van Nieulant moge de blaam treffen, dien hij verdient; het is niet vergund dien om zijnentwille zijnen ambtgenooten aan te wrijven; het is niet vergund om ééne ongelukkige uitzondering het inzigt en de naauwgezetheid, waarmede het ontwerp werd ten uitvoer gobragt, te veroordeelen. Want dezelfde oorkonden, waarvan ik spreek, wijzen aan, dat reeds een jaar na zijne invoering op last der Landvoogdes een scherp onderzoek werd gedaan naar den wandel en het bestuur van den Haarlemschen bisschop; dat drie jaren later dit onderzoek werd herhaald en dat eindelijk de onwaardige kerkvoogd voor eenen beteren opvolger den zetel ruimen moest.</p>
    <p>Voor mannen, als die in wier handen deze Memorie zal gesteld worden, is het gewisselijk overtollig, dat ik èn de naauwgezetheid waarmede ik de verschillende cartons onderzoek, èn mij zelven verontschuldige, wanneer de uitkomst aan de besteede moeite niet beantwoordt. Zij weten beter dan ik, dat ook in archivalische nasporingen schijn bedriegt en dat papieren die de onderteekening van eene beroemde hand dragen, ons dikwijls door eene onaangename teleurstelling verrassen. Dit is onder anderen het geval met eenige cartons, welke brieven bevatten door Viglius met den president Tisnacq en den secretaris Courtewille gewisseld. Weinig staatszaken zijn daarin behandeld, die niet elders naauwkeuriger
<pb n="38"/>en uitvoeriger zijn uiteengezet. Van Viglius zijn de brieven meestal cenvormige klagten over de gebreken des ouderdoms, betuigingen van zijn verlangen naar rust, <hi rend="spat">laudationes temporis acti</hi>, en beschuldigingen tegen het jongere geslacht, dat van zijne verjaarde wijsheid niet gediend beliefde. Voorts aanbevelingen van zijne dienstvaardigheid in en ondanks alles aan den Koning en de Heeren van het hof der Landvoogdes, afgewisseld door verzekeringen van zijne liefde voor godsdienst, vaderland en regt. Het ergerlijkste echter in die brieven is, dat de oude kwezelaar nimmer zijn eigen belang, dat van zijne familie en van zijne geldkist uit het oog verliest. Van de vele brieven, die ik van hem heb gevonden, heb ik .er onderscheidene gekopieerd en andere geëxcerpeerd, omdat zij tot bepaling en opheldering van historische feiten en toestanden zijdelings konden strekken. Maar de mededeeling van zeer weinige brieven zal genoegzaam zijn om den ongunstigen indruk te regtvaardigen, dien de schrijver op mij heeft gemaakt. Van Viglius is wegens de overeenkomst van beider stelsel de overgang op d'Assonleville geleidelijk. Ook van dezen liggen hier en daar brieven verstrooid. Niet alleen zijn deze voor de staatkundige gesehiedenis oneindig gewigtiger, maar ook, terwijl zij evenzeer en meer nog den staatsman kenmerken, zijn zij minder aanstootelijk door het doorschemeren van zoovele menschelijke zwakheden, dan die van Viglius het zijn.</p>
<p>Voor weinige dagen legde ik een carton ter zijde, dat niet minder mijne verwachting bedroog, die hooggespannen was door de etiquette: <hi rend="spat">Depêches aux Princes étrangers</hi> 1561-1572. Het belangrijkste daarvan was de correspondentie van Margaretha van Parma met den Bisschop van Luik tijdens de onlusten te Maastricht en Hasselt. Die correspondentie is echter door den heer Gachard in zijne <hi rend="spat">Analectes Belgiques</hi> reeds uitgegeven, en mij schoot niets dan eene schrale nalezing over. De correspondentie, waarvan destijds de heer Gachard (An. Belg. p. 295) de mededeeling
<pb n="39"/>beloofde, en welke den veldtogt des Prinsen van Oranje sedert September 1568 betreffen moest, heb ik echter niet ontdekt, tenzij daarmede bedoeld werd eene verzameling van brieven tusschen Alva en den Bisschop gewisseld, die eerst met den 14 November van dat jaar en alzoo na 's Prinsen aftogt nit het Bisdom aanvangt. De overige depêches in dat carton behelsden niets van waarde. Slechts een paar instructiën aan D. Guzman, de onderhandelingen met Engeland betreffend, en eene instructie voor den heer van Sweveghem, afgevaardigd naar den Hertog van Cleve in October 1566, beloonden de moeite van het afschrijven. Ik moet insgelijks eenige brieven van Lazarus van Schwendy aan de Landvoogdes uitzouderen. Van dien beroemden veldoverste heb ik zoo hier als te Weenen verstrooide brieven en berigten aangetroffen. Alle onderscheiden zij zich door belangrijkheid, fraaijen stijl en schrijfwijze, hetzij zij in het Fransch of in het Duitsch opgesteld waren. Wanneer ik mij de belangrijke rol voor den geest breng, die Schwendy in alle aangelegenheden des H. Rijks als krijgs- en staatsman heeft gespeeld, dan kan ik den wensch niet onderdrukken, dat even als men de <hi rend="spat">Papiers d'état</hi> van Granvelle heeft verzameld en in het licht gegeven, zoo ook de mogelijkheid bestond de talrijke brieven en staatspapieren van Schwendy tot een geheel te vereenigen. Voor de naauwkeurige kennis der gebeurtenissen van die dagen zouden daarmede hoogst nuttige bijdragen gewonnen zijn. De brieven, waarvan hier in het bijzonder de rede is, dagteekenen van den tijd der krooning van Maximiliaan tot Roomsch koning tot op het oogenblik dat Schwendy tot het bevelhebberschap van het keizerlijke leger in Hongarije werd afgeroepen, alzoo van de jaren 1563 en 1564. Op den Rijksdag te Frankfort (November 1562) had Schwendy met den kanselier van den Keurvorst van de Paltz eene verbindtenis aangeknoopt. Het jaargeld, dat hij van den Koning trok, verpligtte hem van tijd tot tijd
berigten in te zenden over wat hij in Duitschland vernam en wat voor de Nederlandsche
<pb n="40"/>regering van belang was te weten. De aangeknoopte betrekking met den voornaamsten raadsman van den Keurvorst kwam hem hierbij te stade. Wij vinden alzoo in die brieven opgeteekend, wat de uiterste en meest bewegelijke Protestantsche partij van den nieuwen Roomschen Koning en Keizer wenschte en verwachtte, wat zij van Philips vreesde, en hoe zij zich daartegen wapende, wat zij eindelijk zelve deed en dacht om de Protestantsche beweging zoo binnen als buiten het rijk levendig te houden en voort te planten.</p>
<p>Het carton, dat in plaats van het ter zijde gelegde mij thans bezig houdt overtreft mijne verwachting. Het bevestigt mijn hierboven geopperd vermoeden, dat vele van de door graaf de Wynants gekopieerde stukken hier nog in het oorspronkelijke voorhanden zijn. Inderdaad vond ik in dit carton de correspondentie van den markgraaf van Antwerpen; den rentmeester van Zeeland Bewester-Schelde (van Serooskerken?) en den admiraal Bourgonje-Wackene, betreffende het vertrek der Spaansche troepen in 1560; eenige brieven tusschen Margaretha en den graaf van Hoorne gewisseld gedurende het verblijf van den laatsten in Spanje van den jare 1560. Juist deze stukken had ik vroeger naar de gebrekkige kopijen, die de graaf de Wynants had laten vervaardigen, afgeschreven. Onbekend daarentegen was mij eene verzameling van brieven door den raadsheer Philips Cobel aan de Landvoogdes tijdens zijn gezantschap in Denemarken in 1563 geschreven. Behalve dat zij eene belangrijke bijdrage zijn voor de geschiedenis onzer staatkundige betrekkingen met de Noordsche rijken en de vraag naar het aandeel dat Philips in den oorlog van Denemarken en Zweden nam oplossen, verspreiden zij een bijna volkomen licht over den destijds zoo verdachten en tot op dezen tijd zoo geheimzinnigen krijgstogt van Hertog Erik van Brunswijk in Noord Duitschland. En als tot aanvulling en bevestiging van hetgeen hier over dit onderwerp wordt gevonden, strekken de berigten en brieven der graven van Aremberg en Meegen, welke in hetzelfde tijdsgewricht
<pb n="41"/>geschreven en tot dezelfde feiten betrekkelijk met die van Cobel in hetzelfde carton zijn vereenigd.</p>
<p>&nbsp;</p>
<p>De andere mijn, welker ontginning ik ten behoeve van mijnen arbeid gedeeltelijk heb aangevangen, is het Duitsche Staats-archief. De heer Gachard heeft daarover in zijn rapport p. 12-14 gesproken; maar zeker is de belangrijkheid van dit Archief nog helderder in het licht gesteld door de bouwstoffen, welke Rauke, Kalkar en Lantz daaruit voor hunnen geleerden arbeid hebben opgezameld. Mijne onderzoekingen bepaalden mij echter tot een tijdvak, dat door die voortreffelijke geleerden niet was aangeroerd. Zij vonden hun materiaal grootendeels vereenigd in 32 zware foliobanden, onder den titel: <hi rend="spat">Documents relatifs à la Réforme réligieuse</hi>. Dr. Coremans heeft daarin bijna al de hier aanwezige documenten uit de regering van Keizer Karel in chronologische orde bijeengebragt; maar Dr. Coremans, wien ik liever de eer toeken van het Duitsche Archief ontdekt, dan van het gerangschikt te hebben, heeft met het einde der regering van Keizer Karel of met den vrede van Augsburg, om zoo te zeggen, zijne werkzaamheden gestaakt. Het overige en alzoo het meerendeel des Duitschen Archiefs ligt in cartons begraven en de verdeeling en classificatie der stukken is hoogst gebrekkig. Ik weet niet waaraan Hertog Albrecht de grootmoedige van Beijeren de onderscheiding te danken heeft, dat zijne briefwisseling een afzonderlijken folioband heeft mogen verwerven. De overige cartons, voor zoo verre zij in mijn bestek vallen, dragen deels ten opschrift: <hi rend="spat">Correspondance de Marguerite de Parme</hi> (9 cartons), deels <hi rend="spat">Correspondance des Empereurs</hi> (Ferdinand I, Maximiliaan II, 3 cartons) of: <hi rend="spat">Piéces concernant l'administration militaire</hi> (20 cartons); <hi rend="spat">Diètes et Diétines</hi>, zoogenaamde <hi rend="spat">Ephémerides du Secretaire Scharemberger, Pièces diverses</hi> en andere ontelbare onderverdeelingen. Om de wanorde, waarin die stukken liggen, te doen kennen, zal
<pb n="42"/>ik slechts doen opmerken, dat, toen ik, om ten minste voor het jaar 1563 de correspondentiën in haar geheel te hebben, al de genoemde cartons doorliep, ik vele der brieven van Duitsche vorsten en staten (zelfs van de Koningen van Denemarken en Zweden en van de Hanzesteden) onder de <hi rend="spat">Affaires militaires</hi> aantrof, terwijl de minuten der brieven door de Landvoogdes aan hen gerigt onder de <hi rend="spat">Correspondance de Marguérite de Parme</hi> te zoeken waren. Onder de <hi rend="spat">Pièces diverses</hi> bevond zich insgelijks menige oorkonde, welke eene meer onderscheidende plaats had verdiend. De <hi rend="spat">Ephémerides</hi> van Scharemberger zijn eene willekeurige verdichting, daar het voorzeker dien geheimschrijver nimmer tot pligt gemaakt, veelmin ingevallen was, voor het nageslacht zijn dagboek te bewaren. Wat hieronder begrepen is, zijn dan ook meestal losse stukken en documenten, adviezen en berigten, welke gevoegd waren bij de brieven van of aan Duitsche vorsten geschreven en die van hunne plaats verdwaald, huns ondanks in de dus betitelde cartons als in een privaat gesticht van liefdadigheid, een kommerlijk onderkomen hebben gevonden.</p>
<p>Hoeveel belangrijks in dit Duitsche Archief voor mijnen arbeid te vinden is, heb ik reeds gezegd. Maar er ligt onder het koorn veel kaf. Stapels papier, gevuld in den langwijligen Duitschen kanselarij-stijl over een dikwijls, voor ons ten minste, geheel onbeduidend proces<note n="1)" place="foot">Wat aan de Fransche stukken rakende het langwijlig regtsgeding van den Heer van Hurt nog ontbreken mogt is hier in het Duitsche Archief dubbel talrijk te vinden.</note>. De brieven daarentegen van zoovele Duitsche vorsten, als Philips door geld en pensioenen aan zijne zaak verbonden hield, vergunnen ons over de betrekking der Nederlanden tot Duitschland, inzonderheid tegenover Frankrijk, en over de staatkunde van Philips onbekende bijzonderheden mede te deelen. Vooral met de Welfische vorsten is de briefwisseling even zaakrijk als levendig; wie hoofdzakelijk ten behoeve van Duitschland hier de Archieven onderzoekt, zou
<pb n="43"/>onschatbare bijdragen vinden voor de geschiedenis van Hertog Hendrik den jongeren van Wolfenbuttel en Hertog Erik van Calenberg<note n="1)" place="foot">Het is mij aangenaam hier opmerkzaam te kunnen maken op den arbeid van een jengdig Duitsch geleerde uit Hannover, die zich van wege zijner Regering sedert geruimen tijd hier bevindt om het Archief te onderzoeken, Dr. G. Mittendorff. Onlangs verscheen van hem in het <hi rend="spat">Archiv des historischen Vereius fur Nieder-Sachsen</hi> een opstel, getiteld: ‘Verbindung der Herzoge Ernst Wolfgang und Philipp zum Grubenhagen mit Philipp II, König von Spanien.’ Jahrgang 1846. p. 193-260. Dit vlijtig bewerkt opstel verdient ook aanbeveling als bijdrage tot onze geschiedenis. Maar nog meer vrucht staat deze te wachteu van de geschiedenis van Hertog Erik van Calenberg, waarvan de heer Mittendorff het eerste deel reeds voor de pers in gereedheid heeft.</note>. Maar niet alleen met wie van den Koning jaargelden trokken, met meest alle Duitsche vorsten stond het Hof van Brussel in meer of minder naauw verkeer. Naar het aantal der van hen hier voorhanden stukken gerangschikt zijn de voornaamste briefwisselaars: Vorstelijke personen: Hertog Erik van Brunswijk-Calenberg, Hertog Hendrik van Brunswijk-Wolfenbuttel, de Hertog van Cleve, de Aartsbisschop van Trier, Hertog Ernst van Brunswijk-Grubenhagen, de Keizers Ferdinand en Maximiliaan, Hertog Albrecht van Beijeren, de Graven van Oostfriesland, Aartshertog Ferdinand, de Koning van Denemarken, de Bisschop van Keulen, de Hanzesteden, de Bisschop van Munster, de Graven van Schouwenburg, Hertog Adolf van Holstein, de Koning van Zweden. Tot de personen van ondergeschikter rang behooren naar dezelfde orde: Philips van Everstein, Hans Barner, Hans Walhardt, Hilmar von Münchhausen, Moritz Freese, Georg von Holle, Conrad von Bemelberg en de doctor Capito. De correspondentie der Keizers, over wier verdwijnen de heer Gachard zich beklaagde, is derhalve hier zoo talrijk,
dat ik met die klagt geenszins mag instemmen. Slechts omtrent de belangrijkheid dier brieven vond ik mijne wenschen te leur gesteld, want die, welke de bewijzen leveren voor de verdraagzaamheid, welwillendheid en vredelievendheid van Keizer
<pb n="44"/>Maximiliaan bevestigen alleenlijk zaken, die van elders genoegzaam bekend zijn. Gedurende het tijdvak van Margaretha vind ik zeer weinig verkeer met Hessen, Wurtemberg en Paltz. Ik hoop in mijne voorgenomene verzameling echter een brief aan het licht te brengen, door den edelen Keurvorst Frederik van de Paltz aan Hertog Ernst van Grubenhagen geschreven, waarbij hij dezen van de zijde der Spanjaarden zoekt af te trekken en voor de zaak der Nederlanders te winnen. Sprekender gedenkstuk is moeijelijk te vinden, zoowel van den vurigen ijver diens vorsten voor godsdiensten gewetensvrijheid, als van zijne mannelijke, gemoedelijke en naïve welsprekendheid. De laauwheid van August van Saksen steekt daarbij zeer ten zijnen nadeele af. Wat er echter hier zoowel van zijne briefwisseling als van die zijner staatslieden te vinden is, heeft ook voor onze geschiedenis eenig belang, vooral in de jaren 1566-1567 sedert zijn krijg tegen Gotha. - Merkwaardig is ook in meer dan één opzígt de briefwisseling met Cleve. Grensverwantschap maakte de onderlinge aanraking menigvuldig, en de ongewisheid der tijden schreef voor te zorgen, dat die aanraking eene vriendschappelijke bleef. Nu was echter de Hertog van de bestaande regering in de Nederlanden een zeer verdacht vriend. Men sloeg met achterdocht elke zijner bewegingen gade, en schoon men hem met pligtplegingen overstelpte, spaarde men hem de onaangename herinneringen van het tractaat van Venlo niet, met het oogmerk hem aan zijne gedwongene vriendschap te houden. Van zijne zijde trachtte de Hertog te vergeefs dit mistrouwen door betuigingen van goede nabuurschap en getrouwe dienstwilligheid te overwinnen. Tot de verklaring dier verhouding zullen de verzamelde stukken het hunne bijdragen.</p>
<p>Het is niet te ontkennen, dat deze briefwisseling ons meerendeels slechts de uitwendige zijde der Duitsche betrekkingen leert kennen, en dat door den diplomatieken, in het Duitsch bijzonder, geesteloozen vorm der brieven de eigenlijke bedoe-<pb n="45"/>lingen en inzigten der Duitsche vorsten zoo zijn verdonkerd, dat het scherpzinnigheid vordert, om tusschen de regels te lezen. Hierbij echter helpt het dat die Duitsche vorsten vaak tegen elkander getuigen; de Brunswijkers onderling tegen Hessen; Beijeren tegen Wurtemberg en Paltz. Voorts had Margaretha en later ook Alva een werkzaam agent in Duitschland, den krijgscommissaris Hans Englepartt. Behalve de bestellingen omtrent het werven van troepen en het aannemen van krijgsoversten op jaargeld, had hij ook in last te bespieden wat er aan de hoven der vorsten en in hunne gedachten omging, hunne geheimen uit te vorschen, de loopende geruchten af te luisteren en die naar Brussel over te brieven. Englepartt, die in Duitschland onder den naam van den kreupelen duivel bekend was, kweet zich van zijnen last met even veel scherpzinnigheid als vlijt. Ik doorloop gewoonlijk zijne brieven met naauwkeurige aandacht en meestal vind ik iets dat de moeite loont.</p>
<p>Men vergunne mij over de Duitsche correspondentie eene algemeene aanmerking. Ik weet dat liefde en haat, meer dan ergens, van het onderzoek der geschiedenis behooren uitgesloten te worden. Toch kan ik eene opwelling van zelfvoldoening en nationalen trots niet onderdrukken, zoo dikwijls mij die documenten in tegenspraak met de in Duitschland gepredikte en gangbare aanmatigingen het bewijs leveren, hoe weinig de vestiging onzer vrijheid aan Duitschland te danken is. Zij leeren dat Duitschlands invloed en eene engere verbinding met Duitschland veelmeer onze godsdienstige en burgerlijke ontwikkeling zou hebben belemmerd. Zij staven en bevestigen, dat de geschiedenis onzes vaderlands zich des te meer tot een schoon, zelfstandig geheel heeft gevormd, naarmate onze belangen en die van het groote en logge Germaausche ligchaam elkander vreemd werden. Het is een negatief resultaat; maar een resultaat, dat naar mijne bescheidene meening niet geheel nutteloos is, en dat, in aanmerking genomen die germaniserende propaganda, welke mij gedurende
<pb n="46"/>mijn tweejarig verblijf in Duitschland zoo dikwijls ergerde en verbitterde, wel eens krachtig, duidelijk en onloochenbaar mag in het licht gesteld worden.</p>
<p>Van de brieven door den Duitschen secretaris der Landvoogdes van harentwege afgezonden, zijn meestal tamelijk volledige registers voorhanden.</p>
<p>Zoo door het schiften der verschillende afdeelingen en het verzamelen van stukken, bepaalde personen, gebeurtenissen of takken van bestuur betreffende, in bijzondere banden, als door aankoop van nieuwe oorkonden is in het Brusselsch Archief eene nieuwe hoofdafdeeling ontstaan: <hi rend="spat">Manuscrits divers</hi>. Van de verzameling kopijen onder opzigt van den archivist de Wynants vervaardigd: <hi rend="spat">Révolutions des Pays- Bas</hi> gewaagde ik hierboven. De overlevering wil, dat die kopijen of de originelen, waarnaar de kopijen gemaakt zijn, destijds voor den keizerlijken historiograaf waren bestemd, maar wat bij de keuze van hetgeen al of niet te kopiëren was tot rigtsnoer heeft gestrekt, weet ik mij niet te verklaren. Het belangrijke en onbelangrijke is dooreen gemengd, en het gemis aan eenheid van onderwerp doet aan willekeur denken. Ik heb de twee eerste banden, die stukken van het jaar 1559-1569 behelzen, doorloopen. Tot de belangrijke en mij tot dusver onbekende, breng ik eenige gezantschapsberigten omtrent de onderhandelingen des Konings van Spanje met het Fransche hof, ten einde dit van alle toegefelijkheid jegens de Hugenooten terug te houden en tot aansluiting aan het algemeen concilie te bewegen; een brief van Margaretha aan den Koning van October 1560, waarin zij hem dringend afraadt zich in de zaken van Frankrijk te mengen, eene waarschuwing die door Philips, tot zijn schade, niet is opgevolgd; het advies van Viglius, in den Raad van State overgeleverd, over de behoeften des lands in verband met de zending van Montigny naar Spanje in 1562; eene briefwisseling tusschen Granvelle en Assonleville in 1565 tijdens de onderhandelingen des laatsten met de Engelsche gevol-<pb n="47"/>magtigden te Brugge; een paar brieven van den secretaris Baptista de Berty uit het leger van Alva geschreven betrekkelijk den veldtogt des Prinsen van Oranje en het gevecht aan de Gethe in 1568; een brief van den Bisschop van Luik aan Margaretha van Parma, betreffende den
inval des Prinsen in zijn bisdom, van hetzelfde jaar: een uitvoerig rapport over dien geheelen veldtogt, waarschijnlijk door Berty op last van Alva opgesteld. Tot het minder belangrijke breng ik een dertigtal brieven, gewisseld tusschen Viglius, Courtewille en Tisnacq, welke omtrent het flaauwhartige en baatzieke karakter van Viglius den indruk bevestigen, welken ik daarvan eenmaal heb ontvangen: verstrooide berigten van den Markies van Bergen, van den Graaf van Egmont, enz. die, waren zij tot een geheel gebragt, belangrijk zouden kunnen zijn, maar waaraan thans het gebrek van zamenhang alle waarde ontneemt; berigten uit Spanje over den oorlog in Africa met den pacha van Algiers in 1563, een oorlog voor ons eenigermate opmerkelijk, omdat vele Nederlandsche edelen daaraan een schitterend aandeel hebben genomen; andere berigten over de ondernemingen der Franschen in Florida op het einde van het jaar 1565. Ten slotte moet ik aanmerken, dat al die kopijen, zelfs die, welke de archivaris de Wynants heeft geverifieerd, uiterst fautief zijn en dat inzonderheid het Spaansch tot onvertaalbaarheid toe is mishandeld geworden.</p>
<p>&nbsp;</p>
<p>Sedert de heer Gachard zijn rapport uitgaf, werd de verzameling van monographiën des Archiefs verrijkt door den aankoop van drie lijvige folio-boekdeelen, echte stukken bevattende voor de geschiedenis der Nederlandsche beroerten. Die stukken waren verzameld door wijlen den bibliothecaris der Gentsche hoogeschool, den heer Lammens. De heer Gachard maakte mij op die verzameling opmerkzaam, en zij bevat inderdaad de zeldzaamste en belangrijkste zaken. Ik wil hier niet uitweiden over vele eigenhandige brieven des Prinsen van Oranje en des Hertogs van Anjon, gedurende het bestuur
<pb n="48"/>des laatsten geschreven. De heer Gachard zal die in zijne verzameling opnemen; zij behooren niet tot mijn bestek, en ook voor het tijdvak, waartoe ik mij beperkte, deed ik geen minder belangrijken vond. Ik ontdekte hier namelijk - want de titels op den bladwijzer door den voormaligen bezitter aan de veelal hoofdelooze stukken gegeven, waren alleszins geschikt om iemand van den weg te helpen - ik ontdekte hier een afschrift van het verbond of compromis der kooplieden, door hen in navolging van het beroemde compromis der Edelen aangegaan<note n="1)" place="foot">Al wat met het verbond der Edelen in betrekking staat, wekt gewoonlijk belangstelling. Ik vind mij daarem genoopt, ten einde ik mij niet alleen bij eene bloote inhoudsopgave van door mij gevondene stukken bepale, hier als proeve dit belangrijke document mede te deelen:
<lb/>
‘Comme ainsy soit que depuis quelque temps encha plusieurs gentilzhommes de pardecha considerans linquisition et execution rigoreuse des placcarts apparante se sont deliberez non seulement de remonstrer a la Ma<hi rend="sup">de</hi> le joux insupportable diceulx placcarts mais aussy par une bonne et saincte alliance chercer les plus propres moyens de seu povoir de tout exempter, nous marchans soubsignez à leur exemple, esmeuz de desir de conserver nos biens et personnes, ensamble conseille au faict de ure conscience avons avecque meure deliberation arreste de contracter les ungz avecque les aultres ung accord et alliance, par laquelle nons puyssous a ladvenir en tant quen nous sera par tous moyens legitimes estre guarantis contre plusieurs faulx rapportz et exploietz hazardeus, lesquelz se pourroient faire sur nous et les nostres par plusieurs mulveillans et desireux de la ruine du pays: A ceste cause proceduns en bonne et pure couscience devant dien et les hommes nous nous sommes bien voulu donner la main dassociation pour empecher en tant quen nous sera par toutte bonne voye lad. inquisition et execution des plaecarts ou quelque moderation ou loy laquelle coutrevient an debvoir, quavons a Dieu, la conservation de la patrie et repos publieq, ensamble lasseurance de noz biens et personnes en noz maisons, et ce dautaut plus, que sommes acertainez que par lesd. inquisition et recherche doffieiers plusieurs tors et griefz nons sout advenuz et aux nostres, lesqueiz nous causent de craindre que a ladvenir les choses se pourroient engrever a nre grand desadvantaige: Que plus est nons entendous de jour en jour, que les franchises et libertez des pays de pardeea, singulierement de Brabant repugnent directement a plusieurs nouvelletez introduictes et journellement-exploictees, oultre ce, que la diligence et debvoirs de noz circonvorsius, Geldrois, Frisons et aultres nous donnent certain argument quil est plus que temps de pourveoir aux inconvenients, que nous menassent
de sy prez: Touttes ces choses et plusieurs nultres considerees lesquelles nest besoing yey decyferer par le menu, nous promeetons et jurous par sainet et inviolable serment a Dieu de tenir la main les ungs aux aultres que a ladvenir nendurerons, en facon que se soit, que ancune moleste on recherche, nous soit faicte pour le fuict de la religion de ure conscience; et affin quil ne samble que en ce nous pretendons quelque liberte charuelle, revoltement ou sécrète conspiration coutre la Ma<hi rend="sup">te</hi>, laquelle sur tont bien que nous pourroit advenir desirous vouloir entendre a noz plainetes, esperant par sa doulceur et elemence neuve(?) heureuse et bonne yssue de touttes noz remonstrances, nous protestons devant Dieu et les hommes, que nous ne pretendons donner faveur ou entendre a aucun complot ou secrete intelligence contrevenaute aux loiz politicques de sad. Ma<hi rend="sup">te</hi>, de nous y opposer tant que pourrous, et seulement nous exempter du joug intollerable des inquisiteurs ou leur commis, lesquelz pourchasseut plus nostre ruine que ladvauchement de ure salut, comme avous trop esenir [sic?] par la ruine et desolation de plusieurs gens de bieu: Tontesfoys affin que personne de noz confederez ne savance deslargir on restraindre de sa privee authorite ceste ure association nous entendons que avant riens intenter pour lad. conservation de noz personnes le tout se passern par la plus graude partic on les deputez de lad. association, laquelle nous tous soubsiguez voulons estre tenue inviolable, prenaus Dieu pour tesmoing de ure integrite et roudeur de conscience, Lequel nous prious nons vonloir pourveoir de couseil, foree et dexterite pour la mainteuir non seullement descrit et parolles, mays y employer noz propres corps et biens.’ - Dag- en naamteekeningen ontbreken.</note>; ik vond hunne
<pb n="49"/>onderhandelingen en voorslagen aan de verbonden Edelen gedaan; voorts brieven van hunnen werkzamen agent, Gilles le Clercq, procureur te Doornik, met Lodewijk van Nassau, Brederode en Hammes gewisseld. Het waren gelijktijdige kopijen, waarvan sommigen kennelijk de trekken droegen van de hand des geheimschrijvers de la Torre. Welligt hadden zij vroeger onder de papieren van den Raad van beroerte berust. Hunnen oorsprong meen ik aangewezen te vinden in eenen brief der Landvoogdes aan den Koning van 30 Julij 1567, door mij in het Weener Archief gekopieerd. De Landvoogdes spreekt daarin van het voordeel, dat men bij de instructie van het proces der gevangenen te Vilvoorden getrokken had van: ‘escriptures appartenant a ung nomme M<hi rend="sup">e</hi> Gilles le Clercq de Tournay, principal Secrétaire du Conte Loys et directeur de tous ces troubles, trouvez en quelque lieu secret, ou il pensoit les avoir mis fort secretement.’</p>
<pb n="50"/>
<p>Men zal mij, vertrouw ik, ten goede houden, dat ik, verheugd over mijnen vond, voor een oogenblik den gang van mijn onderzoek afbrak om het nieuw ontdekte spoor te vervolgen. Daardoor maakte ik kennis met een ander gedeelte der hier aanwezige manuscripten. Er is namelijk hieronder eene onschatbare verzameling van de <hi rend="spat">Justificatiën</hi> der verschillende stedelijke regeringen, die ter zake van de onlusten in het jaar 1566 sedert door Margaretha en Alva vervolgd zijn geworden. Men vindt daarbij de rapporten en informatiën der door Margaretha met dit onderzoek belaste commissarissen; de verhooren der gevangenen; de uittreksels uit de notulen van de respectieve raden gedurende de hachelijkste dagen, enz. Tegen het excerperen van dien stapel geschriften opziende, bepaalde ik mij vooreerst tot zulke verhooren en justificatiën, waar ik vermoeden kon den agent Gilles le Clercq in al zijne werkzaamheid te zullen aantreffen. Ik onderzocht alzoo de justificatiën van Antwerpen, Doornik, 's Hertogenbosch, Ronsen (Rénaix) en de verhooren der gevangenen van Valenciennes en St. Amand. Voor le Clercq waren mijne resultaten niet zoo voldoende als ik wel gewenscht had; maar aan de andere zijde leerde mij dit onderzoek hoe onmisbaar die justificatiën waren voor de geschiedenis der openbare prediking en van den beeldenstorm, voor de waardering van het gedrag der verbonden Edelen, hunner hoofden en afgevaardigden, voor de bevestiging der waarheid, dat onze hervorming in haar beginsel en werking hoofdzakelijk rein Calvinistisch was. Ik hoop het onderzoeken en ontleden dier stukken vlijtig door te zetten, zoodra ik met de geregelde bearbeiding mijner documenten tot het jaar 1566 zal genaderd zijn. Ook omdat die stukken als annexen belangrijke brieven van belangrijke tijdgenooten, daaronder van de Landvoogdes zelve, bevatten, kunnen zij niet onopgemerkt gelaten worden. Vooralsnog echter zal ik mij tevreden stellen met in een vaderlandsch
tijdschrift binnen kort omtrent het <hi rend="spat">Compromis der kooplieden</hi>, omtrent Gilles
<pb n="51"/>le Clercq en zijne werkzaamheden eenige mededeelingen te doen, welke, zoo ik mij vleije, de aandacht onzer vaderlandsche geleerden op dit tot dusverre nog zoo duistere, ja bijna<note n="1)" place="foot">Ik wil niet vervallen in eene fout, die ik later de vrijheid neem te berispen, dat men als nieuwe ontdekking voorstelt, wat reeds in vroegere gedrukte werken is opgegeven. Het feit betreffende het Compromis der kooplieden is <hi rend="spat">bijna</hi> maar niet te eenenmale onbekend. Te Water schreef, op gezag van van der Haer en Brandt, ‘dat veele aanzienlijke burgers en rijke kooplieden - zich met de bondgenooten vereenigden en het verhoud onderschreven.’ - Hij had echter nog beter gevolgtrekkingen kunnen maken, dan wij bij hem (t.a.g. Verboud der Edelen, I Stuk, p. 121) lezen, indien hij behoorlijk acht hadde gegeven op het berigt van Strada, Lib. V: ‘Inde,’ dus luiden de woorden van dezen, ‘foederatorum numerus praesertim Antverpine angeri, et Gheusiorum ornatus atque insignia etiam a mercatoribus usurpari coepta. Quin et <hi rend="spat">nova</hi> tunc conspiratio popularium apparuit praeferentium in galeris practer manticam nummis insculptam, tornata viatorum bacilla in crucem commissa: quo credo significarent abituros sese a patria peregrinabundos ac libertatem alibi quaesituros.’ Strada had zijn berigt uit een (<hi rend="spat">geheimen</hi>) brief der Landvoogdes aan den Koning van 17 Mei 1566. Maar toen wist zij zelve nog het fijne van de zaak niet. Ik geloof dat dus mijne stukken over de verwantschap van het verbond der Edelen met dat der kooplieden. over de gelijkheid tusschen kooplieden en Consistoriën, over de eigentlijke beweegredenen der zamenkomst van St. Truijen, en over het aandeel dat het democratisch element aan de bewegingen van 1566 had, een nieuw licht zullen verspreiden.</note> onbekend gebleven feit zullen vestigen.</p>
<p>&nbsp;</p>
<p>Ik hoop niet beschuldigd te worden, dat ik mijnen tijd alhier ongebruikt heb gelaten, als ik verzeker bij de te Weenen verzamelde stukken een aantal van meer dan <hi rend="spat">zevenhonderd</hi> historische oorkonden te hebben gevoegd, een getal dat bij voortgezetten arbeid waarschijnlijk zal verdubbeld worden. Ik spreek hier van gemaakte kopijen, zonder van de stukken, waarvan ik den inhoud of slechts enkele gedeelten opteekende, te reppen<note n="2)" place="foot">Ik zag tegen den verveleuden en tijdroovenden arbeid op; maar indien ter vestiging van een nader besluit Zijner Majesteits gouvernement het van mij mogt verlangen, ben ik bereid een register der door mij verzamelde stukken over te leggen.</note>.</p>
<pb n="52"/>
<p>Ik voorzie, dat men schrikken zal over den stapel documenten, waarmede ik het publiek bedreig, en zie de ongeloovige vraag op de lippen zweven, of dat alles belangrijk zal kunnen heeten?</p>
<p>Ik ben verre van op het laatste <hi rend="spat">ja</hi> te antwoorden. Omtrent het eerste vergunne men mij de verzekering, dat ik noch mij noch mijne stukken aan iemand wil opdringen, te minder, daar ik de openhartige belijdenis heb af te leggen, dat mijn vlijt in het afschrijven dikwijls geene verdienste, maar zwakheid was.</p>
<p>In één geval namelijk viel mij het kopiëren ligter dan het excerperen of analyseren; ik zeg dit met opzigt tot de Spaansche documenten. Alleen door de oefening van Spaansche stukken te lezen, heb ik mij die taal eenigszins eigen gemaakt. Thans kan ik doen, wat mij in den aanvang onmogelijk was: den inhoud van een Spaansch geschrift of brief bij de eerste lezing verstaan. Thans kan ik derhalve terstond de correspondentie der Spaansche gezanten analyseren en excerperen. In den beginne was ik, opdat niets belangrijks mij mogt ontglippen, verpligt, op den naam van schrijver, adres of dagteekening af, stukken na te schrijven die mij naderhand of niet zeer belangrijk of voor uittreksels vatbaar bleken.</p>
<p>Ten tweede: dikwijls vond ik het eerst brieven, die van een of ander feit eene algemeene onvolledige voorstelling gaven. Ik kopieerde die omdat zij voor zulk een onderwerp tot dusverre mijne eenige bronnen waren. Later vond ik andere meer uitvoerige brieven of berigten. Het afschrijven van de eerste was daardoor een verloren arbeid geworden, zoo dikwijls ten minste de kortere berigten geene belangrijke afwijkingen opleverden of door toon en wijze van beschouwing voor de stellers karakteristiek waren. Het spreekt van zelf dat het onvolledige voor het meer volledige wijken moet. Ik beklaag er mij niet over, want ik weet dat alle studie tot noodzakelijke wet en voorwaarde heeft: het onvolmaakte, hoe moeijelijk ook verkregen, telken reize voor het meer volmaakte weg
<pb n="53"/>te werpen; ik ben er derhalve te verder van af, mijne eigene teleurstelling over een overtolligen arbeid door het publiek met verveling te laten betalen.</p>
<p>Ten derde: dikwijls heb ik afgeschreven, geëxcerpeerd of geanalyseerd, omdat iets voor mij in den gang van mijn onderzoek zijne beteekenis had, omdat het een persoon gold, die meermalen in mijne documenten voorkwam en waaromtrent ik inlichting verlangde; omdat het een feit, toestand of instelling betrof, waarvan ik de mogelijkbeid vermoedde, dat die met hoofdgebeurtenissen in eenige betrekking stonden; eindelijk, omdat het mij aan tijds- of plaatsbepalingen hielp, die mij tot het zamenstellen des geheels van dienst waren. Steigers dus in mijne stellaadjen ten mijnen eigenen behoeve, die ik mag en moet afbreken, zoodra het gebouw op zijne eigene zwaarte zal kunnen rusten<note n="1)" place="foot">Ik wil een voorbeeld geven uit mijne studiën van de laatste dugen. Wanneer, vroeg ik mij af, is de bekende schimpliverij tegen Grauvelle aangenomen geworden? Uit Strada, Lib. IV init., is het niet volkomen duidelijk. Hij zegt ‘mense Decembri superioris anni.’ Maar welk het jaar is, waarnaar hij rekent is ten minste twijfelachtig. Wagenaar VI bl. 72 en voor hem Hooft 1<hi rend="sup">e</hi> Dl. p. 37, 38 schijnen de gebeurtenis omtrent het jaar 1562 te stellen. Te Water, ‘Verbond der Edelen’, 1<hi rend="sup">e</hi> St. bl. 25, beweert uitdrukkelijk, dat de liverij het verhoud der Nederlandsche Heeren tegen Granvelle zij voorafgegaan. Ik had reeds vroeger reden om aan die meening te twijfelen en stelde de gebeurtenis in December 1563 weinige maanden na het vertrek van den Kardinaal, waarna de gemeenschappelijke liverij, hoewel veranderd, nog zou hebben voortgeduurd. Stellige bewijzen ontbraken mij echter. Thans echter vind ik mijn gevoelen, wel zijdelings en negatief, maar toch versterkt door eene op zich zelve hoogst onbeduidende briefwisseling tusschen de Landvoogdes en Berlaymont van Januarij 1563. De briefwisseling betreft de komst des Hertogs van Cleve in de Nederlanden, ten einde als doopgevader te staan over een kind des Graven van Hoogstraten.
Berlaymont was van wege de Landvoogdes gezonden om den Hertog te begroeten en hem ten bezoeke naar Brussel te noodigen. Deze verontschuldigde zich echter beleefdelijk. In een harer laatste brieven nu herigt de Landvoogdes aan Berlaymont, dat zij aan Schetz, op diens verzoek, verlof had verleend naar Antwerpen te gaan, omdat ‘ces Seigneurs estoient dadvis quil deuist aller la pour le (le Duc) loger en sa maison.’ Hieruit volgt eerst, dat December door Strada bedoeld December 1562 niet kan zijn. Ware in een December de in het oog loopende maaltijd ten huize van Schetz gehouden, in Januarij zou hij geen verlof hebben durven vragen, noch de Landvoogdes hem verleenen om buiten hore oogen een nieuw feest met dezelfde gasten te vieren. Ten tweede: Pontus Heuterus Lib. XVI, doet het voorkomen, als had de Prins van Oranje ten opzigte van den heruchten liverij-maaltijd Schetz in den val gelokt, wien het hoofd duizelde van de eer zulke hooge gasten te ontvangen. Men ziet echter uit het medegedeelde, dat Schetz aan eene dergelijke eer niet ongewoon was, maar op een hoogen voet met de Heeren omging. Er is meer. Margaretha stelde in dat bezoek des Hertogs van Cleve een ongemeen belang. Zij bedankte Berlaymont voor de ‘dexterité et discretion’ door hem in die zending betoond ‘et entend tres bien, que ce ne soit este sans paine et traveil.’ Het was haar vurig verlangen geweest, dat de Hertog naar Brussel ware gekomen. Wat was haar aan deze komst zoo bijzonder gelegen? Ik kan het mij niet anders verklaren, dan dat zij onraad vreesde, omdat hier juist weder dezelfde Heeren bijeen waren, wier ontmoeting op den Rijksdag te Frankfort voor weinige weken zooveel ongerustheid had opgewekt. Over de verdenking, welke steeds op Willem van Cleve rustte, heb ik hierboven gesproken. Karakteristiek is het, dat Margaretha uit beleefdheid den Hertog van Cleve door Berlaymont zond ‘un deduict de la chasse, dont il mereya bien fort son
Al<hi rend="sup">ze</hi>.’ Men ziet, dit zijn alle beuzelingen. welke ik aan mijn publiek moet onthouden, maar welke toch voor mij hare beteekenis hebben, en waarop ik verzekeringen en gevolgtrekkingen gronden moet, welke men mij, hoop ik, op mijn woord wel zal willen gelooven.</note>.</p>
<pb n="54"/>
<p>Van zelf valt dus uit mijne verzameling het hier aangewezene weg. Ik meen mij ten strengen regel te moeten maken alles ter zijde te stellen, wat slechts voor mij (hetzij ten gevolge mijner onkunde, hetzij om een doel, dat alleen den vorm mijner onderzoekingen of mededeelingen raakt, of met plannen, die mij, afgescheiden van mijne tegenwoordige werkzaamheid, voor den geest mogten zweven, in betrekking staat) belang en vaak slechts voorbijgaand belang heeft. Is daarmede echter de belangrijkheid, de uitgave van het overige geregtvaardigd?</p>
<p>Ik wenschte, dat ik de gave bezat, welke Goethe met betrekking tot eenen der Pausen dus heeft uitgedrukt:</p>
<q rend="bq">Er schätzt das Grosse gross, das Kleine klein,</q>
<p>maar ik beken, dat dit ideaal onbereikbaar is voor mijne onmagt. Bovendien, de voorbeelden van anderen geven mij
<pb n="55"/>telken reize de waarschuwing voorzigtig te zijn en liever kleinigheden te hoog te schatten, dan op de tegenovergestelde wijze te dwalen. In de laatste dagen - men vergunne mij, dat ik mij zoo hier als bij de ontwikkeling mijner wijze van arbeiden, vooral op het jaar 1563 beroepe, dewijl ik juist thans bezig ben de stukken van dat jaar tot een geheel te brengen - in de laatste dagen dan, nam ik met gespannen verwachting het jongst verschenen deel der <hi rend="spat">Papiers d'état du Cardinal de Granvelle op</hi>, en den bladwijzer volgende, viel ik gretig aan op wat mij van de onderhandelingen des Hertogs van Aerschot te Frankfort (1562) beloofd werd. Ik kan mijne ontevredenheid niet onderdrukken over de analyse die daar gegeven is van hetgeen in de ‘Negotiations de Chautonnay’ meer dan een tiental bladzijden heet te beslaan. De uitgever heeft voorzeker het gewigt van de zending des Hertogs van Aerschot, door Granvelle gekozen om de stappen der overige Nederlandsche Heeren op den Rijksdag te bewaken, niet of weinig gekend. <hi rend="spat">Zóó</hi> als hij het mededeelt kan bijna Keizer Ferdinand zich over de tegenwoordigheid des Hertogen van Wurtemberg en Paltzgraaf Wolfgang niet hebben uitgelaten. Had de uitgever kennis gedragen van de vijandige ontwerpen, welke tegen Spanje gekoesterd werden, van de onverwachte komst van den Engelschen gezant Fraghmarton, hij zou het niet gewaagd hebben, ons met eene zoo onvoldoende inhoudsopgave af te schepen. Ik beweer geenszins, dat wanneer ik het stuk zelf voor mij had, ik daarin antwoord zou vinden op al de vragen die ik er aan te doen had. Maar door eigen onderzoek ingelicht over het belangrijke van den last, dien de gezant had te volbrengen, is er mij ook aan gelegen, <hi rend="spat">wat</hi> hij in zijne officiële mededeelingen ook <hi rend="spat">niet</hi> zegt en <hi rend="spat">hoe</hi> hij, wat hij zegt, voorstelt. Reeds twee korte brieven van den Hertog van Aerschot aan de Landvoogdes uit Frankfort (November 1562) deelen
mij meer mede dan de onvolledige analyse des heeren de Weiss. Ik heb die brieven, hoe karig ook, afgeschreven, en ik bejammer te meer dat de heer de Weiss
<pb n="56"/>met zijne uitvoeriger documenten zoo ligtvaardig heeft omgesprongen, en dat ik tot dusverre vergeefs zoek naar het Rapport des Hertogs van Aerschot, waarop zich Margaretha van Parma in eenen door mij uit te geven brief van 8 Maart 1563 beroept.</p>
<p>De ontwikkeling, welke de wetenschap der historie gaandeweg erlangt, maakt met iederen dag belangrijk, wat den vorigen dag nog onbelangrijk kon heeten. Iedere nieuwe mededeeling doet nieuwe vragen, en iedere nieuwe ontdekking verraadt nieuwe geheimen. Die overtuiging leidt mij om in mijne voorgenomene mededeelingen mild te zijn<note n="1)" place="foot">Ik moet mijne meening hieromtrent nader verklaren. De omvang van ieder nieuw onderzoek is afhankelijk van de ouderzoekingen en mededeelingen, welke vooraf zijn gegaan. Het staat ieder vrij volstrekt nieuwe mededeelingen terug te honden, wanneer hem die onbelangrijk voorkomen. Zijn echter onjuiste mededeelingen voorafgegaan, dan rust op den lateren ouderzoeker de verpligting de misslagen zijner voorgangers te herstellen, zelfs wanneer die misslagen zoogenaamde benzelingen betreffen. De nomenclatuur b.v. achter het Verbond der Edelen van te Water bevat namen, welke de nakomelingschap gerust vergeten mag. Zij heeft echter in der tijd de belangstelling opgewekt en de toelichtingen en teregtwijzingen van van Spaen en d'Yvoy uitgelokt. Ds. van Groningen heeft achter zijne Geschiedenis der Watergeuzen het voorbeeld van te Water nagevolgd, en Groen van Prinsterer heeft (bewijze het tweede deel zijner Archives) naamlijsten zijner aandacht niet onwaardig geacht. Ik acht mij door die voorgangers verbouden de fouten in dergelijke bestaande opgaven te herstellen, waartoe mijne stukken mij dikwijls de gelegenheid aanbieden. - Ik reken het volgende geenszins tot het onbelangrijke, maar voer het aan als eene proeve, waartoe tot dusverre onvolledige mededeelingen den lateren onderzoeker verpligten. In een der brieven, door Nijhoff uit de Geldersche Archieven in zijne Bijdragen uitgegeven, wordt (Dl. III. bl. 43) omstreeks het einde van 1565 gewag gemaakt van eene ‘confederatie, twellick sij noemen die <hi rend="spat">Union</hi>’ der Geldersche edelen en steden. Toen ter tijd werd die confederatie zeer geheim gehouden en nog schuilt zij
in het duister blijkens de aanteekening t.a.p. van Nijhoff. Zekerlijk is het die confederatie, waarop in een brief van den Graaf van den Berg aan den Graaf van Culemborg (van 1566) bij Tadama (Willem Graaf van den Berg enz. bl. 55) gedoeld wordt. Ik vrees zelfs zeer, dat de laatst aangehaalde plaats te eeniger tijd of uit gretigheid of uit ligtvaardigheid tot het beroemde Verboud der Edelen zal betrokken worden. Reeds heb ik een carton van de ‘Archives du Conseil d'état’, dat over de geschillen tusschen de Landvoogdes en de Staten van Gelderland stukken bevat, ter zijde gehouden voor naauwkeuriger ouderzoek. Ook in mijne brieven van Margaretha aan den Koning vind ik herhaalde melding van de onaangenaamheden welke zij van die zijde ondervond. Ik hoop, dat manuen als Nijhoff het mij dauk zullen weten, wanneer ik iets tot toelichting van die duistere zaak bijdrage.</note>. Wil men een voorbeeld: wanneer ik niets anders voor mij had, dan de korte paragrafen waarin Wagenaar de ‘Oostersche zaken’ plagt af te doen, ik had waarschijnlijk de correspondentie van den raadsheer Cobel uit Lubeck en Rostock ter zijde laten liggen; eene correspondentie waarin hij verslag doet van zijne zending (Julij-October 1563) ten einde den vrede tusschen Denemarken en Zweden te helpen tot stand brengen. Maar sedert Wagenaar, en in de laatste vijf-en twintig jaren, werd aan de zaken van het Noorden eene bijzondere aandacht gewijd. Later
<pb n="57"/>verscheen Mr. F.E. Berg's doorwrochte prijsverhandeling: <hi rend="spat">de Nederlanden en het Hanseverbond</hi>; sedert heeft Altmeyer zijne intempestive apologie van Christiern, onder den titel van: <hi rend="spat">Histoire des relations commerciales et diplomatiques des Pays-Bas avec le Nord de l'Europe</hi> in het licht gezonden; sedert ondernam ook Prof. Vreede de geschiedenis onzer betrekkingen met Zweden. Ik meende dus dat de stand der wetenschap eischte dat ik ook aan de onderhandelingen met het Noorden alle aandacht wijdde, te meer omdat het tijdvak van Margaretha van Parma, zoowel om andere redenen, als vooral ook om gebrek aan oorkonden door al de opgenoemde schrijvers vergelijkenderwijze karig was bedeeld geworden. Eene andere kwestie daarmede verbonden was door de navorschingen des heeren Groen van Prinsterer wakker geworden: welke partij koos in den oorlog tusschen Zweden en Denemarken Philips II en op welke wijze koos hij partij? Stonden met zijne inzigten de wervingen van Hertog Erik van Brunswijk, destijds door de Protestantsche vorsten zoo gevreesd, in verband? Mijne brieven geven hierop een antwoord, hetwelk de te dien opzigte meest
<pb n="58"/>gangbare vermoedens niet bevestigt. Voor zooverre men naar opentlijke handelingen en officiële betuigingen kan oordeelen, was de verbinding veel enger met Denemarken dan met Zweden; men zou bijna zeggen, dat Philips ten voordeele van Denemarken neigde; van een poging tot restauratie van het huis Lotharingen vind ik geen spoor; de wervingen van Erik werden op het stelligst gedesavoueerd en zoo Erik voor iemand wierf, was het ten minste niet voor Zweden. Want bij afwisseling bood hij zijne troepen den vijanden van Zweden, den Koning van Denemarken, den Koning van Polen, den tegen zijnen broeder Koning Erik opgestanen Prins Johan aan. Is daarmede de zaak uitgemaakt? Men vergunne mij de opmerking, dat eene derde kwestie oprijst, tot welker oplossing het hoogst noodig is schijnbare kleinigheden niet uit het oog te verliezen. Men kan aanuemen dat er bij de regering ten opzigte der Nederlandsche zaken tweeërlei politiek bestond: eene openlijk geavoneerde, die van Margaretha en haren Raad van State uitging; eene geheime, die in het kabinet des Konings beraamd en door dezen in het geheim aan Margaretha werd overgebriefd, eene politiek welker gedenkstukken wij van de nasporingen des heeren Gachard in de Spaansche Archieven verwachten. Maar bestond er buiten deze nog een derde, de politiek des Kardinaals van Granvelle, die nog andere inzigten volgend buiten voorkennis of met oogluiking des Konings, maar zeker in weerwil der Landvoogdes gedreven werd, waarvan de Kardinalen van Augsburg en Lotharingen de bondgenooten, en, elk op zijne wijze, Chantonnay, Assonleville, de Aartsbisschop van Kamerijk en Hertog Erik van Brunswijk de handlangers waren? Mijne onderzoekingen zijn tot dusverre niet zoo gelukkig geweest, dat ik daarop een beslissend antwoord waag te geven.</p>
<p>Zoo als hier de belangen van andere landen van Europa van zelve ter sprake komen, zoo is in een ander opzigt de correspondentie van den Engelschen gezant, den Bisschop van la Quadra en den raadsheer Assonleville zoo opmerkelijk,
<pb n="59"/>dat het mij moeijelijk van het hart gaat alles af te snijden, wat niet met ons vaderland in het allernaauwste verband staat. Het beeld in die correspondentie van Elisabeth geschetst is alleszins interessant. Elisabeth heeft in 1562 en 1563 nog niet het prestige der vrouw verloren, dat de bloedige gebeurtenissen van latere dagen, hetzij dan te regt of te onregt haar hebben ontroofd. Zij is hier nog de jonge, levendige, geestige, geleerde, bevallige en behaagzieke Koningin. Haar staatkundige vijandschap met Philips en zijn gezant vertoont zich dikwijls meer als spel van vrouwelijke malice, dan van boos opzet. De protestantsche Elisabeth helt nu en dan over om zich met het concilie van Trente in te laten, en, zoo ik geloof, te goeder trouw. Haar raadsman Burleigh is, volgens dezelfde correspondentie, geenszins de koele intrigant, dien men zich gewoonlijk in hem voorstelt. Hij is een ijverig Protestant tot fanatisme toe, en daarom de gezworen vijand van Spanje. Milord Robert daarentegen staat met Spanje op den besten voet en de koning van Spanje beschermt hem zelfs door zijne aanbeveling bij de aanspraak, welke hij maakte op de hand zijner Koningin. Merkwaardig is hierbij de politiek van Philips. Als erkende mededinger naar de hand der Koningin doet zich Philips' neef, Aartshertog Karel van Oostenrijk, op; echter begunstigt Philips meer den gunsteling dan den vorst van zijn bloed. Waarom? ik geloof dat Languet reeds in 1559 de reden met veel scherpzinnigheid had ontdekt. ‘Non erit - schrijft hij: Epp. Lib. II p. 25 - Belgicum extra periculum si in Anglia dominetur Princeps ex domo Austriaca, qui hanc religionem profitetur.’ En in 1563 bestond dit gevaar in dubbele mate, sedert de nieuwe Roomsch-koning Maximiliaan meer en meer ten gunste der Protestanten scheen over te hellen, sedert de vrees, dat de Nederlanden onder de hoede en voogdij des Rijks wenschten terug te keeren, als een dof gerucht zich verbreidde en veld won, tot dat eindelijk in
het begin des jaars 1566, nog voordat het inleveren van het beroemde smeekschrift bekend was
<pb n="60"/>geworden, men reeds buitenlands algemeen vertelde, dat de opstandelingen te Antwerpen 's Konings wapen uitgewischt en dat des Rijks hadden in plaats gesteld.</p>
<p>De correspondentie echter van den Spaanschen gezant in Engeland is buitendien belangrijk voor de geschiedenis van onzen handel. De regten op in- en uitvoer van wol en laken zoo dezer- als generzijds gelegd, waren de oorzaak dier eindelooze onderhandelingen tusschen Spanje en Engeland, welke telkens hernieuwd, nimmer ten einde werden gebragt. Die onderhandelingen zijn het onderwerp der briefwisseling van Assonleville. Het blijkt uit deze, dat Granvelle de hoofddrijver dezer forsche maatregelen was, dat de Koningin hem als haren vijand kende en tot elke poging om hem den voet te ligten bereid was. De Vlamingen vleide zij om hen af te lokken van Philips. Zoo gaf de graaf van Warwick, haar bevelhebber in Havre, kaperbrieven uit, waarin een streng onderscheid tusschen Spanjaarden, Biscayers en Portugezen en tusschen Nederlanders was gemaakt: den kapers was gelast, de laatsten te verschoonen. Klagten der Antwerpsche kooplieden over zeerooverijen, door den Spaanschen gezant of Assonleville ingediend, vonden geen gehoor, terwijl de Antwerpenaars, die zich regelregt tot het Engelsche hof wendden, bevrediging vonden, op grond - dat de Spaansche regeerders Papisten, de Vlamingen daarentegen verdrukte geloofsbroeders waren. Nog eene bijzonderheid. Men kent den slag waarmede Elisabeth eenmaal den Nederlandschen handel heeft bedreigd: het ontwerp namelijk om op den duur den wolstapel naar Embden te verplaatsen. Ik ben verzekerd over de daaromtrent gevoerde onderhandelingen voor latere jaren uit oorspronkelijke stukken vele ophelderingen te zullen kunnen mededeelen. In het jaar 1563 broedde Elisabeth nog een ander voornemen. Zij wilde aan Frankrijk, het kostte wat het wilde, Calais ontwringen. Wat zij daarmede voorhad was die plaats tot hare markt en stapelplaats te maken, en alzoo den Engelschen handel te ontslaan van de af-<pb n="61"/>hankelijkheid, waarin die zich van de Nederlanden bevond.</p>
<p>Bij de opgave van wat mijne bescheiden voor het jaar 1563 opleveren, voegt echter de bekentenis van wat ik te vergeefs heb gezocht. Terwijl ik naauwkeurige berigten over de krijgsrustingen van Hertog Erik van Brunswijk kan geven en op grond daarvan Philips van alle dadelijk aandeel in die onderneming moet vrijpleiten, vind ik omtrent eene andere krijgstoerusting van dienzelfden tijd slechts hoogst onvolledige aanwijzingen: ik bedoel die, welke Hertog Wolfgang van Tweebruggen tegen de Nederlanden en Frankrijk gezegd wordt te hebben voorgehad. Ik heb onderzocht, welke de praktijken waren, waarom Chantonnay van zijn gezantschap in Frankrijk werd teruggeroepen en waarvan Prins Willem in zijne Justificatie van 1568 gewaagt; de bescheiden hebben mij ontbroken<note n="1)" place="foot">Justification p. 21: (le Cardiual) ‘avoit quasi de sa main et a sa porte tous les Ambassadenrs, agenz et deputez de Sa Maiesté; et entre autres sou frere propre, qui mist les affaires de France en tel estat, que pour le hien et repos dudict royaume la Royne requist tresinstamment Sa Ma<hi rend="sup">te</hi> l'oster de lù.’</note>. Met vlijt heb ik gevorscht naar détails omtrent de zamenzwering tegen Granvelle, zijne, zoo het heet, voorgenomene vermoording, het feest des adels ten huize van Schetz en de beruchte liverij. Ik heb niets gevonden. Ik weet het ongelijk, dat daardoor mijne verzameling hebben zal naast die, welke van den heer Gachard wordt verwacht. Daar zal men Margaretha's geheime berigten aan Philips; daar zal men de rapporten zijner beide verspieders in de Nederlanden, Alonzo del Canto en Fr. Lorenço de Villavicencio vinden. Bij mij van dat alles niets. Het voert mij tot eene opmerking, die de ontwikkeling van mijn plan nog nader kan toelichten; het wijst mij aan, hoe ik, het voor mij onbereikbare verzakend, hetgeen voor mij bereikbaar is te exploiteren heb.</p>
<p>Het natuurlijk gevolg van het meer toegankelijk worden van staatspapieren en verborgen oorkonden is, dat de historische wetenschap, verleid door het geluk harer ontdekkingen,
<pb n="62"/>naar het meest verborgene hare rigting genomen en van dat verborgene nu en dan de waarde overdreven heeft. Men vergat hetgeen geschreven en gedrukt was voor hetgeen men ontdekt had of meende ontdekt te hebben. Ik zelf, voor dat ik mij tot een gezet onderzoek van dat tijdvak begaf, had niet geloofd, dat de Nederlandsche beroerten voor de pennen der tijdgenooten eene zoo rijke stof hadden opgeleverd. Een voornaam feit, een verbreid vermoeden, eene heerschende meening omtrent personen of gebeurtenissen, leveren de Archieven naauwelijks, of dat feit, dat vermoeden, die meening is ergens door eenen tijdgenoot geboekt<note n="1)" place="foot">Zeer onlangs werd mij b.v. de brief door den Prins van Oranje en Egmont gezamentlijk aan den Koning tegen Granvelle in 1561 geschreven, getoond, en die bijzonderheid als een geheel nieuw ontdekt feit aangeprezen. Ik reken voorzeker de bekendmaking van dezen brief even belangrijk, als die van het Compromis der kooplieden, maar de onbekendheid van het feit moet ik loocheuen. Latere geschiedschrijvers hebben voorzeker op dat eerste schrijven weinig gedrukt; maar in de ‘Deduction de l'innocence du Comte de Hornes’ (1568) p. 222 stond reeds: ‘Estaut led. Deffendeur en Espaigne an service de sa Ma. entendit que les Prince d'Orange et Comte d'Egmont escripvarent lettres a sa Ma. se mescontentant dud. Cardinal.’ Ook Strada sprak L. III van: ‘primae Orangii Egmontiique ad regem litterne querelarum pleuae se ad Seuatum raro acciri, quaeque ad Praefecturas suas pertinent secum non communicari, sed omnibus unius aut alterius arbitrio clam definitis in specium advocari; deinde se rerum reliquias et ejectamenta discussuros; scilicet illie contemptos, hie illusos.’ Ook in eenen uit het Spaansch vertaalden brief van Margaretha door Reiffenberg uitgegeven (‘Correspondance de Marg.’ p. 5) staat: ‘Telles sout les plaintes qui m'out été communiquées- et que le Prince
d'Orauge et le Comte d'Egmont out osé vous porter.’
<lb/>
Wat in het algemeen den overvloed van gelijktijdige berigten betreft, ik heb eerst daarvan de overtuiging verkregen, toen ik voor den veldtogt des Prinsen van Oranje in 1568 bouwstoffen verzamelde. Ik heb voorzeker veel uit Archieven kunnen putten, maar zeker nog meer uit werken van tijdgenooten, die thans zeldzaam in handen genomen worden. Voor hetgeen in de Spaansche gewesten gedurende dien veldtogt gebeurd is, zijn Mendoça's ‘Comentarios de la guerra de Flandres,’ voor wat in Luik plaats had Chapeanville, voor hetgeen in vereeniging met Frankrijk en de Fransche Hugenooten gedaan werd (la Popelinière) in de ‘Histoire des troubles et choses memorables arrivées tant en France qu'en Flandres depuis I'an 1562’ de beste bronnen. Zelden hebben de Archieven hunne mededeelingen met belangrijke hijzonderheden verrijkt, maar meermalen hebben zij hun verhaal bevestigd. Onze geschiedschrijvers, zelfs Bor en Meteren, zijn zeer te mistrouwen. Zij hebben zich even als de meeste hunner tijdgenooten, die de geschiedenis der Nederlandsche beroerten hebben beschreven, laten misleiden door een veelvuldig vertaald en verspreid Italiaansch geschrift, getiteld: ‘Commentarj del Sign. Alfonso d'Ullon della guerra che il Duca d'Alva ha fatto coutra Guglielmo de Nansnu nelli paësi bassi.’ Dit werk is vol onnaauwkeurigheden, maar men hield den schrijver voor den maëstro di campo van Alva zelven, van wien hij alleenlijk de naamgenoot was.</note>. Het is veelal niet de mangel maar de overvloed van berigten, die ous verlegen maakt, hoe het ware te kiezen. Ik heb aan die beschouwing de overtuiging te danken, dat het doorvorschen der Archieven niet alleen de som onzer kennis door nieuwe ontdekkingen vermeerderen, maar ook dat het de kennis, die wij meenen te bezitten, zuiveren moet: dat het ons leeren moet het ware van het valsche te schiften en het onzekere tot de meeste
<pb n="63"/>juistheid en zekerheid te verheffen. Die zich aan het uitgeven van documenten waagt, moet zich naauwkeurig rekenschap geven, van alles wat over het gekozen tijdvak, liefst door tijdgenooten, is geboekt of van hun afkomstig in latere verzamelingen bijeengebragt. Eerst dan is hij niet alleen beveiligd voor het gevaar van eene vermeende vond als nieuwe ontdekking te laten gelden, maar hij bezit tevens een leiddraad voor het opnemen van het door hem gevondene: het onbekende als onbekend, het bekende, voor zoo verre het ons weten zuiverder en vollediger maken kan.</p>
<p>Zoo aan de eene verpligting van archivalische navorschingen inzonderheid door het opsporen van niet officiële en vertrouwelijke mededeelingen voldaan wordt, voor de andere verpligting zijn dergelijke stukken over het geheel minder berekend; want de valsche aantijgingen, de vooroordeelen en scheve beschouwingen, die wij in de geboekte geschiedenis wraken, zijn slechts gewijzigde manifestatiën van denzelfden geest van partijdigheid, welke zijne eerste uitdrukking vond juist in die geheime berigten en vertrouwelijke mededeelingen.
<pb n="64"/>Ik erken, dat valsche aantijgingen, vooroordeelen en scheve beschouwingen ook tot de lotgevallen van den tijd nu en dan hebben behoord, dat zij bijgedragen hebben om wat gebeurd is tot stand te brengen. Ik gevoel verder al het streelende, dat er in ligt, een nieuwe anekdote van een vorst of beroemd man neder te kunnen schrijven, een monarch in zijn binnenof slaapkamer te kunnen nagaan of een naauwopgekomen ontwerp eens staatsmans in zijne geheimste correspondentie te betrappen. Maar ik mag niet ontveinzen, dat langs dien weg de geschiedenis gevaar loopt de waarde van individus en individualiteiten te overdrijven. Al ware een monarch zoo eigendunkelijk als Philips, ja nog tienmalen eigendunkelijker, hij is gebouden aan verdragen en wetten, welke zijne wenschen beletten om immer in werkelijkheid over te gaan; al is een staatsman zoo schrander en ondernemend als Granvelle of Willem van Oranje, hij heeft om zich heen raadslieden, mededingers, parlementaire vormen, bestaande betrekkingen te eerbiedigen, die zijne vlugt belemmeren. Welke ook de invloed van den verhevensten geest of den magtigsten koning op den gang der gebeurtenissen zij, de instellingen, de tijdelijke betrekkingen tusschen de Staten onderling, alles waarin het volksleven is overgegaan, of wat het resultaat eener vroegere periode is, dat alles is niet enkel eene doode vorm. Het heeft zijne spontaneiteit, het oefent zijne onwederstaanbare kracht. De woorden, die ik van Louis Blanc in zijne Histoire de la révolution onlangs las, zijn mij in dit opzigt uit de ziel geschreven. ‘Dans la filiation’ zegt hij ‘des choses humaines, on attribue en général trop d'importance à celles, qui se peuvent en quelque sorte voir et toucher. - Il est d'autres influences, d'un ordre supérieur peut-être, influences occultes,. lentes à se developper et qui constituent proprement la philosophie de la histoire. Je sais tel principe deposé
dans une législation mal comprise, qui finira par apporter plus de changements parmi les hommes, que les ravages d'Attila ou les bruyantes conquêtes d'Alexandre.’
<pb n="65"/>Op den bodem dier invloeden liggen, wat de officiële correspondentie niet kan vergeten noch mag voorbijzien: de overwegingen, waarnaar beslist, de voorwaarden, waarnaar het besluit gewijzigd, de voorwendsels, waarmede de inzigten bewimpeld moeten worden. Wat Granvelle na zijne verwijdering uit de Nederlanden denkt, schrijft of aanraadt, is zeker gewigtig en niet te verwaarloozen: maar tusschen dat en hetgeen gebeurd is, bestaat daarom nog geen noodzakelijk verband. Zijn val was eene ware ministeriële krisis, die den Koning voor hem en hem voor den Koning onbruikbaar maakte. In den brief, dien Philips hem bij zijne terugroeping in 1579 schreef (medegedeeld door den heer Mignet in zijn: ‘Antonio Perez en Philippe II’) sprak de Koning de volle waarheid: ‘ik heb u altoos gaarne bij mij willen hebben - om den bijstand dien gij mij in sommige zaken zeker zoudt hebben geleend; maar de omstandigheden hebben dusverre mij verhinderd.’ Zoo als hier de noodwendige vormen des bestuurs zich laten gelden, zoo zweven, over het tijdvak, waarvan ik de documenten verzamel, elders, als schimmen magtiger dikwerf dan de handelende personen zelve, het traktaat te Venlo, de Augsburgsche godsdienstvrede, de blijde inkomste der Hertogen van Brabant. De wijze, waarop staatkundige instellingen, oude voorregten, buitenlandsche tractaten opgevat, uitgeoefend en gewijzigd zijn, de mate, waarin zij bij de verschillende partijen haar gelding behielden of verbeurden; - ik weet het, er laat zich daarvan geen zoo piquant verhaal schrijven als van het privaat leven eens beroemden vorsten, het is niet zoo vermakelijk als de vlugt van een krachtigen geest in zijne vertrouwde brieven te volgen; maar voor hetgeen in de geschiedenis wezenlijkheid is, mag daarom het eerste niet bij het laatste achterstaan.</p>
<p>Ik heb tot een kort tijdsbestek, de regering van Margaretha van Parma, mijne nasporingen beperkt; maar daardoor zal het mij te eer mogelijk zijn uit te voeren, wat ik mij heb voorgesteld: de verschillende schriften, die tot dat tijdvak
<pb n="66"/>betrekking hebben, te bestuderen, alles wat ik in de Archieven onder mijn bereik vinden kan naauwkeurig door te zien, veel daarvan af te schrijven en liever de schuld te dragen van te rijkelijk dan te sober in het mededeelen mijner documenten te zijn geweest.</p>
<p>Ik heb het veld ter bearbeiding afgemeten: ik heb in omtrekken opgegeven, hoe ik denk te arbeiden: of ik voor dien arbeid berekend ben verblijve aan wijzere beoordeeling. Welkom zal mij de voorlichting zijn van Zijner Majesteits gouvernement en van de verlichte en ervarene mannen, welke mijn vroeger verslag zoo aanmoedigend hebben beoordeeld. Niet bij vergelijking met andere beroemde landgenooten, maar bij vergelijking met wat ik hier zie en leer te verwachten, veroorloof ik mij als aanbeveling van mij en mijnen arbeid te laten gelden, dat ik als Hollander en Protestant arbeide. Men vergunne mij te verklaren, waarom ik in die beide eigenschappen eene aanbeveling zoeke.</p>
<p>Sedert België gedwongen is Fransch te spreken, heeft zich ook de Fransche geest in de beoefening der wetenschap ingedrongen. Ik zeg dit niet uit berisping. Ik erken voor de wetenschap der historie de verdiensten van Gachard, van Altmeyer, van Borgnet, van Polain; ik wensch billijk te zijn jegens die van Reiffenberg en de Gerlache. Maar een gebrek, dat in Frankrijk algemeen is, kleeft ook den navolgers der Franschen in België aan; de onbekendheid met al hetgeen buiten het bereik der Romansche talen en alzoo buiten het bereik van de geschiedenis der daartoe behoorende natiën ligt. Het Duitsch is voor velen eene onbekende taal en wat met de Duitsche geschiedenis in verband staat, vindt weinig sympathie. In de zeven maanden, welke ik te Brussel bijna dagelijks op het Archief heb doorgebragt heb ik, met uitzondering van Dr. Coremans, die over het Duitsche Archief het toezigt heeft, slechts <hi rend="spat">één</hi> Belgisch letterkundige de Duitsche Archiven zien raadplegen, en dit geschiedde vlugtig: de man las kwalijk, verstond slecht, kon er in één woord, niet mede te
<pb n="67"/>regt. De Duitschers oogsten slechts voor zich zelven en voor hunne geschiedenis: zij hebben den tijd niet zich om de Nederlandsche geschiedenis te bekommeren. Wat Dr. Coremans uitgeeft geschiedt in het belang en draagt den stempel van eene Duitsche propaganda, waarvan hij de mogelijkheid in België droomt. Ik ben, geloof ik, tot dusverre de eenige die het aanzienlijke Duitsche Archief met toepassing op onze geschiedenis heb bearbeid. Meer bekend dan het Duitsch is zeker het Hollandsch, dat in de <hi rend="spat">Archives du conseil d'état</hi> eene ruime plaats beslaat. Maar de Archivaris, de heer Gachard, zal de eerste zijn om te erkennen, dat hij op dit punt zwak is. De heerschappij die de Fransche literatuur in Belgie over het Vlaamsch oefent, sluit de belangstelling voor het Hollandsch en daarmede voor de geschiedenis onzer gewesten buiten. De Fransche partij en hare traditie heerscht nog steeds in de Academie, in de <hi rend="spat">Commission d'histoire</hi> en andere staats- en wetenschappelijke ligchamen. Zelfs het Vlaamsch beklaagt zich karig te zijn bedeeld in vergelijking met de talrijke publicatiën in het Fransch en ten behoeve van het Fransch. Hoeveel te minder is het te verwachten, dat de genoemde ligchamen voor de uitgave van Hollandsche stukken tot de Hollandsche geschiedenis betrekkelijk de subsidiën hun door het Gouvernement toegestaan, hunnen tijd en arbeid zullen over hebben. De uitgave van Vlaamsche stukken de geschiedenis der Vlaamsche provinciën betreffend geschiedt meest door den ijver, op kosten en ten koste der voor hare partij ijverende Vlaamsche genootschappen. Maar wat is van de Vlamingen voor onze Noord-Nederlanden en onze geschiedenis te verwachten? De namen der voornaamste aanvoerders der Vlaamsche beweging, de namen van de Ram, de Smeth, Bormans, de Decker en zelfs Conscience zeggen het genoegzaam.</p>
<p>Bijaldien de Fransche partij kon besluiten met ernst op het Hollandsch en de Hollandsche geschiedenis zich toe te leggen, zou ik hopen dat dezelfde zucht, die haar tot het
<pb n="68"/>uitgeven van zoovele belangrijke historisehe oorkonden bereids heeft geleid, ook gewenschte resultaten voor onze vaderlandsche geschiedenis zou te weeg brengen. Ik ken haar ten minste <hi rend="spat">uit haren aart</hi> (misschien niet uit haar belang) van confessionele bekrompenheid vrij<note n="1)" place="foot">Zelfs bij die Belgische historici, welke, hoewel Fransch schrijvende, er echter prijs op stellen niet tot de dusgenaamde Fransquillons te behooren is de indruk heerschende, dat tot de Belgische nationaliteit eene hoog katholijke kleur behoort. Hoe partijdig daardoor de Gerlache geworden is, heeft de Heer Groen van Prinsterer opzettelijk en voortreffelijk aangewezen- Rijke proeven van dezelfde bekrompenheid vinden wij zoowel in de <hi rend="spat">Leetures</hi> etc. als in de ‘Histoire de la littérature, des sciences et arts en Belgique’ van den Bibliotheearis Goethals. Men vergelijke slechts zijne biographiën van Gaspar Schetz en Thomas van Thielt. En deze schrijvers handelen geloof ik, uit overtniging. Maar van den Luxemburger Altmeyer, den Professor aan de <hi rend="spat">Université libre</hi> van Brussel, behoorde men in een ernstig werk, als zijne ‘Histoire des relations commerciales etc. des Pays-bas’ geene uitvallen als deze aan te treffen, omtrent koning Frederik I van Denemarken: (p. 240) ‘le roi en disciple fidèle de Luther livré aux femmes, au jeu et an vin.’ De vormen der nationale historiographie in Belgie zullen katholijk blijven, niet alleen ten gevolge van den invloed, welken de geestelijkheid op het bestuur en de wetenschappelijke corporatiën oefent, maar omdat zelf bij eenen niet waarschijnlijken ondergang van hunnen invloed, het publiek aan die voorstellingswijze gewoon is. Het vooroordeel zou, door invloed van buiten, tot volstrekte onverschilligheid overslaan, maar nimmer eenige toenadering veroorlooven tot Protestantsche begrippen en Protestantsche wijze van zien.</note>. Maar de
Vlaamsche voorstanders van geschiedkundig onderzoek zijn uit beginsel èn antiprotestantsch èn anti-Hollandsch. In hunne oogen blijft de afscheuring der zeven provinciën eene misdaad, voor zooverre zij het gevolg van ketterij was: zoo zij dien afval ook voor Belgie als een ongeluk blijven betreuren, zij moeten den grooten Vader onzes Vaderlands als de oorzaak van dat ongeluk veroordeelen. Zelfs al waren hunne vooroordeelen gematigder dan ik hun toevertrouw, welke belangstelling kan hun inboezemen, wat vreemd is aan hunne belijdenis, en hoeveel echter is juist in dit hun vreemde, voor ons van de hoogste waarde? De geschiedenis van onze vrijwording is, ik zeg het op grond mijner onderzoekingen, voor een groot gedeelte
<pb n="69"/>geschiedenis van onze hervorming, en de geschiedenis van onze hervorming is grootendeels geschiedenis van de uitbreiding van het Calvinisme. Zal een Roomschgezinde die geacht wordt al wat Protestantsch is onder eene algemeene veroordeeling te moeten begrijpen, het doorzigt, de onderscheidingsgave, den takt hebben, voor hetgeen ik van nu af als een resultaat mijner nasporingen durf aankondigen? Zal hij aanwijzen hoe het Calvinisme over Lutheranisme en Anabaptisme heeft gezegevierd, en hoe die zegepraal in verband staat met de vestiging onzer onafhankelijkheid en burgerlijke instellingen? Het zij genoeg dit aangewezen te hebben: niemand, die mij kent, verdenkt mij van onverdraagzaamheid: maar al houden zich mijne eigene godsdienstige begrippen niet in alles aan de belijdenis van het kerkgenootschap waartoe ik behoor, hier geldt het een historisch feit, en het is voor mij eene heilige verpligting het oordeel, dat de historie uitspreekt, zonder afof toedoen te registreren.</p>
<p>Voorts ik ken mijne krachten, en die kennis veroorlooft mij niet, die krachten hoog aan te slaan. Ik ondervind dagelijks, dat ik om voor mijzelven sommige der uittegeven stukken te verklaren studiën te maken heb, welke ik betreur dat mij te lang vreemd zijn gebleven. Ik mag daaronder in de eerste plaats handels- en regtsgeschiedenis noemen. Billijke regters zullen de moeijelijkheden waardeeren, waarmede die studiën voor eenen oningewijde verknocht zijn en gaarne mij den tijd ten goede houden, dien ik besteed, opdat mijzelven begrijpelijk worde, wat ik anderen heb mede te deelen. Ook voor het overige vordert mijn arbeid aanhondende lectuur en aanhoudend naslaan. Het is niet meer, zoo als voor honderd jaren, aan de orde van den dag, achter den titel van zijnen arbeid met de namen van boeken en schrijvers te pronken, die men heeft geraadpleegd. Ik kan echter in gemoede verzekeren dat dit getal voor mijnen arbeid aanzienlijk is en aanzienlijk zijn zal. Niet altoos is dat raadplegen gemakkelijk. Ik moet mij daarvoor tot de openbare bibliotheken wenden.
<pb n="70"/>Verzamelingen als die van Dumont en de Placcaatboeken, Annalen als van de Thou, Raynaldus, Schardius, Schadaeus, Adriani, de Analecta van Hoynck van Papendrecht, de <hi rend="spat">Papiers d'état</hi> van Granvelle: de <hi rend="spat">Mémoires</hi> en <hi rend="spat">Bulletins</hi> van de <hi rend="spat">Commission d'histoire</hi>, de <hi rend="spat">Documentos ineditos</hi> van Salva en Navarrete, heraldische werken als Butkens, de <hi rend="spat">Nobiliaires</hi>, le Carpentier vorderen herhaalde inzage. Mijne middelen veroorlooven mij niet zulke boeken, gelijk het behoorde, als leggers op mijne studeertafel te hebben: ik moet mij tot het aankoopen van kleinere en min kostbare werken bepalen; maar ook het reglement der bibliotheek laat alleen toe verzamelingen als de bovengenoemde in loco te raadplegen. Ik heb den Minister van Binnenlandsche Zaken op deze ongelegenheid opmerkzaam gemaakt, ten einde daarmede mijn aanzoek te motiveren, om die ondersteuning, voorspraak en bescherming, welke zoowel mijn arbeid gemakkelijker zou maken, als den daaraan te besteden tijd verkorten.</p>
<p>Ik heb deze memorie niet gesteld, alleen met het eigenbatig doel om op een verzoek van ondersteuning bij de Hooge Regering aan te dringen, nog veel minder om eenigen lof te bejagen voor den arbeid, dien ik vrijwillig op mij neem. Neen, wat met mijn vroeger verslag is voorgevallen, heeft mij aangemoedigd zoo uitvoerig te zijn. Het werd in handen gesteld van twee mannen, twee geleerden, boven welke op het punt der vaderlandsche geschiedenis geene autoriteit bij mij geldt. Bij het stellen dezer memorie vleide ik mij met de hoop, dat aan haar hetzelfde geluk mogt ten deel vallen. Wordt die hoop verwezenlijkt, dan wensch ik - en dat is de reden, waarom ik zoo uitvoerig den gang en het plan mijner onderzoekingen uiteenzette, dat die hooggeëerde mannen, met welwillendheid maar tevens met strengheid mijne pogingen beoordeelen, dat zij mij nevens hunne aanmoediging, hunne bedenkingen, hunne berispingen, hunne teregtwijzingen, hunne inlichtingen niet onthouden. Ik wenschte de woorden te kunnen vinden, om de belangstelling en leergierigheid uit
<pb n="71"/>te drukken, waarmede ik aan hun oordeel en raadgeving hang. Meer dan ooit gevoel ik thans daarvan de waarde. Ik was in mijn vaderland gewend een levendig aandeel te nemen aan al wat onze literatuur opleverde, aan iedere schrede, die ten onzent het onderzoek voorwaarts deed. Sedert mijn verblijf in den vreemde, heb ik ook dat genot moeten opgeven. Spaarzaam dringen zelfs hier in België de voornaamste verschijningen onzer letterkunde door. Ik weet niet met zekerheid te bepalen, hoeverre op dit of dat punt het onderzoek gevorderd is, welke vragen het gedaan heeft, op welke oplossingen het wacht. Voor de Vaderlandsche geschiedenis zijn Nijhoff's ‘Bijdragen’ mijn hoofdzakelijke standmeter. Maar daar buiten ligt veel, wat niet of langzaam ter mijner kennis komt. Mannen dus in het vaderland en midden in de beweging der wetenschap geplaatst, kunnen mij door hunne wenken en raadgevingen van oneindigen dienst zijn. Zij beschouwen mij, bidde ik, als één met hen, als een jonger van hunne wetenschap, als een kweekeling der geleerdheid van het gemeene vaderland, die zijne betrekking tot dat vaderland nimmer wil verzaken, maar de vruchten zijner studie op het altaar des vaderlands wenscht neder te leggen.</p>
<p>Men veroorloove mij den hier geuiten wensch uit te breiden. Schoon bezield door eene vurige begeerte om in mijn vaderland weder te keeren, is evenwel de vervulling dier begeerte niet van mij afhankelijk. Onzeker van mijne toekomst bevind ik mij op Belgischen bodem. Bij mijne gehechtheid aan studie en wetenschap, die in mijne natuur ligt, maak ik mij mijn verblijf hier ten nut tot het beoefenen eener studie, die mij met mijn vaderland in naauwe geestes-gemeenschap brengt en waarvan de vruchten regtstreeks tot mijn vaderland terugkeeren. Voor die studie, meer dan voor eenige andere, meer dan voor de studiën mijner vroegere keuze, is hier de bodem geschikt. Moet mijne ballingschap (ik huiver bij het nederschrijven van het woord) zich nog in het oneindige verlengen, de stof voor die studie zal mij evenmin ontbreken als
<pb n="72"/>de lust, wanneer de gunst der Hooge Regering, de goedkeuring van de hoofden der wetenschap in mijn vaderland kennelijk op mijne bescheidene pogingen rust. Zoo als voor de regering van Margaretha van Parma liggen hier nog vele belangrijke documenten voor die van Alva, van Requesens, van Don Juan, van Farnese. Onlangs nog kwamen mij brieven van den ongelukkigen Filips Willem, kwam mij eene onderschepte briefwisseling van Prins Maurits en Justinus van Nassau gedurende het beleg van Breda in handen. De <hi rend="spat">documens de la Réforme réligieuse</hi> zijn door Ranke, Lautz, Kalkar alleenlijk voor Duitschland en Denemarken geraadpleegd. In stedelijke en provinciale archieven ligt veel voor onze geschiedenis van hooge waarde. In het Luiksche Archief heb ik reeds eenigermate rondgezien. Antwerpen denk ik eerlang te bezoeken met het bepaalde doel, om rond te zien naar stukken die met het compromis der kooplieden in verband staan, maar rondziende zal waarschijnlijk mijn blik op nieuwe schatten vallen.</p>
<p>De archivaris van Bergen in Henegouwen noodigde mij derwaarts met het uitzigt op belangrijke stukken voor de beroemde verdediging dier stad door Graaf Lodewijk in 1572. In het bezit van particulieren zijn rijke en nog ongerepte bronnen. Nog eens, de stof tot bijdragen voor de geschiedenis des vaderlands reikt verder dan menig menschenleven. Maar de onbekendheid mijner roeping, de ongewisheid mijner omstandigheden, de onzekerheid van den duur van mijn verblijf in België <hi rend="spat">spem vetat inchoare longam</hi>. Welkom zou het mij zijn, zoo in het vervolg, hetzij de wil van het gouvernement van Zijne Majesteit, hetzij de wensch, de medewerking van hoofdbeoefenaars der wetenschap in ons vaderland, of die van een aanzienlijk wetenschappelijk ligchaam mijne werkzaamheid ook in de keuze der stof bepaalde.....</p>
</div>
<div type="chapter">
<pb n="73"/>
<head rend="h3">Het Oost- en West-Indisch Archief te Amsterdam.</head>
<p>Een paar maanden geleden kwam de heer Francis Waddington herwaarts met het doel om voor de <hi rend="spat">Société Protestante</hi> in Frankrijk aangaande de betrekkingen tusschen de Hervormden van beide landeu, aangaande het lot der vlugtelingen ten gevolge der herroeping van het Edict van Nantes nasporingen te doen. Hij kwam niet zoo als zijn landgenoot Weiss, wiens verhandeling ondertusschen door de fransche Akademie bekroond is, met een eigendunkelijk ontworpen plan van beleg in het hoofd, ten einde slechts namen en dagteekeningen te vinden voor de personen, die de hoofdrollen moesten vervullen: hij kwam om te zien wat hier de bouwstoffen voor zijn ontwerp konden zijn en hoe hij die mogt gebruiken. Eenen man, die mij niet te lijf loopt met de vraag: ‘Monsieur! je désire connaître la nomenclature de vos généraux, et de vos hommes d'état qui descendent des refugiés Français; - je n'ai que deux jours’; maar die mij bescheidenlijk komt vragen, wat er al, zoo hij mij helpt zoeken, in het Rijks-archief voor zijn onderwerp zou te vinden zijn, ben ik dubbel behulpzaam. Ik legde hem de inventarissen en de boeken voor, waarin ik vermeende dat hem iets van dienst zou kunnen zijn. De heer Waddington had niet
<pb n="74"/>noodig mij voor mijne welwillendheid dauk te zeggen: het Archief en ik, wij zijn hem daukbaar voor de veertien dagen, door hem in die inrigting doorgebragt. Want het gevolg van zijn vlijtig onderzoek is geweest dat het jongst verschenen <hi rend="spat">Bulletin de la Société de l'histoire du Protestantisme</hi> eene naauwkeurige analyse bevat van alles wat de nalatenschap van Royer voor de geschiedenis der Fransche Protestanten belangrijks bevat, eene analyse, zoo als wij die niet bezaten en zoo als wij die, zonder bepaalde studie van het onderwerp, niet hadden kunnen maken. Ik neem deze gelegenheid te baat om het tijdschrift dat ik aanhaalde aan onze landgenooten te meer aan te bevelen, omdat te groote ijver misschien ook hier eene reactie heeft uitgelokt, welke dat tijdschrift in spijt van historisch onderzoek, in spijt van billijke drukpersvrijheid, met den ondergang bedreigt.</p>
<p>Ben ik nederig genoeg te erkennen, dat de heer Waddington mij eerst het besef verschaft heeft van de uitgestrektheid en den inhoud ener verzameling, welke ik slechts oppervlakkig had geregistreerd, ik ben aan den anderen kant ijdel genoeg om te verzekeren, dat ik dezelfde ondervinding, welke ik van den heer Waddington had opgedaan, vroeger op mijne beurt aan anderen had gegeven. Te Brussel en elders, waar mij eene even onbekrompene ontvangst in archieven of openbare bibliotheken te beurt viel, heb ik dikwijls de aandacht van de opzigters dier instellingen op stukken gevestigd, waarvan zij zelf de waarde niet bevroedden; enkele reizen heb ik zelf ontdekt, maar nog meermalen door mijn navragen aanleiding gegeven tot nasporingen, waarvan die opzigters de vruchten hebben geplukt. Ik laat intusschen den heer Waddington en mijzelven daar om uit het aangevoerde den algemeenen regel te stellen, dat <hi rend="spat">die</hi> archieven en bibliotheken het meeste nut hebben getrokken van het algemeene bezoek, waar dat bezoek met de meeste welwillendheid wordt toegestaan en ontvangen.</p>
<p>Gaarne zou ik mij beroepen op de heeren Groen van Prin-<pb n="75"/>sterer en L.Ph.C. van den Bergh, op prof. Vreede of Mrs. Tadama en Nijhoff en allen, die met mij in hetzelfde geval geweest zijn; maar bij voorkeur rigt ik mij tot prof. Lauts, wien ik gaarne mijne hulde breng voor al hetgene hij voor de geschiedenis der Nederlanders buiten het moederland heeft verrigt. Twintig jaren, verzekerde hij onlangs in het Bijvoegsel tot de <hi rend="spat">Amsterdamsche Courant</hi> van 1 Januarij d.j., heeft hij in het Archief der O. en W.I. maatschappij, dat te Amsterdam bewaard wordt, gewroet: en nu wenschte ik mij op hem te kunnen beroepen, dat hij ook op eene andere wijze dan door ‘zijne hartelijke dankbetuigingen’ in de voorrede zijner <hi rend="spat">Geschiedenis van de Kaap de Goede Hoop</hi>, zijne dankbaarheid bewezen had aan degenen, die hem tot dat Archief den toegang hadden verschaft.</p>
<p>Wetenschap eischt opregtheid en het belang der waarheid vordert waarheid. Zelfs waar de hoogste staatsdienaar voor den man van wetenschap de schatten eener verzameling opent, daar heeft die man het regt den hoogen begunstiger opmerkzaam te maken op hetgeen, beter geschikt en zorgvuldiger onderzocht, in waarde zou rijzen. Ik geloof dat dit het doel was van den heer Heemskerk, toen hij in onze vertegenwoordiging het eerst om een beter lokaal vroeg voor die verzameling van bouwstoffen voor den voorvaderlijken roem: ik geloof dat dit het doel was van den heer van Hoëvell, toen hij onlangs met klem op hetzelfde aandrong, waarvan zijn ambtgenoot de toezegging had uitgelokt: ik geloof dat ik, zonder onbescheiden te zijn, kan verzekeren dat de Archivaris der gemeente Amsterdam, dr. P. Scheltema, dat de Archivaris van het Archief van kolonien zelf, mr. L.C.D. van Dijk, in gelijken zin hunne wenschen hebben te kennen gegeven, waar het behoorde. Van mijzelven kan ik het verzekeren, en evenzeer, dat ik in het belang onzer geschiedenis, in het belang onzer koloniën, in het belang van het Archief meende te schrijven en niet uit ijdelheid, uit zucht om aan het hoofd eener uitgebreider inrigting te staan, wanneer ik in mijn
<pb n="76"/><hi rend="spat">Overzigt</hi> de verwachting uitdrukte dat ook die verzameling als zoovele anderen met het Rijks-Archief zou vereenigd worden.</p>
<p>Zijn dan de namen, die ik noemde, op wetenschappelijk terrein die van leugenaars en lasteraars? - Neen: ik durf het te geruster zeggen, omdat de hoofden der beide departementen, wie de zaak het naast raakt, de ministers van Binnenlandsche Zaken en Koloniën, beiden de aangegevene grieve hebben toegestemd, dat zij voor het bedoelde Archief niet alleen eene betere plaatsing hebben beloofd, maar die werkelijk hebben gezocht, omdat beiden het tot een punt van nadere overweging hebben gemaakt, hoe door wijziging van reglement of instructie dezelfde instelling voor het publiek meer toegankelijk, voor de wetenschap vruchtbaarder gemaakt zou kunnen worden.</p>
<p>Slechts één man is er die tegen dat algemeene gevoelen zijne stem verheft, en het spijt ons te meer omdat niemand hem ondervinding van de zaak of ijver voor de wetenschap zal ontzeggen. Die man is prof. Lauts, die in het aangehaalde artikel de grondstelling, waarvan de redewisselingen in de Tweede Kamer zijn uitgegaan, geloochend heeft, te weten dat de toestand van het archief der O. en W.I. maatschappij betreurenswaardig was.</p>
<p>Of aan het lokaal, waarin het bewaard wordt, beter de oude naam van <hi rend="spat">Oost-Indisch slagthuis</hi>, dan de nieuwe van <hi rend="spat">Pakhuis der Nederlandsche Handelsmaatschappij</hi> zou voegen, is mij hoogst onverschillig: de vraag: hoe is de inwendige inrigting? blijft van meer belang. Het lokaal behoort, zegt de heer L., niet in het ongelijk gesteld te worden tegenover de lokalen van 's rijks-archief op het Binnenhof te 's Gravenhage. De toestand is alzoo niet zeer betreurenswaardig.</p>
<p>Of ik, wel gezeten in een goed bureau, en mij vrij bewegend in het volle genot van licht en ruimte, mij het verledene te zwart voorstelle weet ik niet; maar onder den indruk
<pb n="77"/>van het genot des oogenbliks aarzel ik niet, den toestand, waarin het rijks-archief zich destijds bevond, toen het de bovenverdieping van een gedeelte van het Binnenhof besloeg, betreurenswaardig te noemen. Doch ook mijne voorgangers deden dat: zij weken niet zonder protest naar de verhevener verdieping, uit de ruimere benedenlokalen, vanwaar de Rekenkamer hen verdrong; zij herhaalden bij elke gelegenheid de klagten over de enge ruimte, hun vergund, over het gebrek aan gemak, niet slechts voor de bezoekers, maar ook voor de aan het archief verbonden ambtenaren: over de onveiligheid tegen -, de reddeloosheid in geval van brand. En wilde men die klagten matigen door er een voordeel tegenover te stellen, dan was, zoo ik mij wel herinner, de scherpzinnigste troost, welke uitgevonden werd, deze, dat die lokalen even droog als hoog waren. Eindelijk na jaren herhalens, na ook bij de vertegenwoordiging weêrklank te hebben gevonden, waar zelfs de vroegere minister van koloniën, de heer J.C. Band, die ondersteunde, is aan die klagten gehoor gegeven. Mogt iemand thans het rijks-archief te wél geplaatst achten, hij zal moeten toegeven, dat alleen die instelling dáárom bij de concurrentie van andere departementen de overhand heeft behouden, omdat men teregt begreep, dat zij meer dan eenige andere inrigting, in het lokaal waarin zij toen was gevestigd, in een betreurenswaardigen toestand verkeerde: en dat de regering, dat Z.M. de Koning daarvan de overtuiging had.</p>
<p>Uit het standpunt van de localiteit is de toestand van een archief dan betreurenswaardig, wanneer er ruimte en licht, wanneer er veiligheid, wanneer er toegankelijkheid ontbeerd wordt.</p>
<p>Ik neem ruimte en licht te zamen, omdat gebrek aan het eene gewoonlijk gebrek aan het andere ten gevolge heeft. Gesteld, de uitbreidingen, welke het rijks-archief sedert zijne verplaatsing heeft ondergaan, waren daaraan in het vroeger verblijf ten deele gevallen. Zij hadden niet anders kunnen genomen worden dan door het optimmeren van hooge middelkasten en door het drie dubbel zetten van rijen, die reeds
<pb n="78"/>dubbel stonden. Wie dan in zulk een bajert licht zou hebben willen scheppen, zou brand hebben moeten stichten. Voorts uit te leggen, hoe ruimte en licht tot het schiften, het leeren kennen, het inventariseren van archieven behoeften zijn, zal wel voor niemand noodig wezen. Pas het toe op het archief van de O. en W.I. maatschappij te Amsterdam. Voorzeker heeft de heer L. meer waarheid gesproken dan hij zelf wilde, toen hij verzekerde, daar twintig jaren <hi rend="spat">gewroet</hi> te hebben. Dat <hi rend="spat">wroeten</hi> doet aan souterrains denken, waarin meer ongedierte dan licht huist. Nu zal zich de heer L. voorzeker uit zijne twintigjarige ondervinding weten te herinneren, dat de zolders, waarop thans het archief der kamer van Middelburg geplaatst is, ten eeuenmale van licht verstoken waren, en dat het aan den ijver van den nieuwen met het archief belasten ambtenaar is dank te weten, dat die zolders van het schraalste hulpmiddel, van lichtkokers voorzien zijn. Maar onder die zolders zijn twee andere, waarnaar men, ik weet niet te zeggen òf meer langs een touw òf meer langs een ladder afdaalt. Behalve uit het zolderluik ontvangen die van de zijramen het licht: zijramen breed genoeg om wanneer alleen de wanden bezet waren, de opschriften der registers leesbaar te maken. Maar die zolders zijn juist met tot aan de zoldering opgetimmerde kasten gevuld: wat er in die kasten staat is op vele plaatsen even onzigtbaar als waarmede de muurzijde gevuld is, en zoo ik een bewijs wilde geven, van wat ik straks beweerde, dat licht en ruimte hoedanigheden zijn, die elkander de hand geven, dan zou ik juist naar de zolders verwijzen, waarop het Archief der Oost-Indische maatschappij, Kamer Amsterdam, geplaatst is.</p>
<p>Nog zou ik eene vraag moeten opperen: er zijn meer kamers geweest, dan die van Amsterdam en Middelburg, en niemand zal het wenschelijke ontkennen, dat ook elders opgespoord worde, welke overblijfselen van de oude Compagnie in andere steden nog aanwezig zijn. Slaagden die opsporingen gelukkig, wij gelooven, dat men het dan bij de tevredenheid
<pb n="79"/>over dien uitslag zou moeten laten: want de aanwinst met het reeds aanwezige te vereenigen, zou geen ander gevolg hebben, dan al de vier zolders in eene gelijkmatige schemering te dompelen.</p>
<p>Het punt van veiligheid kan ik slechts ten deele beoordeelen. Het gebouw, waarin het Archief is opgeslagen, staat, ik ontken het niet, op zich zelf, maar in dat lokaal wordt door sjouwers en pakkers den geheelen dag door gearbeid. Ik weet niet of vele der daar opgeslagen goederen niet van dien aard kunnen zijn, dat zij òf aanleiding tot brand geven òf een uitgebroken brand onbluschbaar maken kunnen. Ik weet niet, welke ten opzigte van het gebruik van vuur de verordeningen voor de overige bewoners of gebruikers van het lokaal zijn; maar ik wil hopen dat zij de beste zijn. Doch er is nog eene andere veiligheid, welke voor Archieven gevorderd wordt; het is deze dat zij op gezette tijden voor onbevoegden behoorlijk afgesloten kunnen worden en dat het inwendige daarvan voor niemand toegankelijk zij, dan op verantwoordelijkheid van den daarmede belasten ambtenaar. Zijn wij wel onderrigt, dan ontbreekt die veiligheid ten eenemale: zijn wij wel onderrigt dan heeft in die overtuiging de ambtenaar, met het beheer der Archieven belast, steeds moeten weigeren zoodanige verantwoordelijkheid, als wij bedoelen, op zich te nemen. Wij hebben hooren spreken van ongeoorloofde toelatingen van vreemden op ongeschikte uren, en dat dan hetzelfde gebrek aan licht en ruimte verdonkering gemakkelijk maakt, ligt zoo in den aard der zaak, dat de uitdrukking er tevens voor gevonden is. Verzekert ons echter de heer L. dat er in die duisternis en opeenstapeling orde heerscht, dan moeten wij het gelooven, omdat wij het niet zien kunnen, en het gelooven juist daar aanvangt, waar het aanschouwen ophoudt.</p>
<p>Over de toegankelijkheid van het Archief en de faciliteit voor de bezoekers in een volgend artikel.</p>
<pb n="80"/>
<p>Ik heb gesproken over den toestand van het Oost- en West-Indisch Archief te Amsterdam en dien toestand beklagenswaardig genoemd ten opzigte van de vereischten: ruimte, licht en veiligheid; ik beloofde nader op een vierde eigenschap van dat archief door den heer Lauts hoogelijk geroemd, de toegankelijkheid, openbaarheid, bruikbaarheid, terug te komen.</p>
<p>Thans overgegaan tot het vervullen dier belofte, met het artikel van de Amsterdamsche Courant van 1 Januarij in de hand, moet prof. Lauts het mij niet envel duiden dat ik hem met oogen van verbazing aanstaar, wanneer hij zegt niet te begrijpen welke faciliteit men verlangt, en dat hij voor zich zulk eene faciliteit niet begeert, als men in sommige bibliotheken enz. aantreft, waar het publiek onderscheidene malen 's weeks gedurende drie of vier uren wordt toegelaten om zelf te zoeken.</p>
<p>Publiciteit - want dit is hetgeen met het meer vreemde woord faciliteit wordt bedoeld, - is een dier dingen, die zelve uitwijzen, wat zij zijn. Te vragen wat publiciteit is, het is als of u iemand op den vollen middag vroeg wat licht is. Wat zou men zeggen van hem die den eisch deed dat de aarde kwart voor tienen de beweging om haren eigenen as staakte, omdat hij voor zich met zulk eene helderheid <hi rend="spat">niet gediend</hi> is, als wanneer de zon de middaghoogte heeft bereikt?</p>
<p>Nu echter de vraag gedaan is welke publiciteit er verlangd wordt, zal ik zeggen dat het die is, welke bij ministerieel besluit van 4 Augustus 1829 voor de Rijks-Archieven werd omschreven. Eerst thans is het op het Rijks-Archief mogelijk geworden die voorschriften in al hun omvang ten uitvoer te brengen. Dagelijks wordt daar het publiek in eene behoorlijk van het inwendige des archiefs afgezonderde leeskamer ontvangen; de gedane vragen worden zooveel mogelijk beantwoord; wordt de mededeeling van stukken verlangd, die stukken worden behoorlijk gestempeld onder de oogen der vragers
<pb n="81"/>gelegd; betreft de vraag een onderwerp van algemeenen aard, omtrent welks bouwstoffen de onderzoeker zich wil vergewissen, men legt hem, voor zoo verre die aanwezig zijn, de daartoe betrekkelijke inventarissen voor en hij kiest wat hij wil raadplegen. Het aanvullen der oude, het maken van nieuwe inventarissen is de aanhoudende bezigheid der ambtenaren en het doel dier bezigheid is dit: bevordering van publiciteit.</p>
<p>Wordt nu eene dergelijke publiciteit voor het archief der O. en W. Indische Compagnie verlangd, er is voor dat verlangen nog het een en ander te zeggen, onder anderen dit:</p>
<p>Nog voor de ontbinding van ons staatswezen in 1795 was dit het lot geweest der beide vermaarde compagniën; in hunne bezittingen, baten en lasten was de staat reeds in 1791 opgevolgd; hunne archieven waren regtens de archieven der Staten-Generaal geworden. Onder het besluit van het staatsbewind van 17 Junij 1802, waarbij de Lands-Archivarius met de visie, inspectie en inventarisatie van 's lands charters belast werd, waren zij dus begrepen en voorzeker was dit het geval met het besluit van den Souvereinen Vorst van 11 Maart 1814, waarbij voorgeschreven werd dat alle oudere en latere Archieven van den Staat tot aan het jaar 1794 ingesloten op het Rijks-Archief zouden worden bijeengebragt. Wat sedert bij het aangehaald ministerieel besluit van 1829 wegens de openbaarheid en het gebruik der Rijks-Archieven bepaald is schijnt mij ook op het archief der O. en W. Indische Maatschappij van toepassing.</p>
<p>Het is zoo, het besluit van den Souvereinen Vorst van 1814 heeft niet in allen deele het doel bereikt. De verplaatsing der archieven van de departementen waartoe zij behoorden, bij het besluit van het staatsbewind verboden, bij het souverein besluit van 1814 daarentegen, zoo het schijnt, gelast, heeft eerst dezer dagen plaats gehad, omdat het rijks-archief tot dusverre geene ruimte voor de opneming van die archieven had opgeleverd. De plaatsing dier archieven bij de depar-<pb n="82"/>tementen waartoe zij behoord hadden, maakte het gebruik daarvan voor het publiek minder gemakkelijk en vergde de inachtneming van zekere belemmerende vormen voor hem noodzakelijk die van enkele stukken mededeeling verlangde. Dit volgde uit de inrigting der bureaux dier departementen; uit de menigte van andere werkzaamheden, waarmede de ambtenaren daar overhoopt waren. Ik heb echter nimmer gehoord, dat men die onde archieven niet als een publiek goed beschouwde en zoo er een bewijs noodig ware ik zou het volgende aanvoeren. Tusschen het rijks-archief en het archief der domeinen, vroeger geheel en nog voor een gedeelte te Amsterdam bij de archieven van het voormalig Amortisatie-Syndikaat, later van het Agentschap van Finantiën geplaatst, hebben herhaaldelijk uitwisselingen van stukken en registers plaats gehad. Het is echter bij die uitwisselingen geenszins de vraag geweest of de uitgewisselde stukken voor publiciteit al of niet vatbaar waren, maar alleen welke voor de dagelijksche dienst der ambtenaren van het domein al of niet konden worden gemist? Wederkeerig waar stukken uit het Rijks Archief naar andere depots zijn verplaatst, is de regel gehandhaafd, dat zoo die stukken in het wettig bezit van het Rijks-Archief waren geweest en als zoodanig gestempeld, hun karakter wat de openbaarheid betreft door de verplaatsing onverminderd bleef.</p>
<p>Wanneer nu beweerd wordt, dat het archief der O. en W. Indische Maatschappij te Amsterdam nimmer als een openbaar archief beschouwd is, dan komt ons die bewering in strijd voor met alle wetten en bepalingen omtrent het archiefwezen. Het departement van koloniën zou daardoor uitzondering maken op den stelregel zoozeer door alle overige ministerieele departementen omhelsd, dat zij zelfs alle hunne archieven tot 1813 aan het Rijks-Archief ter overneming hebben aangeboden.</p>
<p>Geenszins behoor ik tot dezulken, die het den redenaar der fransche Conventie nazeggen: périssent les colonies plutot qu'un principe: zoo het lot van eene enkele onzer koloniën
<pb n="83"/>door de openbaarheid van het O. en W. Indisch Archief in de waagschaal werd gesteld, zou ik de eerste zijn om die te wraken; maar ik moet erkennen voor zulk eene bewering nimmer duchtige gronden te hebben hooren aanvoeren.</p>
<p>Waarin dat gevaar zou bestaan, werd door een van de sprekers in de Tweede Kamer met een enkel woord aangewezen. Dat door ons in onze overzeesche bezittingen hier en daar regt en gezag zou worden uitgeoefend in strijd met en verder dan hetgeen ons geslotene overeenkomsten zouden toelaten is eene onderstelling weinig eervol voor de spreekwoordelijke Hollandsche trouw en die wij althans best doen niet te opperen. Geven wij echter toe, dat de tekst van zulke overeenkomsten met onze handelwijze en de uitoefening van onze magt in strijd zou kunnen zijn, wij zouden niet zoo onbescheiden zijn de vraag te stellen, welke die overeenkomsten zijn; maar wij zouden mogen vergen, dat het bestuur der koloniën of slechts zeer weinigen van dat bestuur, daarin het diepst ingewijd, die met name en dagteekening kenden, dat zoo mogelijk door nieuwe overeenkomsten ons uti possidemus van heden werd bevestigd of - wij geven hier eenen raad, die welligt aan den geest van dit opstel vreemd zal schijnen - of dat die compromettante traktaten werden vernietigd. Vernietiging is, waar het staatsbelang tegen het beginsel der publiciteit opkomt, het eenig afdoende middel: eenvoudige geheimhouding reikt niet toe; waar men weet dat iets geheim gehouden wordt, vindt zich de nieuwsgierigheid geprikkeld en wanneer deze al de krachten van een schrander hoofd in het werk zet, zijn de middelen om achter het geheim te komen, wanneer zij tot het laatste met geduld worden uitgeput, zoo talrijk dat geene instructie zoo hecht gesloten kan zijn of de onbescheidenheid dringt door eene reet, geene argusoogen van den bewaarder zoo wakend, of de booze vijand doet, zoodra een enkel zich luikt, zijnen greep.</p>
<p>Ik heb het barbaarsche woord vernietiging uitgesproken, niet omdat ik voorstander van een dergelijk vandalisme ben,
<pb n="84"/>maar omdat, ware de veronderstelling welke in de Kamer werd aangeduid waar, ik in de vernietiging den naasten overgang tot eene wenschelijke openbaarheid zou aanschouwen, omdat ik dan zou kunnen meenen, dat enkele verloren gingen opdat het geheel behouden werd. Geheimhouding is de naaste weg tot verwaarloozing: wie stelt er prijs op dingen, die men niet gebruiken, op rijkdommen die men niet vertoonen mag? De in de aarde begraven schat, wanneer hij in harde speciën bestaat, wordt misschien na jaren opgedolven, door wie hare waarde niet kent; maar perkamenten en papieren, al zijn deze uit de beste stoffen van het Indische plantenrijk zamengesteld, worden de prooi van mot en roest. Geheimhouding, zal zij haar doel bereiken, moet door de hardnekkigheid der afsluiting over het ongeduld van het onderzock zegevieren, en, behaalt zij die zege, dan is het op eene voorwaarde, die het allernaast leidt tot den ondergang van het bewaarde; dan is het ten koste van de algemeene belangstelling. Het is eene waarheid die ik niet luide genoeg weet te verkondigen: van de Rijks-Archieven sedert dat zij ten algemeenen gebruike gesteld zijn, weet ik geen enkel voorbeeld aan te halen, dat eenig stuk door verwaarloozing verloren gegaan of met boos opzet ontvreemd is; daarentegen geven ons vroegere inventarissen telkens het bewijs, dat er in den tijd der geheimhonding gestolen, verstrooid, verscheurd, weggegeven en verdonkerd is; de staatsstukken die ons op openbare handschriften-veilingen zoo dikwijls voor het hoofd springen en die nimmer in handen van bijzondere personen hadden mogen komen, zijn juist aan die verzamelingen ontvreemd, waarvan de toegang voor het algemeen afgesloten was en die aan de trouw en zorg van een enkel persoon waren overgelaten. Ik heb den diepsten eerbied voor den ijver waarmede het tegenwoordig hoofd van het departement van koloniën ook in de details en de geschiedenis van het onderwerp zijner administratie is doorgedrongen; ik heb de
innigste overtuiging van den ijver waarmede de ambtenaar met het
<pb n="85"/>beheer van het archief der O. en W. Indische maatschappij belast den hem toebetrouwden schat bestudeert en dien bewaakt, maar zoo het stelsel van geheimhouding moet blijven voortduren, dan zal het gevolg der geheimhouding, verflaauwing van belangstelling, niet uitblijven. Waarom moet hier reeds het verledene voor de toekomst waarschuwen? Waarom moet zich onder mijne pen de naam eens staatsmans opdoen, wien ik persoonlijk heb leeren hoogachten, eens mans van wetenschappelijken zin, uitgebreide studie en vrij van alle bekrompenheid? en toch was hij het die van datzelfde O. en W. Indische archief eene verkooping van scheurpapier gelast heeft, waarvan het onzeker is, hoeveel belangrijks, hoeveel gevaarlijks, zoo gij wilt, in onbevoegde handen kwam. Ik weet het niet; maar men wijst nog hier in de residentie den zolder aan waar toen vele stukken zijn ondergebragt en jaren lang dooreen gelegen hebben - daaronder, zoo de overlevering waarheid spreekt, het journaal van Abel Tasman.</p>
<p>Vernietig derhalve, - zoo de tijd het medebrengt dat de reden van staat over de regtvaardigheid zegevieren moet - vernietig het stuk dat tegen u getuigt; op die wijze alleen kan uw onregt wel vermoed maar nimmer ontdekt worden; maar vernietig met volkomene wetenschap dat het gevaarlijk is; en vernietig alleen dan, wanneer gij de zekerheid hebt, dat het dubbeld daarvan niet reeds of nog in handen is van hem dien gij vreest. En hoevele zullen dan wel die stukken zijn? Voor misdrijven door de voormalige Compagniën gepleegd zal ons niemand aansprakelijk stellen, wel misschien voor uitoefening van regten waar de titel dier regten daarmede in strijd is. Laat ons echter openhartig zijn. De bestrijders van het koloniaal bestuur in vroegeren en lateren tijd hebben daaraan minder verweten dat het zijne regten te streng heeft gehandhaafd, dan wel dat het door zorgeloosheid verzuimd heeft die uit te oefenen, toen het nog tijd was, dat het belangrijke posten aan vreemden heeft ingeruimd, dat het door verwaarloozing van onderzoek hulpbronnen heeft doen opdroogen
<pb n="86"/>die vroeger hadden gevloeid of toegelaten dat die naar elders afgeleid zijn. Zij hebben het betreurd dat vreemden de studie van den Indischen Archipel beter hebben gedreven dan wij; dat wij aan de Engelschen onze naauwkeuriger kennis van Java, van Borneo hebben te danken. Het past mij niet over de gegrondheid dier verwijten uitspraak te doen; maar de vernietiging zooals ik die voorstel en waarop ik alleen op grond van het genite vermoeden aandring, zal een arbeid van onderzoek vorderen, die wel aan het licht zal brengen wat niet vernietigd mag worden. Het is mij een aangenaam denkbeeld dat tegen een enkel stuk dat tegen ons spreekt er vele zullen zijn die den grond onzer regten in helderder licht stellen, die ons regtmatige aanspraken herinneren, te lang verwaarloosd, of de aandacht vestigen op ontdekkingen, ondernemingen, inrigtingen, waarvan wij verzuimen de vruchten te blijven plukken, in kloeker eeuw reeds door de vaderen ingeoogst.</p>
<p>&nbsp;</p>
<p>‘Geene stukken verdelgen, maar ze bewaren’ werd mij na de lezing van mijn vorig artikel toegevoegd door iemand die overigens een voorstander bleek te zijn van het stelsel - zal ik zeggen van wantrouwen? Mij werd als eene barbaarschheid aangewreven, wat ik als de uiterste gevolgtrekking van dat stelsel beschouwde; en toen ik mij tegen die beschuldiging juist op dien grond verdedigde, bleek het dat er na die uiterste gevolgtrekking van vernietiging der verdachte stukken slechts ééne andere gevolgtrekking overbleef, die van hermetische afsluiting van het geheele archief.</p>
<p>Maar die gevolgtrekking, ofschoon zij de laatste waarborg van volstrekte onschadelijkheid is, wil niemand, en te regt; want zulk eene afsluiting staat met vernietiging gelijk en leidt regelregt tot vernietiging. Afsluiting dus met uitzondering. Zal echter die uitzondering beperkt zijn, of ruim genomen worden? - daar ligt de vraag.</p>
<p>In het algemeen zij dit aangemerkt: waar uitzondering
<pb n="87"/>plaats heeft, vindt gunst plaats; en waar gunst plaats vindt, is misbruik voor de deur. De gunst is eene onbepaalde grootheid, aan wet noch regel gebonden, eene vloeibare zelfstandigheid, die langs onderscheidene kanalen tot den begunstiger opklimt en tot den al of niet begunstigde afdaalt. Waar het hoofd van het departement naar gunst handelt, verspreidt zich die onbepaalbare hoedanigheid langs alle vertakkingen tot op den boutefeu, die de kagchel aanlegt in het vertrek waar gij toegelaten wordt. En op die lange wandeling die gunst of ongunst te maken heeft, hoeveel gelegenheid tot misbruik of tot misleiding? Beter daarom de regel: voor niemand iets of alles voor allen.</p>
<p>Is de uitzondering beperkt, dan is het wiskunstig waar, dat de gunst te grooter is. Hoe beperkt de uitzonderingen zijn, zij blijven gevaarlijk. Wij hebben hier te doen met hetgeen meest gunst en bijgevolg meest uitzondering verdient: wetenschappelijk onderzoek. Maar dat rust nimmer: daarvoor is niets onbeduidend wanneer het op den weg ligt: dat verliest nimmer het spoor, dat het eenmaal gevolgd heeft: dat gluurt door de reten of klimt over de heining, waar men zegt: tot hiertoe en niet verder. De bewaker die gesteld is om het onderzoek tegen te houden, waar het eenmaal doorgedrongen is, vindt zich in een voortdurenden staat van beleg: van parallel tot parallel nadert het onderzoek de gezochte waarheid: en, beweert de krijgskunst onzer dagen, dat geene vesting onneembaar is, het zou de eerste keer moeten zijn dat schrander onderzoek door storm of verschalking - wij willen niet zeggen, door verraad - niet achter de waarheid kwam.</p>
<p>Ik zeg het ronduit, in al het bovenstaande heb ik tegen eene schaduw gevochten, tegen iets dat niet bestaat; maar ik achtte het noodig dit punt af te handelen, ten einde niet iemand aan het einde mijner verdere redenering, tot het onwetenschappelijke, tot het antediluviaansche: ‘Welnu, dan liever geheele afsluiting!’ zou terugkeeren.</p>
<p>Ruime uitzondering derhalve! het ligt in den geest van
<pb n="88"/>den tijd, de wetenschap vordert het: het geachte hoofd van het departement van koloniën stemt met die vordering in, en hoe dat verlichte stelsel bij het archief van de O. en W.I. Maatschappij in praktijk wordt gebragt, bewijst, om een voorbeeld uit vele te nemen, de verzekering van prof. Lauts, die sedert twintig jaren op alle vragen, die hij aan het beheer van dat archief rigtte - wij weten dat wij met die uitdrukking der waarheid nader zijn, dan prof. Lauts met zijne bewering van zelf wroeten - antwoorden bekomen heeft, zoo volledig, dat hij daaruit niet meer dan eene bloemlezing in zijne uitgegevene schriften heeft kunnen opnemen.</p>
<p>Uitzondering echter moet uitzondering blijven: de regel houdt op en wordt zelf uitzondering, wanneer de uitzonderingen talrijker zijn dan de gevallen waarop de regel toegepast wordt. Wanneer de vrijgevigheid ten gevolge harer natuurlijke en noodzakelijke ontwikkeling zoo verre gaat, dat de uitzonderingen regel zouden worden, dan zouden wij aanraden van nu af aan de betrekking om te keeren. Wij zullen straks ontwikkelen welke heilzame uitzonderingen op den regel van openbaarheid kunnen worden gemaakt. Voorshands willen wij slechts aanwijzen dat de gevreesde vrijgevigheid nog niet bij het O. en W. Indisch archief bestaat. Want:</p>
<list>
<label>1<hi rend="sup">o</hi>.</label><item>Krijgt men niets dan hetgeen wat men vraagt.</item>
<label>2<hi rend="sup">o</hi>.</label><item>Krijgt men niet alles wat men vraagt, ook wanneer het aanwezig is.</item>
</list>
<p>Wij zijn gereed op het eerste punt eene uitzondering toe te laten. Wij weten dat de zucht voor wetenschap bij den ambtenaar, met het beheer van het archief der O. en W.I. Maatschappij belast, zoo groot is, dat men op een naauwkeurig, een veelomvattend, een uitvoerig antwoord rekenen kan, wanneer men de vragen zoo algemeen mogelijk inrigt en zich door zijne schranderheid en kunde laat te regt wijzen. Maar wij bestrijden juist het stelsel, dat van de kunde en welwillendheid eens ambtenaars, het wel slagen van het onderzoek afhankelijk maakt. Wij bestrijden het stelsel dat juist eene
<pb n="89"/>gespecificeerde aanvrage tot voorwaarde stelt, waar het bij de bestaande geheimhouding zoo moeijelijk is te weten wat men vragen moet. Art. 3 van het ministerieel reglement van 1829 schrijft allen opzigters van archieven voor, de bezoekers in hunne nasporingen behulpzaam te zijn, bijv. door hun de bestaande registers en inventarissen voor te leggen enz. Wij weten niet, welke en hoe vele inventarissen er op het archief der O. en W.I. maatschappij bestaan; wij weten helaas, dat er daar buiten bestaan en dat niet zeer lang geleden een register op de ingekomen stukken bij het kasteel van Batavia op eene openbare veiling voor eene hooge som door het departement van koloniën is aangekocht geworden. Zoo intusschen die inventarissen en indices op het archief der O. en W.I. maatschappij onvolledig zijn of ontbreken, dan ligt het zeker in den geest der wetgeving, welke sedert 1802 het archiefwezen van den staat heeft geregeld, dat die inventarissen gemaakt of aangevuld worden. Teregt toch werd in het reglement van 1829 aangenomen, dat de krachtigste ondersteuning voor het geregeld en omvattend nasporen in het voorleggen van inventarissen gelegen is. De beste proeve, dat het reglement voor het O. en W.I. archief even vrijzinnig is als dat voor de archieven in het algemeen, zou zeker zijn indien eene aanvrage om mededeeling der bestaande inventarissen toestemmend werd beantwoord.</p>
<p>Waar in een Archief geene inventarissen aanwezig zijn of kunnen vertoond worden, heeft het onbekrompen en wetenschappelijk onderzoek slechts één waarborg, en die waarborg is in de jongste debatten der Kamer ter sprake gebragt. Ook ons bevalt het gebezigde woord ‘snuffelen’ even min als den Minister van Binnenlandsche zaken: het heeft iets onbescheidens, iets hondsch, waarbij men al ligt eene onwillekeurige trekking in het regterbeen ondervindt. De Minister kon met regt zeggen, dat snuffelen ook in het Rijks-Archief niet geoorloofd was. Waarom? omdat daar inventarissen en registers worden voorgelegd en waar die inventarissen ontbreken en
<pb n="90"/>zoo lang zij ontbreken, wordt in nog niet geïnventariseerde verzamelingen, wanneer die geacht worden tot het onderwerp des onderzocks betrekking te hebben, eene vrije onbelemmerde nasporing toegestaan, die men des noods snuffelen zou kunnen noemen. Het kan niet genoeg herhaald worden: het reglement van 1829 was bestemd om in de behoefte te voorzien, die door het vervallen van het ambt van een Landsgeschiedschrijver ontstaan was. Dat ambt met zijn voorregten en voordeelen lag niet meer in den geest eener verlichte eeuw. Voor alle kundigen onder de natie werden de griffiën en charterkamers ontsloten, waartoe vroeger slechts een enkel bevoorregte onder eede werd toegelaten. Het doel dier veranderde orde van zaken was verspreiding van de kennis onzer geschiedenis onder de natie, oproeping aan de natie, om zelve mede te werken aan het voltooijen, aan het zuiveren harer geschiedenis. Men zou moeten beweren óf dat de geschiedenis onzer O. en W.I. bezittingen volkomen bekend is, óf dat die geschiedenis geen belangrijk deel van die onzes vaderlands uitmaakt, om voor het O. en W. Indisch Archief den slagboom te laten bestaan, dien het besluit van 1829 zoo kordaat heeft opgeheven.</p>
<p>Ik vraag dus in naam der wetenschap, voor den wetenschappelijken ouderzoeker in het Archief van koloniën: óf overlegging van inventarissen óf de vergunning om - zoo het dan zoo heeten moet - te snuffelen. Het kan toch niet wenschelijk heeten dat de geschiedenis der koloniën alleen bij gedeelten behandeld wordt; - menigeen bovendien heeft zich, door een onbelemmerd onderzoek van enkele gedeelten, opgewekt gevoeld om met goed gevolg tot de zamenstelling eens grooten geheels over te gaan; - maar het, kan boven alles wenschelijk heeten, dat Valentijn aangevuld en van Kampen verbeterd worde. Eene geschiedenis van onze koloniën op groote schaal aangelegd, wie zou die onderneming niet toejuichen als eene eerzuil misschien voor onze vroegere grootheid, maar stellig als een gedenkteeken voor den geest van
<pb n="91"/>onderzoek en wetenschap in onze dagen? Moge ook die wensch nog verre zijn van zijne verwezenlijking, de geschiedschrijvers van grootere onderdeelen onzer geschiedenis, van onzen handel, van onze scheepvaart, van ons zendelingswerk, van onze O. of W. Indische Compagnie, van onze voormalige bezittingen op het vasteland van Indië, zullen zich dan eerst bevredigd kunnen achten, wanneer zij, in het archief toegelaten, kunnen zeggen: Toon mij wat er is, opdat ik wete wat ik hebben moet.</p>
<p>Ik besluit mijne artikels met de behandeling van het tweede punt, in het vertrouwen dat hier het gehandhaafde stelsel van afsluiting en het mijne elkander op een neutraal, zoo niet vriendschappelijk, terrein zullen ontmoeten. Openbaarheid is geene absolute deugd: het is eene eigenschap die misbruikt kan worden en waar het misbruik de overhand heeft staan de grenzen der openbaarheid. Wie mij tegenwerpt: ook op het Rijks-Archief krijgt men niet alles wat men vraagt, ook wanneer het aanwezig is, ik zal hem de zaak toestemmen. Art. 2 en 10 van het reglement van 1829 wettigen die uitzondering op openbaarheid, maar enkel als uitzondering. Een staat zoowel als eene familie heeft zijne geheimen, die hij slechts in <hi rend="spat">vertrouwen</hi> kan mededeelen. Er zijn er die van dat vertrouwen misbruik maken, schoon het wel tot het einde der wereld eene kwaal zal blijven, waarvoor het middel nog niet gevonden is, dat de zoodanigen te laat worden gekend. Zooveel mogelijk tegen zoodanig misbruik te waken is de pligt van den bewaarder ook van een openbaar archief.</p>
<p>Bij het Rijks-Archief, afdeeling regterlijke collegiën, is eene verzameling criminele processtukken, die de scherpste logenstraffing zijn van hetgeen onlangs door mijnen ambtgenoot voor Noord-Holland omtrent de eenvoudige leefwijze onzer voorvaderen beweerd werd. Een Nederlandsche Pitaval ligt in den schoot dier verzameling en een buitenlandsch Archivaris, die meer dan eenig ander voor openbaarheid en goede regeling van het archiefwezen heeft geijverd, zeide, toen hij die verzameling zag: verbrand die in het belang van den goeden
<pb n="92"/>naam van vele achtenswaardige familiën. Ik antwoordde, dat de eerbied welke de nakomelingschap aan het voorgeslacht schuldig is, geen anderen maatstaf kon hebben dan den eerbied, dien zij zich zelve toedraagt; dat onze regtspleging openbaar is en dat wij het een voordeel moeten achten, die van het voorgeslacht te kennen: dat die criminele verzameling belangrijke bouwstoffen voor de geschiedenis van het regtswezen van vorige dagen bevat en dat die geschiedenis niet alleen op zich zelve maar ook in verband tot de geschiedenis des vaderlands de hoogste waarde heeft; dat nergens beter bron voor de kennis der zeden te vinden was en nuttiger bouwstof ter vergelijking van den zedelijken vooruitgang of de verslimmering der natie. Wie met zulke bedoelingen dat archief komt raadplegen, zal toelating, zal behulpzaamheid ondervinden; maar van wien het blijkt, dat hij slechts komt om de ‘parties honteuses’ van gevestigde familien bloot te leggen of anekdoten op te zamelen die in onze regtszalen slechts bij gesloten deuren kunnen worden verteld, hij kan verzekerd zijn, dat hij, na ons eens of tweemalen te hebben bezocht, de deuren zal gesloten vinden.</p>
<p>Ik heb in het Rijks-Archief van België kennis gemaakt met eene andere soort van industrie, die gelukkig in ons vaderland zeldzaam is, maar waarvan de slagtoffers toch van tijd tot tijd ook tot ons overwaaijen. Het zijn opstooters van erfenissen en kraaijers van verzwegen bezittingen. Meestal zijn het menschen zonder beginsels, zonder opvoeding en dikwijls zonder het minste regtsbegrip; maar het is hun genoeg onervarene lieden in processen te wikkelen, waarbij beide partijen verliezen en zij alleen als zoogenaamde raadslieden een eerloos stuk broods verdienen. Ondanks de groote openbaarheid, die in België ten opzigte der archieven heerscht, heb ik gezien hoe men die bezoekers afscheepte, en wanneer zij het Rijks-Archief met hunne tegenwoordigheid overlast doen, zal ik het voorbeeld weten te volgen.</p>
<p>Er is een derde ras van lieden, die niet vragen naar het-<pb n="93"/>geen zij zoeken, maar naar hetgeen er juist naast ligt. Tegen zulke lieden weet ik geen waarborg, evenmin als ik een middel tegen strikvragen weet. Loopt men er, om de juiste uitdrukking voor de zaak te bezigen, - loopt men er niet in, het is geen bewijs voor eigene schranderheid, maar alleen daarvoor dat de strik niet fijn genoeg is gelegd. Gelukkig echter verraadt dit geslacht zich dikwijls, door juist dààr te snuffelen waar openlijk nasporen en navragen aan de orde ware geweest. In allen gevalle eerst door aanhoudend toezigt, door nadere kennismaking, door met hen mede te werken, leert men hen kennen en ik geloof, - met allen eerbied zij het gezegd - dat de archivaris tegen alle die kwaadwilligen meer in zijn voordeel is dan de Minister zelf.</p>
<p>Wie zijn de kwaadwilligen, waarvoor het Archief der O. en W. Indische maatschappij moet afgesloten blijven? Z. Exe. de Minister van koloniën heeft, naar aanleiding der jongste debatten, verklaringen afgelegd, die zijne vrijzinnigheid eer aandoen maar tevens het getal der uitgeslotenen uiterst beperken. Hij heeft verzekerd dat het voorstaan van eene andere rigting dan die welke hij in zijn beheer volgde, geen reden van uitsluiting was; en er zijn daarbij namen genoemd, welke ik onvoegzaam acht te herhalen. Ik durf dan ook verzekeren dat zelfs zeer luidruchtige tegenstanders der regering niet van het Archief zijn geweerd geworden. Oppositie is dus geene reden van uitsluiting evenmin als - het zij ter eere van de bij het departement heerschende regtvaardigheid gezegd - bijzonder belang, ook zelfs waar het met de belangen van de schatkist in strijd zou kunnen komen. De bekende nalatenschap van Dubois is te zeer in alle dagbladen besproken, dan dat het onbescheidenheid zou zijn te verzekeren, dat nog onlangs aan een vertegenwoordiger der vermeende geregtigden de mededeeling verleend is van stukken, door hem gevraagd.</p>
<p>De gevaarlijke bezoekers zouden dus vreemdelingen moeten zijn, maar vreemdelingen (men veroorloove ons het vraagstuk
<pb n="94"/>tot in de fijuste bijzonderheden te ontleden) komen óf regtstreeks gedekt door openbaar gezag, óf langs zijwegen met list. Openbaar gezag, wanneer een vertegenwoordiger eens aanzienlijken staats voor zijnen landgenoot toegang vraagt, en bij belangrijke onderzoekingen is dat veelal het geval. Zoodanig verzoek wordt meestal regtstreeks tot den minister gerigt en de archivaris ontvangt de aanschrijving, die hij eerbiedig gehoorzaamt. Komt iemand zonder zulk gezag, niemand zal zeggen dat de archivaris de regten van gastvrijheid schendt, wanneer hij, bij bedenkelijke vragen, eenigen waarborg vordert van vreemden, welke hij buitendien niet kent. Meestal echter komt de vreemdeling in zaken van bijzonder belang niet zelf, maar laat de vraag door andere gemagtigden hier te lande doen; zoo lang er advokaten zijn, wien het: ‘fiat justitia. pereat mundus’ dierbaar is, even lang kan het regt of schijnregt van den vreemdeling ook in het inwendige onzer archieven behartigd worden. Zal zelfs de minister aan een geacht advokaat kennisneming weigeren? Men denke aan de zaak der koninklijke paleizen. Zoo voor den vreemdeling de beroemdste regtsgeleerde van het land, om niet te zeggen een der beroemdste regtsgeleerden van Europa, Mr. J.D. Meijer, in zijne betrekking inzage van stukken had gevraagd, welk Minister zou die openlijk hebben geweigerd zonder eene kreet van verontwaardiging over zijne partijdigheid uit te lokken.</p>
<p>Ik neem aan, dat in elk Archief zaken zijn kunnen, die niet voor allen toegankelijk, niet voor allen openbaar mogen zijn; maar het standpunt van den Archivaris is - ik herhaal het - in geval van weigering voordeeliger dan dat van den Minister.</p>
<p>Dien aanzienlijken staatsdienaar wenschte ik op eene hoogte, waarop de blaam van eenzijdigheid, bekrompenheid of partijdigheid hem niet bereiken kan. De Archivaris kan zich met een goed geweten troosten en het behoort zelfs tot zijn ambtspligt, de onaangenaamheid te verduren, wanneer hij norsch, bekrompen, onopregt of grillig heet, zoodra hij in het belang
<pb n="95"/>des lands terughoudend is met hetgeen men vraagt. Het is waar, het schild, waarachter hij zich bergt, is de Minister, maar eer de klagt over zijn onwil tot den Minister gekomen is, eer hij zijne gronden heeft doen kennen, eer de zaak onderzocht en beslist is, is de gelegenheid daar, om zich te vergewissen over de bedoeling der vraag en over de middelen om die onschadelijk te maken.</p>
<p>Bij al den lof dien ik aan het reglement van 1829 heb toegezwaaid, heb ik niet gesproken over eenen anderen waarborg, dien art. 7 oplevert; volgeus dat artikel mogen geene onuitgegevene stukken door den druk worden bekend gemaakt, zonder voorafgaande toestemming. Ik weet echter niet welk middel er bestaat om de goede trouw des bezoekers van het Archief te binden. Menigeen schrijft af, wien het eerst later invalt het afgeschrevene te drukken. Verbindt het artikel alleen den afschrijver, of ook hem die na hem in het bezit zijner papieren komt? Welk middel bestaat er voor de regering om het zonder die toestemming gedrukte ongedrukt te maken? Schoon zij zoolang zij bestaat gehandhaafd wordt, reken ik echter eene verordening overtollig, waarvan de uitvoering door niets verzekerd is en ik acht het wenschelijk, dat bij eene gehoopte nadere regeling van het Archiefwezen ook dit punt van het reglement herzien of opgeheven worde.</p>
<p>Alles wat ik over het Archief der O. en W. Indische maatschappij schreef, schreef ik met het oog op zoodanig eene herziening van de wetten op het Archiefwezen. Door de vereeniging van dat Archief met het Rijks-Archief zou welligt eene schrede gedaan zijn tot zoodanig eene wetgeving, waarbij openbaarheid de regel en de uitzondering naauwkeurig omschreven en beperkt wordt tot zulke gevallen, waarin openbaarbeid een onheil zou zijn.</p>
<p>&nbsp;</p>
<p>(Konst- en Letterbode, 1855, N<hi rend="sup">o</hi>. 2, 7, 8.)</p>
<pb n="96"/>
<q rend="bq">[Tegen het voorgaande opstel schreef de heer Lauts het volgende artikel:]</q>
<p>Wanneer men zich veroorlooft eens anders woorden uit te leggen, en daarbij van de gewone beteekenis afwijkt, loopt men ligt gevaar, zich te vergissen. Wijl ik mij overigens verbeeld dat ieder de beste uitlegger van zijne eigene woorden is, protesteer ik tegen de uitlegging aan eenige mijner uitdrukkingen gegeven in het opstel ‘Het Oost- en West-Indisch Archief te Amsterdam.’ Als schrijver van dat stuk zal ik, onder de letters <hi rend="sc">v.d.B.</hi>, vergis ik mij niet, moeten groeten den tegenwoordigen Rijks-Archivarius Dr. R.C. Bakhuizen van den Brink.</p>
<p>Door mij zijn namelijk onder den 12<hi rend="sup">en</hi> van Winterm. 1854 besproken eenige gezegden in de Tweede Kamer der Staten-Generaal, op den 6<hi rend="sup">den</hi> dier maand aan een der leden ontvallen. Ik kom op tegen:</p>
<list>
<label>1<hi rend="sup">o</hi>.</label><item>‘dat het Archief is gevestigd in eene onoogelijke lokaliteit (Slagthuis)’;</item>
<label>2<hi rend="sup">o</hi>.</label><item>‘den zeer betreurenswaardigen toestand van het Archief’;</item>
<label>3<hi rend="sup">o</hi>.</label><item>‘de faciliteit die in het Slagthuis te Amsterdam wordt gegeven, als men daar iets zoeken wil.’</item>
</list>
<p>Omtrent het 1<hi rend="sup">e</hi> heb ik doen uitkomen, dat ‘de lokalen, waar de archieven bewaard worden, niet behoorden in het ongelijk gesteld te worden tegenover de lokalen van 's Rijks Archief op het Binnenhof te 's Gravenhage.’ - Ik heb daarbij slechts het oog gehad op den betrekkelijken toestand der beide archieven, zoo als ze jaren lang bestaan hebben, en vermeen dat het eerder te dulden is, wanneer een koloniaal archief zich in eene min vrolijke of verlichte plaatsing heeft te verheugen dan een rijks-archief. Het laatste toch wordt in den regel door velen bezocht, het eerste door wei-<pb n="97"/>nigen. In mijne deswege gebruikte woorden, ligt niets minder dan eene positieve verzekering.</p>
<p>Ten aanzien van het 2<hi rend="sup">e</hi> punt heb ik verzekerd, dat ‘de bescheiden alle in behoorlijke orde zijn gerangschikt,’ en heb ik betuigd niet te begrijpen wat men met ‘betreurenswaardigen toestand’ meende te kennen te geven. Ten minste verbeeld ik mij, dat het zeggen dan eerst te pas kwam, wanneer er geene orde heerschte en de verzamelingen van stukken en brieven niet in banden of anderszins behoorlijk waren bijeen gehouden.</p>
<p>Wat aangaat (3<hi rend="sup">o</hi>.) ‘de faciliteit als men iets zoeken wil,’ heb ik te kennen gegeven dat ‘ik mij steeds over hulpvaardigheid heb te verheugen gehad:’ Ik heb daarbij gevoegd: ‘Bedoelt men welligt met <hi rend="spat">faciliteit</hi> die, welke in sommige publieke bibliotheken wordt gegeven, waar men vijf dagen per week, telkens gedurende drie uren, zelf zoeken kan, dan verklaar ik met zoodanige faciliteit niet gediend te wezen.’ Als uitlegging komt: ‘Gedurende een tiental jaren zijn mij, uit het Archief te Amsterdam en uit het Archief van het ministerie alle zoodanige stukken toevertrouwd, die ik, ten gebruike bij mijne nasporingen, mogt verlangen.’ - Nog heb ik gezegd: ‘Om van dat alles voor de geschiedenis behoorlijk gebruik te maken, acht ik, die een twintigtal jaren in dat Archief heb gewroet, een menschenleven voor ongenoegzaam.’</p>
<p>Met het roemen van de mij verstrekte <hi rend="spat">faciliteit</hi>, schijn ik vooral het ongenoegen van <hi rend="sc">v.d.B.</hi> te hebben opgewekt.</p>
<p>De archivarius beweert dat ‘het <hi rend="spat">publiciteit</hi> is, wat met het meer vreemde woord <hi rend="spat">faciliteit</hi> wordt bedoeld.’ Wie die beteekenis in de door mij aangehaalde woorden: ‘faciliteit als men daar iets zoeken wil,’ kan vinden, heeft eene andere Nederlandsche taal, dan ik geleerd heb, en althans tamelijk wel magtig meen te wezen.</p>
<p>Hoe mijne woorden over het mij toevertrouwen van stukken uit het Indisch Archief, zoo even aangehaald, den heer Rijks-<pb n="98"/>archivarius aanleiding hebben kunnen geven tot het zeggen dat ‘prof. Lauts, die sedert twintig jaren op alle vragen, die hij aan het beheer van dat Archief rigtte - wij weten (?) dat wij met die uitdrukking der waarheid nader zijn, dan Prof. L. met zijne bewering van zelf wroeten, - antwoorden bekomen heeft, zoo volledig, dat hij daaruit niet meer dan eene bloemlezing in zijne uitgegevene schriften heeft kunnen opnemen’ begrijp ik in geenen deele. - Of er heuschheid of onheuschheid in ligt opgesloten, zal ik niet onderzoeken; - maar ik zal, zacht genomen, er uit moeten opmaken dat mijne woorden voor <hi rend="sc">v.d.B.</hi> niet duidelijk zijn geweest. Welnu, ik zal dan duidelijker wezen. Naarmate eene kist, die daartoe gebruikt werd, bevatten kon, ontving ik de papieren en Indische brieven over die jaren welke ik verlangde, en mijn onderzoek van die stukken geëindigd hebbende, zond ik de kist weder naar Amsterdam om, met andere brieven en resolutie-boeken gevuld, mij op nieuw te worden toegezonden. Zoo bedroegen niet zelden de generale brieven van Gouv.-Gen. en Raden met de bijlagen over één jaar tot 10,000 en meer bladzijden in folio, soms geschreven met eene fraaije letter op fraai papier, maar de bijlagen, brieven of rapporten van de buiten-kantoren dikwijls in slecht schrift op ellendig rijstpapier. - Iemand met lust tot onderzoek toegerust, <hi rend="spat">kan</hi>, op die wijze, wanneer hij allen beschikbaren tijd daaraan toewijdt, in een tiental jaren veel meer doen, dan hij in viermaal zooveel jaren zou kunnen doen, wanneer hem de gelegenheid werd geschonken, vijf of zes maal ter week, gedurende drie uren, op een archief zijne onderzoekingen voort te zetten. Dan moet men bovendien in de stad wonen, waar het archief is geplaatst en de ambtsbezigheden, welke men te vervullen heeft, moeten geene beletselen
opleveren. - Daarom ook heb ik gezegd dat tegenover de faciliteit, die mij is geschonken geweest, ik niet gediend zou wezen met de faciliteit die bij sommige bibliotheken gevonden wordt. Van meer gewigt oordeel ik b.v. de facili-<pb n="99"/>teit op de boekerij van het Britsch museum te Londen, want men kan zich aldaar aan zijne onderzoekingen overgeven van des morgens negen ure tot des avonds zeven of acht ure.</p>
<p>Maar in het roemen van de faciliteit, mij aan het koloniaal archief geschonken, dacht ik verder. Ik herinnerde mij aan het archief van het departement van Marine te 's Gravenhage. Ik, te Medemblik hoogleeraar in de geschiedenis enz. zijnde, meende aanspraak te kunnen maken op de mededeeling van journalen van dezen en genen onzer vlootvoogden uit de 17<hi rend="sup">de</hi> en 18<hi rend="sup">de</hi> eeuw. Mij daartoe schriftelijk aan den Secretaris-generaal (n.f. in 1831 of 1832) hebbende gewend, ontving ik een uitgebreid antwoord om mij te vertellen dat ik immers in de werken van Van Kampen en anderen het noodige kon vinden, en dat men aan het ministerie het te volhandig had, om zich met het zoeken dier journalen bezig te houden. Later in den Haag komende, en aanbiedende zelf te zoeken, werd mij dit mede geweigerd. Toen vernam ik echter dat die weigering haar oorsprong had in de vrees dat ik den heer De Jonge in zijne Geschiedenis van het Nederl. Zeewezen mogt hinderlijk wezen. - Ik dacht tevens aan het Rijks-Archief, en hoe dikwijls ik den heer D.J. gevraagd had om toegang tot dat Archief. Dan eens ontving ik geen antwoord, dan een weigerend onder een of ander voorwendsel, dan weder: ik zou maar opgeven wat ik wenschte te weten, en er werd aan zoodanige bepaalde aanvrage voldaan. - Zelfs nog een jaar of acht geleden, toen ik vroeg om inzage van de kaart van Nieuw-Nederland, die op het Archief was, werd mij geantwoord, dat de heer Brodhead bezig was eene Geschiedenis van Nieuw-Nederland te bewerken en het geenszins voegde dat intusschen stukken, op het Archief berustende en tot Nieuw-Nederland betrekkelijk, aan een ander geleerde werden medegedeeld.</p>
<p>Ik zou er mede van kunnen spreken hoe ik, een dertigtal jaren geleden, te Rijssel het Archief van Vlaanderen wenschte te onderzoeken, en hoe mijn wedervaren daar en elders des-<pb n="100"/>tijds en later is geweest. Bij geen archief is de mij verleende faciliteit zoo groot geweest als bij het koloniaal archief. Doch mijne bevinding bij het Rijks-archief en bij het Marinearchief is meer dan voldoende - en ik oordeel over de zaak genoeg te hebben gezegd.</p>
<q rend="bq">[Hierop volgde onmiddellijk het onderstaande antwoord van B.v.d.B.]</q>
<p>In het openbaar <hi rend="spat">gegroet</hi> door prof. Lauts kan ik niet anders dan wederkeerig mijn hoed afnemen en hem een oogenblik te woord staan.</p>
<p>Dat woord zou zeer in het vriendelijke kunnen aanvangen: want wat het eerste punt betreft, wij zijn het met elkander eens dat tot in 1854 het Rijks-Archief in eene onoogelijke lokaliteit zich bevond en dat het koloniaal Archief zich nog in eene dergelijke bevindt. De heer Lauts moest, dunkt mij, van harte mijne goede bedoelingen toejuichen, omdat ik in het fraaije lokaal, waarin het Rijks-Archief thans gevestigd is, ook eene onderscheidende plaats aan zijn oogappel het Archief der O. en W. Indische maatschappij wil inruimen.</p>
<p>Ook op punt 2 zijn wij het niet zoo erg oneens. Te zeggen, dat er orde heerscht in een archief, wanneer de stukken en brieven in banden behoorlijk zijn bijeengebonden, is echter wat al te sanguinisch zijn in zijne goedkeuring. De banden moeten ook behoorlijk naast elkander staan en de stukken ook in hunne plaatsing beantwoorden aan de wijze waarop zij in de inventarissen geboekt zijn. Ik kan, ten gevolge van de zorg van onzen verdienstelijken Commies-Chartermeester, prof. Lauts op het Rijks-Archief de voorbeelden leveren, hoe men behoorlijk stukken en brieven in banden als <hi rend="spat">anderszins</hi> bijeenbindt en hoe losse en ongebonden stukken ten gevolge
<pb n="101"/>eener behoorlijke nommering met één oogopslag te vinden zijn. Intusschen wat ik bedoelde was dit: op het O. en W. Indisch Archief is niet veel licht en ik beweer dat licht noodig is om orde te scheppen, om orde te beoordeelen en om orde te behouden. Denkt de heer Lauts een en ander zonder licht te doen, dan mag hij het scheppingsverhaal uit zijn bijhel scheuren.</p>
<p>Op het derde punt laat ik natuurlijk den heer Lauts de uitlegging zijner eigene woorden over; maar ik moet hem beleefdelijk mijnen dank betuigen dat hij thans zoo duidelijk geweest is en mij dus de gelegenheid gegeven heeft een der beste dilemma's te maken welke ik mij zelven bewust ben ooit gemaakt te hebben. Of die kist, welke, zoo als die van de Groot van Loevestein naar Gorinchem, tien jaren lang van Amsterdam naar Medemblik en vice versa wandelde, bewijst dat de mededeeling uit het archief der O. en W. Indische maatschappij naar gunst ging en dus tot misbruik aanleiding gaf, òf zij bewijst dat dit archief jaren lang, even als de depots van staatspapieren bij de andere departementen, als publiek goed is beschouwd geworden waarop elke aanvrager aanspraak had en dat dus de afsluiting daarvan eene nieuwigheid is, in strijd met het souverein besluit van 1814. Welke van de twee stellingen prof. Lauts kiezen wil, ik ben bereid er met hem over door te praten, liefst echter niet in het publiek.</p>
<p>Nu echter prof. Lauts de goedheid heeft gehad voor mij zoo duidelijk te zijn ben ik hem die duidelijkheid wederkeerig verschuldigd. Hij weet niet of ik met de door hem aangehaalde woorden eene heuschheid of onheuschheid bedoeld had. Ik moet eerlijk zijn en hem verzekeren dat ik onheusch bedoelde te wezen. Ik weet bijv. dat toen hij zijne geschiedenis van de Kaap de Goede Hoop schreef, hij zich niet aan de proef gewaagd heeft of men hem, zoo als vroeger, zelf zou laten wroeten en kisten met boeken toezenden. Ik weet dat hij de vragen die hij doen wilde geformuleerd had, dat een
<pb n="102"/>ander op last van het departement van kolomen voor hem met stalen ijver en welwillende schranderheid had nagezocht en zich verwonderd heeft dat prof. Lauts zooveel, dat hij hoogst belangrijk oordeelde, als stroo en stoppelen ter zijde had laten liggen. Met de bedoeling van eene onheuschheid te zeggen wist ik mij niet heuscher uit te drukken dan door dien arbeid eene bloemlezing te noemen.</p>
<p>Die bloemen zijn echter geene immortelles. Ik moet erkennen dat ik voor het laatste schrijven van Prof. Lauts niet geweten had, dat hem, bij kisten vol, bezendingen uit het O. en W.I. archief 10 en 20 jaren lang waren medegedeeld. Deskundigen zelf schijnen niet uit zijne werken over onze bezittingen te hebben kunnen opmaken dat zoo veel ongekende oorkonden ter zijner beschikking waren geweest. Zoo vele stemmen als zich thans nog voor het openbaar stellen van dat archief verheffen, schijnen in de meening te verkeeren dat prof. Lauts de bronnen niet heeft uitgeput, en om eenmaal bij de heusche uitdrukking te blijven slechts eene bloemlezing heeft geleverd.</p>
<p>Misschien vindt de hoogleeraar deze insinuatie onheusch; maar heusch mag ik niet zijn. Het besluit zijner mededeeling bevat eene aanklagt tegen twee mannen die thans in het graf rusten en indien ik hunne verdediging op mij nam zou die verdediging even onheusch zijn als de aanval. De eene, mijn hooggeachte ambtsvoorganger, heeft nimmer den naam gehad het archief voor behoorlijk onderzoek af te sluiten; de andere, de secretaris-generaal van Marine, daalde voor weinige weken ten grave en ik weet van hem zelven dat hij op de Zeejournalen bepaaldelijk hoogen prijs stelde, zoodat zij ook in de meest volledige orde in het vorig jaar aan het Rijks-Archief zijn afgegeven. Wat ook de drijfveer hunner handelwijze jegens prof. Lauts moge geweest zijn, met het oog op hetgeen hij over de geschiedenis der kolonien heeft geleverd, ondanks de rijke mijn hem geopend, waarin hij naar hartelust kon rondtasten, zal zeker ieder zich met mij verheugen dat de
<pb n="103"/>geschiedenis van ons zeewezen bij voorkeur door den geleerden, werkzamen en naauwgezetten De Jonge, die van Nieuw-Nederland door den ijverigen Brodhead (ook onder de firma O'Callaghan) geschreven is.</p>
<p>Ik eindig met te verzekeren, dat het mijne bedocling niet was noch is, mij aan een pennestrijd met Prof. Lauts te wagen. Ik gebruikte zijn artikel als de eerste sport van de ladder, waarlangs ik door de kruisraampjes van het W. Indisch slagthuis wenschte binnen te dringen. Het zou mij leed doen, den voet op eene krakende sport te hebben gezet.</p>
<p>&nbsp;</p>
<p>(<hi rend="spat">Konst- en Letterbode</hi>, 1855, N<hi rend="sup">o</hi>. 11.)</p>
</div>
<div type="chapter">
<pb n="104"/>
<head rend="h3">Voorstel aangaande eene geschiedenis van den Nederlandschen waterstaat<note n="1)" place="foot">Ingediend in de vergadering der Kon. Akademie van Wetenschappen, afd. Letterkunde, van 14 Mei 1855.</note>.</head>
<p>De roeping van deze Afdeeling der Akademie van Wetenschappen is duidelijk omschreven door hetgeen de Commissie tot hare zamenstelling in de Memorie van toelichting, onder N<hi rend="sup">o</hi>. 5 C. heeft gezegd.</p>
<p>Het was, geloof ik, der Commissie onmogelijk, als met den vinger aan te wijzen, welke de ondernemingen zijn, die de krachten van de individus te boven gaan, en slechts door de zamenwerking van de beoefenaars der wetenschap en de bescherming van hooger hand kunnen tot stand gebragt worden. Intusschen wanneer zoodanig eene onderneming zich aan den geest van iemand onzer voordoet, geloof ik dat het <hi rend="i">αἰσχρὸν σϰοπᾷν</hi> van toepassing is en hij zich geroepen mag achten, daarop uwe aandacht te vestigen. Ik heb mij dan veroorloofd dit te doen op een onderwerp, dat, wat omvang, kostbaarheid van uitvoering en algemeene nuttigheid betreft, naar mij voorkomt, slechts behoeft genoemd te worden, om daarop toe te passen hetgeen door de Commissie omschreven
<pb n="105"/>is. Dat onderwerp is de Geschiedenis van den Nederlandschen Waterstaat, en het voorstel, dat ik de eer heb in den schoot dezer vergadering neder te leggen, luidt:</p>
<p>‘Dat de Afdeeling voor Geschied-, Taal-, Letterkundige en Wijsgeerige Wetenschappen in overleg trede met de Afdeeling Wis- en Natuurkundige Wetenschappen, ten einde een plan te ontwerpen tot het gemeenschappelijk bewerken en uitgeven van de Geschiedenis van den Nederlandschen Waterstaat.’</p>
<p>Tot toelichting van mijn voorstel zal het best zijn, de aanleiding die ik daartoe had, mede te deelen. Vreest niet dat ik van den reeds zoozeer geëxploiteerden watersnood van dit jaar ook hier misbruik zal maken. De aanleiding was veel eenvoudiger. Bij ons geacht medelid Nijhoff heeft in de voorleden maand eene verkooping van boeken, vooral handschriften, memoriën, kaarten en plans, uit de nalatenschap van den hoofd-ingenieur M.H. Conrad, plaats gehad. Behalve vele eigene memorien van den verdienstelijken waterbouwkundige, bevond zich daaronder voor een goed gedeelte de nalatenschap van den beroemden directeur-generaal C. Brunings en van diens geliefden kweekeling F.W. Conrad, den vader van den overledene. Ik meende, dat het tot mijn ambtspligt behoorde, het volgende schrijven aan Zijne Excellentie den Minister van Binnenlandsche Zaken te rigten:</p>
<p>&nbsp;</p>
<p>'s <hi rend="sc">Gravenhage</hi>, den April 1855.</p>
<p>. . . . . . . . . . . . . . . . . . . . .</p>
<p>‘Eerst Vrijdag j.l. ontving ik den hierbij overgelegden Catalogus van Boeken, Handschriften, Kaarten en Plaus, herkomstig van de heeren Conrad en Brunings, welke reeds op den 23<hi rend="sup">sten</hi> April aanst. te Arnhem bij de boekhandelaars Is. An. Nijhoff en Zn. zullen worden geveild. Het is mijn ambtspligt op die verzameling de aandacht van Uwe Exc. te vestigen, als bevattende stukken voor 's Lands Geschiedenis en voor een der belangrijkste takken van Staatshuishouding van het hoogste
<pb n="106"/>belang, en naar het schijnt zoo rijk en volledig, als zij in geene bibliotheken of archieven te vinden is.</p>
<p>Had ik vroeger van die Verzameling kennis gedragen, ik had misschien Uwer Exc. den voorslag gedaan, om, zoo als in der tijd met de nagelaten HSS. en Verzamelingen van Jhr. A. Goldberg is geschied, haar <hi rend="spat">en bloc</hi> te koopen, en hetgeen daarin dubbel bij de eene of andere Rijks-Verzameling gevonden werd ten profijte van den Staat weder te veilen. Thans echter is het daartoe te laat, en ik vind mij verpligt mijn voorstel dus in te rigten:</p>
<p>“Dat het Uwer Exc. behage onmiddelijk te gelasten den Ambtenaar-Bewaarder der Archieven van haar eigen Departement, waaronder de Archieven der Commissie van superintendentie over 's Lands rivieren en die van het Ministerie van Waterstaat, op te geven: welke kaarten, plans en memoriën, inzonderheid ongedrukte, voor zooverre zij in dezen Catalogus vermeld zijn, aldaar niet worden gevonden:</p>
<p>Gelijke aanschrijving te doen aan den heer Secretaris der Koninklijke Akademie van Wetenschappen, als belast met de bewaring van de Bibliotheek van het voormalig Koninklijk Nederlandsch Instituut;</p>
<p>voorts aan den Bibliothekaris der Koninklijke Bibliotheek,</p>
<p>aan den Rijks-Archivaris,</p>
<p>aan den Archivaris der provincie Gelderland, als onder zijne berusting hebbende het Archief der Commissie ter beneficering van den Nederrijn en IJssel.”</p>
<p>De beantwoording dier aanschrijving zal uiterlijk vóór Zaturdag aanstaande moeten zijn ingekomen, of waar zulks zwarigheid mogt opleveren, stel ik mij en mijne ambtenaren, zoodra het onderzoek bij ons zal zijn afgeloopen, ter beschikking, zoo wij elders bij een dergelijk onderzoek kunnen behulpzaam zijn.</p>
<p>Voorts veroorloof ik mij het noodig te achten, dat Uwe Exc. met haren ambtgenoot van Oorlog in overleg trede, ten einde een dergelijk onderzoek bij dat Departement plaats hebbe,
<pb n="107"/>bepaaldelijk bij het Topographisch Bureau en het zoo rijke Archief der Genie, aan welke afdeeling in tijd van oorlog het beheer van den Waterstaat overgaat.</p>
<p>Het is eene treurige ondervinding, herhaaldelijk door mij in mijne ambtsbetrekkingen gemaakt, dat geene vragen, bij gebrek van bescheiden, kariger moeten worden beantwoord, dan die tot het rivierwezen, aanspoeling of afspoeling, dijkwezen, peil enz. betrekking hebben. De heeren Referendarissen der Derde Afdeeling zullen Uwer Exc. hetzelfde kunnen verzekeren en hebben meermalen met mij ingestemd in de klagt, dat er noch geschiedenis, noch geordende retroacta van den Waterstaat bestaan. De oorzaak ligt wel daarin, dat wegens de herhaalde afwisselingen in het beheer van den Waterstaat, de daartoe betrekkelijke Archieven op zeer onderscheidene plaatsen gevonden worden.</p>
<p>Indien op al de voorgestelde aanschrijvingen behoorlijk is geantwoord, zal Uwe Exc. kunnen beoordeelen, welke bouwstoffen er voor een Archief van den Waterstaat voorhanden zijn, en den aankoop van het ontbrekende op de aanstaande veiling kunnen gelasten. Het ware wenschelijk, dat dan daartoe eene eenigzins ruime commissie aan een kundig ingenieur werd gegeven, als het best geschikt om de waarde der aan te koopen stukken te beoordeelen.......</p>
<p>Hetzij de aangekochte verzameling bij het Archief van den Waterstaat bij Uwer Exc. Departement, of op het Rijks-Archief, in geval van overgave van dat Archief tot op 1814, hetzij bij het Departement van Oorlog geplaatst worde, de plaats waar is in zoover onverschillig, mits het Archief van den Waterstaat slechts ergens volledig geordend en bewaard en bruikbaar zij.</p>
<p>Ik ontveins Uwer Exc. niet, dat het voorstel hetwelk ik thans de eer heb te doen, zich verbindt aan een uitgestrekter plan, waarop ik mij veroorloof de aandacht van Uwe Exc. te vestigen.</p>
<p>Nederland bezit geene Geschiedenis van zijnen Waterstaat,
<pb n="108"/>en toch is die geschiedenis de geschiedenis van onzen bodem, de geschiedenis van onzen roem en onze rampen, voor een deel de geschiedenis van onze staathuishouding en van onze ontwikkeling in kunsten en wetenschappen, de geschiedenis van de betrekkingen onzer provinciën onderling, de geschiedenis van den opkomst en het verval van talrijke steden en streken. De Geschiedenis van onzen Waterstaat, dat is: de geschiedenis van ons Vaderland ten opzigte van den, hetzij door kunst, hetzij door oorzaken van menschelijke magt onafhankelijk, veranderden en gewijzigden loop onzer stroomen en waterkanalen, is eene behoefte die slechts behoort genoemd om gevoeld te worden.</p>
<p>Reeds sedert jaren heeft het Provinciaal Utrechtsch Genootschap dit onderwerp tot eene prijsstoffe gemaakt; maar het onderwerp is te rijk, dan dat een sober eermetaal een prikkel tot den arbeid zou zijn. Bovendien is zeldzaam in één persoon technische kennis met diep onderzoek van geschiedenis en oudheden vereenigd. Eindelijk is de massa van geschriften en memoriën over slechts enkele punten, zoo als het Pannerdensche kanaal en de Baardwijksche overlaat zoo talrijk, dat het lezen alleen een jaar vordert, daargelaten, dat het onderzoek zich niet over eene enkele maar over de meest uiteenliggende provinciën zou moeten uitstrekken en nasporingen in loco vereischen.</p>
<p>Wat boven de krachten van een enkel mensch is, zou mij toeschijnen de taak te moeten worden der thans gevestigde Kon. Akademie van Wetenschappen en wel van hare beide afdeelingen vereenigd. Het historisch en antiquarisch materiëel zou door de Afdeeling van Geschiedkundige Wetenschappen, waartoe ik de eer heb te behooren, moeten bijeengebragt, het technische gedeelte en de bewerking van het bijeengebragte uit het technische standpunt, zou aan de Afdeeling voor Wis- en Natuurkundige Wetenschappen moeten overgelaten worden. Ik geloof dat het tegenwoordige tijdstip voor zoodanig eene onderneming te geschikter is, nu de
<pb n="109"/>geologische Commissie nog in werking is, en deze bij hare onderzoekingen ook dit doel zou kunnen in het oog houden.</p>
<p>De arbeid is veelomvattend maar grootsch: hij vordert jaren werkzaamheid van vereenigde krachten, en, mogt de Geschiedenis van den Nederlandschen Waterstaat tot stand komen en, zooals noodig zijn zou, op eene somptueuse wijze, met atlas enz. worden uitgegeven: zij zou ook zeker buitenslands een ruim debiet vinden, en in allen gevalle eene eerzuil zijn voor ons Vaderland en voor het bestuur Uwer Excellentie, eene verantwoording voor de Akademie van Wetenschappen bij de ongeloovigen, die het nut dezer instelling betwisten.</p>
<p>Ik heb mij voorgenomen in mijne Afdeeling bij de eerste gelegenheid een daartoe strekkend voorstel te doen. Mogt het voorstel bijval en vervolgens de goedkeuring en ondersteuning van Uwe Exc. ondervinden, dan is het noodig, dat men van nu af aan het bijeenbrengen der bouwstoffen denke; en omdat zelden eene zoo keurige, met kennis van zaken bijeengebragte verzameling van bouwstoffen zal voorkomen, neem ik de vrijheid het voorstel, dat ik de eer had hierboven te doen, dringend aan eene spoedige beslissing van Uwe Excellentie aan te bevelen.’</p>
<p>&nbsp;</p>
<p>De Minister heeft mij de eer gedaan, mijn voorstel goed te keuren. Aan de aangewezen Bibliothekarissen en Conservateurs der Archieven zijn de noodige aanschrijvingen gedaan, en door hen met loffelijken ijver beantwoord. Het gevolg is geweest, dat de Minister eene ruime som ter mijner beschikking heeft gesteld, waarvoor een aanzienlijk deel der nalatenschap van Conrad is aangekocht geworden, zoodat de Staat zich thans in het bezit van een voortreffelijk materiëel voor de Geschiedenis van den Waterstaat mag verheugen.</p>
<p>Wat ik in mijn brief aan den Minister gezegd heb, omtrent de behoefte aan zoodanige Geschiedenis, steunde op eigene ondervinding en het getuigenis van mannen van het vak. Het Rijks-Archief is herhaaldelijk te hulp geroepen in
<pb n="110"/>kwestiën, tot het Waterwezen betrekkelijk. Voor de zaken van de Haarlemmermeer is het in staat geweest nuttige bijdragen te leveren. Andermaal is het geraadpleegd over den ouden loop der Gouwe, nog onlangs over de monding der Maas in de 15<hi rend="sup">de</hi> eeuw, en zoo deze en andere vragen niet geheel onbeantwoord zijn gebleven, dikwijls, vooral bij het nasporen der werkzaamheden van polderbesturen en droogmakerijen, vond zich het onderzoek teleurgesteld. Niet lang geleden werd de inhoud gevraagd van een brief met dag en datum opgegeven, in den jare 1754 door het Dijkbestuur van Heusden aan Gecommitteerde Raden gezonden. Die brief betrof de bepaling van een gelijk peil voor de ondervloeijende landen. Vergeefs werden de registers op het Rijks-Archief op en omstreeks dien dag nageslagen. Het bleek dat de zaak, welke het gold, hangende gebleven was, en bij dossiers gevoegd, die onzeker wanneer of misschien nimmer waren afgedaan. In de onzekerheid wendde ik mij tot den Referendaris van den Waterstaat om eene aanwijzing, of nergens hetzij eene gedrukte geschiedenis of een behoorlijk retroact te vinden ware, waaruit het verder beloop van eene zoo belangrijke overweging zou kunnen gekend worden. Vergeefs: de Heer Referendaris verwees mij naar den Heer Ingenieur Van der Kun, en beiden waren eenstemmig in de klagt, dat herhaaldelijk ook voor hen de grootste moeijelijkheden ontstonden, omdat er geene geleidelijke Geschiedenis van ons Rivier- of Waterwezen ergens te vinden was.</p>
<p>Na de aanleiding tot mijn voorstel ontwikkeld te hebben, acht ik het bijna onnoodig bij U tot eene aanprijzing daarvan over te gaan. De zaal zelve waarin ik spreek herinnert in talrijke afbeeldingen der Zeehelden de voorvaderlijke heerschappij op de zee. Die heerschappij is betwist geworden en met ongelukkig gevolg voor ons. Maar dezelfde natie, die ons daar den staf ontwrongen heeft, heeft in hare dichters hulde gebragt aan de onbetwistbare heerschappij onzer voorvaders op het geweld van het element zelf en van de stroo-<pb n="111"/>men die derwaarts vloeiden. Intusschen, nevens al die afbeeldsels onzer Zeehelden, waar zijn die onzer Waterbouwkundigen, van Passavant, van Cruquius, van Bolstra, van Grinwis, van Lulofs, van Brunings? Waar, nevens de portretten van zoovele Amsterdamsche burgemeesters, dat van dien eenigen, welke zich vooral voor het Rivierwezen verdienstelijk maakte, Hendrik Hudde? Even als met de afbeeldingen is het met de geschiedenis dier mannen, met de geschiedenis van hunne kunst en wetenschap gegaan. Van vroeg af hebben onze vlootvoogden voortreffelijke lofdichters en levensbeschrijvers gevonden; met warme herinnering aan mijnen verdienstelijken voorganger, noem ik u zijne Geschiedenis van het Nederlandsche Zeewezen; maar welke en in hoevele handen zijn de gedrukte oorkonden omtrent onze Waterbouwkundigen en hunne nuttige werkzaamheid? Bijna geene, bijna nergens; zij zijn vergeten: carent quia vate sacro.</p>
<p>Wanneer ik onze ingenieurs op deze verzameling wees en hun verweet, dat geen hunner kunstgenooten hier voorkomt, zonden zij mij misschien antwoorden: ‘Si les lions savaient peindre!’ In zijn ganschen omvang is misschien wel dit antwoord van toepassing. Onze Waterbouwkundigen waren ijverige en bekwame mannen; maar van Leeghwater af tot Blanken toe, met weinige uitzondering, - stylisten waren het niet. Chr. Brunings was een hoogst beschaafd, zelfs geletterd man; maar weet gij wat er met zijne nagedachtenis gebeurd is? Zijn onverwacht overlijden in 1805 wekte de algemeene deelneming, en de Raadpensionaris Schimmelpenninck aanvaardde gereedelijk het voorstel, om eene prijsverhandeling over zijne verdiensten uit te schrijven. en een gedenkteeken voor hem op te rigten. En wie waren de beoordeelaars van die prijsverhandeling? Twent van Raaphorst, Van Royen, Meerman, Van der Palm en Lublink de jonge. Voorzeker had bij de zamenstelling dier commissie het literarische element het overwigt boven het technische, en onze Afdeeling zou zich bijna met dat antecedent kunnen verontschuldigen, indien het
<pb n="112"/>iemand inviel haar te verwijten, der andere Afdeeling een voorslag te hebben gedaan, dien zij liever van gene had moeten inwachten. Doch hiervan later. - Een man van het vak, F.W. Conrad, behaalde bij volstrekte eenstemmigheid der beoordeelaars het voor de prijsvraag uitgeloofde eeremetaal; maar het gedenkteeken voor Brunings werd eerst in 1820 opgerigt, en de prijsverhandeling, in 1806 bekroond, eerst in 1825, lang na den dood des schrijvers, gedrukt. Toen zij in het licht gegeven zou worden, werd vergeefs in de Archieven van alle daarbij betrokken Departementen van Algemeen Bestuur naar de kaarten gezocht, welke Conrad bij zijne Verhandeling als <hi rend="spat">pièces justificatives</hi> had gevoegd: die waren allen, ten getale van 54, spoorloos verdwenen, en zij zijn het, geloof ik, nog. Een treurig bewijs voorzeker van de weinige belangstelling in eene voor Nederlanders zoo onmisbare wetenschap.</p>
<p>Ik heb voorts te spreken over de uitvoerbaarheid van mijn plan. Ik meen dat deze Akademie daartoe de intellectuële, de financiële middelen bezit. Opregt gesproken, heb ik niet behoord tot degenen, die de uitbreiding van de Akademie noodzakelijk achtten. Als openbaar ambtenaar heb ik echter gemeend de op mij uitgebragte benoeming te moeten aanvaarden, en nu de Akademie daar is, meen ik dat zij met eere bestaan moet en door hare werkzaamheid haar bestaan regtvaardigen. Ik kan daarom geene bedenkingen toelaten, uit de moeijelijkheid en uitgestrektheid der taak ontleend. Het zekerste middel om in eene onderneming niet te slagen, is te wanhopen aan zijne krachten. Wanneer de Akademie het bestaan eener wetenschappelijke behoefte erkende, wanneer zij erkende dat de vervulling dier behoefte van haar mag gevorderd worden, maar zij voor de moeijelijkheden, daaraan verbonden, terugdeinsde, dan zou zij voor mij den schijn hebben over zich zelve den staf te breken, en een nieuw bewijs leveren aan zoovelen, die haar als eene overtollige weelde beschouwen. Ik weet dat er ter volvoering van het
<pb n="113"/>plan onderzoekingen in loco, opnemingen, peilingen en waterpassingen noodig zullen zijn, dat de aankoop welligt van eenige kostbare instrumenten, werken, kaarten en teekeningen zal gevorderd worden. Maar de middelen aan ons verstrekt zijn ruimer dan die, welke aan het vorig Instituut te beurt vielen, en van de Regering, die ons in het leven riep, verwacht ik met gerustheid, dat zij ons niet met karigheid wat wij behoeven zal toemeten, indien zij ons werkzaam ziet aan een nuttigen en algemeen toegejuichten arbeid.</p>
<p>Men zal misschien met regt kunnen zeggen, dat de geschiedenis van den Waterstaat van enkele provinciën, de geschiedenis van den loop van enkele rivieren, ja de geschiedenis van enkele meeren en polders een schat van arbeid en onderzoek vordert en het misschien beter ware gedeelten uit te werken, eer men aan het geheel begon. Ik antwoord, dat daarmede kwalijk de behoefte bevredigd zou worden, welke ik u op het gezag van de mannen van den Waterstaat heb voorgesteld. Ik antwoord, dat ik vrees of wel immer de man iets groots zal tot stand brengen, die het bosch niet ziet, omdat er zoovele boomen in staan. Ik antwoord, dat ons vaderland van onds her rijk geweest is aan uitmuntende stedebeschrijvingen, maar ik weet niet hoe uit al die stedebeschrijvingen eene vaderlandsche geschiedenis zamen te stellen zou zijn. Met de Geschiedenis van den Waterstaat is het hetzelfde geval. Ik stel mij ook niet voor dat, ware zij eenmaal tot stand gebragt, onze arbeid onberispelijk zon zijn; ik geloof dat die arbeid niet in alle détails zoo zoude kunnen worden uitgewerkt, of er bleef nog stof over voor diepe en belangrijke onderzoekingen; maar aanleiding gegeven te hebben tot dergelijke monographiën en dergelijke nalezingen, zou ik reeds op zich zelf als een behaald voordeel aanzien, omdat daarmede het bewijs geleverd zou zijn, dat onze onderneming belangstelling, lust tot onderzoek, oefening van kennis had te weeg gebragt in een vak, te lang buiten de aandacht van het publiek gehouden.</p>
<pb n="114"/>
<p>Bovendien de arbeid, aan de Geschiedenis van den Waterstaat in het algemeen te koste gelegd, sluit de bearbeiding van de details dier geschiedenis niet uit; integendeel, het zal van het te ontwerpen plan afhangen, hoedanig die details ouder de medewerkers tot het geheel zullen verdeeld worden. Ja, al kwam de outworpen Geschiedenis van den Waterstaat nimmer tot stand, en bezweken wij voor onverhoopte moeijelijkheden, onze werkzaamheid zou niet nutteloos geweest zijn; ik wijs slechts op het bijeenbrengen van de noodige bouwstoffen en oorkonden, op de onderzoekingen waartoe enkele details aanleiding zouden geven, en die de plaats zouden kunnen vullen dier monographiën welke men verlangde: de berg zelf der zwarigheden, waarvoor wij moeten stilstaan, die rots der ergernis zou een prikkel te meer zijn voor rijper onderzoek, voor een verhoogd wetenschappelijk leven, om haar te slechten.</p>
<p>Ik heb bij de overtuiging van het veelomvattende des onderwerps mij zelven afgevraagd. of het onderwerp niet ware in te krimpen of te splitsen; maar die inkrimping of splitsing heeft hare moeijelijkheden. Den Waterstaat van eene enkele provincie afzonderlijk te behandelen reken ik onmogelijk. De Waterstaat van Holland b.v. hangt te zamen met dien van Gelderland, van Utrecht en van Noord-Braband en omgekeerd. Want de provincie Holland, als eigenares van den Bijlandschen Waard, als eigenares van het Land van Heusden, oefende in Gelderland en Noord-Braband eenen dikwijls betwisten maar bijna willekenrigen invloed. Bij de afzonderlijke behandeling van enkele rivieren ontmoet men gelijke zwarigheden. De Rijn, de IJssel, de Merwede, de Waal, de Lek en de Linge hangen door verschillende vereenigingspunten te zeer met elkander zamen, dan dat de geschiedenis van eene rivier zonder die van de andere behoorlijk zunde kunnen behandeld worden. Ja zelfs de geschiedenis van de monding der rivieren staat tot de geschiedenis van haren loop in te naauw verband, dan dat eene geschiedenis van een gedeelte onzer kusten en zeewetingen
<pb n="115"/>bij de Geschiedenis van den Waterstaat zou kunnen achterwege blijven. Wel wil ik erkennen dat de provinciën beoosten en benoorden den IJssel tot eene andere waterfamilie (indien ik mij zoo mag uitdrukken) behooren dan het grootste gedeelte des lands. Hetzelfde is met een gedeelte van Zeeland en met de Schelde het geval; maar ik aarzel der Akademie, als wetenschappelijk ligchaam voor het geheele land, een voorstel te doen, dat den schijn van provincialisme zou kunnen hebben, en uwe geleerde inspanning te vorderen ten voordeele van vijf of zes provinciën, met uitsluiting van Zeeland, Friesland, Groningen en Drenthe.</p>
<p>Er is nog iets, dat bij de vraag der uitvoerbaarheid in aanmerking komt. Het is de vraag: zijn er genoegzame bouwstoffen voor de Geschiedenis van den Waterstaat aanwezig? Ik heb in den beginne gezegd dat er geene geschiedenis bestond; maar de gedrukte werken, vooral van technischen aard, zijn niet weinig in aantal, al hebben zij ook dikwijls de eenzijdigheid van strijdschriften of den onbevalligen vorm van commissoriale rapporten. Ik herinner U voorts de rivierkundige verhandelingen van Velzen, de talrijke schriften van prof. Lulofs en die van den burgemeester Barnevelt. Het onlangs door den Minister uitgelokte onderzoek heeft doen blijken, dat zoowel in de Koninklijke Bibliotheek als in die van deze Akademie de meeste der op de verkooping van Conrad voorkomende schriften aanwezig waren. Ook het Departement van Binnenlandsche Zaken bezit een en ander, en de bibliotheken van personen aan dat Departement verbonden, zooals van den Referendaris der 3<hi rend="sup">e</hi> Afd. A, en van den Heer Ingenieur Van der Kun, zijn niet karig voorzien.</p>
<p>Wat onlangs door het Rijks-Archief is aangekocht heb ik U medegedeeld. De verzameling, door Brunings bijeengebragt, kan als een legger beschouwd worden. Ons geacht medelid, de Heer Nijhoff, heeft die verzameling langer onder zich gehad en bezien dan ik, en kan U uitvoeriger inlichten omtrent haren aard en inhoud. Het Archief van den Waterstaat
<pb n="116"/>sedert 1798, voor zooverre daaruit geene stukken aan de verschillende commissiën zijn afgegeven, is vrij wel in orde. Eerlang zal het, zoo ik hoop, aan het Rijks-Archief overgaan, en zal ik in staat zijn U daaromtrent nader te berigten. De kaarten en plans zijn uit de memoriën geligt, eene zaak die misschien is aan te prijzen, zoo de kaarten goed worden bewaard. Doch dit is, helaas, het geval niet geweest. Ik moet tot mijn leedwezen zeggen dat eene massa kaarten ergens bij het Departement van Binnenlandsche Zaken dooreen ligt, en dus dat ik niet weet wat daar nog over is van de kaarten uit de Bibliotheek der Nationaal Economie aan den Waterstaat overgegeven, van de kaarten bij de Prijsverhandeling van Conrad, waarvan ik zoo even sprak, en van die welke uit de memoriën geligt zijn. Er bestaat evenwel de vaste wil, die verzameling aan een naauwkeuriger onderzoek te onderwerpen en beter te ordenen. Hetzelfde beloof ik u ten opzigte van de kaarten op het Rijks-Archief, welke ten gevolge van het jongste onderzoek zijn voor den dag gekomen en waaronder zich zeer oude en merkwaardige van de 16<hi rend="sup">de</hi> eeuw bevinden. Uitmuntend daarentegen is de orde in de kaarten bij het Departement van Oorlog, en natuurlijk bevinden zich daaronder vele kaarten ook van rivieren, stroomen en mondingen, om de naauwe verwantschap die de Waterstaat heeft met de defensie van het land. Het Archief van de Commissie ter beneficering van den Nederrijn en IJssel, en daaronder het Archief van de Commissie van superintendentie over 's Lands rivieren, voor zooverre dat aan die Commissie is overgegaan, is in uitmuntende handen. Ik beroep mij op den tegenwoordigen depositaris, den Provincialen Archivaris van Gelderland. De rapporten en handelingen van de Hollandsche Commissie voor de zeewerken van Goedereede zijn onder de Archieven der provincie Holland volledig, en van wijlen den heer Van der Hoop heeft het Rijks-Archief de briefwisseling van Hudde en Huygens over
de werken aan den IJssel en vele memoriën van Passavant geërfd.</p>
<pb n="117"/>
<p>Eindelijk moet ik u nog wijzen op den schat, die welligt in de Archieven der Dijkcollegiën en Heemraadschappen schuilt. De eigenschappen van vrijgevigheid en openbaarheid zijn over het geheel niet die, waarom die collegiën meest geprezen worden; maar misschien zoude juist eene werkzaamheid, als de door mij voorgeslagene, aanleiding kunnen geven tot eene regeling omtrent die Archieven, waarbij, zonder kwetsing der belangen van Ingelanden en Dijksbestuur, de vorderingen en regtmatige aanspraken van de wetenschap konden worden behartigd.</p>
<p>Dit zijn de bronnen vooral van technischen aard; de leden der thans voorzittende Afdeeling zullen die kunnen onderzoeken, waarderen, schiften en beschrijven. Doch er is eene andere klasse van bouwstoffen, waarvan het onderzoek inzonderheid bij deze Afdeeling zoude behooren: die welke betrekking hebben tot de vroegere gesteldheid onzes bodems, den loop der rivieren en de uitgestrektheid der kusten. Ook hier is veel vooruit gewerkt. Ik spreek niet van de ‘Geschiedenis der Watervloeden’ van Hering, van de mislukte ‘Geschiedenis der Zuiderzee’ van Scheltema; maar van werken over den Nederlandschen bodem, zooals hier en daar de ‘Natuurlijke geschiedenis van Holland’ van le Francq van Berkhey, vooral van lateren: van de Midden-Nederlandsche Geographie van ons geacht medelid Van den Bergh, van de ‘Aloude Staat des Vaderlands’ van Acker Stratingh, van het werk van Gevers over de Haarlemmermeer en van de Verbandelingen der Geologische Commissie. Ons geacht medelid zal u kunnen zeggen hoeveel arbeid hij aan zijne Geographie ten koste heeft gelegd, en nog heeft hij slechts een gedeelte onzer geschiedenis, ik zou bijna zeggen ons vóórhistorisch tijdvak, behandeld. Terwijl op den heer Nijhoff en mij de taak zou rusten den leden der Eerste Afdeeling de bouwstoffen aan te wijzen, in de Archieven voor de Geschiedenis van den Waterstaat voorhanden, zou op ons en anderen het onderzoek rusten naar de ligging en den loop der rivieren, naar de oudste water-<pb n="118"/>werken en waterreglementen, voor zooverre die uit charters en kronijken konden worden opgedolven. Van de archaeologen zou de medewerking aanhoudend worden ingeroepen, en zelfs bij u, heeren philologen, zouden wij menigmaal om inlichting aankloppen voor de grachten van Drusus en Corbulo, voor duistere plaatsen van Tacitus, Ammianus Marcellinus, Zosimus, de Panegyrici, het <hi rend="spat">Itinerarium Antonini</hi>, de kaart van Peutinger en den anonymus Ravennas.
Ja, wie uwer is het onbekend, dat zelfs uit de Acta Sanctorum belangrijke bouwstoffen zijn te zamelen voor de kennis van de oude gesteldheid onzes lands en den loop onzer stroomen?</p>
<p>Zoovele wetenschappen vereenigen zich om het onderwerp, dat ik voorstelde, tot stand te brengen; in deze Afdeeling: geschiedenis, geographie, palaeographie, diplomatiek, archaeologie, philologie en zelfs een weinigje kerkgeschiedenis; in de Zuster-Afdeeling: hydrographie, waterbouwkunde, geologie en mechanica. En zou dan voor zulk een onderwerp te veel van uwen ijver, uwe kunde, uwe vaderlandsliefde gevorderd zijn?</p>
<p>Ik heb de eer mijn voorstel aan uwe beslissing te onderwerpen en er alleen dit bij te voegen, dat het vooreerst niet verder strekt dan tot het ontwerpen van een plan. Veel, dat ik thans slechts heb kunnen aanstippen, zal bij de uitwerking van het plan uitvoeriger behooren ontwikkeld te worden.</p>
<q rend="bq">[Het voorgaande voorstel werd in handen gesteld van eene commissie, bestaande uit de heeren Is. An. Nijhoff, L.Ph.C. van den Bergh en L.J.F. Janssen, die in de vergadering der Akademie van 18 Junij 1855 bij monde van den heer Nijhoff het volgende verslag uitbracht.]</q>
<p>De Commissie, in wier handen bij uw besluit van den 14<hi rend="sup">den</hi> Mei j.l. gesteld is het voorstel van den heer Bakhuizen van den Brink, houdende: ‘dat deze Afdeeling der Koninklijke Akademie van We-<pb n="119"/>tenschappen in overleg trede met de Afdeeling voor Wis- en Natuurkunde, ten einde een plan te ontwerpen tot het gemeenschappelijk bewerken en uitgeven van de Geschiedenis van den Nederlandschen Waterstaat,’ heeft gemeend in het vervullen van haar taak den veiligsten weg te bewandelen, wanneer zij dit voorstel toetste aan de bestemming dezer Akademie, zoo als die bij het Reglement is omschreven. Al aanstonds viel daar hare aandacht op art. 2 L<hi rend="sup">n</hi> <hi rend="i">d</hi>, houdende: ‘De Akademie is bestemd tot eene inrigting ter bevordering van zoodanige wetenschappelijke onderzoekingen en ondernemingen, die slechts door zamenwerking van de beoefenaars der Wetenschap en door ondersteuning der Regering kunnen tot stand gebragt worden.’ Met het oog hierop meenen wij in de eerste plaats uwe aandacht bij den aard van het onderwerp te moeten bepalen. Wij zullen daartoe het denkbeeld <hi rend="spat">Geschiedenis van den Nederlandschen Waterstaat</hi> met weinige woorden trachten te ontwikkelen.</p>
<p>Geschiedenis van den Nederlandschen Waterstaat: - waarmede houdt zij zich bezig? - welke is haar omvang? - uit welke bronnen is zij te putten? - welke hulpwetenschappen moeten haar ten dienste staan?</p>
<p>Waarmede zij zich bezig houdt? - Met de Nederlandsche wateren, in ruimen omvang des woords. Met onze hoofdstroomen, niet alleen van de plaats waar zij thans onze grenzen binnentreden, maar ook waar zij het deden toen onze grenspalen verder uitgezet waren, tot aan hun uitloop in zee; - met hunne armen en takken; - met de rivieren en beken, die er zich in ontlasten; - met de vaarten en kanalen, die er uit gevoed worden; - met hunne breedte en diepte en waterafvoerend vermogen; - met de gesteldheid van den bodem en met den waterspiegel; - met de dijken, kribben, hoofden, ridsen en andere werken, hetzij tot beteugeling of tot leiding van den stroom aangelegd; - met de monden, door welke zij zich uitstorten; - met het Noordzeestrand en met dat onzer binnenzee; - met de verschijnselen van ebbe en vloed en met de stroomingen, die hier afbreuk, elders aanwas veroorzaken; - met de natuurlijke en met de kunstmatige zeeweringen; - met zeeboezems en zeehavens; -met zandbanken en eilanden; - ook met onze binnenlandsche plassen, veenderijen en droogmakerijen, met de polders, hunne bedijkingen, molens en molenboezems.</p>
<pb n="120"/>
<p>Zijn deze hoofdzakelijk de voorwerpen, waarmede zich eene Geschiedenis van Nederlands Waterstaat zal moeten bezig houden; - welke is dan haar omvang? - Voorzeker zal zij moeten aanvangen met den tijd, uit welken de vroegste berigten tot ons zijn gekomen, en doorloopen tot op onze dagen. - Welke veranderingen zijn in dat tijdsverloop voorgevallen! Waar eertijds stroomen liepen, zijn naauwelijks meer de sporen hunner beddingen te bespeuren, en landstreken, die een zamenhangend geheel uitmaakten, zijn door nieuw gevormde riviertakken gescheiden. Zaudbanken en eilanden zijn opgekomen, waar eens vloten met elkander slaags waren, en waar voorheen geene platbcômde vaartuigen genoegzame diepte konden vinden, is thans voor de werking van diepgaande stoombooten plaats. Waar vroeger het water onbeteugeld buiten de oevers rees en het land in het rond overstroomde, later onregelmatige bedijkingen een gedeelte der bevolking in veiligheid stelden, maar verderfelijk waren voor die der naast gelegen streek, zijn daarna met gemeen overleg en naar vaste bepalingen dijken gebouwd, die den aandrang van het water voor allen gelijkelijk wederstaan. Rivier- en zeeweringen zijn voor het geweld van golven, ijs en stormen bezweken, maar telkens in vorigen of beteren staat hersteld. Toch heeft de zee de plaatsen ingenomen, waar vroeger burgen en kasteelen verrezen, dorpen en steden bloeiden. Uitgebreide landstreken zijn daarentegen aan de baren ontwoekerd, en de landman ploegt zijnen akker en het vee vindt overvloed van weide, waar eertijds het water den bodem bedekte. Eeuwen lang werden molens, door wind bewogen, voldoende geacht om onze polders van het overtollige water te ontlasten; de jongste tijd heeft met beter gevolg de kracht van den stoom daartoe aangewend. Allerwege zijn kanalen gegraven, deels tot afvoer van water, deels tot bevordering van landbouw en handel, en velerlei middelen heeft de wetenschap kunnen opsporen, om het opperwater onzer rivieren, als het verwoesting
mogt dreigen, op min schadelijke wijze naar lagere streken af te leiden. - Al die veranderingen en vele nog daarenboven, zullen door het geschiedverhaal moeten opgenomen worden. Het zal niet mogen zwijgen van het aandeel, hetwelk de natuur, noch van dat hetwelk de mensch daarin heeft gehad; het zal de oorzaken, waardoor de stroombeddingen vernaauwd en verbreed, verdiept en verhoogd zijn of zich geheel hebben verlegd, ook de oorzaken van dijkbreuken en overstroomingen, van het af-<pb n="121"/>nemen der stranden - en van wat niet al? - moeten vermelden; en daarbij getuigenis geven van de nasporingen en ontdekkingen op het veld der wetenschap, voor zoover die op onzen Waterstaat zijn toegepast, en van wel en kwalijk geslaagde pogingen, om het bestaande te verbeteren. - Wij gevoelen, bij de herinnering van het zeer bekende, uwe verschooning te behoeven; maar nemen toch de vrijheid, nog iets hierbij te voegen. - Klimmen wij op tot den vroegsten tijd, waaruit iets bekend is van den maatschappelijken toestand dezer landen, dan zien wij de grenzen der gouwen, ook die der kerkelijke jurisdictiën, in overeenstemming met den loop der rivieren. Waar onze stroomen de grootste breedte en diepte hadden, ook bij hun uitloop, zelfs waar zich de meest in het oog vallende bogten vertoonden, daar werden sterkten en steden gesticht. Later wijst de loop der rivieren den weg van den handel; tol- en stapelplaatsen verrezen op haren oever. Weêrkeerig gaf de behoefte aan handelsgemeenschap aanleiding tot verbetering der rivieren, tot het graven van vaarten. Politieke gebeurtenissen leidden tot groote dijkvereenigingen, en wederkeerig gaf het beheer van rivieren en dijken tot politieke verwikkelingen aanleiding. Waar ondiepten waren vond een vijandelijk leger zich den weg gebaand, en tot afwering van vijandelijken aanval werden sluizen opengezet en dijken doorgestoken. In één woord; een naauw verband bestaat er tusschen onzen politieken toestand en dien van onzen
Waterstaat, en ook dit mag bij eene Geschiedenis van den laatsten niet uit het oog verloren worden.</p>
<p>Hare bronnen. - De geachte voorsteller heeft ze grootendeels opgenoemd. Zij zijn van historischen en van technischen aard. Uit sommige Grieksche en Romeinsche schrijvers, uit archaeologische overblijfselen, uit middeleeuwsche kronijken, uit charterverzamelingen, zoo gedrukt als onuitgegeven, is veel op te lezen, wat licht verspreidt over de vroegere gesteldheid van onzen bodem, den loop der rivieren, de uitgestrektheid der kusten. Op dit veld is, ja, vóórgearbeid door vroegere en latere schrijvers; maar veel blijft daar nog te doen overig. Eene andere soort van bronnen zijn de dijk - en waterschapsregten, door de voorvorsten gegeven; de overeenkomsten aangaande het graven en onderhouden van waterleidingen, op hun gezag gemaakt of door hen bekrachtigd; contracten met naburige gewesten, waaronder vooral met Kleef, of ook tusschen twee of meer verschil-<pb n="122"/>lende provinciën. Vooral voor lateren tijd zijn vele en veelsoortige bouwstoffen voorhanden. Wij noemen alleen de resolutiën der Generaliteit en van de Staten der provinciën, met name van Holland, met de daartoe betrekkelijke bijlagen; voorts het Archief der Commissie tot beneficering van Neder-Rijn en IJssel, na 1701 eene overrijke bron voor de kennis der onderhandelingen, welke betrekkelijk de verbetering onzer rivieren tusschen Gelderland, Holland, Utrecht, Overijssel en Kleefsland hebben plaats gegrepen, en de werken, ten gevolge van die onderhandelingen tot stand gekomen; de verzameling van Brunings, grootendeels in 's Rijks Archief overgegaan en getuigende van zijn beheer over den Waterstaat, eerst in verschillende betrekkingen, daarna als inspecteur, eindelijk als directeur-generaal, en alzoo over de jaren 1772 tot 1806; het Archief van den Waterstaat bij het Departement van Binnenlandsche Zaken; de bescheiden betrekkelijk militaire inundatiën, bij dat van Oorlog voorhanden; de Archieven der vele heemraadschappen, dijk- en polderbesturen; de gedrukte
werken van Velzen, Lulofs, Beijerinck, Blanken, Goudriaan, Krayenhoff, en wie wij meer zouden kunnen noemen. - Veelomvattende bronnen voorwaar, ten deele moeijelijk genaakbaar, meestal niet zonder de uiterste vlijt en inspanning aan te wenden, zeker de vereenigde pogingen van waterbouwkunde en geschiedvorsching eischende.</p>
<p>Maar ook van andere wetenschappen zal voor de Geschiedenis van Nederlands Waterstaat de hulp moeten ingeroepen worden. - Die der Oudheidkunde en der Taalstudie zal zij niet kunnen ontberen. Deze zullen haar - de geëerde voorsteller merkte het teregt op - den veel betwisten zin moeten ophelderen der oude schrijvers, waar zij van deze gewesten, van de rivieren die haar doorsneden, van de <hi rend="spat">moles Drusiana</hi> en de gracht van Corbulo gewagen; soms door woordafleiding haar op het regte spoor brengen; soms ook van opgedolven voorwerpen haar den aard en het gebruik leeren kennen. De Geologie zal haar omtrent den aard der gronden moeten voorlichten, en haar welligt het aanwezen van een ouden riviertak doen erkennen, waar zij dien niet vermoedde, of de dwaling leeren inzien van hen, welke, enkel op grond der overeenkomst van namen, dien meenden te vinden waar hij niet kon bestaan. Ja, ook de Regtsgeleerdheid kan zij niet missen, waar het te doen is om de verklaring van verordeningen op het beheer van dijken en waterleidingen, en om, uit de overeenkomst dier verordeningen met de behoefte van
<pb n="123"/>den tijd, waarin zij het bestaan ontvingen, den aard, het doel en den toestand dier werken te leeren kennen.</p>
<p>Bedriegt uwe Commissie zich niet, M.H.! dan is er naauwelijks eene wetenschappelijke onderzoeking of onderneming deukbaar, die, zoo wegens de verscheidenheid van voorwerpen, omtrent welke zij verkeert [sic] en om haren omvang, als wegens de veelsoortige bronnenstudie, welke zij vereischt, en haar verband met andere vakken van kennis, zoozeer onder diegenen behoort gerangschikt te worden, welke alleen door zamen werking van de beoefenaars der wetenschap kunnen worden tot stand gebragt, als het bewerken eener Geschiedenis van den Nederlandschen Waterstaat.</p>
<p>Maar zal de bevoegdheid dezer Koninklijke Akademie tot het bevorderen van eene wetenschappelijke onderneming erkend worden, dan wordt daartoe, naar het aangehaalde artikel van het voor haar vastgestelde Reglement, ook nog vereischt, dat die onderneming ‘slechts door ondersteuning der Regering tot stand gebragt kunne worden.’ - Uwe Commissie meent, dat die ondersteuning voor eene Geschiedenis van den Nederlandschen Waterstaat niet gemist kan worden. - Het gezag der Regering moet tusschen beiden treden, waar ambtenaren en besturen de bewaarplaatsen zullen hebben te ontsluiten van kaarten en andere bescheiden, ook van zulke waarvan bij het levende geslacht de geheugenis was verloren; ook waar zij hunne registers en aanteekeningen van vroegere metingen en waarnemingen moeten openleggen, of tot nieuw onderzoek hunne dienst hebben te leenen. Geldmiddelen zal zij ter beschikking moeten stellen tot schadeloosstelling van hen, wier bijstand wordt gevorderd bij het doen van plaatselijk onderzoek, van waterpassingen, peilingen en diergelijke, bij het teekenen en graveren van kaarten, en bij alles wat vereischt wordt tot de uitgaaf van een werk, welks uitwendig voorkomen niet zeer oneveuredig mag zijn aan de waarde van den inhoud. Inderdaad, naar het bescheiden oordeel uwer Commissie, bestaat er, ook wanneer men uit dit oogpunt de zaak beschouwt, naauwelijks eenige twijfel, of wel een bijzonder persoon, ja ook eenig ander genootschap, zoodanige wetenschappelijke onderneming, als de bedoelde, tot stand zou kunnen brengen, of, bij aanvaarding van zulk eene taak, gegronde hoop koesteren op de voltooijing.</p>
<p>Overigens: met hetgeen door ons geacht medelid tot aanprijzing van zijn voorstel gezegd is, vereenigen wij ons ten volle; overtollig
<pb n="124"/>zou het zijn, in deze vergadering te betoogen, dat, bij de diep gevoelde behoefte aan eene Geschiedenis van Nederlands Waterstaat, alleen de voor een bijzonder persoon onoverkomelijke bezwaren, die aan de bewerking verbonden zijn, tot dusverre verhinderd kunnen hebben, dat een Nederlandsch geleerde daarvoor de pen heeft opgenomen; overtollig ook aan te toonen, hoe zoodanige Geschiedenis niet alleen zou kunnen zijn een gedenkzuil voor oud-vaderlandschen roem, maar daarbij een vaste baak tot aanduiding van klippen, waar vroeger schipbreuk op werd geleden, een leidsman en loods voor dit en volgende geslachten. Genoeg meenen wij gezegd te hebben om onze overtuiging uit te drukken, dat het denkbeeld, door den voorsteller geopperd, goedkeuring verdient, als strekkende tot het in stand brengen aan eene wetenschappelijke onderneming, waarvan de bevordering aan deze Akademie is opgedragen. Wij nemen dienvolgens de vrijheid, u in overweging te geven, het voorstel aan de Afdeeling voor Wis- en Natuurkundige Wetenschappen mede te deelen en haar wederkeerig tot mededeeling harer gedachten daaromtrent uit te noodigen<note n="1)" place="foot">De Natuurkundige afdeeling der Akademie vereenigde zich met de conclusiën van dit rapport en vaardigde hare leden Delprat en Storm Buysing af om met eene commissie uit de Letterkundige afdeeling de wijze van uitvoering te beramen. Hiertoe werden benoemd behalve de voorsteller de heeren Van den Bergh en Nijhoff. Deze vereenigde Commissie vond Dr. W.C.H. Staring, lid der Akademie, bereid om zich met het opzicht over de verzameling van bouwstoffen voor eene toekomstige geschiedenis van den Waterstaat te belasten. Nadat het daartoe met dien heer een voorloopig plan had vastgesteld, deed het Bestuur der Akademic aan de Regeering een voorstel van geldelijke ondersteuning. De minister Van Heemstra gaf bij missive van 6 Oct. 1860 aan het Bestuur kennis dat hiertoe ‘voor het tegenwoordige niet wel kon worden besloten.’ De
Akademie moest dus, onder protest aan de Regeering, besluiten om ‘de zaak voor het oogenblik hierbij te laten berusten.’ Voor nadere bijzonderheden vergelijke men de Jaarboeken der K. Akademie voor 1857-1861.</note>.</p>
</div>
<div type="chapter">
<interpGrp>
<interp type="primair" value="boss019"/>
</interpGrp>
<pb n="125"/>
<head rend="h3">De uitgave van bronnen en bouwstoffen voor de Nederlandsche krijgsgeschiedenis<note n="1)" place="foot">Rapport van de heeren J. Bosscha en B.v.d.B. omtrent een voorstel van den heer W.J. Knoop tot het uitgeven eener ‘volledige verzameling van alle belangrijke, tot nu toe aan het algemeen onbekende bescheiden, onze krijgsgeschiedenis betreffende.’ Dit voorstel werd gedaan in de vergadering der Afdeeling Letterkunde van de Kon. Akademie van Wetenschappen den 8 Maart 1858 en nader ontwikkeld in de vergadering van 12 April. Het rapport werd uitgebracht bij monde van B.v.d.B. in de vergadering van 14 Juni.</note>.</head>
<p>Ons geacht medelid Knoop heeft door het voorstel, in de zitting van Maart l.l. gedaan en in die van April l.l. nader door hem ontwikkeld en aangedrongen, voorzeker aan het doel beantwoord, waarom de groote meerderheid uwer vergadering in het afgeloopen jaar hare stemmen op hem vereenigde; waarom de op hem uitgebragte keuze ook buiten deze Akademie algemeene goedkeuring en toejuiching vond. Te regt toch mogt het eene versterking van krachten voor dit wetenschappelijk ligchaam geacht worden, wanneer het zich in het bezit kon verheugen van een medelid, hetwelk uitmunt in eene specialiteit, welke eenigzins buiten den kring ligt van onze gewone studiën: de krijgswetenschappen. Hoe vreemd dan ook dit vak aan de meesten onzer moge
<pb n="126"/>zijn, de afdeeling had het voorbeeld van buitenlandsche genootschappen niet noodig, om te gevoelen, eensdeels van hoe veel belang de krijgsgeschiedenis is voor de geschiedenis van het volk en van het land: anderdeels, hoe, dank zij den verlichten zin van onze armee, ook hier te lande de wetenschappelijke beoefening der krijgsgeschiedenis eene hoogte bereikt heeft, welke haar waardig maakt, in den cyclus der wetenschappen, ons ter beoefening voorgeschreven, te worden opgenomen, en zij verblijdt zich, in haar midden den krijgsman te bezitten, die voor deze Academie de man zijn kan, die de Generaal Pelet voor de Fransche, de Generaal Renard voor de Belgische is.</p>
<p>Van deze beschouwing uitgaande, meent dan ook de Commissie het belangrijke en aanbevelenswaardige van het voorstel van ons geacht medelid niet op nieuw in discussie te moeten brengen, evenmin als zij de vraag wil opwerpen, of de behoefte aan eene verzameling van bouwstoffen, zoo als de voorsteller bedoelt, zoo algemeen wordt gevoeld, en of hare vervulling <hi rend="spat">tempestief</hi> kan heeten. De Commissie onderwerpt zich gaarne aan het gezag des voorstellers, die een en ander verzekerd heeft. Bij de wijze, waarop uwe Commissie is zamengesteld, zou het onbescheidenheid kunnen heeten, indien zij in het breede gewaagde van een uitvoerigen arbeid, waarin Nederlands heldendaden te land werden beschreven: zij mag echter niet onopgemerkt laten, dat voor de geschiedenis van den aanval en de verdediging onzer vestingen reeds belangrijke bijdragen zijn geleverd; dat twee der voornaamste tijdperken voor de verdediging onzes lands, de jaren 1629 en 1672, het onderwerp zijn geworden van grondige studiën, waarvan de verdiensten door den geachten voorsteller in afzonderlijke beoordeelingen naar waarde zijn gehuldigd; dat het aandeel der Nederlanders in den laatsten veldtogt van Napoleon uit een krijgskundig oogpunt is behandeld; dat in de jongste tijden door monographiën over afzonderlijke regimenten eene belangrijke bijdrage is geleverd tot de geschie-<pb n="127"/>denis onzer wapenkorpsen; dat de militaire biographie met de levensbeschrijvingen van de Generaals Dumoncean en Chassé is verrijkt geworden, en dat al die werken gevloeid zijn uit de pen van deskundigen, van verdienstelijke Officiers onzes legers, die niet voor de moeite zijn teruggedeinsd de echte, ook minder algemeen toegankelijke, oorkonden te raadplegen. Ja, wanneer volgens het voorstel van een ander onzer medeleden ook de krijgsbedrijven onzer landgenooten in onze bezittingen buiten Europa in het bestek moesten worden opgenomen, dan zouden wij niet aarzelen de werken van den Hertog van
Saksen-Weimar en van de Heeren De Stuers, Van Rijneveld, Weitzel en Netscher in uwe herinnering te roepen.</p>
<p>Uwe Commissie echter wenscht, zoo als gezegd is, het beginsel van het voorstel van ons geacht medelid aan te nemen, en bij voorkeur twee vragen te beantwoorden: 1<hi rend="sup">o</hi>. Welke zijn te harer kennis de bronnen en bouwstoffen voor de Nederlandsche Krijgsgeschiedenis, die voor het oogmerk van den Heer Knoop in aanmerking zouden komen? 2<hi rend="sup">o</hi>. Welke zijn de middelen om die bouwstoffen ten meest algemeenen nutte te bearbeiden? In gevalle het misschien bij de beantwoording der tweede vraag mogt blijken, dat uwe Commissie niet in allen opzigte de beschouwingen des geachten voorstellers over de wijze van uitvoering deelt, meent zij door de beantwoording der eerste u in de gelegenheid te stellen, zijn doel op de krachtigste wijze te bevorderen.</p>
<p>&nbsp;</p>
<p>De geëerde voorsteller heeft te regt ondersteld, dat de meeste voorraad van bouwstoffen te 's Hage te vinden was, en wij aarzelen niet het Rijks-Archief als de uitgebreidste en belangrijkste verzamelplaats aan te wijzen. In het Archief van de Staten-Generaal, dat aldaar in de grootste volledigheid van het jaar 1576 tot het jaar 1796 is bewaard, vindt men alle besluiten zoo openbare als geheime bijeen, door de Hoogste Overheid genomen ten opzigte van het krijgswezen,
<pb n="128"/>de aanstellingen van officieren en hooge bevelhebbers, hunne instructiën, en die van gedeputeerden te velde; in sommige hoogst belangrijke jaren zijn zelfs de besluiten het militairwezen rakende in afzonderlijke registers opgenomen. Maar belangrijker nog dan de dusgenaamde <hi rend="spat">uitgaande</hi> stukken, zijn de bij de Staten-Generaal <hi rend="spat">ingekomene</hi>. Getrouwelijk hielden de aanvoerders onzer legers, de Stadhouders, de bevelhebbers onzer vestingen, onze gedeputeerden te velde, met de Staten-Generaal briefwisseling, en gaven aan deze hunne meesters van elk belangrijk verschijnsel, dat zich in den oorlog had opgedaan, onmiddellijk en omstandiglijk berigt. En het verheugt ons te kunnen zeggen, die brieven zijn althans voor de laatste 200 jaren, bijna zonder uitzondering, in originali voorhanden; waar voor vroegeren tijd de originelen niet meer gevonden worden, vullen de onde depècheboeken ter goeder ure het ontbrekende aan. Die brieven zijn dan ook voor de Heeren De Bordes en Van Sypesteyn hoofdbronnen geweest, zoo als zij het waren voor het medelid uwer Commissie, toen hij onder Nederlands heldendaden te land het beroemde beleg van Namen te beschrijven had, en even belangrijke als ongekende bijzonderheden aantrof in de brieven, welke de Gedeputeerde Van Weede van Dijckvelt aan zijne committenten schreef. Naast de brieven komen in aanmerking de verbalen door de gedeputeerden te velde gehouden, welke voor de stadhouderlijke tijdvakken minder talrijk zijn, naarmate het gezag dier gedeputeerden dan minder was. Wij vinden echter uit die tijden een verbaal van de Guliksche expeditie in 1614; een rapport van de veroverde forten op de Schelde in 1632, ingeleverd door Veltdriel en Coenders; een verbaal van Van Amerongen over den veldtogt van 1676. Voor de stadhouderlooze tijden zijn zij des te vollediger: zij vangen aan met de rapporten over den Munsterschen oorlog in 1665 en springen dan over tot het tijdvak van den successieoorlog van 1702 tot
1712; de laatstgenoemde zijn verbalen, dikwijls door mannen als Goslinga, Van Collen, Gelder-<pb n="129"/>malsum, Van Vrijbergen zelven gesteld. Wij verheugen ons er te kunnen bijvoegen: aan die verbalen uit dat belangrijkste tijdvak onzer krijgsgeschiedenis ontbreekt nagenoeg geen enkel. Even weinig wordt er gemist van de verbalen uit den veldtogt van 1744 tot 1748; doch het zijn ditmaal niet verbalen van gedeputeerden, maar van de bevelhebbers zelven, van de Vorsten Maurits van Nassau, Hessen-Philipsthal, Waldeck, van de Generaals Smissaert, Cronstrom, Van der Duyn, La Rocque, Van Brakel, Coenders en Van Aylva. Het spreekt van zelf dat zij met 1748 ophouden, deels omdat toen een langdurige vrede aanbrak, deels omdat de Kapitein-Generaal of zijn stedehouder de hoogste souvereine magt in den krijg vertegenwoordigde en alzoo regtstreeks de rapporten ontving. - Voor vroegeren tijd hebben wij melding te maken van een register capitulatiën en overgiften van steden van 1594 tot 1596. Het Archief der Staten-Generaal blijft, ook de correspondentie waarin dit ligchaam met den Raad van State stond in aanmerking genomen, de eerste en voornaamste bron voor onze krijgsgeschiedenis.</p>
<p>Met het Rijks-Archief is van den aanvang af het oud Archief der Provincie Holland vereenigd geweest, en bij het groote gewigt dat deze provincie in het beheer der zaken van de Unie plag te leggen, gebeurde er ook in krijgszaken weinig zonder haar medeweten of medewerking. Doch hare besluiten, zoo openbare als geheime, zijn gedrukt en alzoo voor iedereen toegankelijk. Bij de bewerking van de krijgsgeschiedenis zijn zij onmisbaar. Dewijl toch de verdediging van Holland geacht werd het hart des lands en alzoo het leven van het gemeenebest te beveiligen, levert het Archief van Holland voor ons defensiewezen belangrijke bouwstoffen op. Aan twee afzonderlijke commissiën uit gecommitteerde raden, de commissiën voor de groote en kleine fortificatiën, was deze aangelegenheid opgedragen, en wij verheugen ons te kunnen zeggen, dat de verbalen dier commissiën en de daartoe behoorende relativen, sedert het jaar 1648 in onafge-<pb n="130"/>broken volgreeks zijn behouden. Het zijn echter doorgaans jaarlijksche en vervelende berigten omtrent dezelfde inspectiereizen, afgewisseld door bestekken van te maken reparatiën of aan te bouwen werken. Zij zijn volkomen ongeschikt om afgedrukt te worden; maar wie de geschiedenis der oude Hollandsche linie en van de daar binnen gelegene vestingen en verdedigingswerken wil schrijven, moet ze bestuderen. Aan bouwstoffen voor de geschiedenis van veldtogten, en hetgeen de voorsteller de <hi rend="spat">histoire bataille</hi> genoemd heeft, is het Hollandsch Archief minder rijk; toch mogen sommige stukken, tot dusverre in de zoogenaamde loketkast weggestopt, niet onopgemerkt blijven. Men vindt er verstrooide berigten voor de oudere krijgsgeschiedenis, zoo als over het beleg van Sluis onder Leicester; van het fort S. Andries in 1600, en over de wereldvermaarde belegering van Ostende; over de muiterij te Geertruidenberg in 1588, onder den naam van <hi rend="spat">bergverkooping</hi> bekend; eenige papieren en staten van dienst van den
Graaf van Hohenlo en den Overste Maarten Schenk; zeer veel over den Kleefsch-Gulikschen oorlog en den Brunswijkschen oorlog in 1615, waaraan ons Gemeenebest een werkzaam aandeel nam. Het belangrijkste uit dien tijd is echter eene verzameling onderschepte Spaansche brieven van de jaren 1593 tot 1604. Voorts uit de jaren 1673 de bij den Raadpensionaris Fagel ingekomen adviezen omtrent de bewegingen in het Fransche hoofdkwartier te Utrecht. Ook voor de bemoeijingen van den Raadpensionaris De Witt met het krijgswezen zal eene militaire correspondentie van 1650 tot 1660 nader moeten onderzocht worden. Eenige monsterrollen van regementen door Holland aangeworven, en afrekeningen met de hoplieden, rekeningen van ammunitie en kosten ter verdediging van sommige plaatsen aangewend, verdienen minder om hare innerlijke belangrijkheid opmerking dan omdat zij gedenkteekenen zijn uit den allereersten tijd van onzen opstand. Een aanteekenboekje b.v. van den beruchten Lumey, tijdens hij uit 's Gravenhage zijn mislukten
<pb n="131"/>togt tegen Amsterdam ondernam, vertoont ons duidelijk de nietswaardigheid van dien aanvoerder en blijft in allen gevalle meer geschikt om de hebzucht eens liefhebbers van zeldzaamheden dan de studie van den krijgskundige te bevredigen.</p>
<p>Het tweede onderdeel van het Rijks-Archief, dat eene verzameling van bouwstoffen voor de krijgsgeschiedenis bevat, is het Archief van den Raad van State. Wij mogen echter hieromtrent uwe verwachting niet bevredigen, die misschien hoog gespannen is door de gedachte, dat aan dit collegie vooral nevens den Stadhouder het beheer der krijgszaken was opgedragen. Het Archief van den Raad van State is in belangrijkheid met dat der Staten-Generaal niet te vergelijken. En zie hier de reden: reeds van den tijd van Maurits af, waren onze wakkere Stadhouders zelf te veld. De raad nevens hen, zoo als de Raad van State van ouds genoemd werd, trad in hunne schaduw; ondergeschikte bevelhebbers waren over de plannen van den veldtogt en de feiten van den oorlog met den opperbevelhebber in correspondentie en deze met den Souverein, de Staten-Generaal. In stadhouderlooze tijden namen de Gedeputeerden te velde de plaats van den Stadhouder in, en de Raad van State zag hoe langer hoe meer zijne bemoeijingen beperkt tot het administratief gedeelte van den oorlog: het uitvaardigen der commissiën, waarbij hij meestal de nederige dienaar was hetzij van den wil der Stadhouders, hetzij van dien der souvereine provinciën; het zorgen voor de legerbehoeften, de ammunitie, het onderhoud der vestingen; het uitvinden van middelen om de krijgskas te stijven. Bij het doorloopen van de resolutiën van den Raad van State zult gij bevinden dat de finantiële aangelegenheden hoe langer hoe meer hoofdzaak werden. Onder de thesauriersgeneraal en secretarissen vond men mannen als Van Beverningk, Hop en Van Slingelandt; doch het was hunne eigene bedrijvigheid die hen in nadere aanraking met, in aanzien bij de legerhoofden bragt, en de belangrijke briefwisseling, welke
<pb n="132"/>zij met deze hebben gevoerd, had het karakter van eene bijzondere briefwisseling, die omging buiten het officiële collegie, waarvan zij de hooge ambtenaren waren. Grooter was voorzeker in de eerste jaren van de republiek de invloed van den Raad van State; maar zoo wij ons verheugen de notulen te bezitten van de instelling van den Landraad van 1581 af, de reeks der ingekomen brieven vangt eerst met het jaar 1606 aan. Het is juist deze verzameling van ingekomen brieven, waarvan wij te bejammeren hebben dat zij op eene onherstelbare wijze geschonden is. Zeer belangrijke jaren voor onze krijgsgeschiedenis hebben het meeste geleden. Van 1625 (beleg van Breda), van 1629 (beleg van 's Hertogenbosch) ontbreken de laatste zes maanden. De jaren 1639 tot 1643 vullen slechts een kleinen bundel; 1665 en 1666 ontbreken; en hetgeen het ergste van alles is, van het jaar 1669 tot op 1686, dus over het geheele tijdvak van den Munsterschen en eersten Franschen oorlog, kunnen alleen de droevige overblijfselen van de laatste zes maanden van het jaar 1673 worden getoond. Volledig intusschen is in het Archief van den Raad van State de reeks van petitiën en van staten van oorlog, en sedert 1641 op weinige uitzonderingen na (1664-1672, 1700-1704) de commissieboeken; voorts de verbalen van de commissiën tot de inspectie der fortificatiewerken, de troupes, tienden en verpachtingen: voor Vlaanderen sedert 1628, voor de Maas sedert 1636, voor Wedde en Westwoldingerland sedert 1627, voor Maastricht sedert 1639. Ook de verbalen van speciale commissiën voor de grensbepalingen en vestingwerken zijn, voor zoo verre wij beoordeelen kunnen tamelijk volledig. Al deze opgegevene verzamelingen zijn onmisbare hulpmiddelen voor onze krijgsgeschiedenis; want zij leeren op onderscheidene tijden de hulpmiddelen van den oorlog, den staat en de veranderingen van onze vestingwerken, de inrigting van onze legers (althans op het papier), de administratie van het krijgs- en
defensiewezen, de staten van dienst van onze vermaardste bevelhebbers en hoofd-<pb n="133"/>lieden kennen: doch een gedeelte van de krijsgeschiedenis, in den zin waarin die door ons geacht medelid is bedoeld, zijn zij niet. Het zijn bouwstoffen, die bestudeerd en verwerkt moeten worden tot eene inleiding voor onze krijgsgeschiedenis in het algemeen, of voor de bijzondere hoofdafdeelingen daarvan; allerminst zijn zij vatbaar om in haar geheel of zelfs bij uittreksel uitgegeven te worden, wil men niet de wereld met drukpapier beballasten, dat door niemand gelezen wordt.</p>
<p>Als een toevoegsel tot het Archief van den Raad van State moeten voorts beschouwd worden eenige stukken en registers, voor ongeveer vijf jaren uit het Archief der Domeinen (vroeger Amortisatie Syndicaat) te Amsterdam naar het Rijks-Archief overgebragt. Bij de verdeeling van de nalatenschap van het Comité tot de zaken van het Bondgenootschap te Lande, de opvolgster van den Raad van State sedert 1795, tusschen de Agentschappen van Financiën en van Oorlog, zijn eenige stukken van militairen aard insgelijks bij het eerstgenoemde departement verdwaald geraakt. Die stukken betreffen intusschen meest generale petitiën, den staat van ammunitie, de achterstallige traktementen, enz. Van eenig meerder belang voor de krijgsgeschiedenis zouden zijn de vrij volledige verzameling capitulatiën met verschillende Vorsten en Staten over het in dienst nemen van vreemde troepen; voorts drie registers van den hoogen krijgsraad van de jaren 1672 tot 1674, bijzonder in zake van de overgave van Zutphen door W. van Ruytenburch, Heer van Vlaardingen, in 1672; eindelijk een register instructiën voor de dienst van het kanon uit den tijd van Prins Maurits kunnen gerekend worden.</p>
<p>Op het Rijks-Archief berust nog eene andere verzameling, welke voor de oudere krijgsgeschiedenis niet zonder waarde mag geacht worden. Wij bedoelen het wat al te stout gehalveerde Archief der voormalige Stadhouderlijke Secretarie, waaruit vooral het aandeel door de Provinciën Groningen en Friesland aan onze krijgsgeschiedenis genomen en de wapenfeiten van de waardige krijgsmakkers van Maurits en Frederik
<pb n="134"/>Hendrik, de Stadhouders Willem Lodewijk, Ernst Casimir en Willem Frederik, zouden kunnen gekend worden, ware ook het ander deel dier verzameling in Zijner Majesteits huisarchief even toegankelijk voor het onderzoek gebleven. Ook thans echter mag, bij eene opsomming der bronnen, hetgeen hier voorhanden en openbaar is niet onvermeld blijven. Zoo vindt men hier geregelde berigten omtreut den staat der Friesche garnizoenen en vestingen onder de regering van Willem Lodewijk van 1593 tot 1620; de briefwisseling van de Staten-Generaal en van den Raad van State met de Stadhouders Willem Lodewijk en Ernst Casimir van 1602 tot 1631, en met Willem Frederik van 1641 tot 1664. Vooral voor den Kleef-Gulikschen veldtogt van Ernst Casimir zijn vele brieven en aanteekeningen van gewigt. De verzameling stukken betreffende het krijgsgerigt in Friesland is vrij volledig, en hoe onbeduidend meestal de zaken zijn, daar behandeld, toch verdienen opmerking de berigten over de overgave van de schans Ementil aan Verdugo in 1590; over de vervolgingen tegen den later zoo beroemden verdediger van Groningen, Karel Rabenhaupt, gevreesd wegens zijne soldateske ruwheid tegen burgers zoowel als tegen zijne officieren; de verdediging eindelijk van Johan van Bierum wegens de overgave van Coevorden aan de Munsterschen in 1672, tot Prinses Albertine gerigt. Voor den veldtogt eindelijk van Willem Frederik ter verovering van de Eilerschans, en voor de bedrijven van Jan Willem Friso bij de belegering van Rijssel, Bergen in Henegouwen en Douai, in 1708, 1709 en 1710, zijn hier de oorspronkelijke bescheiden voorhanden. - De militaire oorkonden sedert den tijd van Willem IV waren lang bij de Stadhouderlijke Secretarie bewaard en zijn van daar, gedeeltelijk althans, aan het Ministerie van Oorlog overgegeven. Thans zijn zij ook bij deze afdeeling op het Rijks-Archief geplaatst; doch zij zijn van ondergeschikt belang en hebben, op weinig uitzondering na, de meeste waarde voor de geschiedenis der
regementen, welke in naauwere be-<pb n="135"/>trekking tot het vorstelijk huis stonden: de regementen Oranje-Nassau en de Gardes du corps.</p>
<p>Wij komen tot het Archief van het latere Ministerie van Oorlog, dat insgelijks een paar jaren geleden ten algemeenen gebruike toegankelijk is gesteld. Wij kunnen hier kort zijn, en alleenlijk vermelden dat de verzameling bestaat uit eene onafzienbare reeks verbalen en daartoe betrekkelijke ingekomen stukken eerst van het Comité tot de zaken van het Bondgenootschap te Lande, later Agentschap, Secretariaat en Ministerie van Oorlog, die elkander alle in onafgebroken orde, althans voor het oog, volgen; moge zich dan ook hier en daar de treurige ervaring opdoen, dat enkele belangrijke rapporten of mededeelingen door weinig naauwgezette handen zijn geligt geworden. In die oorkonden ligt onze geheele, zij het dan ook niet altoos luisterrijke, krijgsgeschiedenis van het jaar 1795 tot 1810 vervat, en bij den rijkdom der stof zal de toekomstige bewerker van de oorkonden onzer krijgsgeschiedenis, de wet der spaarzaamheid meer dan eenige andere te betrachten hebben. Wij gevoelen dat dit tijdvak, toen onze natie meestal onder vreemde leiding in eene nieuwe krijgsschool zich vormde, zijn groot gewigt heeft, omdat het de nieuwere geschiedenis aan die onzer voormalige Republiek verbindt; maar wij kunnen de overtuiging niet onderdrukken, dat in die massa papieren, zelfs voor de onderafdeelingen van het bestuur van den krijg, zoo als de departementen van financiën, van burgerwapening, van onderhoud van Fransche troepen enz. veel, ja het meeste gevonden wordt, dat zonder schade voor de krijgswetenschap, voor de geschiedenis des vaderlands, voor de eer van den Nederlandschen naam gerustelijk vergeten, wij zouden bijna zeggen vernietigd kan worden. Zoo wij hierbij de opmerking maken, dat dit gedeelte des Archiefs ook voor de geschiedenis onzer wapenkorpsen en der regementen van belang is, wij doen het, om tevens uwe aandacht te vestigen op de gaping, welke zich in die geschiedenis voordoet. Ondanks het ophouden van ons
<pb n="136"/>volksbestaan bleven onze korpsen en regementen voortduren en onderscheidden zich dikwijls met eere, al streden zij in de rangen van vreemden. Sedert het jaar 1811 is echter hunne geschiedenis daar te zoeken, waar sedert dien tijd het beheer van den oorlog verplaatst was, in de archieven van het Ministerie van Oorlog in Frankrijk. Het zal ook daar zijn, dat de toekomstige verzamelaar de bouwstoffen, zoo al niet voor de - helaas niet meer, onze - krijgsgeschiedenis, maar dan toch voor de biographie onzer dappere krijgsoversten zal te zoeken hebben.</p>
<p>Behalve de genoemde hoofdafdeelingen bevat het Rijks-Archief nog enkele bijzondere verzamelingen, aan die instelling hetzij bij gifte, hetzij bij koop toegekomen, welke bij het bijeenzoeken der bouwstoffen voor onze krijgsgeschiedenis niet onopgemerkt mogen blijven. Wij hebben in de eerste plaats de verzameling van wijlen den heer Van der Hoop te vermelden, zoo om hare uitgebreidheid, als omdat juist daaruit die <hi rend="spat">Mémoires</hi> van Goslinga zijn voor den dag gekomen, door welker uitgave ons medelid Delprat zich zoo verdienstelijk heeft gemaakt en die den geachten ontwerper van het onderhavig voorstel vooral in het denkbeeld hebben versterkt, om het bijeenbrengen van bouwstoffen aan te prijzen. Maar <hi rend="spat">Mémoires</hi>, gelijk die van Goslinga, zoo, als het ware, voor de uitgave toebereid, zijn ook hier zeldzame verschijnselen. Het militaire gedeelte der verzameling waarover wij spreken, werd bijeengebragt door den grootvader van den overledene, Mr. Adriaan van der Hoop, die van 1737 af Secretaris van den Raad van State was en in 1748, ten gevolge van den hooggaanden twist met den Prins Erfstadhouder en Kapitein-Generaal, zijn ambt moest nederleggen. In die betrekking was hij in onmiddellijke aanraking geweest met de bevelvoerende officieren in den Franschen veldtogt van 1741 tot 1748 en ontving de rapporten en missiven van Hessen-Philipsthal, Cronstrom, Hobbe van Aylva, De la Rocque en Hertell. Hij bewaarde die of in het oorspronkelijke of in kopij in zijne
<pb n="137"/>verzameling en hield zelfs onder zich uitvoerige meestal met oorkonden gestaafde aanteekeningen over de feiten van dien oorlog: de belegeringen van Meenen, Yperen, fort de Knokke, Dendermonde, Namen, Sluis en Bergen op Zoom; over het Nederlandsche hulpcorps naar Duitschland onder den Luitenant-Generaal Smissaert; over den inval der Franschen in 1747; over de veldslagen van Dettingen, Fontenoy en Raucoux, alles voorzien met teekeningen van de legerplaatsen, de stellingen en bewegingen der legers gedurende dien oorlog. Doch ook gedurende zijn ambteloos leven had Van der Hoop zich met het bijeenzoeken der bouwstoffen voor onze krijgsgeschiedenis bezig gehouden en schijnt met het plan te zijn omgegaan, zelf eene geschiedenis van de verdediging onzes Lands, inzonderheid van Holland in 1672 te schrijven. Het ontwerp dier geschiedenis bevindt zich in meer dan één afschrift onder zijne papieren. Daartoe had hij zich in het bezit gesteld van de aanteekeningen en plannen van den beroemden Amsterdamschen Burgemeester H. Hudde en diens correspondentie met zijn nog beroemder medecommissaris Chr. Huygens, over het versterken van de Yssellinie, - en van latere plannen voor het aanleggen en versterken van de Grebbelinie. Voorts had hij veel voor de veldtogten van 1703 tot 1709 bijeengebragt, daaronder de minuteele verbalen van de gedeputeerden te velde, welke te meer met de originelen, in het Archief van de Staten-Generaal voorhauden, verdienen te worden vergeleken; omdat daaraan als bijlagen oorspronkelijke stukken, daaronder zelfs brieven van Marlborough, zijn toegevoegd, welke in de verbalen niet zijn opgenomen. Wij onderscheiden daaronder de papieren van den heer Van Schagen, gedeputeerde te velde in 1703, en een journaal van het voorgevallene in de belegering van Hoey in 1705. Wij zwijgen van talrijke portefeuilles met aanteekeningen en retroacta van Van der Hoop zelven over het administratief en financiëel beheer des oorlogs, die niet als
oorspronkelijke bouwstoffen, maar bij de bearbeiding van deze als nuttige handleiding
<pb n="138"/>kunnen dienen. Die aanteekeningen werden voortgezet en bijgehouden door zijnen zoon Fr. van der Hoop, sedert 1787 tot in 1793 Thesaurier-Generaal der Unie. Ook deze ontving in die betrekking over het eerste gedeelte van den Franschen veldtogt in 1793 niet onbelangrijke mededeelingen, welke nevens andere stukken, ook over de onlusten in de Generaliteitslanden tijdens den opstand van Van der Noot en Van Eupen, onder die verzameling worden bewaard.</p>
<p>Naast deze verzameling verdienen vermeld te worden de belangrijke bouwstoffen voor de krijgsgeschiedenis, welke in de nalatenschap van den vroegeren Secretaris van den Raad van State, later Raadpensionaris, Simon van Slingelandt worden aangetroffen. Het Archief heeft die stukken te danken aan de onbekrompenheid van een van 's mans nakomelingen, aan wien de kostbare verzameling van zijn beroemden voorvader bij erfenis ten deele viel. Gij allen kent de belangrijke uitgegevene verhandelingen van den Raadpensionaris over het beheer der militie van den Staat. De talrijke aanteekeningen voor, de verschillende ontwerpen en redactiën van die verhandelingen hebben derhalve thans mindere waarde; doch dit is het geval niet met de brieven van Marlborough over de jaren 1702 tot 1707, 1710, 1711, van Athlone van 1702, met enkele Van Wassenaer Sterrenburg en Slangenburg. Zij vormen eene geregelde reeks, waarvan de belangrijkheid gewaarborgd is door den naam der briefschrijvers evenzeer als door dien van den man aan wien zij gerigt zijn. Men vindt hier voorts, wat ook bij Van der Hoop niet ontbreekt, allerlei berigten en beschouwingen over het beruchte gevecht van Ekeren en de gedragingen daarbij van de hoofdbevelhebbers; eindelijk ook eene Fransche beschrijving van den veldtogt van 1674, welke, zoo wij meenen, nog ongedrukt en ongebruikt is.</p>
<p>Omdat wij ons door het bovengemelde in den tijd van den successieoorlog verplaatst vinden, zij hier nog aangemerkt dat in de talrijke bundels brieven aan Mr. Johan van den Bergh,
<pb n="139"/>sedert 1709 gecommitteerde van wege de Republiek tot het bestuur der Spaansche Nederlanden, nog wel het een en ander ook voor de krijgsgeschiedenis van die dagen zal te vinden zijn: de namen der briefschrijvers, de Gedeputeerden te velde Van Reede van Renswoude, Van Collen, Van Rechteren-Almelo, Van Borselen-Geldermalsum doen zulks vermoeden. Ook die verzameling brieven kan op het Rijks-Archief nader onderzocht worden.</p>
<p>Sedert vier jaren kwam dezelfde instelling door aankoop in het bezit van eenige papieren van den Admiraal Verhuell. Wij moeten opmerken dat er zich onder die papieren zeer belangrijke aaneengeschakelde berigten bevinden over de onderneming der Engelschen in Zeeland in 1809. Verhuell kommandeerde destijds het eskader op de Zeeuwsche stroomen en stond als zoodanig in betrekking met den Prins van Ponte Corvo, als bevelhebber van het Noorderleger, en den Maarschalk Dumonceau, als Kommandant van Bergen op Zoom. Verhuells berigten aan den Koning en aan den Prins van Ponte Corvo zijn in afzonderlijke registers gekopieerd. Wederkeerig vindt men hier brieven van den Koning, den Maarschalk Bessieres, den Generaal Dumonceau, den Vice-Admiraal Kikkert en anderen aan hem. Over de onderneming van Verhuells adjudant, den Kapitein De Tabor, en de zoo kloekmoedig uitgevoerde verkenning door den Scheepsluitenant Ossenwaarde zijn hier de meest oorspronkelijke berigten: terwijl de rapporten en consideratiën van Verhuell zelven over de verdediging van Zeeland en de Zeeuwsche stroomen voorzeker het nader onderzoek van deskundigen zouden uitlokken.</p>
<p>Bij deze aanleiding moeten wij opmerken dat het moeijelijk is eene scherpe lijn te trekken, om aan te wijzen welke afdeelingen van het Rijks-Archief bouwstoffen opleveren voor de ontworpen krijgsgeschiedenis, welke niet. De archieven van ons Zeewezen, dat zulk een krachtig en eervol aandeel aan de gevoerde oorlogen genomen heeft, verdienen bijzondere behartiging, en het is bepaaldelijk daar, dat ook voor het
<pb n="140"/>latere tijdvak de plannen tot versterking van den Helder en Vlissingen, zoo als de verbalen van de commissie voor de werken te Hellevoetsluis moeten gezocht worden. Ja de archieven van buitenlandsche zaken en de verbalen onzer gezanten leveren dikwijls voor dit onderwerp rijke stof. Wij willen een paar voorbeelden aanvoeren. Het verbaal van Jacob Hop over zijne zending naar Engeland in 1689 tot 1692, bevat voor den veldtogt van 1690 in Ierland en dus voor de krijgsbedrijven van Willem III en Athlone talrijke bijzonderzonderheden, omdat de gezant den Koning en het leger volgde. De briefwisseling van onzen gezant in Portugal, Schonenberg, houdt de meest uitvoerige berigten in omtrent den veldtogt van ons hulpcorps gedurende den successieoorlog in Katalonië onder Fagel en Friesheim. De onmiddelijke legerberigten dier legerhoofden aan onzen gezant bevinden zich daaronder. Dezelfde veldtogt werd mede gemaakt door den lateren Generaal der ruiterij Von Schlippenbach. Hij stelde in levendigen stijl zijne herinneringen van dien tijd voor Prins Willem IV te boek, die ze echter ongedrukt in de boekerij der Staten-Generaal liet vergeten. Er was wel eenige reden voor. Want bij menige bijzonderheid omtrent den veldtogt had Schlippenbach er behagen in geschept, omtrent zijne avonturen in Spanje tooneelen mede te deelen, die den beroemden roman van Lesage tot volkomene waarheid maken.</p>
<p>&nbsp;</p>
<p>Uwe Commissie stapt hiermede af van het Rijks-Archief. Zij had de verzekering, dat overeenkomstig de instructie voor den dienst van het korps Ingenieurs van 14 Januarij 1815, III Hoofdst. art. 27 tot 40, bij het topographisch bureau aan het Departement van Oorlog eene aanzienlijke hoeveelheid memoriën en kaarten betreffende het defensiewezen moest opgelegd zijn. Het onderzoek van den inventaris dier stukken is haar met de meeste welwillendheid door dat Departement toegestaan, en zie hier het resultaat. De verzameling betreft
<pb n="141"/>bijna uitsluitend het defensiewezen. Zij is zamengebragt o.a. uit stukken, uit het Archief van den Raad van State en de sedert 1795 aan elkander opgevolgde directiën van oorlog geligt. Ook eenige Fransche memoriën uit den tijd der Fransche overheersching, over sterkten in Staats-Vlaanderen, Zeeland en Limburg, waaronder verscheidene van den Ingenieur Paris, zijn uit de Fransche archieven in origineel of kopij medegedeeld. Zij zijn onder de rubriek Oud-Archief van Oorlog aangewezen. Een gedeelte stukken behoorde vroeger tot het Archief van den Grootmeester der Artillerie. Anderen zijn uit de nalatenschap van hoofd-officieren, de Generaals Kinschot, Siderius, Wildeman, de Kolonels Nolthenius de Man, Lefevre de Montigny en Van Brienen van Ramerus herkomstig. De verzamelingen van Wildeman en Van Brienen blijken wel de belangrijkste en meest stelselmatig bijeengebragte te zijn. Voorts heeft het Rijks-Archief, onder voorwaarde van algemeene toegankelijkheid, aan het topographisch bureau eenige memoriën, meestal van oudere dagteekening, de verdediging des Lands betreffende, afgestaan, zoo mede zijne militaire plans en kaarten. Hetzelfde is onlangs door de Koninklijke Bibliotheek ten opzigte der kaarten geschied. - Het is verder uwer Commissie gebleken dat zeer weinig memoriën in het Archief van het topographisch bureau hooger dan de vorige eeuw opklimmen; dat verre de meeste kopijen zijn, waarvan de originelen elders, zoo wij hopen ter plaatse waar zij behooren, worden aangetroffen. Eenheid en volledigheid ontbreken tot dusverre: een noodzakelijk gevolg van het steeds voortdurend en nog onvoltooid verzamelen. Voor sommige afdeelingen van ons defensiewezen is de voorraad rijker dan voor andere: het rijkst voor de linie van de Eems en die van den IJssel; ook voor de oude Hollandsche waterlinic is eene verzameling uit het archief der 1<hi rend="sup">e</hi> fortificatie-directie herkomstig, welke memoriën, verbalen en rapporten bevat van
den tijd van den veldmaarschalk Würtz, 1672, af tot op den Franschen inval in 1747. Zij is door de kundige Ingenieurs
<pb n="142"/>Hertell en Prevost bijeengebragt. Wie uit de bronnen zelve de werkzaamheden en de stelsels onzer vestingbouwkundigen wil leeren kennen, vindt hier ruime stof; doch ook deze ongelijk verdeeld: voor Coehoorn en Passavant weinig; meer voor Hertell, Prevost en de De Roys; het meest en bijna volledig voor C. Dumoulin. Met betrekking tot den oorlog van 1794 teekenden wij onderscheidene journalen van belegeringen op, zoo als van Grave door De Man, van Maastricht door...., van Nijmegen door Lotichius, van Sluis en Cadzand door Le Sage. Tot denzelfden veldtogt behoort eene verzameling van stukken betreffende het crimineel proces tegen den Lt. Kolonel De Freytag wegens pligtverzuim bij het stellen der inundatiën in Vlaanderen. Voor denzelfden tijd bragt de Lt. Kolonel Van Brienen van Ramerus uit oorspronkelijke stukken een opstel bijeen, dat onder den titel van Bijdragen tot de geschiedenis van den Oorlog in 1794, bijzonderlijk aan de Maas en Waal, hier in handschrift berust. Dezelfde officier maakte zich niet minder verdienstelijk door het bijeenbrengen van alles wat uit later tijd omtrent de verdediging van Zutphen te vinden was, en stelde daaruit eene Geschiedkundige beschrijving der fortificatiewerken van die stad op. Uit vroegeren tijd vielen onder onze opmerking: een Journaal van de belegering van Maastricht in 1748, gehouden voor en gedurende het beleg van 7 April tot 7 Mei, waarbij een <hi rend="spat">Recueil de pièces relatives au siège</hi>; eene Memorie over de vesting Maastricht met eene schets der doorgestane belegeringen, van den Ingenieur E.W. Berg; eene Beschrijving van den aanval der Pruisen op Amstelveen in 1787. Voor lateren tijd trokken onze aandacht: eene Briefwisseling van den Directeur Generaal Van Hooff, den Lt. Kolonel Ingenieur Krayenhoff, den Agent van Oorlog Pijman en den Schout bij Nacht Story over de batterijen tot verdediging van den Helder van 1798; eene Memorie over eene gehoudene beraadslaging door den Agent van Oorlog,
den Generaal-en-Chef Brune, den Generaal d'Ardennes, den
<pb n="143"/>Kol. Ingenieur Jullien, den Inspecteur Gl. Paravicini di Capelli en den Directeur Gl. Van Hooff (21 Aug. 1799); eene Verzameling van memoriën en rapporten over de verdediging van Nederland bij het Comité tot het Bondgenootschap te Lande en den Agent van oorlog ingediend (1796-1801); eene dergelijke over de Verdediging van Amsterdam van 1801 tot 1810, waaronder de rapporten van Siderius, Demarçay, Dumonceau, Krayenhoff; de <hi rend="spat">Extraits des registres du Comité central des fortifications à Paris relativement à la défense de la Hollande, séances du</hi> 26 <hi rend="spat">et</hi> 27 <hi rend="spat">Février</hi> 1812; de Journalen van de belegering van Naarden in 1814, door Vaillant en Van den Bosch. Wat Van Brienen van Ramerus voor Zutphen deed, deed in 1814 J.D. Pasteur voor Breda door het schrijven eener Memorie over die vesting, ‘bevattende de geschiedenis van haren aanleg, doorgestane belegeringen en beschrijving der werken.’ Evenzoo heeft in den jongsten tijd de kundige en ijverige Kapitein Ingenieur Jhr. J.W. van Sypesteyn, het Archief der genie met eene uit oorkonden geputte en door oorkonden gestaafde Geschiedenis van de bevestiging van den Helder verrijkt.</p>
<p>Uwe Commissie heeft hare aandacht gevestigd op een derde Staats-Archief als voor haar onderwerp van belang: het Archief van het Hoog Militair Geregtshof te Utrecht. De beschrijving daarvan door wijlen den Heer J. Hora Siccama in de sectievergadering van het Provinciaal Utrechtsch Genootschap in den jare 1846 geleverd, heeft haar de taak gemakkelijk gemaakt. Uit hetgeen wij u reeds mededeelden omtrent dossiers van militaire strafzaken in andere Archieven voorhanden, niet minder dan uit de beschrijving van den heer Siccama, blijkt het, dat ook dit Archief de vereischte volledigheid mist. Intusschen mag het voor het voorgestelde doel niet ongebruikt blijven. De partijboeken, bevattende de resolutiën, indagingen en sententiën van den Raad van State, als oppersten regter in krijgszaken, vangen aan met het jaar 1593 met een veel-<pb n="144"/>belovenden naam, dien van den dapperen, maar roekeloozen Heraugière, en loopen door tot 1607; vervolgens van 1621 tot 1645, van 1653-1657, van 1673-1681. Ook uit het tweede stadhouderlooze tijdperk zijn over een twaalftal jaren dergelijke registers voorhanden, en sedert 1784 tot op de slooping van het Gemeenebest zijn de handelingen van den Raad ten opzigte der regtspraak vrij volledig. De partijboeken van den Raad van State worden afgewisseld door de registers van zijnen mededinger, den Grooten Krijgsraad of Hoogen Krijgsraad der Vereenigde Nederlanden, al naar deze, vooral onder bescherming der Stadhouders, meer gezag aan zich trok. Die registers zijn van 1607-1609, van 1624-1629, in welke laatste ons de krijgsraden vertoond worden, zitting houdende in de legers zelve, van Maurits voor Breda in 1625, van Frederik Hendrik voor 's Hertogenbosch in 1629. Bejammerenswaardig blijven de gapingen van de jaren 1641-1652 en van den eersten regeeringstijd van Willem III, waardoor wij de processen van Montbas en Pain-et-Vin missen; en het uiteenliggen der plaatsen, waar de Archieven van den Raad van State en het Hoog
Militair Geregtshof bewaard worden, heeft tot dusverre verhinderd, te onderzoeken in hoeverre de leemten van het eene uit het andere kunnen worden geheeld. Sedert 1674 begint eene jaarlijks doorloopende reeks van Stukken van onderscheidenen aard: sedert 1682 registers van notulen en sententiën voor elken veldtogt; voorts missiven, en van 1696 adviezen op rekwesten. Uit het volgend tijdperk, beroemd door de namen van Eugenius en Marlborough zijn stukken van dien krijgsraad, notulen, sententiën en adviezen voorhanden, welke doorloopen tot aan den vrede van Utrecht. Willem de IV herstelde den Hoogen Krijgsraad niet, welke onder het bestuur van Heinsius en Slingelandt had opgehouden te bestaan, maar verving dien door afzonderlijke hooge krijgsraden, waarvan een aanmerkelijk aantal stukken nog aanwezig is. Doch eerlang werd de Hooge Krijgsraad hersteld, en zoowel onder het bestier van de Prinses Anna als
<pb n="145"/>onder de voogdij van den Hertog van Brunswijk en tot in het jaar 1783 treft men van dien raad wel de meeste bescheiden aan. Ongelukkiglijk zijn de notulen slechts over zes jaren behouden; talrijk echter zijn de dossiers van anderen aard, helaas! over een tijdvak, dat in onze krijgsgeschiedenis weinig beteekende, maar te vruchtbaarder was in redeneringen en ontwerpen ook over de regtspraak over het krijgsvolk. Sedert 1795 bevat het Archief van het Hoog Militair Geregtshof een aantal stukken, het regtsbeheer van het Comité tot het Bondgenootschap te Lande betreffende. Na 1798 volgen de notulen enz. van 's Lands Advokaten, aan welke de militaire jurisdictie toen was overgegaan; behalve hunne gewone notulen zijn hier secrete notulen en stukken, rakende den Generaal Daendels en zijne bekende onderneming van 12 Junij 1798 voorhanden. Van de opvolgende Hooge Vierschaar van 1799, van de Hooge Militaire Vierschaar van het krijgsvolk beide te water en te lande van 1801, tot op de oprichting van het Keizerlijk Geregtshof te 's Hage in 1812 zijn de meeste oorkonden nog aanwezig.</p>
<p>Uwe Commissie is insgelijks in de gelegenheid geweest, zich te vergewissen wat de Koninklijke Bibliotheek te 's Gravenhage voor onze krijgsgeschiedenis nog ongedrukts zou kunnen opleveren. Zoo hare verwachting hier over het geheel is teleurgesteld, zij moet echter als op iets hoog belangrijks uwe aandacht vestigen op de memoriën van den lateren Raadpensionaris Anthony Duyck, die destijds Prins Maurits als Secretaris in het leger vergezelde en naauwkeurig aanteekening hield van alles wat hij in den veldtogt zelf zag en hoorde. Hoe goed hij dit deed mag blijken uit het bekende feit, dat de veldheer zelf Duycks verhaal van den slag van Nieuwpoort als het meest juiste prees. Die memoriën vullen in zeer klein schrift zes kwarto boekdeelen en loopen van de jaren 1593 tot 1602. Een band over de jaren 1598 en 1599 was reeds voordat de Koninklijke Bibliotheek het HS. aankocht, vermist geraakt. Het is mogelijk, dat Duycks
<pb n="146"/>memoriën aan Bor en Van Meteren niet ten eenen male onbekend zijn gebleven; maar bij de erkende bekwaamheid van den schrijver, bij de zekerheid van hier goede berigten van een ooggetuige aan te treffen, zou uwe Commissie niet ongeneigd zijn, den wensch te uiten, dat, mogt, op welk eene wijze dan ook, aan het plan van ons medelid Knoop uitvoering worden gegeven, de proefneming werd begonnen met dit belangrijk handschrift van Maurits' vriend en krijgsmakker. Onder de bescheiden op de Koninklijke Bibliotheek voorhanden troffen wij voorts onderscheidene afbeeldingen aan van marsch- en slagorders en van legerkwartieren uit den Kleef-Gulikschen oorlog; <hi rend="spat">mémoires des choses qui se sont passées durant le siége de Bois le Duc</hi> van 1629, reeds door den heer De Bordes voor zijn werk gebruikt; een <hi rend="spat">mémoire de ce qui s'est passé de plus considérable aux Pays-Bas durant la campagne de</hi> 1709, par Mr. Van de Werve, die niet onbelangrijk schijnt; eene verzameling papieren van De Roy uit de jaren 1737-1743 over het formeren van de Grebbelinie; een verbaal van Van Iddekinge over de verdediging van Zwolle van 1755; eindelijk het journaal en rapport van den Prins van Hessen aan Z.H. over de belegering van Maastricht in 1794.</p>
<p>Hoe schraal de oogst, op geringe uitzondering na, op de Koninklijke Bibliotheek ook zij, uwe Commissie wenscht er uwe aandacht op te vestigen dat ook de handschriften van andere openbare bibliotheken voor het ontwerp van ons geacht medelid een gezet onderzoek vereischen, en herinnert U dat b.v. de Provinciale Friesche Bibliotheek zich onlangs verrijkt heeft met hetgeen door wijlen den ijverigen Van Leeuwen over den beroemden Coehoorn was bijeengebragt. Volgens welwillend verstrekte opgave bezit ook de Bibliotheek der Militaire Akademie te Breda eenige handschriften welke een nader onderzoek zouden verdienen. Daartoe behoort een band met kopijbrieven van Dijkveld, tijdens het beleg van Namen geschreven, en met een tweetal brieven betrekkelijk
<pb n="147"/>den bekenden strooptogt van Grovestins in den jare 1711. De laatste zijn echter afgedrukt in den Almanak der K.M.A. van 1830. Voorts hebben wij een boekdeel opgeteekend, getiteld Rapporten en ordonnanciën uit den oorlog van 1703. Eenige handschriften zijn verder ingevoegd in drie foliobanden, ten opschrift dragende: <hi rend="spat">Militaire zaken</hi>, en loopende over de jaren 1651 tot 1761.</p>
<p>Na deze opgave van de bronnen, welke onder het bereik van het onderzoek uwer Commissie waren, wenscht zij U kortelijk eenige aanwijzing te geven omtrent dic, welke voor het oogenblik buiten haar bereik zijn.</p>
<p>Wat wij u van de belangrijkheid van het Archief der voormalige Staten van Holland en Westvriesland mededeelden is evenzeer, zij het dan ook naar gelang van haren minderen invloed, toepasselijk op de overige provinciën, en voorzeker hebben Gelderland, Utrecht, Overijssel, Groningen en Noord-Brabant sterker in het lijden des oorlogs gedeeld dan Holland. Voor Groningen en Friesland zal wel het meeste wat de krijgsgeschiedenis betreft in het Archief der Stadhouderlijke Secretarie vereenigd zijn geweest, en het zal dus vooral noodig blijven de verstrooide ledematen van dat ligehaam weder bijeen te gaderen. Voor Utrecht weten wij, dat door den heer De Bordes voor zijne Geschiedenis der verdediging van Nederland in 1629 de notulen van Staten en Gecommitteerde Raden dier provincie zijn geraadpleegd geworden. Van alle provinciën mogen wij verwachten dat zoowel om de betrekking, waarin haar archiefwezen tot het Rijk staat, als ten gevolge der welwillendheid en belangstelling van Heeren Griffiers, Gedeputeerde Staten en Archivarissen, het onderzoek der bouwstoffen voor de krijgsgeschiedenis gemakkelijk zal zijn. Van de provinciale Archieven tot de afgesloten en bijzondere Archieven vormen die onzer gemeenten den overgang, indien zij niet veeleer tot de laatste behooren, zoolang de ondoordachte bijvoeging van het tweede lid van artikel 103 onze gemeentewet ontsiert, en die oorkonden aan willekeur en bekrompen-<pb n="148"/>heid prijsgeeft. Onze talrijke stedebeschrijvingeu zijn rijk aan bewijzen, hoeveel belang die gemeente-archieven ook voor de gebeurtenissen van den oorlog bezitten: eenige belangrijke monographiën over de verdediging van Staats-Vlaanderen in 1672, zoovele beschrijvingen van het beleg van Leiden hebben geene andere bron. Wij weten, dat o.a. uit de Archieven der gemeente Hasselt eene beschrijving van den belagchelijken burgeroorlog, te midden van vredestijd door de andere leden van Overijssel tegen die stad gevoerd, is zamengesteld,
welke nog in handschrift ligt. Wij moeten echter onze aanstaande onderzoekers en zelfs den geachten voorsteller voor eene teleurstelling waarschuwen, die zich herhaaldelijk zal voordoen. In de hagchelijkste oogenblikken van de belegeringen werden de notulen van den raad het slechtst en het ongeregeldst gehouden; soms zijn zij geheel verdwenen en vullen slechts stedelijke rekeningen de gedachtenis van niet of kwalijk geboekte feiten aan. Of de drang der gebeurtenissen zelf overrompelde de pen van den stadsschrijver, òf bij de hagchelijkheid van den uitslag zochten de partijen, die nimmer in een gemeentebestuur ontbraken, hare verwachtingen en angsten, hare neigingen en de ingevingen van haar belang, des noods door het vernietigen der oorkonden voor den overwinnaar of voor de nakomelingschap te verbergen. Een archief als dat van Kuilenburg, waar al de papieren van den Graaf George Frederik van Waldeck, die in de zeventiende eeuw aan het hoofd van ons leger stond, nog vereenigd zijn, is eene uitzondering, welke wij ons niet mogen vleijen dat zich dikwerf herhalen zal.</p>
<p>Aan het hoofd der archieven, welke als bijzonder eigendom moeten worden beschouwd, verdient Zijner Majesteits Huisarchief geplaatst te worden. Wij bezitten van dat Huisarchief geen volledig verslag; maar wij mogen te minder over dat gemis klagen, omdat wij de vruchten van dat Archief volop mogen plukken. Uwe Commissie kan ter dezer plaatse niet verzwijgen hoezeer zij het betreurt, den voortreffelijken man wien het beheer van dat Archief is toevertrouwd, niet meer
<pb n="149"/>als medelid dezer Akademie te mogen interpelleren, ten einde haar ook bij dit rapport omtrent den hem toevertrouwden schat van inlichting te dienen. Met dankbaarheid herdenkt zij echter hoeveel licht uit de Archives, door hem uitgegeven, over de militaire plannen en ondernemingen van Willem I in de eerste jaren van onzen vrijheidsoorlog is opgegaan. Berust zij ook ten volle in zijne verzekering, dat voor de regering der volgende Stadhouders de bronnen niet zoo rijkelijk en onregelmatiger vloeijen, zij mag niet onopgemerkt laten, dat het Archief der Friesche Stadhouders, hetwelk oorspronkelijk zoo volledig en voor de krijgsgeschiedenis zoo belangrijk was, voor het grootste, ja wij durven zeggen, voor het beste gedeelte, daar berust. Een onzer gaf in zijne ambtelijke betrekking omtrent de bij het Huisarchief overgeplaatste stukken breeder inlichting, en dat hij zich in de belangrijkheid van deze niet bedroog, mag blijken uit de uitgave van bronnen, welke de heer De Bordes voor zijne meermalen aangehaalde geschiedenis heeft geplaatst. ‘De vier paketten: allerhande militaria van Graaf Ernst Casimir over de jaren 1628 tot 1630’, zegt hij, ‘bevatten eene groote menigte brieven van krijgsbevelhebbers, regeringen van steden, spionnen enz. aan den Graaf. Sommigen zijn geheel of gedeeltelijk in cijferschrift, doch is bij velen het letterschrift boven de cijfers gesteld. Deze en andere stukken van Ernst Casimir, in het Huisarchief berustende, zijn hoogst belangrijk, vooral voor de geschiedenis van de provinciën Groningen en Friesland.’ Wij doen deze aanhaling te liever, omdat, terwijl zij het gewigt der bedoelde oorkonden staaft, zij tevens eene proeve levert, met hoeveel welwillendheid de heer Groen van Prinsterer de behoeften van wetenschap en onderzoek te gemoet komt: eene welwillendheid, die, wij zijn er van overtuigd, bij de belangrijke onderneming door den heer Knoop voorgeslagen, niet in gebreke zou blijven.</p>
<p>Voor de geschiedenis van den Hollandschen veldtogt in 1672 zijn wij in staat in een ander bijzonder Archief belangrijke bouwstoffen aan te wijzen. Het zijn de rapport-verbalen
<pb n="150"/>en correspondentiën der Hollandsche Gedeputeerden te velde, zoo wij meenen van een hunner, den bekwamen Leidschen Pensionaris Burgersdyck, herkomstig. Het strekt den tegenwoordigen bezitter, den heer Procureur-Generaal bij den Hoogen Raad, Mr. G.A.G. van Maanen, tot eer, dat hij deze belangrijke oorkonden voor de heeren Van Sypesteyn en De Bordes bij hunne bearbeiding van de geschiedenis der verdediging des Lands in 1672 beschikbaar heeft gesteld.</p>
<p>Voor de oorlogen van Willem III en den Successieoorlog berusten vele bescheiden in handen van bijzondere personen. Is uwe Commissie wel onderrigt, dan was de onlangs overleden Lt. Generaal Graaf Van Limburg-Stirum in het bezit van een veel talrijker en belangrijker verzameling stukken van en over Coehoorn, dan die door den heer Van Leeuwen is bijeengebragt. Naar aanleiding van de uitgegeven <hi rend="spat">Mémoires</hi> van Goslinga deed de heer Adjunct-archivaris der provincie Gelderland aan het Provincaal Utrechtsch Genootschap eene mededeeling omtrent de belangrijke papieren van Goslinga's medegedeputeerde te velde, Adolf Graaf van Rechteren-Almelo, door hem bij de inventarisatie van het Archief van diens afstammelingen ontdekt. De Oud-hoogleeraar P. Bosscha te Deventer bereidt eene uitgave voor der brieven en aanteekeningen van den beroemden Gisbertus Cuperus, als afgevaardigde te velde. De heer J.W. van Sypesteyn is, meenen wij, in het bezit van de papieren van den Generaal Van Friesheim en zeker is voor nuttig gebruik die nalatenschap aan geene handen beter dan aan de zijne toevertrouwd. Vooral echter hebben wij voor het geheele tijdvak van den successieoorlog de nalatenschap van den grooten Raadpensionaris Heinsius te vermelden, welke thans nog onder den heer Commissaris des Konings in Zuid-Holland, Jhr. Van der Heim van Duivendijke, berust. Hoe belangrijk zij is kan iedereen bevroeden, die weet hoeveel aan de eerste Ministers van onzen Staat ook van officiëele zijde in handen kwam, dat niet in verbalen opgenomen of aan hunue meesters werd overgelegd.
<pb n="151"/>Met hoeveel liberaliteit die verzameling ten dienste der wetenschap wordt gesteld heeft de Hoogleeraar Vreede getuigd, toen hij in 1850 daaruit zijne <hi rend="spat">Correspondance diplomatique et militaire de Marlborough, Heinsius et Hop</hi> in het licht gaf. Dat vele papieren van den Generaal Fr. Fagel nog onder zijne afstammelingen berusten, is zeer vermoedelijk; terwijl wij voor lateren tijd meer bepaaldelijk kunnen verzekeren dat de Lt. Generaal Graaf Dumonceau in het bezit is van het Archief zijns vaders, den Veldmaarschalk, waaruit hij aan den Heer Van Sypesteyn voor diens levensbeschrijving belangrijke bijdragen heeft verstrekt.</p>
<p>II. Wij hebben u met eenige uitvoerigheid de bronnen opgegeven, welke hier te lande voor onze krijgsgeschiedenis worden aangetroffen; wij kunnen niet verzekeren in hoeverre onderzoekingen buitenslands, hetzij in die van Staten waarmede wij oorlog hebben gevoerd, zooals Frankrijk en Munster, hetzij in die der talrijke Duitsche Vorsten, welke in onze dienst eenig bevel hebben gevoerd, nieuwe bijdragen zouden kunnen leveren. Volledigheidshalve verdiende echter ook dit onderzoek te worden gedaan, en zeker behoort dan Brussel niet vergeten te worden, waar de berigten der Spaansche veldheeren, welke gedurende den vrijheidsoorlog tegen ons over stonden, waar dikwijls onderschepte brieven van onze eigene legerhoofden worden gevonden. Doch reeds deinst gij met eenige huivering terug voor die menigte bouwstoffen, bouwstoffen, waarvan slechts weinige zoo zijn toebereid, dat zij zonder verdere bewerking tot den bouw kunnen gebezigd worden. Memoriën als die van Duyck en Goslinga zijn de <hi rend="spat">rari nantes in gurgite vasto</hi>. Het meeste is ongeschikt om zooals het daar ligt te worden uitgegeven: het moet eerst <hi rend="spat">geschift</hi> worden door een deskundige, die den regel verstaat van Goethe:</p>
<q rend="bq">‘Das grosse schätzt er gross, das kleine klein.’</q>
<p>Daarbij hebben onze Gedeputeerden te velde veelal een stijl
<pb n="152"/>gevoerd, om hare stadhuizige deftigheid onleesbaar - en onze legerhoofden waren minder mannen van de pen dan van den degen. De onderwerpen zelve, het administratieve van ons krijgswezen, het defensiewezen, de inrigtingen onzer armeekorpsen enz. hebben uit hunnen aard weinig aantrekkelijks. Die degelijke spijs moet tot een smakelijk geregt worden verarbeid, zal het publiek, door onze boeken te lezen en te koopen, zijn zegel hechten aan de onderneming.</p>
<p>Wij hebben U reeds gezegd dat sommige belangrijke oorkonden zich in handen van bijzondere personen bevinden. Wij hebben de welwillendheid moeten roemen, waarmede velen die voor het onderzoek hebben beschikbaar gesteld; doch wij mogen ons niet ontveinzen, dat er sommigen zullen worden aangetroffen, die meenen dat hun schat zijne waarde verliest, wanneer hij aan het licht gebragt wordt; enkelen, zeer enkelen hopen wij, die voor de mededeeling geldelijke vergoeding verlangen. Vindt het zoo weinig edelmoedig als gij wilt, hun regt is niet te betwisten. Bovendien het voor ons defensiewezen zoo belangrijke Archief van het Topographisch Bureau is ontoegankelijk. Eene strenge instructie voor de dienst van het korps Ingenieurs, voor den Directeur en voor den Archivist van het Archief van Oorlog, sluit den toegang voor allen, die niet met eene autorisatie van Z.M., van den Kroonprins, van Prins Frederik, van het Departement van Oorlog, van den Inspecteur generaal der Genie of van den Generaal-kwartiermeester zijn gewapend. Aan de Akademie, zegt gij, zal zulk eene autorisatie niet worden geweigerd. Wij gelooven het met U; maar zoo zij voor de uitvoering van haren arbeid de sanctie, de ondersteuning der Regering niet missen kan, dan vraagt uwe Commissie zich af: of het niet doeltreffender zou zijn, indien de arbeid van de Regering zelve uitging en de Akademie zich bereid verklaarde, die medewerking te schenken, welke de Regering van haar zou vorderen.</p>
<p>Wij hebben het U gezegd, de oogst is groot, te groot voor
<pb n="153"/>de krachten der Akademie, die niet bij magte is de arbeiders te beloonen, den volbragten arbeid zonder groote opoffering ter markt te brengen. Zal zij voor de uitgave der Documents militaires nieuwe subsidiën bij de Regering aanvragen, die te hooger moeten zijn, daar eene dergelijke verzameling niet elks mans gading is en de koopers zich tragelijk zullen opdoen? Waarlijk M.H. het is tijd dat wij minder aan vragen dan aan leveren denken. En voorzeker zou de Regering, eer zij onze aanvrage in overweging nam, van ons de opgave vorderen van den vermoedelijken omvang van ons plan, van de bewerkers en de wijze van bewerking. Het geheele eerste deel van ons rapport heeft gestrekt om U den indruk te geven, dat de omvang groot en nog onberekenbaar is; dat een slecht weg afdrukken van oorkonden een onsmakelijken kost zal opleveren; dat er derhalve eene omwerking gevorderd zal worden, die bij groote kundigheden uitgebreide studie zal vereischen. Van wie is die te vergen? Meer dan ooit mogen wij ons verheugen in den wetenschappelijken zin, die bij onze officieren levendig is, en schoon <hi rend="spat">primus inter pares</hi> is de geachte voorsteller niet onder zijne krijgsmakkers de eenige, die een onuitwischbaren naam in de geschiedenis onzer letterkunde zal nalaten. Misschien zal het zelfs gelukken, in de residentie officieren aan te wijzen, die voor de bedoelde taak onmiskenbaar zouden geschikt zijn; maar om hen de uren, welke hun van werkelijke dienst overschieten, aan die taak te doen wijden, moet aan die taak genoegen, eer of voordeel verbonden zijn. Wij geven het toe: er kan genoegen bestaan ook in den meest dorren arbeid, wanneer die met onze lief hebberij strookt; maar de spontaneiteit van het zelf werken, het redigeren, is ook zelfs dan de hoofdbron van het genoegen. Men kan smaak vinden in een enkel vak der krijgsgeschiedenis, in een enkel tijdperk, in een enkel veldheer: daaraan hebben wij goede monographiën te danken; maar die liefhebberij op te
offeren aan den stelselmatigen arbeid, dien de Akademie zou voorschrijven; waarlijk, wij zouden vreezen daarmede een onrede-<pb n="154"/>lijken eisch te doen. Het bijeenzoeken van bouwstoffen, het afschrijven, het nazien der afschriften is een noodzakelijk, maar zoo weinig aangenaam werk, dat Scaliger daarop niet minder dan op het woordenboeken schrijven het bekende:</p>
<q rend="bq">Si quis parentis olim impia manu
<lb/>
Senile guttur fregerit</q>
<p>zou hebben kunnen toepassen. En de eer! - Zeer dubbelzinnig is de eer, verzamelaar geweest te zijn, indien niet de zelfwerkzaamheid des verzamelaars in inleidingen, rangschikking der stukken, of begeleidende aanmerkingen de uitdrukking zijner individualiteit vindt. Voordeel, wij herhalen het, weten wij niet te beloven, en wij vreezen of de speciale uitgave van oorkonden voor de krijgsgeschiedenis, uitgevers en koopers zou vinden, indien er al velen mogten zijn, die eene afgewerkte krijgsgeschiedenis zouden willen uitgeven en koopen.</p>
<p>De uitvoering van het plan van ons geacht medelid is, onzes inziens, alleen mogelijk, indien zij de vervulling wordt van een pligt, waaraan een geldelijk voordeel verbonden is. Wij drukken te meer op dit denkbeeld, omdat de ons ten voorbeeld aangehaalde uitgave der <hi rend="spat">Documents militaires</hi> in Frankrijk geen anderen oorsprong heeft. Er bestaat daar bij het Departement van Oorlog eene <hi rend="spat">section historique</hi>, waaromtrent Bordier in zijne <hi rend="spat">Archives de la France</hi>, p. 295 het volgende berigt: ‘Le dépôt general de la guerre est divisé en deux sections dont la seconde est appelée section historique. Cette section embrasse: le service de la bibliothèque; 2<hi rend="sup">o</hi>. le service des archives historiques militaires; 3<hi rend="sup">o</hi>. celui du dépôt des cartes manuscrites ou gravées. Ces trois subdivisions sont intimement liées entre elles, et se prêtent une assistance mutuelle pour les recherches historiques, relatives aux guerres de la France depuis Louis XIV jusqu'à nos jours. Les ouvrages imprimés résument les faits épars dans les manuscrits; les cartes et plans forment l'immense atlas destiné à faire suivre sur le terrain même les opérations militaires.</p>
<pb n="155"/>
<p>La seconde section a pour chef un colonel d'état-major, ayant sous ses ordres six officiers supérieurs du même corps, pour conservateur un colonel d'état-major en retraite. Le personnel des employés civils de la seconde section, trop restreint pour tous les travaux de recherches, de classement et de catalogue à faire, s'élève seulement au nombre de six, dont un traducteur spécialement chargé de l'examen des livres étrangers.</p>
<p>Toute personne, curieuse d'éclaircir un fait de guerre ou d'étudier telle ou telle période de notre histoire militaire, peut, sur sa demande adressée au directeur, être admise a travailler (deux jours par semaine) dans le dépôt.’</p>
<p>In den Annuaire militaire van 1857 zien wij als onderdeelen dezer sectie genoemd:</p>
<list>
<label>2<hi rend="sup">o</hi>.</label><item>Rédaction des opérations militaires depuis 1792.</item>
<label>3<hi rend="sup">o</hi>.</label><item>Histoire des régiments depuis leur création et généralement tous les travaux historiques.</item>
<label>6<hi rend="sup">o</hi>.</label><item>Rédaction de la partie historique et militaire du mémorial de ce dépôt.</item>
</list>
<p>Omtrent de uitkomst der werkzaamheden dezer sectie geeft Bordier, die niet gewoon is veel goed te keuren, het volgende berigt, p. 293:</p>
<p>‘De 1802 à nos jours, les archives du dépôt de la guerre ont été, suivant les époques, un centre de travaux plus on moins actifs; mais elles n'ont pas cessé de grandir en importance comme en étendue. Sous la seconde restauration la période républicaine, embrassant un ensemble de 700 cartons, a été par les soins de plusieurs officiers, l'objet de grands travaux d'analyse, et dans le courant de l'aunée 1850 une commission nommée par le ministre de la guerre procéda à l'inventaire général et numérique des volumes, régistres, cartons et liasses, dont se composent les correspondances et les mémoires historiques et statistiques de 1791 à 1810.’</p>
<p>Zoo uwe Commissie eene dergelijke inrigting bij ons Minis-<pb n="156"/>terie van Oorlog (zij meent dat zoo iets ook in Oostenrijk en België bestaat) wenschelijk acht, zij doet dit behoudens de wijzigingen, welke de, Gode zij dank, mindere voet van oorlog hier te lande, en de mindere uitgebreidheid onzer krijgsgeschiedenis vereischen. De archieven onzer krijgsgeschiedenis berusten voorts slechts voor een klein gedeelte bij het Departement van Oorlog, en de ambtenaren, aan zulk eene afdeeling te verbinden, zouden naar elders moeten gedetacheerd worden ten einde hunne taak te verrigten. Als eerste doel van hunnen arbeid zouden wij het opnemen der bouwstoffen en het kalenderen daarvan, zooals thans in de Engelsche archieven volgens het plan van Sir John Romilly geschiedt, kunnen aanbevelen. De arbeid zou voorts niet behoeven beperkt te worden tot één tijdvak, b.v. van Willem III. Doch wij zouden met den geachten voorsteller niet het jaar 1568 als punt van aanvang kunnen aanbevelen. Dat punt is of te laat of te vroeg. Te laat, wanneer men over het geheel de meer wetenschappelijke krijgvoering in de Nederlanden in het onderzoek wil opnemen. Men zou dan moeten aanvangen met de inrigting der staande legers onder Karel den Stoute, en niet mogen vergeten dat Filips van Kleef, Heer van Ravenstein, tot de eerste schrijvers over krijgskunst behoord heeft, op het standpunt der wetenschappen in zijnen tijd, en dat Fl. van Egmont van IJsselstein, de Prins van Sulmone, Fil. de Lannoy, Hendrik van Nassau en anderen stelselmatig hebben krijg gevoerd. De eerste oorlogsdaden in onzen vrijheidsoorlog zijn daarentegen onzamenhangende, hoezeer dan ook schitterende, heldenfeiten; en zoo wij de wetenschappelijke krijgsgeschiedenis tot die van ons Vaderland in engeren zin moesten beperken, wij zouden dan bij voorkeur met een later tijdvak aanvangen, dat van Maurits b.v., toen zich, ook deels onder den invloed van de Engelsche en Duitsche legerhoofden, eene eigenaardig
Nederlandsche krijgsschool heeft ontwikkeld.</p>
<p>Wij mogen in geene verdere bijzonderheden treden over de
<pb n="157"/>inrigting eener zoodanige historische afdeeling aan het Departement van Oorlog. Dit is allerminst van onze bevoegdheid: het verblijve aan het hoofd van het Departement. Ook hij beslisse over hetgeen uitgegeven zal en kan worden. Ons dunken voorshands kalendaren of registers het meest wenschelijk.</p>
<p>Nog een enkel woord tot aanprijzing van ons denkbeeld. Het is bij ons noch nieuw noch vreemd. Toen de kundige Krayenhoff in 1807 door Koning Lodewijk met het ontwerpen van de organisatie van het dépôt generaal van oorlog werd belast, sloeg hij de aanstelling van een historiograaf voor, wiens werkzaamheid dus werd omschreven:</p>
<p>‘L'historiographe s'occupera d'écrire l'histoire militaire du Royaume; il se mettra a même de connaître tout ce qui peut la completer; il est en même temps chargé de la recherche et du recueil de tout ce qui peut avoir rapport à la tactique générale et particulière.’</p>
<p>Zijn voorstel werd goedgekeurd en in de organisatie opgenomen, welke bij besluit des Konings op den 20<hi rend="sup">sten</hi> December 1807, N<hi rend="sup">o</hi>. 11, werd gearresteerd. Schoon als historiograaf zeker Oudkapitein der Graauwbunders, Horace Georgy werd aangewezen en hem de gewis te schrale bezoldiging van ƒ 1600 toegekend, trad hij echter, om andere redenen, niet in functie. De historiograaf bestond alleen op het papier; maar de zaak was zoo weinig vergeten, dat in de overigens weinig vrijgevige instructie voor het korps Ingenieurs van 14 Januarij 1815, toch nog het volgende artikel wordt aangetroffen, V Hoofdstuk, art. 14.</p>
<p>‘De Kommandant-en-Chef van de genie te velde zal aan het Departement van Oorlog na elke afgeloopene belegering het journaal van dezelve, in de vereischte details geschreven en vergezeld van de daartoe betrekkelijke plans en teekeningen, binnen den kortst mogelijken tijd moeten toezenden. Gelijkerwijze zal hij handelen ten aanzien der gebeurtenissen bij het eindigen van elke campagne, ten einde
<pb n="158"/>die journalen in het archief van oorlog te kunnen doen opleggen <hi rend="spat">om te eeniger tijd te dienen als bijdragen tot de militaire geschiedenis van den Staat</hi>.’</p>
<p>Die tijd zij thans onder de verlichte bescherming van het geachte hoofd van het Departement van Oorlog gekomen, nu het voorstel van ons medelid het bewijs levert, hoezeer de zin voor wetenschap in de rangen van ons leger is ontwaakt en wij het geluk mogen hebben, in vrede de kunsten des vredes te beoefenen, al hebben die den oorlog tot onderwerp.</p>
<p>Uwe Commissie heeft derhalve de eer, U voor te stellen ook ditmaal gebruik te maken van het regt van initiatief, aan de Akademie tot het doen van voorstellen aan de Regering, in het belang der wetenschap bij Koninklijk besluit toegekend, en alzoo te besluiten, dat:</p>
<list>
<label>1<hi rend="sup">o</hi>.</label><item>deze Afdeeling verklaart, overtuigd te zijn van den voorraad van belangrijke bouwstoffen voor onze krijgsgeschiedenis aanwezig, en het van dringend belang acht die nader te onderzoeken en, zoo verre noodig, bekend te maken;</item>
<label>2<hi rend="sup">o</hi>.</label><item>dat zij echter meent, dat de vervulling van dezen wensch boven hare middelen en krachten is, en hoofdzakelijk van de Regering zou moeten uitgaan;</item>
<label>3<hi rend="sup">o</hi>.</label><item>dat het ook ter bereiking van dit doel haar wenschelijk voorkomt, dat er bij het Departement van Oorlog eene historische afdeeling worde ingerigt, zooals die te Parijs bij het Dépôt général de la guerre bestaat;</item>
<label>4<hi rend="sup">o</hi>.</label><item>dat Z.Exc. de Minister van Binnenlandsche Zaken worde verzocht, zijnen ambtgenoot van Oorlog van dit besluit te willen kennis geven, met mededeeling tevens van het voorstel en de nadere toelichtingen van den heer Knoop, benevens van het rapport daarop door uwe Commissie uitgebragt.</item>
</list>
<pb n="159"/>
<q rend="bq">[Na het uitbrengen van bovenstaand rapport had de volgende gedachtenwisseling plaats.]</q>
<p>De heer Knoop, wien het woord over het rapport verleend wordt, drukt zijne ingenomenheid uit met dit belangrijke en veel omvattende verslag. Alleen ten aanzien der gepastheid, om onze nieuwere krijgsgeschiedenis met het jaar 1568 te doen aanvangen, moet hij, in spijt van het oordeel der Commissie, bij zijn gevoelen blijven volharden, daar de tactiek, van dien tijd af, een nieuw en eigenaardig karakter heeft aangenomen. Overigens kan hij zich geheel met de conclusiën van het rapport vereenigen. Al moge de daarin aanbevolene maatregel tot eenige geldelijke opofferingen leiden, die uitgaven zullen wel besteed zijn. Hij zou met een verslag van soortgelijke strekking, in Frankrijk uitgebracht, waarin gezegd wordt: ‘La France est assez riche pour payer sa gloire,’ ook hier te lande aanraden, om voor zulke opofferingen niet terug te deinzen,</p>
<p>De heer Van den Bergh kan zich mede zeer goed met het rapport vereenigen. Hij had daarin alleen nog willen vermeld zien de stukken wegens de procedure ter zake van de overgave van Brazilië, en die betrekkelijk de verdediging van Ceylon, welke alle nog voorhanden zijn. Ook de heer Millies komt nog eens, na hetgeen hij reeds in eene vorige vergadering heeft in het midden gebracht, op het aanbelang der krijgsbedrijven onzer voorvaderen in de overzeesche gewesten terug, welke nog veel minder volledig bekend zijn dan de europesche. De heer Van den Brink doet opmerken, dat het gewaagd zou zijn het onmetelijk veld der overzeesche krijgsgeschiedenis te gaan betreden. Indien de Commissie haar onderzoek zoo verre had willen uitstrekken, zoo zou zij al lichtelijk aan het opmaken van haar rapport een twee- of drietal jaren hebben kunnen besteden.</p>
<p>De heer Ackersdijck is van meening, dat onze krijgsgeschiedenis zoo naauw met die onzes Vaderlands in het algemeen, bepaaldelijk met die van ons zeewezen en van onze overzeesche bezittingen, zamenhangt, dat zij daarvan niet wel kan worden afgescheiden, en dus niet als eene afzonderlijke afdeeling behoort behandeld te worden. Vele belangrijke bronnen voor de eene afdeeling zullen evenmin voor eene andere kunnen gemist worden. Ook bij het Departement van Marine en bij dat van de Koloniën zoude hij wenschen, dat dergelijke
<pb n="160"/>historische sectie opgericht wierde, als die welke men bij het Departement van Oorlog wil zien inrichten. De heer Van den Brink antwoordt, dat de Commissie van de juistheid dier aanmerking overtuigd is, maar dat zij vreest, door nog grootere uitbreiding aan het ontwerp te geven, de uitvoering onwaarschijnlijk, zoo niet onmogelijk te maken. Eenmaal op dien weg gekomen, weet hij niet, waar zij stil zou staan; want ook met de geschiedenis van onzen waterstaat, ja met die van de staatsinrichting onzer voormalige Republiek hangt de krijgsgeschiedenis ten naauwste zamen. Hieruit volgt wel, dat wie het eene gedeelte zal bearbeiden, in het andere vak geen vreemdeling mag wezen, maar geenszins, dat men al die vakken te gelijk zoude moeten bewerken. Daarenboven bestaan er bij het Departement van Oorlog antecedenten, die der Commissie bij de Departementen van Marine en Koloniën niet bekend zijn. - Het amendement van den heer Ackersdijck wordt in stemming gebracht en met 12 tegen 11 stemmen verworpen. De conclusiën van het rapport worden met algemeene stemmen aangenomen<note n="1)" place="foot">De Minister van Oorlog verklaarde zich bereid ‘om in ernstige overweging te nemen op welke wijze aan den uitgedrukten wensch der Afdeeling best zoude kunnen worden voldaan.’ Het is evenwel bij de ‘proefneming’ gebleven, die door de Commissie (zie blz. 146) werd aanbevolen, de uitgave namelijk van het journaal van Anthony Duyck, die zooals men weet onder het toezicht van kapitein L. Mulder tot stand kwam.</note>.</p>
</div>
<div type="chapter">
<pb n="161"/>
<head rend="h3">Thomas Babington, Lord Macaulay.</head>
<p>Onder zijne eerste berigten heeft de Spectator het ongeluk den dood te moeten aankondigen van een beroemd man uit den vreemde en de pligt valt hem te pijnlijker, omdat die man bepaaldelijk voor Holland veel waard was. Wij spreken van Thomas Babington, Lord Macaulay en ons nationaal eergevoel kan niet vergeten, dat de overledene in een onsterfelijk geschiedwerk aan Hollandsche beginselen de herschepping van Engeland, aan een Hollandschen vorst de vestiging van Engelands heerschappij en van Engelands weldadigen invloed op de vrijheid van Europa heeft toegekend. Onder zoodanigen indruk loopt ieder berigtgever gevaar lofredenaar te worden, indien niet de held van het tegenwoordig berigt ware geweest - Essayist.</p>
<p>Essayist te zijn hangt met de eigenaardigheid van den Engelschman zamen. Hij schrijft den indruk, door personen of gebeurtenissen op hem gemaakt, met al die vrijmoedigheid neder, waaraan het aangeboren gevoel van onafhankelijkheid hem door jarenlange oefening van burgerlijke regten gewend heeft. De Essayist heeft in zijne individueele overtuiging eene sterke vesting, zoo als ieder Engelschman in zijn huis een kasteel, en indien de Essayist daarbuiten van zijne regten
<pb n="162"/>doet blijken, hij heeft zich aan eenige voorwaarden te onderwerpen, opdat die regten erkend worden. Onkunde is voor den Engelschen schrijver het onvergefelijkste vergrijp en zijn vertoog, al ware het maar twintig regels of twintig boekdeelen lang, moet het bewijs leveren, dat de schrijver een grondslag van studie heeft, waardoor hij nog twintigmaal wijzer is dan hij in zijn vertoog blijken laat. Een tweede eisch aan den Essayist gesteld is, dat hij zich binde aan de regels van het gezond verstand: logisch in zijne redeneringen zij, en niet moedwillig gaten breke in hetgeen zedelijke en maatschappelijke orde heet, zaken, waarvoor de Engelsche natie geene diepzinnige omschrijvingen, maar de meest zinnelijke uitdrukkingen in algemeenen zin en zedelijken zin (<hi rend="spat">common sense and moral sense</hi>), gebruikt. Boven alles echter bestaat de waarde van den Essayist in de individualiteit van zijne beschouwingen, waaruit niet alleen hare innige zelfstandigheid blijkt, maar ook de moedwil om op hare uitingen dien stempel van oorspronkelijkheid te drukken, dat zij in elke andere sfeer, huishouding zou ik bijna zeggen, van redenering, als vreemdelingen der poort, niet als ingeborenen kunnen beschouwd worden.</p>
<p>Twee van Engelands historieschrijvers waren Essayisten: David Hume en Macaulay; maar bij Hume was het beschouwend wijsgeerige beginsel, bij Macaulay het praktisch aesthetische het levendigst: Macaulay zou buiten staat geweest zijn aan godsdienst en geloof een duurzamen schok te geven: Hume had geen hartstogt genoeg om dien aan clans en clubs mede te deelen en wonden van vijandschap open te rijten, waarvan de naden reeds geacht werden vergroeid te zijn. Toen Hume door zijn uitgever werd uitgenoodigd zijne geschiedenis van Engeland op nieuw te herzien, antwoordde hij: ik ben te oud, te dik en te rijk. Macaulay vergrijsde onder den arbeid, hield met uitputtende inspanning een instortend gestel bijeen en stierf van afmatting onder het voltooijen van zijn taak.</p>
<p>Geboren in 1800 te Rothley in Leicestershire, vond zich
<pb n="163"/>Macaulay reeds vroeg in een huiselijken kring, waarvan de bestanddeelen onmiskenbaren invloed hadden op zijne vorming. Zijn grootvader was een geestelijke van de Schotsche kerk geweest. Zijn vader had eenige jaren aan de westkust van Afrika doorgebragt en vandaar een ijver medegebragt voor de bevrijding der negerslaven, die, hoe verdienstelijk ook, echter een eenzijdig godsdienstigen tint had. Zijne moeder was van kwaker-afkomst en telde onder hare aanverwanten de beroemde schrijfster Hanuah Moore. Hare werken, Bunyans <hi rend="spat">Pilgrim's Progress</hi> en de Bijbel waren de boeken, waarbij Macaulay tot jongeling rijpte. Levendig nam hij daaruit scherpe omtrekken en schelle kleuren in zijne voorstelling op, en als kind onderscheidde hij zich als de verteller bij uitnemendheid onder zijne medemakkers. Maar toen waren zijne helden: Mozes en Melchisedek en Holofernes; later, aan de hoogeschool te Cambridge, behaalde hij lauwer op lauwer, en het kon niet anders of een jongeling van zijnen aanleg moest zich aangetrokken gevoelen door die zuivere plastiek, welke de voorstellingen der klassieke oudheid kenmerkt. Zelfs in zijne latere historische werken bewijzen de herinneringen van Homerus en Aristophanes al te zeer, dat bij zijne akademische ontwikkeling voornamelijk het aesthetisch-plastische beginsel op den voorgrond stond.</p>
<p>Macaulay was voor de balie bestemd; maar op den tweesprong des werkelijken levens stonden Philologia en Politica voor den knaap, elk om zijn beste deel tot zich te trekken. Zijn hart behoorde der eerste: zijn wil boog onder de dwingelandij der laatste, die een man van zooveel talent beurtelings gebruikte en beurtelings terug stiet, maar hem niet van hare leiding ontsloeg zonder hem het besef van staatkundige behoeften en den prikkel van staatkundige hartstogten te hebben ingeboezemd.</p>
<p>In 1826 plaatste hij in de Edinburgh Review een <hi rend="spat">Essay on Milton</hi>; het was een Essay, dat Macaulay zelf in lateren tijd niet tot zijne beste rekende, maar de beroemde Robert
<pb n="164"/>Hall las het, en hoog bedaagd en onder bittere ligchaamskwalen lijdend, besloot hij italiaansch te gaan leeren, ten einde de door den onbekenden jongeling gemaakte vergelijking van Milton en Dante beter te beoordeelen. Lord Lansdowne las het, en hij meende dat een man, die zoo goed over Milton schrijven kon, ook een goed staatsman kon worden: hij bezorgde hem eene aanstelling en later eene opengevallen plaats in het Lagerhuis voor een klein landstadje. Die echter van hem een redenaar in het parlement verwacht hadden als Burke of Sheridan, zagen zich bedrogen. Het artikel over Milton, dat al die verwachtingen had opgewekt, was naar Macaulay's eigene meening te zwierig, te hoogdravend, te zenuwachtig opgesteld en te veel op het schokken van gewaarwordingen berekend, en als Parlementslid toonde Macaulay spoedig, dat het zijne zucht niet was om als redenaar te schitteren. Voordragt en stem zouden een dergelijk streven hebben in den weg gestaan, en Macaulay zocht zijn steun in de deugdelijkheid der zaak, welke hij voorstond, in de geregelde kalme voorstelling der feiten, die hij behandelde, in de strenge redeneerkundige wijze, waarop hij uit zijne voorstellingen hare gevolgtrekkingen afleidde. Met dat al, en misschien juist daarom, luisterde men naar hem met aandacht en besliste eene redevoering van hem dikwijls over den uitslag van langgerekte debatten. Wanneer eens de Speaker de voordragten van Macaulay de beste noemde, die in het Lagerhuis werden uitgesproken, had hij vooral het oog op den blijvenden indruk, dien zij bij de lezing maakten. Een whigministerie had hem tot openlijke betrekkingen bevorderd: tot de whig-party behoorde hij van den bloede en het whig-bestuur, aan welks hoofd lord Grey destijds stonds, telde hem tot zijn krachtigste voorstanders, naast denzelfden Lord Stanley, bij wien hij in welsprekendheid verre achterstond, doch van wien hij het gewonnen heeft in getrouwheid aan zijne partij.</p>
<p>Het baarde eenig opzien dat hij een breuk maakte in zijn zoo gelukkig aangevangen staatkundige loopbaan. Hij nam
<pb n="165"/>eene overigens zeer aanzienlijke en zeer voordeelige aanstelling in Britsch-Indië aan en vertoefde daar drie jaren. Die jaren waren roemrijker voor den letterkundige dan voor den staatsman. Had de Essayist reeds vroeger den hoogen toon, welken hij voor Milton aansloeg, getemperd tot die sierlijke effenheid, welke zoo juist den geest weerspiegelde van dien Addison, over welken hij een later en beter Essay schreef, zijne heenreize naar Indië liet hem de gelegenheid voor het schrijven van zijn beroemd vertoog over Lord Bacon; die halve apologie, waarin hij over den schuldigen en zwakken staatsman zoo handig den mantel van genie wist te werpen, en de vrijspraak voor tijdelijk landverraad om den roem van duurzame verdiensten voor de wetenschap wist in te roepen. De lofredenaar van <hi rend="spat">Halifax and Trimmery</hi> daagde reeds in de verte: en het scheen alsof bij het verlaten van Europa, evenals bij het verlaten van de school van Cambridge, letterkunde en staatskunst andermaal voor hem op den tweesprong hadden gestaan. De geest van den ouden Essayist zegevierde, en de vermaardheid, welke hij uit het Oosten medebragt, was minder gegrond op eene welgevoerde ambtsbetrekking dan op twee Essays, een over Warren Hastings, het ander over Lord Clive, welke tot de beste vruchten van zijne pen worden gerekend.</p>
<p>De Essayist redde den staatsman. Macaulay had een wetboek voor Indië ontworpen, zoo slecht, dat zelfs zijn ijverigste vereerders geen glimp van verontschuldiging kunnen uitdenken. Alles wat hij er geleerd had, was Engeland te leeren zien van gene zijde van den Oceaan. Zijne lofredenen op Hastings en Clive vormden welligt daarom te eer een voor Engelsche ooren zoo harmonisch geheel, omdat Macaulay weinig anders had ingeademd dan den dampkring der Engelsche zamenleving van Calcutta, en het behoorde zelfs tot zijne eigenaardigheden, dat hij de studie van het Sanskriet niet alleen verachtte, maar zelfs de beoefening dier taal bij het openbaar onderwijs in Indië bestreed. Hier stond Macaulay gelijk met de duizend touristen, welke zijn vaderland jaarlijks
<pb n="166"/>op het vasteland aan wal zet. <hi rend="spat">Coelum, non animum mutant</hi> - die trotsche Britten. Engeland, zoo als hij het opvatte, en de kring van geestbeschaving, zoo als hij die uit degelijke studie had ingezogen, waren voor zijn talent toereikend, om die uit te zetten tot een arbeid des geestes, welke ons eerbied inboezemt, maar die toch altoos blijven zal een bijna onberispelijk gewrocht eener talentvolle - subjectiviteit.</p>
<p>Hoe weinig indruk de voor hem nieuwe hemel van de oude wereld op Macaulay gemaakt had, wij ontwaren het met eenigen weerzin uit zijne schriften, waarin geen enkele gedachte door de zon van het Oosten gestoofd is, geene enkele zinsnede den slanken plantengroei van den keerkring nabootst. Bij zooveel aanleg, bij zooveel wetenschap, gepaard met zooveel ervaring, slechts Engelschman en klassiek te blijven! - waarlijk het wekt onzen wrevel, indien niet de gedachte dien temperde, dat een magtige genius hem belet had buiten zijn kring te gaan, om binnen dien kring al de schatten van zijn geest uit te putten. Hadde de ouderwetsche philoloog nog ten minste iets van den wereldzin van vader Herodotus overgenomen. Maar neen; nauwelijks was Macaulay in Engeland teruggekeerd, of zijne nieuwste herinneringen doken onder voor die van de school, waarin hij zich gevormd had; en de <hi rend="spat">Lays of ancient Rome</hi> gaven in 1842 het eerste blijk dat de dichter, de Essayist, Macaulay in zijn vaderland was teruggekeerd en zich binnen den ouden kreits zijner studiën zou bewegen.</p>
<p>Vroeger - wij haasten ons hierop terug te komen - reeds als jongeling had Macaulay roem als dichter verworven; en zijne verzen maakten te dieper indruk, omdat hij een anderen toon van beschrijvende poezy aansloeg, dan destijds de <hi rend="spat">Lakepoets</hi> in de mode hadden gebragt. Hij beschreef groote historische feiten en jeugdig, als hij was, natuurlijk uit het standpunt van zijn landaard: de ondergang van de Spaansche Armada, de zegepraal van Hendrik IV in den slag van Ivry
<pb n="167"/>waren de onderwerpen, waarin hij geacht werd het gelukkigst te slagen. Toen hij weder de lier opvatte, putte hij zijn stof uit Livius. Hij gevoelde de fabel die bij dien schrijver der historie in den schoot was gevallen; Livius was de groote dichter en schilder van historische tafereelen en in beginsel en strekking misschien de Romeinsche Whig zoo als Macaulay de Engelsche was: edeldenkend genoeg om aan de Manliussen en Appiussen den lof, dien ze verdienden, niet te onthouden; maar toch met volklievende Torys zoo als de Valeriussen en Quintiussen het meest ingenomen en op de hand van fatsoenlijke plebejers zoo als Licinius en zijn eigen stamgenoot Livius Drusus. Onder Macaulay's <hi rend="spat">Lays of ancient Rome</hi> verdient vooral zijne beschrijving van den slag bij het meir Regillus hooge onderscheiding. Livius als beschrijver van heldenzangen, moest, gelijk hij Macaulay aantrok, wederkeerig op Macaulay dien invloed uitoefenen, dat hij de dichterlijkste schrijver van de Engelsche geschiedenis werd.</p>
<p>Nog eene episode uit Macaulay's openbaar leven, eer wij tot hem als geschiedschrijver overgaan. Op nieuw werd hij in het Parlement gekozen, zelfs nam hij deel aan het whigministerie, dat zich onder Lord John Russel in 1846 vormde. Daar kwam de staatstoelage voor de school van Maynooth ter sprake en Macaulay trad op als de verklaarde voorstander dier inrigting; maar zijne kiezers te Edinburgh met hunne herinneringen van Schotsche kerk en Schotsche godgeleerdheid waren de hardnekkige tegenstanders van een maatregel, die de katholieken te gemoet kwam zonder hen te bevredigen. Reeds in 1847 wierpen zij hem uit 's lands vergaderzaal. Strekt het tot Macaulay's eer? wij gelooven ja, zelfs na zijnen dood heeft het niet aan stemmen ontbroken, die hem gevoelloosheid van hart en wankelbaarheid van staatkundige overtuiging toeschreven: maar ééne deugd, die van verdraagzaamheid, zou niet zijn staatkundige loopbaan verstoord en door zijne schriften een duurzamen luister hebben verspreid, indien zij niet geworteld ware geweest in een opregt medegevoel voor onver-<pb n="168"/>diend lijden en versmade onnoozelheid; in eene overtuiging dat er eene zedelijke wet bestond, krachtiger dan elk imperatief mandaat van de magtigste kiezers.</p>
<p>&nbsp;</p>
<p>Het heeft onze eeuw waarlijk niet aan groote geschiedschrijvers ontbroken. Mignet en Thiers, Cantù en Prescott, von Raumer en Guizot, en dien wij misschien het eerst van allen hadden behooren te noemen: Leopold Ranke, zullen voorzeker hunne eeuw en den kring hunner lezers overleven om eene duurzame plaats in te nemen onder de priesters, wier namen Clio op hare koperen tafels schrijft. Maar geen van die allen nam de eereplaats, welke de nakomelingschap behoort toe te wijzen, zoo spoedig onder zijne tijdgenooten in, van geenen werd de meerderheid zoo algemeen erkend, zelfs door dezulken, die zijne uitspraken wraakten, en tegen zijne voorstellingen hunne stem verhieven, als van Macaulay. Toen in 1848 de twee eerste deelen van zijne Engelsche geschiedenis in het licht verschenen, stond niet alleen zijne eigene natie stom van verrukking voor het meesterstuk, maar over het geheele vasteland werd het boek in vertalingen of nieuwe uitgaven rondgedragen en aan ieder geschiedschrijver in zwachtels werd geleerd dat geen andere baan hem tot toejuiching zou leiden, dan indien hij de voetstappen van Macaulay drukte. Wat was het geheim van dien ongemeenen opgang?</p>
<p>Een Engelsch geschiedschrijver had voorzeker, inzonderheid in die dagen, iets voor boven elken anderen die tot eene andere natie behoorde. Het overige Europa was door omwentelingen, partijschappen, teleurstellingen en herboren verwachtingen geschokt. Dof hadden deze weerklonken op het krijtgebergte aan gene zijde van het kanaal, en zoo dikwijls er iets van politieke beweging in Engeland trilde, vertolkten de natiën van het vasteland die trilling in hare eigene taal en meestal in overdreven bewoordingen. Te weinig werd het beseft, hoe vreemd het Engelsche staatsleven aan dat van het overige Europa was gebleven; hoe weinig eene natie, die
<pb n="169"/>den schok der groote staatsomwenteling weinig had gevoeld, de sympathiën of antipathiën kon deelen, welke door elders bestaande behoeften waren opgewekt. Wanneer men zich al te dikwijls bedrogen heeft gevonden door het kompas van verwachting en vrees naar de staatkunde van Engeland te rigten, niet minder waren zij teleurgesteld, die de lessen van staatswijsheid ten hunnen behoeve van Engelsche geschiedschrijvers verwachtten. Southey en Lord Napier, Sir James Mackintosh en Lord Mahon, welke overigens hunne verdiensten zijn, ook zij hebben, waar zij zich op vreemd terrein bewogen, even weinig de hartader van het overig Europa geroerd, als toen Roscoe de geschiedenis der Medici of Thirlwall de geschiedenis van het oude Griekenland verhaalde.</p>
<p>En ondanks die herhaalde teleurstelling bleef het publiek van Europa gespannen, zoo dikwijls een Engelsch geschiedschrijver zich verwaardigde de pen op te vatten over zaken, welke voor geheel Europa van belang werden geacht. Men verwachtte van zijne onverschilligheid onpartijdigheid, van zijne koelheid een juist oordeel. Was het wonder dat een kreet van toejuiching opging toen het publiek eindelijk op twee Engelschen stiet, die door en door Engelsch, nogtans noch koel noch onpartijdig waren: Macaulay en Carlyle?</p>
<p>De geschiedenis van het verledene is voorzeker de beste les voor de toekomst; maar alles hangt er van af hoe men de les geeft. De kronijkmatige opsomming der feiten heeft slechts voor den onderzoeker waarde. De wijsbegeerte der geschiedenis, zooals men die noemt, laat zich kwalijk in de afzonderlijke geschiedenis van een volk of van een tijdvak aanwijzen, zonder dat de theorie òf hare leemten laat zien òf op de feiten eene wreede kunstbewerking oefent. De geschiedenis der idee in den loop der gebeurtenissen zamengedrongen is doorgaans eene baatzuchtige rechtvaardiging van de beschouwingen des schrijvers zelven: en al hadden dergelijke geschiedenissen niet ten gevolge van menigvuldige misleiding het vertrouwen van het nadenkend publiek ver-<pb n="170"/>speeld, zeldzaam zijn het die, welke het gewone publiek met graagte geniet. Een zekerder middel is er voor populariteit: het is wanneer de geschiedschrijver zich op het standpunt van zijne tijdgenooten en van hunne beschaving weet te plaatsen en in hunne woorden en in hunne begrippen de personen en feiten vertolkt, welke het door hem behandelde tijdvak hem toevoert.</p>
<p>Eéne onderstelling is daarbij voor dien geschiedschrijver onmisbaar. Het is deze dat het bestaande beter is dan het vroegere, dat de wet van vooruitgang de wet der geschiedenis is, en dat al staat het tegenwoordige lager dan het verledene, ten opzigte van roem, van magt, van zedelijkheid zelfs, het evenwel volkomen bevoegd is om het verledene beter te begrijpen en beter te beoordeelen.</p>
<p>Die overtuiging was bij niemand levendiger dan bij Macaulay en hij heeft haar verkondigd op cene wijze, welke zijne geschiedbeschouwing in het kort karakteriseert. Bij hem geene theoriën over het gelijkmatige van de wereldontwikkeling met de ontwikkeling van de menschheid: geene beschouwingen a <hi rend="spat">priori</hi> over de noodzakelijkheid der volmaakbaarheid: geene gevolgtrekkingen a <hi rend="spat">posteriori</hi> uit eene geschiedenis der wereld of der beschaving in hare ruwste omtrekken maar desniettemin in de meest mogelijke algemeenheid opgevat. Neen, het lag in zijne rigting, dat eene stelling voor hem overtuiging werd, wanneer hij haar tot de helderste aanschouwelijkheid vermogt te brengen. Waar een sprekend beeld eene gedachte vertegenwoordigde, gold het beeld voor bewijs. ‘Wie aan het strand der zee’, zeide hij ergens, ‘den vloed voor een oogenblik ziet, kan meenen dat de golven achterwaarts vloeijen: wie ze vijf minuten gadeslaat, kan denken dat zij grillig nu eens komen en dan eens gaan. Maar wie van kwartier tot kwartier gaat en terugkomt, zal waarnemen dat zij hoe langer hoe hooger stijgen en hoe langer hoe meer van het land bedekken. Zoo is de gang der menschheid.’ Het beeld, wij erkennen het, is fraai en tref-<pb n="171"/>fend, maar wie daaruit een bewijs putten wil, moet niet gedurende één etmaal ebbe of vloed gadeslaan, maar over jaarduizenden; niet over een enkel strand, maar over zoovele als er door den oceaan bespoeld worden, zijne blikken uitstrekken, om te weten hoeveel het strand onder den slag der golven is afgenomen, en om te beslissen, of wat hier is afgeslagen, niet ginds aangeworpen is: of niet de Prediker zou zeggen, dat alle dingen, ook de zee der beschaving, hare vaste maat hebben?</p>
<p>Die beschouwing van Macaulay moge aan eene behoefte van zijnen historischen kunstzin hebben beantwoord, zij vond een eigenaardigen steun in de leer der staatkundige school, waartoe hij behoorde. In de dagen van gisting waarin Macaulay als historieschrijver optrad, stonden de Engelsche whigs met den eenigermate onevangelischen regel: dat men nieuwe lappen op een oud kleed kan zetten, zonder dat het oude kleed scheurt, in het midden tusschen eene partij, welke de oude scheuren en vlekken slechts te eerwaardiger vond, omdat zij de onmagt van ongeroepen lappers bewezen, en eene andere, die en smid en lapwerk ongepast achtte voor een anders gevoed en anders gegroeid lichaam, dat zelf den vorm en de maat voor een nieuw kleed moest aan de hand doen. Het was Macaulay's roeping geworden, het stelsel zijner partij tegen dat van de hoogkerk, zoo wel als tegen dat van de radikalen van het jonge Engeland te verdedigen. Het kleed der Engelsche constitutie dagteekende inzonderheid van de omwenteling van 1688 en de whigs hadden destijds de schaar gevoerd. Er lag hun nakomelingen aan gelegen te bewijzen, dat de Engelsche natie, na al de rampspoeden en ziekten aan haren groei verbonden, dat tijdperk van volwassenheid had bereikt, waaruit alle verdere ontwikkeling regelmatig moest volgen: dat de ontworpen constitutie een kleed was, dat slechts versteld behoefde te worden om John Bull, hetzij hij in omvang toenam of inkromp, hetzij kwalen des ouderdoms, hetzij de gevolgen van uitspattingen hem
<pb n="172"/>folterden, te passen. Wie zich de voorrede van Macaulay voor zijne geschiedenis van Engeland herinnert, weet, dat hij de reuzentaak op zich had genomen, om de geschiedenis van Engeland, sedert de omwenteling van 1688 tot op eenen tijd binnen het geheugen der thans levenden, te beschrijven en wel opzettelijk om door het heden aan het verleden te binden, aan te wijzen dat de laatste 160 jaren voor Engeland jaren waren geweest van ligchamelijken, zedelijken, verstandelijken vooruitgang, voor welken de troonsbestijging van Willem III de kiem had doen ontspruiten.</p>
<p>Het is mij niet mogelijk te zeggen sedert wanneer door Macaulay het plan om die geschiedenis te schrijven is gevormd. In zijne Essay's over Hallam's <hi rend="spat">Constitutional History</hi>, over de gedenkschriften van Hampden, over Lord Temple had hij vele van diezelfde denkbeelden ontwikkeld, welke hem later bij zijn groot geschiedkundig werk tot leiddraad verstrekten. De naaste aanleiding voor zijn werk en voor de strekking, welke hij daaraan gaf, mag wel het voorbeeld zijn geweest van een anderen uitstekenden Schot, Sir James Mackintosh. Jaren lang had deze voor de geschiedenis van de omwenteling van 1688 de bouwstoffen ook op het vaste land bijeengebracht, maar zijn arbeid was nog niet voltooid, toen de dood hem overviel; en een ander nam de zorg voor de uitgave der fragmenten van het werk op zich. Sir James was in zijne jeugd een hartstogtelijk bewonderaar geweest van de beginselen der Fransche omwenteling, maar had langzamerhand den gang gevolgd, welken de meening zijner natie insloeg en was allengs een bezadigd liberaal geworden, even ver verwijderd van de zucht tot terugwerking der Tory's als van de onrustige bewegelijkheid der radicale hervormers. In dien geest zette hij zich aan het schrijven van zijne geschiedenis en kon niet anders dan aan de omwenteling, die hij beschreef, als aan de beste weldaad voor zijne natie, eene opregte hulde brengen. Maar de latere bewerker en vervolger van zijn arbeid bleek slechts een geopend oog te
<pb n="173"/>hebben voor de onvolkomenheden en de onreinheden, welke die nieuwe orde van zaken hadden aangekleefd. Macaulay, die het werk van Mackintosh gedurende zijne reis naar Indie onder het oog kreeg, viel den ontrouwen wilsbezorger met hevigheid aan, en stelde het verraad aan de nagedachtenis van Mackintosh gepleegd met bitterheid ten toon.</p>
<p>De taak, welke de dood aan Mackintosh uit de handen genomen had, vatte Macaulay op. Eenstemmig, althans ten naastenbij, in meening met zijn voorganger, was hij echter te zelfstandig om zich aan de beperkingen te houden, welke gene zich bij het opzetten had voorgeschreven. De rijke voorraad bouwstoffen, door Mackintosh bijeengebragt, viel in handen van zijnen opvolger en deze doorzag nog beter, hoe veel meer er van die bouwstoffen te maken was, vooral wanneer die door voortgezette nasporing verrijkt, en naar zelfstandig inzigt werden bewerkt. Bij het ontwerpen van zijn plan beging Macaulay de fout, welke hij zoo geestig in een zijner Essay's aan den uitgever der gedenkschriften van Lord Burleigh had verweten en berekende niet dat, in de ongelukkige dagen na den zondvloed, zeventig jaren of daaromstreeks een goede levensduur voor een mensch geacht wordt.</p>
<p>Ondanks al de bewondering, die de eerste deelen van Macaulay's werk bij hunne eerste verschijning opwekten, herinneren wij ons hoe er geschimpt werd over de breede ruimte, welke Macaulay voor de inleiding tot zijn verhaal vorderde. Het was echter onbillijk hem te verwijten dat hij zijne geschiedenis ophaalde van den tijd der Saksen en Noormannen. Wij moeten erkennen dat hij zich gehaast heeft om in één enkel hoofdstuk de feiten voort te drijven tot op de herstelling van Karel II. Maar dat hij van toen af met langzame naauwkeurigheid de gebeurtenissen voetstaps voortleidde, was eene behoefte van zijne rigting. In het tijdvak van Cromwell hadden zich al de grondstoffen in woesten strijd vertoond, welke door latere omstandigheden tot het kosmisch geheel der constitutie van 1688 werden geordend. Wel keurde Mac-<pb n="174"/>aulay's aangeboren gematigheid en zucht voor orde, de stuipen stormachtige verschijning, welke van de eerste gisting dier grondstoffen onafscheidelijk was, niet goed; maar hij huldigde daarin de levenskiemen eener nieuwe orde, welke de oude schepping vervangen moest; en daarom was het noodzakelijk dat hij beider worsteling voorstelde als die van den dood tegen het leven. Bij het aan Macaulay eigen talent om vooral door kracht van voorstelling zijne lezers in te nemen, kon het niet anders of hij moest zwarte slagschaduwen werpen over al hetgeen door de omwenteling van 1688 overwonnen werd. Slaat hem gade, waar hij het grootsche feit verhaalt, dat aan de groote omwenteling voorafging: de regtspleging over de bisschoppen. De beweging, door die gebeurtenis te weeg gebragt, was voor een verhaler als Macaulay een veel te verleidelijk onderwerp dan dat hij niet met levendige kleuren al die wisselingen van vrees en verwachting, welke het gevoel der natie onderging, zou hebben afgemaald. En evenwel hoe koud, hoe schamper blijft hij zelf voor de slagtoffers of helden van die gebeurtenis; voor den steiloor aartsbisschop Sancroft en zijnen
verdediger Heneage Finch. De schotsehe nonconformist had namelijk voor hen geene sympathie en met zekeren wellust zag hij het prerogatief der kroon met het prerogatief der kerk in strijd, omdat van beider worsteling die verdraagzaamheid, welke hem dierbaar was, het gevolg zou zijn. - Hooggeprezen, wereldberoemd zou ik bijna zeggen, is Macaulay's derde hoofdstuk over den Staat van Engeland in 1685. Het vorderde de diepste studie, gepaard met het levendigste voorstellingsvermogen, om zoo in bijzonderheden uit te werken, hoe in die dagen alles bar en onvruchtbaar was van Dan tot Berseba; maar niemand, zelfs Macaulay niet, zou zich die pijnlijke schildering hebben getroost, indien niet de tegenwoordige toestand in bijna tooneelmatigen flikkerglans op den achtergrond zijner verbeelding schitterde, indien hij niet de behoefte gevoeld had waar te maken, dat alles in de geschiedenis de wet van vooruitgang volgt, en dat voor
<pb n="175"/>Engeland de troonsverheffing van Willem III het middel en het waarmerk tevens van dien vooruitgang was. De feiten zijn, wij gelooven het, waar en naauwkeurig; maar hunne zamenstelling en bijeenhooping is die van den pamphlettist, en van een die zich gevoed heeft aan de gal van pamphlettisten, die, tijdgenooten van dien toestand, te zeer daarvan het drukkende gevoelden om voor hetgeen daarin verschoonlijk was een woord van verschooning over te hebben. - Volgt Macaulay waar hij de hooglanders der oude clans aan het beschaafd Europa verraadt als havelooze vagebonden en rustverstorende schapendieven. Een schok van verontwaardiging doortrilde bij het aanschouwen van dat tafereel geheel Schotland, dat te zeer aan oude bouwvallen, aan oude balladen, aan oude herinneringen hechtte, om te gedoogen dat de helden van Walter Scott dus uitgeschud op de openbare straat werden gesmeten. Het is mogelijk, dat Macaulay tegenover zijne hooglandsche landgenooten gelijk had, maar het is zeker, dat hij den nacht nog zwarter teekende, omdat hij over Schotlands nijvere, protestantsche, diepdenkende en grondig geleerde burgerij, welke eindelijk over die clans had gezegevierd, al den gloed der middagzon moest trachten te werpen.</p>
<p>Was de schaduw, waarmede Macaulay sommige zijner figuren, sommige zijner voorstellingen wist te omhullen, een daad van opzet met volle zelfbewustheid bedreven, en desniettemin de werking van een aangeboren prikkel, van een invloed der atmospheer welke hem omgaf, zijn aanleg was te zedelijk, zijn geest te gezond, zijn kunstenaarszin te ontwikkeld, dan dat zijn wereldbeschouwingen in pessimisme konden ondergaan. De zwarte voorstellingen waren de foelie van het spiegelglas, waarin zich heldere beelden mogten weêrkaatsen.</p>
<p>Verheft hier fier uwe borst, Hollander en landgenoot. Het heldendicht van Rotgans hebt gij vergeten - het is te verontschuldigen, ofschoon eene enkele vlaag van poëzy diens dichters getrouwer herinnering had verdiend. Doch het zij zoo; - alles is verzwolgen en opgelost door den lofzang,
<pb n="176"/>dien Macaulay voor Willem III en zijne Nederlanders aanhief.</p>
<p>Wij, Nederlanders, hebben eene Oranje- en eene Keezen-literatuur. Van de laatste is Willem III doorgaans het slagtoffer, en de eerste heeft nooit zulke stoute lofredenen over een vorst, welke ze niet uitlokte, gehouden, als Macaulay het in zijne geschiedenis deed. Voor de verbeelding van ons, Nederlanders, staat in Willem een vorst, die berekende toen hij zwakkelijk kind was, en die berekende toen hij aan het einde van een vijftigjarig werkzaam leven den hals brak<note n="1)" place="foot">[Het is bekend dat Willem III door een val van zijn paard het sleutelbeen brak en dat dit de aanleiding was van zijn dood, - zoo als dan ook in het Pluksel van een volgend N<hi rend="sup">o</hi>. van den Ned. Spectator werd opgemerkt. B.v.d.B. antwoordde daarop: Er zijn altoos halzen geweest, die niets dan een hals te breken hadden, en die daarom op dat ligchaamsdeel bijzonder keurig waren. Van hen is in het spraakgebruik de eigenaardigheid overgegaan, dat <hi rend="spat">den hals breken</hi> gelijk gesteld wordt met <hi rend="spat">onverwacht sterven</hi>, hetzij de duivel, hetzij eigene onvoorzigtigheid des slagtoffers daaraan aandeel hebbe. In den laatsten zin brak Willem III den hals en daar de steller van de beschouwingen over Macaulay in het aangehaalde stuk juist aangevangen had met Keezeu- en Oranje-overlevering ten opzigte van dien Vorst tegen elkander over te stellen, ware het mogelijk, dat hem het Keezen rijmpje in het hoofd was blijven hangen:
<lg type="poem">
<l>De derde Willem brak den hals.</l>
</lg>
Intusschen de historia morbi van den plukselmaker is volkomen juist en hij berinnerde ons het Oranje-rijmpje dat, hoe praktisch van strekking ook, echter tot dasverre meer heeft beloofd dan gegeven:
<lg type="poem">
<l>Hij (Koning Willem) steeg te paard en reed daar heen;</l>
<l>Hij viel en brak zijn sleutelbeen.</l>
<l>Komt, laat ons allen rijden henen</l>
<l>En breken onze sleutelbeenen.]</l>
</lg></note>; die Stadhouder werd, zonder dat zijn jeugdig gelaat gloeide van eerzucht en wien een koningskroon werd opgezet, zonder dat dezelfde stijve trekken zich ontrimpelden van verrukking; een vorst, aan wien ons vaderland, wanneer het berekent, innigen dank verschuldigd is, maar die de nagedachtenis der natie niet aan zijnen persoon heeft weten te binden, noch door de
<pb n="177"/>welsprekendheid van Willem den Zwijger, noch door de krijgstrofeeën van Maurits, noch door de verfranschte vormen van Frederik Hendrik, noch door de hoopvolle loszinnigheid van Willem II, maar die aan het einde van de rij dier vorsten stond, om, met al de kilheid en met al de eerwaardigheid van den dood, het hek te sluiten achter al die vorsten en een stadhouderloos tijdperk aan de andere zijde te laten.</p>
<p>Eilieve: ziet dien vorst bij Macaulay weder. Groote denkbeelden, even als groote hartstogten bezielen hem, zoo als eene halve eeuw vroeger den onsterfelijken Gustaaf Adolf. Zijn zin is vrij en zijn blik ruim, alsof slechts de nevelen, welke van onze duinen afdalen, die ten onzent hadden gespannen en bekrompen. In Nederland hebt gij hem gezien, dapper bij uitstek in den slag van Senef, toen hij zich met zenuwachtige roekeloosheid te midden des gevaars waagde, en er zich met krampachtige koelbloedigheid uitredde, terwijl de getrouwen van zijn huis een muur vormden of als een muur instortten om het kind der Voorzienigheid; maar zich als Caesar met het schild vooruit stortende in den strijd tegen de Nerviërs, als Bonaparte met het vaandel op de brug van Arcole, zoo hebt gij hem alleen bij Macaulay gezien, wanneer onze prins zich aan den stroom van den Boyne waagt, en den aarzelenden Jacobus met verbazing slaat door zijne stoutmoedigheid. Wij, Nederlanders, kennen van Willem III de bijbelsche aardigheid tegen Witsen over de afwisseling van het <hi rend="spat">Hosanna</hi> en het <hi rend="spat">kruist hem</hi>: zijne trotsche uitvallen over het voorgeslagen huwelijk van de prinses van Conti, en over de hem opgedragen kroon van Engeland, als eerste onderdaan zijner vrouw; maar voor ons, Nederlanders, heeft nooit die gekromde neus een lagchend woord van die dunne lippen geaccentueerd; voor ons is nooit eene diep gevoelde waarbeid in een welgeronde spreuk uit dat gesloten gemoed opgeborreld! Toch is bij Macaulay Willem III geestig, gevat op antwoorden, met den mond vaardig als met het zwaard en met een kort woord bespottend of kastijdend, wie ver-<pb n="178"/>achting of terechtwijzing verdienden. De prins, die in Nederland de afgod van kerkgeloovigen en Voetianen was, bleek volgens Macaulay de verdraagzame bemiddelaar tusschen Episcopalen, Puriteinen en zelfs roomschgezinden met even veel opregtheid, als waarmede zijn groote voorganger Willem I zich in de Nederlanden tusschen de
partijen had gesteld. Ons vaderland gewaagt van het gebed, dat Maria van York eenmaal voor haren echtgenoot opzond, toen hij zijn gevaarvollen togt ondernam en tevens van de knagingen van berouw, toen die hem kinderlijk verkleefde gade niet meer het paleis van Windsor opluisterde; aan Macaulay was het voorbehouden, aan het huwelijk van Willem III den schijn van een voorbeeld van echtelijke trouw en aan Elizabeth Villiers dien van de welmeenende Egeria van dezen onberispelijken Numa te verleenen.</p>
<p>Ik heb niet de minste neiging de voortreffelijkheid van Willem III te betwisten; maar ik neem akte van het feit, dat de held van Macaulay in strijd is met de overlevering niet alleen van Holland, maar zelfs van Engeland.</p>
<p>Was Willem III eenmaal de zon in het wereldstelsel van onzen geschiedschrijver, wat zich derwaarts keerde of daarom heen den naasten kring beschreef, moest uit dat middenpunt van licht gloed en warmte ontvangen. Wat zich daarvan afwendde, daarover verdikten zich de schaduwen van den nacht. In Macaulay's <hi rend="spat">Inferno</hi> zweven u als verdoemde spookgestalten tegen al wat de partij van Rome en Frankrijk hield; voor Barillon geene verontschuldiging in zijn uitnemenden geest van opmerking: voor d'Avaux geen pleidooi ten voordeele dier uitstekende staatkunde, die hem ten allen tijde den onmisbaren raadsman bij alle onderhandelingen maakte; ter eere van Lauzun geen ballade ten gunste van den vrolijken avonturier, die fransche galanterie met fransche ridderlijkheid paarde; zelfs geen eerbied voor den fieren koning, die Frankrijk uit het slijk van Mazarin tot de meest gevreesde monarchie verhief: - <hi rend="spat">una omnes tenet nox</hi>. - Zoo ik
<pb n="179"/>naast Macaulay's <hi rend="spat">inferno</hi> een <hi rend="spat">purgatorio</hi> aannam, dan zou ik naar zijne voorstelling Episkopalen en Tory's en geesten zonder beginsel zien woelen in eene worsteling van onzekere uitkomst, maar een dier geesten uit de gevangenis het hoofd zien verheffen, omdat hij het onafgebroken bleef wenden naar het licht, dat in Willem III opging en omdat hij zich zelf oploste in aanhankelijkheid aan de constitutie van 1688. Georg Savile, Lord Halifax, is de Abbadonna van de Messiade van Macaulay. - Zijn <hi rend="spat">paradijs</hi> is daarentegen vol Hollanders, zelfs ten nadeele van de Engelschen, omdat de eerste nader nog dan de tweede om zijn gevierden held stonden. Ik laat daar, dat Macaulay aan de staatkundige bekwaamheden en inzigten van Fagel, Dijkvelt, van Citters regt laat wedervaren; ik laat daar, dat hij met eene zelfvoldoening, die het nationaal gevoel kwetsen moest, al de schande van de nederlaag van Bevesier op de Engelschen en hunnen admiraal Torrington geladen, en al de eer aan onze Hollandsche zeelieden: Cornelis Evertsen de Jonge, en Callenberg toegewezen heeft; maar wij, Hollanders, wisten het toch, dat de lauweren van Ginkel hem reeds in zijnen tijd door zijne engelsche medestrijders waren betwist en dat de beste naam, dien Willem Bentinck heeft nagelaten, deze was, dat hij de zelfopofferende vriend van Willem III was geweest. Zoek nu echter beide in de geschiedenis van Macaulay terug en gij vindt er den eersten zoo geplaatst naast de reusachtige gestalte van het dappere en eerlijke Iersche legerhoofd, Sarsfield, dat de schaduw op dezen valt, en den tweeden zoo gelijken tred houdend met eene der eerste beroemdheden uit de eeuw van Condé en Luxemburg, met den maarschalk de Boufflers, dat gij niet weet, wie in de schaal van heldendeugd de voorkeur verdient. De Muze ook der Nederlandsche historie is aan bescheidenheid gewend en een schuchtere blos, als die eener bekranste <hi rend="spat">rosière</hi>, bedekt haar gelaat, wanneer hare
lievelingen zoo worden geprezen.</p>
<p>Voor ééne beproeving heeft het lot Macaulay bespaard.
<pb n="180"/>Wat zou hij gedaan hebben, zoo met het jaar 1702 zijn groote held hem ontvallen was en hij een ander brandpunt, van waar licht en schaduw uitging, had moeten zoeken?</p>
<p>Wij doen de vraag in vollen ernst, omdat wij den vinger meenen gelegd te hebben op de kwetsbare plek van Macaulay als geschiedschrijver. Voor Macaulay is de geschiedenis het zamenstel van de handelingen van menschen, en die handelingen bestudeert hij uit een zedelijk praktisch oogpunt. Hij bestudeert ze: ik zeg het met nadruk. Want het is ongeloofelijk, hoeveel studie Macaulay aan staatsoorkonden, aan officiele briefwisselingen, aan pamfletten en preeken, aan gedenkschriften en processtukken uit den tijd, dien hij beschreef, ten koste heeft gelegd. - Om dien tijd naar waarheid voor te stellen? - Neen. Het is ongeloofelijk, hoe Macaulay met naauwkeurigheid de slagvelden heeft opgenomen, waar zijne helden streden, de steden en streken bezocht, waar zij geboren waren en geleefd hadden, hoe hij afgedaald is tot in de verborgenste hoeken van het volksleven, waar hij taal, zeden en herinneringen heeft nagegaan. - Om eene zuivere afbeelding te geven van de feiten, die hij dacht te beschrijven? - Neen. De tijd gold hem weinig; de feiten waren het gewrocht van de menschen: die menschen te zien in het levendigste licht der verbeelding, die menschen aan het werk te zetten, volgens den indruk, dien hij na lange beschouwing van elk hunner verkregen had, was hem alles.</p>
<p>Honderdmalen is het gezegd, de schilder beeldt niet de natuur af, zoo als zij is, maar hij geeft den indruk terug, welken zij op hem maakt. De waarde van den kunstenaar hangt niet af van het voorwerp, dat hij voorstelt, zelfs niet van de beschouwingen, waartoe dat voorwerp bij ieder ander aanleiding geeft, maar van de kracht van den indruk bij hem zelven, welken hij in zelfstandig scheppingsvermogen openbaart. Welk is het feit, dat hier teruggegeven moest worden en wie is de schilder? Het is eene geschiedenis, niet uit oude gedenksteenen op te delven, niet de geschiedenis eener
<pb n="181"/>vreemde natie, noch van een verstorven tijdvak, dat slechts in eene vreemde taal blijft leven. Wie is de schilder? - een man in de school der klassieke oudheid gevormd, vreemder aan wijsbegeerte dan aan poëzy; vol van die praktische zedelijkheid, welke het talent zijner natie is, en portretschilder bij voorkeur.</p>
<p>Vandaar bij Macaulay geene voorstelling van die fijne ontastbare beweegoorzaken, waardoor zich de wereldgeschiedenis van de eene phase tot de andere ontwikkelt, en voor welke wij geene andere uitdrukking weten, dan de afgetrokkene van <hi rend="spat">geest des tijds</hi>: vandaar bij hem geene rekenschap van die innerlijke noodzakelijkheid, ingeweven in de uitwendige omstandigheden, welke de personen op het tooneel der geschiedenis hunne rol zoo en niet anders dwingen te vervullen; eene hoogere beschouwing der geschiedenis, waarin Ranke de onovertroffen meester blijft. Macaulay bepaalt zich bij de personen zelven als werkers en bedrijvers op het tooneel der historie: hij kent het kostuum naauwkeurig, maar legt hun gewaarwordingen in den boezem, zoo als de zijne zijn, geworteld in de voorschriften der Ouden en versterkt door de meest ruime maar tevens meest ernstige opvattingen van den Engelschen <hi rend="spat">moral sense</hi>: hij schat daarnaar de verantwoordelijkheid van hunne daden en veroordeelt of prijst hen, volgens dien maatstaf; den nacht kleurt hij zwarter, het licht wordt schitterender onder zijn penseel; de lijn van goed en kwaad is met middeneeuwsche scherpte getrokken en Macaulay's geschiedenis van Engeland is geworden: het voortreffelijkste zedekundige leesboek voor de jeugd van de <hi rend="spat">city</hi> en voor aankomende whigs.</p>
<p>Het talent van Macaulay als historieschrijver herinnert aan dat van Engelands grootste schilders. Hij is satiricus en sarkast als Hogarth; hij componeert de gevoeligste tooneelen des levens uit welgeteekende details als David Wilkie, hij schildert portretten; maar geeft daaraan den toets van het ideaal, dat hem voor den geest zweeft, zoo als Sir Josuah Reynolds.</p>
<pb n="182"/>
<p>Wij eindigden ons vorig opstel met eene vergelijking tusschen Macaulay en Hogarth en waarlijk niet ter oneere van den eerste. Waar de kunst des geschiedschrijvers haren steun zoekt in het zedelijk gevoel, dáár kan het niet anders of hij moet ook de satire te baat nemen, omdat die vorm de verontwaardiging der verongelijkte menschelijkheid op het krachtigst uitdrukt. De satire is eene geesselroede in de hand des ouden Schlossers, wanneer hij de geheele achttiende eeuw op het schavot sleept, zonder na te denken hoe de negentiende eeuw zich nog met eere haar kind kan noemen: zij kon geene geeselroede zijn in de hand van Macaulay, die, tevreden met het bestaande, alleen aangrijpt wat daartegen indruischt, zoo dikwijls hij de kiemen of de typen er van in het voorledene ontdekt. Het brombeerachtige van den voortreffelijken Duitscher, dien wij noemden, is hem vreemd: zijne vormen zijn daartoe te beschaafd, te klassiek, te <hi rend="spat">gentlemanlike</hi>. Zoo hij niet kan knorren, kan hij lagchen? Inderdaad drukt hij zich met zoo veel fijnheid uit dat hij het anderen laat doen; of hij het zelf doet, blijft de vraag. Want zijn talent en karakter is te prikkelbaar: fel valt hij het gisteren aan, wanneer eene herinnering daarvan hem in het heden pijnlijk treft.</p>
<p>Of de geheele geschiedenis van Engeland sedert de aankomst van Karel II tot op den ondergang van Jacobus II niet iets heeft van de <hi rend="spat">Harlot's progress</hi> van Engelands beroemden schilder laat ik daar; maar ik wensch het laatstelijk door mij aangevoerde omtrent Macaulays talent met eene proeve te staven. Duncombe is lid van het Lagerhuis voor Finbury; hij behoort tot de woordvoerders van de radikale partij van het jonge Engeland: eene partij voor die van Macaulay te gruwzamer, omdat ze deze aan de beenen hangt, en van de helling, waarop zij waggelt, dreigt af te sleepen. Nu vindt Macaulay op het jaar 1695 te vertellen van de verwarring, welke de geldsnoeijers in het muntwezen van Engeland hadden gebragt en van de misschien onstrafbare,
<pb n="183"/>maar geenszins onlaakbare voordeelen, welke sommige bankiers en goudsmeden daaruit hadden getrokken. Er doemt uit, ik weet niet welk, pamflet van die dagen de naam van den goudsmid Charles Duncombe voor Macaulays teekenpen op en deze slaat er in vollen nadruk goud van voor zijne voorstelling. Hoor maar eens! ik vertaal: ‘Duncombe was, weinig jaren te voren, een goudsmid geweest, die zeer middelmatige nering had. Waarschijnlijk had hij, volgens de manieren van zijn gild, gebogen voor zijne klanten onder de gewelven van de beurs, allerdiepst den hoed afgenomen voor de kooplieden en om de eer gebedeld van hun kashouder te inogen worden. Maar zoo handiglijk had hij zich thans van de kans van voordeel weten te bedienen, welke de onzekerheid der waarden altoos den wisselaars biedt, dat hij op hetzelfde oogenblik, waarop de handel van het rijk tot zijn laagste peil was gezonken, ongeveer 90000 pond betaalde voor het landgoed Helmsley in Yorkshire. Eenmaal had dat toebehoord aan den schitterenden en losbandigen Buckingham; thans ging het ruime vorstengoed over aan een nieuw geslacht: en in weinige jaren verrees te midden van de schoone boschaadjen en beeken, welke eenmaal het eigendom van den praalzieken Villiers waren geweest, een paleis luisterrijker en kostbaarder dan hij ooit had bewoond en dat den naam droeg van den eenmaal nederigen Duncombe.’ Wat dunkt u? heeft onder den geheimzinnigen sluijer, over de regtschapenheid van den stamvader der Duncombes geworpen, de ponjaardsteek haar doel gemist?</p>
<p>Ik durf niet zeggen dat bij de voorstelling van den Bisschop van Londen, Compton, aan Macaulay eenige nog levende figuur voor den geest hebbe gestaan; maar de karikatuur is treffend. Hij is de onhandigste opvoeder van Prinses Maria, aan welke hij veel kerk- en geloofsregels leert, maar weinig wat eene toekomstige koningin past: hij heeft in den raad van Jacobus al de statigheid en tevens al de slangen-voorzigtigheid van een deftig prelaat bewaard; maar hij is schilderachtig, wanneer hij, bij de vlugt van Prinses Anna, zich
<pb n="184"/>den tijd herinnert, toen hij voor 28 jaren in de lijfwacht van Karel II had gediend. ‘Hij reed uit voor het rijtuig der prinses in een lederen kolder met ruiterslaarzen, een zwaard op zijde en pistolen in de halsters. De eerewacht, welke haar bij Nottingham te gemoet kwam verzocht den Bisschop ditmaal de taak van Kolonel op zich te nemen en hij aanvaardde het aanbod met zooveel gretigheid, dat al wat kerksch was er zich aan ergerde, en al wat <hi rend="spat">whig</hi> was een te beter dunk van den Bisschop kreeg.’</p>
<p>Voorzeker evenwel hadden herinneringen uit Macaulay's jeugd en ontmoetingen in zijn later leven hem voor de kwakers dien weerzin ingeboezemd, waaraan hij met zooveel felheid in zijne afbeelding van hun grooten patriarch, William Penn, lucht gaf. De zachtzinnige vereeniging van vrienden barstte om die voorstelling in talrijke strijdschriften tot de uitsporigste woede los en nam zelfs, door voor William Penn een dubbelganger op te sporen, tot het middel zijn toevlucht, dat de oude Sam Weller ter redding van Pickwick uitdacht, als het laatste dat voor een Engelsche regtbank schuld of onschuld redden kan: een <hi rend="spat">alibi</hi>. Maar hetzij de kwakers regt mogen behouden of niet, al hunne vonden en bewijzen wisschen dat uitstekende epigram niet uit, hetwelk meer nog dan al de overige slagen die Macaulay aan het voorwerp zijner verguizing rijkelijk toedeelt, de nagedachtenis van Penn aan de bespotting prijs geeft. Bij de vervolging waartoe het zoogenoemde <hi rend="spat">Rye-house plot</hi> aanleiding gaf, zag Louden op denzelfden dag twee slagtoffers: een oud alderman en sheriff werd opgehangen: eene vrouw, de laatste die in Engeland om een staatkundig misdrijf de doodstraf onderging, werd levend verbrand. Beide stonden den laatsten strijd met heldenmoed en kalmte door, - volgens de getuigenis van William Penn. ‘Want William Penn’ zegt Macaulay ‘voor wien schouwspelen, welke gevoelige menschen gewoonlijk ontwijken, eene bijzondere aantrekkelijkheid schijnen te hebben gehad, liep zich buiten adem van Cheapside, waar hij Cor-<pb n="185"/>nish had zien ophangen, om te Tyburn te zijn, op het oogenblik, dat hij Elisabeth Gaunt kon zien verbranden.’ Had ik onregt Macaulay als satirisch teekenaar naast Hogarth te plaatsen?</p>
<p>Het zon zelfs uit de aangevoerde voorbeelden den schijn kunnen hebben als ware even als bij den schilder, zoo ook bij den historieschrijver het komisch bestanddeel, dat der satire eigen is, op den achtergrond geraakt door de groote zucht om eene bepaalde strekking te doen uitkomen. Het is echter waar, dat op andere plaatsen eene vrolijke opvatting van het belagchelijke zich door den schoonen vorm, waarin Macaulay haar kleedt, tot den bevalligsten humor veredelt. Ik heb hier het oog op die uitstekende voorstelling der diplomaten te Rijswijk vergaderd, de schatkist brandschattende en den kostbaren tijd verspillende, om het getal van koetsen en knechts te regelen, welke ieder hunner hebben zou, en de deuren te bepalen, door welke ieder hunner mogt binnenkomen, terwijl Harlay en Kaunitz elkanders beenen gadeslaan als dansmeesters, elk om zijn eigen pas te rigten naar dien van zijn vis-à-vis: eene voorstelling te treffender omdat ook hier Macaulay de kunst van tegenstelling niet verzuimd heeft, door ons de eigenlijke onderhandelaars voor te stellen. Het zijn Boufflers en Bentinck, onder den appelboomgaard te Hal wandelende en in twee uren gespreks den vrede beslissende, tot welks preliminairen de deftige gezanten het in geen twee maanden hadden gebragt. Niemand die Macaulay heeft gelezen, is door den vrede te Villafranca verrast geworden, zonder te denken aan het onnavolgbaar tafereel van den grooten meester van historische kunst.</p>
<p>Doch reeds heb ik eene andere voortreffelijkheid van hem aangeroerd: het ordonneren en groeperen zijner tooneelen, zoodat alles in menigvuldige vormen leeft en zich beweegt, zonder kneuzing of verwarring, en dien harmonischen indruk achterlaat, die het zegel der schoonheid is. Misschien is geen geschiedschrijver aan zulke tooneelen rijker geweest dan Mac-<pb n="186"/>aulay, zoodat voor wie zijne verdiensten in dit opzigt in herinnering wil brengen, de keus van zooveel voortreffelijks angst baart. Voor elke soort van voorstelling heeft zich Macaulay gelijkelijk berekend getoond. Ik roemde zijne luimige schets van de onderhandelingen te Rijswijk; maar even volmaakt, schoon van onderwerp verschillend en strijdig van indruk, is zijne teekening van het sterfbed van Karel II. Die vorst door Macaulay als beginselloos, zedeloos en verachtelijk omschreven, stuiptrekt in de laatste worsteling met eene beroerte, tegen welke de kunst geen baat weet; zieltoogt in de armen eener ligtvaardige maitres en neemt van het leven afscheid onder de kwade inblazingen eens bijgeloovigen broeders. Maar het tafereel is door Macaulays meesterhand zoo kunstig geschakeerd, dat het een ernstigen en toch bevredigenden indruk achterlaat, omdat gij den stervende zelf met smaakvolle hoffelijkheid, met iets van de waardigheid van Augustus, zich het doodkleed om de leden ziet plooijen.</p>
<p>Bloedige oorlogen vond Macaulay te beschrijven: veldslagen, die niet het belang hadden, dat aan een beslissenden kamp tusschen groote legers en groote mogendheden verbonden is; maar strijd tusschen vijandige partijen, die elkander na de overwinning zonder genade slachten en vermoorden; het walgelijkste van alles: een groot bloedbad binnen de beperkte ruimte van een burgeroorlog. Hier te bereiken, dat ook lezers, die geen Engelschen zijn, met evenveel inspanning luisteren naar het verhaal van het gevecht van Newton Butler als naar dat van den slag van Steenkerke, en dat zij het beroemde beleg van Namen gadeslaan met dezelfde belangstelling, als die zij aan de insluiting van het kleine Enniskillen toewijden, dat is zeker het toppunt van historische kunst. Nakomelingen van Hugh Mackay, het getrouwe legerhoofd van Willem III, hebben de daden huns voorvaders beschreven, met al die heilige aandoeningen van liefde en eerbied, waartoe een achtenswaardig stamvader zijne nako-<pb n="187"/>melingen verpligt; maar niemand is er in geslaagd door schrik en medelijden de aanschouwers zoo te schokken, als Macaulay door het tafereel van den slag van Killiecrankie, waar laaglanders bezwijken voor den woedenden aanval van de Camerons onder hunnen wreeden aanvoerder Dundee, waar Mackay door het woest gebergte met een zakkaartje in de hand, zijn geslagen benden terugvoert naar Stirling, van alles verlaten behalve van zijn vertrouwen op God, en waar werkelijk die God als de godheid van het oude drama uitkomst vindt voor het onverhoopte, door als in de mist van het Hoogland het vreeselijk opperhoofd van de spits zijner benden weg te nemen en den overwinnaars zelven een boozen geest van tweedragt te zenden, die naauwelijks tot latere tijden schijnt te behooren, maar ons de heldendagen van den ouden epos te binnen roept. - Voor ons Nederlanders is het ontzet van Leiden eene heilige herinnering, slechts een weinig afgesleten door het veelvuldig gebruik; maar is het u als mij gegaan, dan
heeft de indruk, dien de eerste lezing van dat verhaal bij Hooft op ons maakte, zich hernieuwd, toen wij Macaulays voorstelling van het beleg van Londonderry aanschouwden: toen wij zijne meesterlijke beschrijving lazen van al de ellende, al den hongersnood, al de wanorde die de ingesloten stad gedurende 120 dagen verduurde: en wij den angst der benarde burgerij deelden, die de vloot tot ontzet op weinig mijlen afstand werkeloos geankerd zag, met dezelfde beklemdheid des harten, waarmede eenmaal onze voorouders de schuiten van Boisot tegen wind en tij en ondiepte tragelijk hadden zien optobben. Zoo ook hier de uitwerking door Macaulay te weeg is gebragt door zijn buitengewoon talent, om de lichtpunten wel te kiezen bij den slag van Killiecrankie in den overste Mackay, bij het beleg van Londonderry in den persoon van den predikant Walker, er behoorde niet minder talent van groeperen toe, om de nevenfiguren niet door dat licht te doen overschijnen, maar hen uit dat licht met den gloed des levens te bedeelen.</p>
<pb n="188"/>
<p>Wij zouden aan Macaulay onregt doen indien wij hem alleen als schilder van humoristische, gemoedelijke, of schokkende tafereelen prezen. Voor alle lichtvallingen heeft hij verwen en de gemakkelijkheid waarmede hij die schakeert is zijne hoofdverdienste. Waar hij de staatkunde der kabinetten, den strijd der partijen in de vertegenwoordiging wil voorstellen, is die voorstelling even boeijend als of zij een dramatisch feit tot onderwerp had. Ik heb vroeger gezegd dat Macaulay in alles door en door Engelschman bleef, en eene natie, sedert eeuwen aan <hi rend="spat">self-government</hi> gewend, beschouwt de daden der regering, de handelingen harer vertegenwoordiging met die belangstelling, waarvoor zij het woord <hi rend="spat">public spirit</hi> heeft uitgevonden, een geest waardoor het bijzonder en openbaar leven elkander onafscheidelijk doordringen en het laatste zijne kleur en innigheid aan het eerste ontleent, en die zijne krachtige uitdrukking vindt in dagblad-artikels, pamfletten, paskwillen en karikaturen. Het standpunt van Macaulay, waaruit hij de verschijnselen des bestuurs beschouwt, is dat van een man uit het volk, en die door de diepe studie welke hij van het volksleven in verschillende tijdperken der geschiedenis heeft gemaakt daarvoor telkens sympathie gevoelt en weet op te wekken. Van daar die innige verbinding van de geschiedenis van het volksleven met de geschiedenis van den staat, zoodat in zijne voorstelling steeds de eerste zich in de laatste weerkaatst en het hem, eenigermate te regt, en bij uitsluiting van andere geschiedschrijvers, tot eene verdienste wordt aangerekend, dat hij in waarheid eene geschiedenis des Engelschen <hi rend="spat">volks</hi> heeft geleverd. Heeft hij hierdoor de belofte in zijne inleiding gedaan uitstekend vervuld, die strekking, welke door keus, zoowel als door aanleg de zijne was, moest aan zijne beschrijving van hof- en staatsintrigues, van de worsteling der partijen, denzelfden toon en gloed van het leven geven, die zijne andere tafereelen
onderscheidt. - Mits hij de kracht bezat van uit te voeren, wat hij op zich nam? - Wie
<pb n="189"/>daaraan twijfelt herleze het tiende hoofdstuk zijner geschiedenis, waar hij de woeling van beginselen en bedoelingen bij de geestelijkheid, bij de beide huizen, bij het volk uiteenzet, welke het gevolg van de vlugt van Jacobus was, en in het opdragen van de kroon aan Willem en Maria eindigde. Ook hier handhaafde hij zijnen roem als voortreffelijk historieschilder.</p>
<p>Macaulays portretten: ik ken naauwelijks een historieschrijver, die er talrijker heeft geteekend. Het was een noodzakelijk gevolg van zijn stelsel dat de geschiedenis als het zamenstel van individuele handelingen beschouwt en den oorsprong dier handelingen in de karakters zoekt. Zelfs personen van minder belang of bedrijf gaan niet onopgemerkt voorbij: Macaulay geeft hun signalement of hunne nekrologie. De zucht voor afbeelden wordt bijna een zwak: want er is eene breeder manier denkbaar dan die miniatuur-schildering: eene manier die de beelden ten voeten uit schildert en ze in de werkzaamheid en worsteling des levens werpt, opdat niet alleen uit de gelaatstrekken, maar uit de geheele beweging het karakter des mans blijke. Verre zij het van ons te beweren, dat Macaulay ook die verhevener soort van kunst niet in den grond hebbe verstaan: en toch is het of hij zijn eigen talent nu en dan mistrouwde en vreesde dat het doorzigt zijner lezers zijne figuren niet uit zijn tafereel zou herkennen. Waar hij zulks kan, geeft hij in korte trekken de afbeelding terug, even als nevens rijk gestoffeerde kunstprenten een blad in omtrekken door vaste nommers aanwijst: ‘dat is deze en dat is die.’ Willem III, Marlborough, Halifax, Danby, Nottingham, Shrewsbury, Burnet spreken door hunne daden genoegzaam tot den lezer en toch kan zich Macaulay, waar hij er gelegenheid toe ziet, van het genoegen niet speenen hen in fijne omtrekken nog cens te teekenen. Macaulay was zeker van zijn teekenstift waar hij dit deed; maar behalve de geoorloofde zucht om met zijn talent te pronken, droeg misschien een ander bewustzijn bij tot het zwak,
<pb n="190"/>dat hoe vermakelijk ook voor zijne lezers, echter een zwak blijft. Ondanks de partijdigheid en eenzijdigheid welke wij in Macaulay vroeger opmerkten, waardeerde hij de pligten eens historieschrijvers hoog en het <hi rend="spat">ne quid veri dicere non audeat</hi> was voor hem een heilig voorschrift. Eigenlijk gezegd verzwijgt hij de verkeerdheden of de min voordeelige zijden zijner helden niet. Bij streng onderzoek zou het blijken dat hij ook de koelheid van Willem III, de twijfelzucht van Halifax, de norschheid van Nottingham, de hartstogtelijke ijdelheid van Burnet heeft gelaakt, dat hij zelfs hunne fouten en misstappen naauwkeurig heeft te boek gesteld, zeer dikwijls, het is waar, om verzachtende omstandigheden te kunnen pleiten en eene proeve te geven van zijne behendigheid, maar tevens om zijn geweten rein te bewaren van opzettelijke oneerlijkheid. Hier gevoelde hij hoeveel gevaar zijne kunst liep van met zijn pligt in botsing te komen; hij besefte dat naauwgezetheid in bijzonderheden een scheeven trek kon geven aan het harmonisch beeld dat hij voor zich zelven ontworpen had; dat de sympathie of antipathie, welke hij voor den held van zijne voorstelling gevoelde, zich in het gemoed zijner lezers ligtelijk zou wijzigen door de toevoeging van die enkele trekken, welke niet onvermeld mogten blijven. Zijn pligt als geschiedschrijver, zijn roem als kunstenaar moesten gelijkelijk gehandhaafd worden en zoo mogelijk elkander doordringen. Het feit getuigde, dat de man zoo of zoo in een gegeven oogenblik gehandeld had. Macaulay haastte zich er bij te voegen; omdat, of ofschoon hij zoo was, en dan volgde het portret.</p>
<p>Behalve het streven naar eenheid en onverdeeldheid van effect, dat zich in de portretten van Macaulay door de kunstige schakering van licht en schaduw openbaart, valt er nog iets op te merken. Het sprekende zijner portretten is wel het gevolg daarvan, dat Macaulay ook hier zijne kleuren schijnt te ontleenen aan wat hij om zich ziet en om zich gewaar wordt, dat hij ook hier het doode verleden in de levende
<pb n="191"/>werkelijkheid tracht te vertolken. Het valt in het oog, dat hem bij het treffen van zijn overleden held, een persoon voor den geest staat, die nog leeft en ademt, en in wien hij trekken van gelijkenis hervindt. Wanneer hij den ouden Schomberg voor het parlement brengt, om daar de dankbetuiging der Engelsche natie te ontvangen, dan ontvloeit het, als van zelf, aan zijne pen, hoe in 1814 gelijke eer aan den held was wedervaren, dien Macaulay, toen hij schreef, slechts als eerwaardigen grijsaard kende. Vergelijkingen van tooncelen door anderhalve eeuw gescheiden, laten zich maken; vooral in gevallen als deze, toen Wellington daar zat met denzelfden veldheerstaf in de hand, waarop in 1689 Schomberg zijne regte had laten rusten. Afgestorvenen naast levenden met name te plaatsen geschiedt niet zonder de kieschheid te kwetsen. Als ik echter zie, met hoeveel, mag ik zeggen, teederheid Halifax trek voor trek gepenseeld is; hoe Macaulay hem van het eene stelsel naar het andere laat voortwankelen, langzamerhand en met volle bewustheid van stelsel veranderend, naarmate het belang van Engeland het vordert; hoe hij zorgvuldig de smetten zoekt af te wisschen, welke op Halifax' zedelijk karakter of op zijne vroomheid kleefden, dan kan ik mij niet onthouden te gelooven, dat den geschiedschrijver een ander groot staatsman uit zijn eigen tijd voor den geest heeft gestaan, op wiens persoonlijke braafheid nicmand ooit den minsten smet heeft geworpen en tegen wien het ergste verwijt is, dat hij de partij, in wier naam hij het woord voerde, tot zegen van Groot-Brittanje, heeft teleurgesteld: de staatsman, dien Macaulay van zijne plaats in het parlement dikwijls had bestreden, maar voor wien hij juist des te meer zich beijverde na zijnen dood den diepsten eerbied te betuigen: Sir Robert Peel. Het is evenzoo met de beeldtenis van Nottingham. De getrouwheid, de fierheid, de norschheid, de onbuigzaamheid van dien staatsman zijn met trekken geschetst, welke tintelen van leven en
die doen vermoeden, dat de hand des schilders zich krampachtig om zijn
<pb n="192"/>penseel hebbe geklemd, omdat de gestalte eens levenden nevens die eens afgestorvenen voor zijne verbeelding rees. Er is hartstogt, er is gevoel, er is teederheid in de portretten van Macaulay; zenuwaandoeningen, welke zijn kunsttalent niet verbergen kan en die de uitwerking van zijne afbeeldingen verhoogen.</p>
<p>De braafste karakters hebben meestal te veel regelmatigs, dan dat zij een geschikt onderwerp voor den kunstenaar zouden zijn. Ik wil daarom niet op het fraai geteekende beeld van den aartsbisschop Tillotson de aandacht vestigen; want er was geene buitengewone kunstvaardigheid noodig om dien edeldenkenden man als een kort begrip van alle Christelijke deugden voor te stellen. Er is één portret, waarin Macaulay vooral zijn meesterhand heeft bewezen, een portret van de diepste boosheid onder de schoonste en edelste vormen, een portret niet zoo zeer eens gevallen engels, als wel van Satan zich moedwillig veranderende in een engel des lichts: het portret van Marlborough. Al de glorie, welke dien in de wereldgeschiedenis gevierden naam omgeeft, heeft Macaulay aan Marlborough gelaten, maar tevens getoond, hoe al die glorie uit onzuivere beginselen opgeschoten, zich oploste in asch en onreinheid, door de snoodheid van hem wiens deel zij was. De volmaaktste mannelijke schoonheid, het doordringendste verstand, de fijnst beschaafde welsprekendheid, de ridderlijkste dapperheid, het verblindendst geluk stonden ten dienste van den laagsten hartstogt: de geldzucht. Al wat in dien verhevenen aanleg deugd had kunnen zijn, veranderde zich in een masker om de wereld te bedriegen: al de kwade neigingen of onverschillige eigenschappen werden stellige ondeugden en zwarte misdaden op dien verpesten bodem der ziel. Door duizenderlei trekken heeft Macaulay zijnen lezers den ongunstigen indruk trachten weder te geven, dien de studie van den held van Blenheim op hem had gemaakt; maar een van die trekken is onvergetelijk om hare satirische kracht: ‘Wanneer Marlborough zijne brieven vulde
<pb n="193"/>met de treffendste betuigin gen van eergevoel en edelaardigheid, dan was het juist het oogenblik, waarop hij de snoodste plannen van verraad uitbroedde.’ - Mag een geschiedschrijver op die wijze eene nationale heldengestalte van hare uiterlijke schoonheid en grootheid ontkleeden? - Zoo heeft men gevraagd met deernis voor de nagedachtenis van Marlborough. Ik antwoord: mits het geschiede naar waarheid en met talent, en beide is hier het geval. Voor drie jaren verscheen hier te lande een eenvoudig boekje, dat op niets dan op waarheid aanspraak maakte: het waren de aanteekeningen van een Nederlandsch Staatsman, die jaren lang naast Marlborough had gestreden en jaren lang de gedragingen van Marlborough met schranderen blik had gadegeslagen: aanteekeningen niet voor de pers, maar voor zijne dochters bestemd, en des te opregter. <hi rend="spat">Welnu</hi>: Sicco van Goslinga beoordeelde Marlboroughs karakter zoo als Macaulay het had gedaan en Macaulay had de voldoening door eenen getuige, van welken noch hij noch iemand vroeger in deze zaak had gehoord, maar dien niemand wraken kon, het zegel op zijne voorstelling te zien drukken. Was zijn studie zoo grondig geweest, of bezit het buitengewone kunstenaarstalent in zich zelf eene kracht van waarheid, die vermoedens tot zekerheid maakt en uit verstrooide trekken een aan de werkelijkheid volkomen gelijkend beeld weet te scheppen?</p>
<p>De vraag is niet ligtvaardiglijk, is niet ten gevalle eener stijlbehoefte opgeworpen. Er is eene historische kunst, die feiten aan feiten, data aan data rijgt, zonder er zich veel om te bekommeren of het onrijmbare op hetzelfde blad zij zamengeperst; maar de naden van het dus opgetrokken gebouw zijn zigtbaar en gij kunt met den vinger aanwijzen, welke kronijk, welk gedenkschrift, welk pamflet, welke courant zelfs, steen en hout en stroo voor het gebouw hebben geleverd. De veelweter vindt hier zijne voldoening. - Er is eene andere historiekunst, die u inwijdt in de geheimen van den kunstenaar. Gij ziet, hoe de steen gebikt, hoe het ijzer ge-<pb n="194"/>smeed, hoe het hout geschaafd wordt, welke materialen goedof afgekeurd worden: de bouwmeester neemt u onder den arm mede naar zijne werkplaats en discuteert met u zijn bestek, opdat, wanneer het uitgevoerd is, gij niets te laken moogt hebben. De lezer, die van kritick houdt, vindt hier volop bevrediging voor zijnen lust. - Maar Macaulay sluit u zijne werkplaats, en houdt u buiten zijne geheimen. Gij hebt geen plan of opstand gezien, geen geraamte en geen steiger; zijn gebouw staat daar, als ware het door toovermagt uit den grond opbezworen; en de bouwmeester daagt u uit een beter geheel in de plaats te zetten. Het is het eenige bewijs dat tegen hem mogelijk is; want zijne rechtvaardiging is de volmaaktheid van zijn resultaat. Wat van den geheelen bouw geldt, geldt van de enkele vertrekken. Elk vormt een harmonisch geheel op zich zelf. Maak een beter; maar breek niet in hetgeen voor u staat! Zoo gij aarzelt, zoo hier en daar iets tegen uwe vooroordeelen indruischt, de groote meester heeft het geraden. Gij vindt b.v. dat Marlborough wat al te snood behandeld is: Macaulay werpt u in eene enkele kernige aanteekening de bewijzen voor van den erger dan Uriasmoord van Generaal Talmash, welke voor rekening ligt van het slachtoffer zijner pen; en gij aarzelt voortaan aan zijne goede trouw te twijfelen: gij hebt de
overtuiging gewonnen dat de Goden ook aan Macaulay slechts ten koste van arbeid en studie den lauwer der historie hebben verkocht. Dat is de geschiedschrijver, die zijne natie sticht en der nakomelingschap tot leermeester verstrekt.</p>
<p>Verraadt zich de aanhoudende studie van Macaulay niet in de voorstelling zelve, misschien valt van den vorm der voorstelling niet hetzelfde te zeggen. Wij hebben van zijne herhalingen gesproken en die toegeschreven aan de zucht des schrijvers om zijne eigene wijze van zien aan zijne lezers op te dringen. Het is eene dwingelandij, zoo gij wilt, maar eene dwingelandij zonder welke zijn stelsel niet bestaanbaar is; het is dwingelandij, maar die u bindt niet met ketens van
<pb n="195"/>ijzer maar van rozen; het is de dwingelandij, die de groote maëstros der opera op hun gehoor oefenen. Bewijs: niets is vervelender dan herhaling, en echter Macaulay's herhalingen zijn zoo rijk aan verscheidenheid, zoo verrassend aangebragt, zoo telken male in een steeds nieuw en steeds bevallig kleed voor u opgevoerd, dat die herhalingen geen aanstoot geven en tusschenbeide den vorm van eigene berinneringen en van voorstellingen, die gij zelve hebt gedroomd, aannemen. De toovercirkel zij uws ondanks om u getrokken: de toovergezigten zijn zoo behagelijk en zoo natuurlijk, dat gij u aan de roede des meesters niet onttrekt.</p>
<p>Het gerucht wil, dat Macaulay langzaam werkte, dat hij menige zinsnede doorschrapte en dat elke volzin beproefd werd, tot die hem gepolijst genoeg voorkwam. De omstandigheid, dat na lange voorbereiding zijn werk tragelijk het licht zag, en dat, zoo men zegt, zijn arbeid thans slechts tot den dood van Willem III afgewerkt, maar niet omgewerkt, is blijven liggen, die omstandigheid bevestigt het gerucht. Vermindert zulk eene voetstaps voortgaande vlijt de waarde van den arbeid? Helaas, wie zag in het druk bewogen leven onzes tijds niet weemoedig op naar die vrijheid van uitwendige behoeften of naar die veerkracht van geest, die de redevoeringen van Demosthenes naar de lamp deden rieken, en aan Plato het genot verschaften den aanvangszin zijner <hi rend="spat">Politie</hi> tienmaal om te zetten? Engelsche critici hebben het opgemerkt, de bevallige uitdrukking, de onnavolgbare periodenbouw van Macaulay waren niet, in den strikten zin des woords, Engelsch. Wel schitterde Engelsche oorspronkelijkheid in de gedachte door, maar de uitdrukking berinnerde nu eens aan het verouderd Engelsch der Bijbelvertaling of van het Common-prayer book, dan weder speelde eene klassische herinnering daartusschen, en den periodebouw, meende men, had Macaulay den besten Italiaanschen schrijvers van de vijftiende en zestiende eeuw afgezien; scherpe omtrekken in elk woord, gekuischte redeneerkunst in hunne verbinding,
<pb n="196"/>welluidende klank in het zamenstel van woord en gedachte.</p>
<p>Zoo hebben zijne eigene landgenooten Macaulay's stijl ontleed, en het resultaat is geweest dat de geest, welke die leden tot een levend geheel vereenigde, een uitstekend genie heeft moeten zijn. Het verontschuldige ons, zoo wij de historische kunst van Macaulay mogten schijnen ontleed te hebben; want ook wij wenschten geen anderen indruk op te wekken dan het gevoel, hoe verheven de geest geweest is, welke eenmaal die leden bezielde. Engeland heeft hem eene eereplaats onder zijne helden en zijne vernuften in Westminster-Abbey toegekend, en menig jong historieschrijver zal met eerbied die plek bezoeken en haar met de opwelling der edelste eerzucht verlaten. Waarschijnlijk volgt wel in het met gedenkteekenen zoo kwistige Groot-Brittanje ook die openbare hulde; maar steviger dan dat gedenkteeken zal de proeve zijn, die Macaulay's geschiedwerk en op het vasteland en in Engeland, en nevens ondere, en nevens jongere geschiedschrijvers, met eere zal doorstaan.</p>
<p>Sla in zijne geschiedenis van Engeland op, welk hoofdstuk gij wilt. Het zal u boeijen en eenen indruk achterlaten, eensdeels van volkomene bevrediging met het gelezene, anderdeels van verlangen naar het voorafgaande en naar het volgende. Zoo gij daartoe teruggaat of voortgaat, de indruk van het eerst gelezene zal u bijblijven en het vroeger en later gelezene tot een harmonisch geheel verbinden. De sterkste eenheid en de meest mogelijke verscheidenheid is eene bepaling van het schoonheidsbegrip, in de school der Engelsche moralisten en aesthetici vooral gekoesterd. Zoo zij waarheid behelst, en naar de denkwijze der Engelschen doet zij het ten volle, dan is het zeker dat Macaulay, de historieschrijver die het allergelukkigst de treffendste eenheid met de rijkste verscheidenheid heeft weten te verbinden, in zijne kunst, de kunst der historie, den palm der schoonheid heeft behaald.</p>
<p>(<hi rend="spat">De Nederl. Spectator</hi> 1860, N<hi rend="sup">o</hi>. 4, 6, 8, 10, 11.)</p>
</div>
<div type="chapter">
<interpGrp>
<interp type="secundair" value="marke002"/>
</interpGrp>
<pb n="197"/>
<head rend="h3">Markerhoofd.</head>
<p>Ik deel aan het Friesch Genootschap van Geschied-, Ondheid- en Taalkunde eene aanteekening mede, welke voor drie onzer voormalige gewesten eenig belang heeft. Voor Brabant: want zij moet strekken om eene smet af te wisschen van een der schoonste karakters, waarop dat hertogdom roem draagt. Voor Holland: omdat het een feit van Hollands geschiedenis, tot dusverre verkeerdelijk oververteld, in een beter daglicht plaatst, en ons bij de wieg overbrengt van een der meest welvarende streken van Noord-Holland, Waterland, met welker ontwikkeling die van het magtig Amsterdam in naauw verband staat. Voor Friesland eindelijk: want mijne aanteekening moet eene dwaling verbeteren, door een Friesch geschiedschrijver, Sibrandus Leo, begaan, en tevens aan Friesland den lof toekennen, dat de aanraking van dit gewest met Holland niet altoos van vijandigen aard, maar ook somtijds van weldadigen invloed is geweest.</p>
<p>- Marken is een eiland, dat nu en dan uit nieuwsgierigheid bezocht, maar meestal uit de verte van het boord eener stoomboot begluurd, of uit de tafereelen onzer schilders, door de eigenaardige kleederdragt der bewoners aangetrokken, ge-<pb n="198"/>kend wordt<note n="1)" place="foot">Ik moet eene uitzondering maken voor het belangrijke tafereel ons van Marken geleverd door Dr. S. Coronel, in het tijdschrift <hi rend="spat">Nederland</hi>, jaargang 1862. Zeer dikwijls heb ik van zijne mededeelingen ook voor dit opstel partij getrokken.</note>. Thans eene schuilplaats van dood onnoozele, meerendeels behoeftige visschers, rijst toch, volgens de overlevering, eene stem des bloeds van de overigens weinig romantische plek op. Eenmaal stond hier een klooster van Premonstratensen of Witte Heeren, uit de abdij van Mariengaard herkomstig, en daaraan ondergeschikt. Toen nu graaf Willem IV zijn onberaden aanval op Friesland in den slag bij Staveren met zijn leven had geboet, wreekte gravin Johanna haren rouw op de schuldelooze stamgenooten der overwinnaars van haren echtgenoot. De Brabandsche leeuwin woedde teugelloos op het tot dusver welvarende Marken. Het klooster werd in een puinhoop verkeerd en de monniken werden op haar bevel in zee gesmeten.</p>
<p>Aldus ongeveer luidt het verhaal, door Sibrandus Leo (<hi rend="spat">de vita et rebus gestis abbatum Horti Divae Virginis</hi>, bij Matthaeus, <hi rend="spat">Analecta</hi>, t. V, p. 258) aan de latere geschiedschrijvers, Wagenaar, den schrijver der Vaderlandsche kronijk en Arend overgeleverd. Ook eigenlijk aan Bilderdijk (dl. III, blz. 120), ofschoon deze eeniglijk uit baldadige lust in tegenspraak, Johanna van het gruwelfeit ontschuldigde, en uit eigene verbeelding, in het van zijn heer beroofde Holland, eene ‘woedende bende krijgsvolk’ opzwoer, die naar Marken overstak, om het klooster te verbranden en de ongelukkige cellebroeders(!) om het leven te brengen.</p>
<p>Inderdaad, Johanna verdient den blaam niet, door Sibrandus Leo op haar geworpen; doch niet om de redenen door Bilderdijk aangevoerd. Het was aan haar niet voorbehouden, om kloosters te verbranden of moord te plegen. Nog bij het leven van haren man en op diens bevel was alles volbragt.</p>
<p>Het Rijks-Archief bezit eene rekening van heer Floris van
<pb n="199"/>den Boekhorst, baljuw en rentmeester van Amstelland en Waterland, van Maria hemelvaart 1344 tot H. Sacramentsdag (24 Mei) 1345, welke over het gebeurde in die dagen belangrijke ophelderingen geeft. Hij toch was van het toen gebeurde de uitvoerder. Bij brieven van den graaf ontving hij bevel om de monniken op Markerhoofd gevangen te nemen. De taak schijnt eenig overleg te hebben vereischt. Althans in plaats van regtstreeks uit Amsterdam derwaarts te trekken, scheepte hij zich met zijne manschap te Weesp in een kogge in. Zijn vaartuig werd door storm beloopen en bleef langer onderweg dan te verwachten viel, en slechts drie monniken kwamen hem levend in handen. Hadden de overigen wederstand geboden en was den wederspannigen kort regt gedaan? Wij gelooven het niet. Geen woord in de rekening regtvaardigt zulk vermoeden, en terwijl het vervolg der rekening tot in de minste bijzonderheden de tilbare have der kloosterbroeders en alles wat van hen aan Floris van den Boekhorst in handen viel, opsomt, wordt er van geen enkel stuk, dat tot eene wapenrusting zou kunnen behooren melding gemaakt. Eene andere gissing ligt voor de hand.</p>
<p>Ik zal nader uiteen zetten hoe belangrijk de bouwnering was, welke de Friesche monniken op Marken dreven, en hoe Monnikendam daarvan de stapelplaats was. Maar die nering had geen vertier, ten zij de koopwaar op de kusten van Amstelland, Gooiland, Waterland en Westfriesland kon worden afgezet. Niet slechts één schip, dat de monniken met hunne markt in Monnikendam verbonden hield, maar vele schepen waren hun voor hun bedrijf onmisbaar. Intusschen maakt de rekening van geene schepen door den baljuw buit gemaakt melding dan alleen van één enkel everschip, dat zijn roer miste. Is het niet waarschijnlijk, dat de drie kloosterlingen en het ontredderde vaartuig de overblijfsels waren van meer anderen, en dat de monniken, bij tijds bedacht op den slag die hun dreigde, elders een goed heenkomen hebben gezocht?</p>
<p>De drie monniken, door Floris van den Bockhorst opge-<pb n="200"/>vangen, werden naar het slot van Vreeland vervoerd. Na daar gedurende vijf weken te zijn opgesloten, - hun onderhoud bedroeg 16 deniers 's daags, - werden zij op 's graven bevel aan de stad Naarden overgeleverd. Ook de Naarders hadden door voorschotten van geld den graaf in zijne krijgszuchtige verkwistingen ondersteund, en het was eene wijze, waarop in die dagen een groot heer zijne schulden voldeed, dat hij zijne gevangenen ter rantsoenering aan zijne schuldeischers prijs gaf. Wat verder hun lot geweest zij, meldt de geschiedenis niet. Maar zij weet evenmin van een algemeene slachting der kloosterbroeders, als zij van de brandstichting des kloosters weet. Integendeel zoo het Monnikenhuis van Markerhoofd - want deze uitdrukking gebruiken wij liever dan de tot dusverre ongeregtvaardigde van klooster - sedert tot een puinhoop vervallen is, wij wijten het veeleer aan de onbestendigheid van het ondermaansche en het onverbiddelijk lot, dat elke verlaten woning op den hals ligt, dan aan eene opzettelijke vernielzucht. De graaf had met het goed der kloosterbroeders andere bedoelingen, en anders luidde de lastgeving aan zijnen baljuw van Waterland opgedragen.</p>
<p>Eerst werd op 's graven last, al het roerende goed der monniken verkocht, en de geburen van Amstel, van Abkoude, van Loenen, van Waterland, van Zeevang opgeroepen, om bij die verkooping hun gading te maken. Nadat heer Floris Marken met zijne soudeniers bezet had, werd een gewapende wacht over dat goed achtergelaten, als of men voor zeerooverij, of voor verdonkering met zamenwerking der eilanders vreesde. De verkooping ging niet grif: het was boos weder, en de zaamgevloeide koopers zagen zich gedwongen zesmaal op het eiland te overnachten, omdat zee en hemel hun niet toelieten dat te verlaten. - Daarna werden de vaste bezittingen der monniken, zoo op het eiland Marken als aan den vasten wal, aangeslagen. Landmeters werden ontboden, om die bezittingen te beschrijven. Op Markerhoofd werden zij op 345 deymt geschat: in en om Monnikendam - de staat
<pb n="201"/>der bezittingen is hier niet even naauwkeurig opgegeven - schijnen nog ongeveer 50 deymten aan hen te hebben toebehoord. Dezelfde landzaten werden van buiten ontboden; maar de zee bleef zoo onstuimig, dat dag op dag niemand zich naar het eiland waagde. Eindelijk echter daagden de nieuwe pachters op, rijke lieden uit Amsterdam en Waterland, tot de geslachten der Walen, Zalen, Ruyschen en Grebbers behoorende: de oude erfpachters der monniken bleven in hun bezit gevestigd. De verkoop der roerende goederen had 454 £ 2 sc. 7 drs. opgebragt: de verpachte landerijen bedroegen over een enkel jaar niet minder dan 384 £ 3 sc. 6 deniers. Hoe groot die som was kan men daarnaar afmeten dat de geheele rente, door den graaf en de Persijns gezamenlijk uit Waterland genoten, over dat zelfde jaar niet meer dan 354 £ 4 sc. bedroeg.</p>
<p>Aldus nam de stichting der Friesche monniken op Marken een einde. Ons verhaal heeft echter doen zien, dat hier geen bloote daad van geweld werd gepleegd; maar dat veeleer een in alle vormen geveld, zij het ook onregtvaardig, vonnis voltrokken werd. De eerste vraag wordt dus: Wat gaf aanleiding tot het gebeurde?</p>
<p><hi rend="spat">Opes pro crimine fuerunt</hi> is zeker ligtelijk gezegd, en al ontken ik niet, dat graaf Willem ten vollen den titel verdiende van twistzieken dolleman (<hi rend="spat">fol oultrageulx</hi>) hem door den koning van Frankrijk, Filips van Valois toegesmeten: toch is het waarschijnlijk, dat hij zijne handeling tegen de monniken van Marken ditmaal in een mantel van wettigheid heeft gestoken. Ongelukkiglijk ontbreken ons vroegere rekeningen van Waterland dan die van 1344, en wij zien ons dus het veld van gissingen opengelaten.</p>
<p>Om evenwel niet in het onzekere rond te tasten, dient ten eerste de vraag opgeworpen: omtrent welken tijd de vernietiging van de stichting der monniken plaats had? Onze rekening laat ons in het onzekere. De door mij medegedeelde berigten doen ons aan het ruwe getijde van voor- of najaar denken.
<pb n="202"/>Men vergunne mij het voorjaar van 1345 te kiezen. Ik doe het om der wille van een post, in de zelfde rekening vermeld. Zij luidt dus:</p>
<p>‘Item des Zatersdaghes voer alre heylighen dach, doe hair Florens ende Jan Symanszoen, die rentemeester van Dordrecht, Ghysbert Dullaert, Aernt van Cassel ende Jan Staec van Middelburch voeren ende reden bi miins heren behiet van Hollant om die monike van Oest-vrieslant te halen ende te brenghen tot Sinte Geertrudenberghe, van coste enz.</p>
<p>Item des Vridaghes voer Sinte Martynsdach, doe hair Floris der monike knapen brochte van Sinte Gheerdenberghe tot Dordrecht ende voert reet toten heer van der Merewede ende van Dordrecht tot huus.’</p>
<p>Het is dunkt mij duidelijk dat hier niet aan gevangen monniken te denken valt. Die zouden niet onder zulk een deftig geleide voor den graaf zijn verschenen; die hadden voorzeker geene knapen, welke hen volgden, tot hunne dienst. Evenmin kan er van onze monniken van Marken spraak zijn. De rentmeester van Waterland, die ken zoo goed kende, zou hen niet onder den algemeenen naam van mouniken van Oostfriesland hebben verborgen. Mijns inziens beteekenen deze monniken een plegtig gezantschap, dat bij den graaf en zijnen raad ten gehoore verscheen, waarschijnlijk ten gevolge van het misverstand, dat reeds toen ontstaan was en weldra in een oorlog zou losbarsten.</p>
<p>De bezending had tot geene vereffening van geschillen geleid. Op den 17 Januarij belegde de graaf eene bijeenkomst te Alkmaar, waarin tot vijandige maatregelen tegen de Friezen besloten werd, en ik geloof niet ver mis te tasten, wanneer ik het gevangen nemen der monniken van Markerhoofd en het verbeurd verklaren hunner goederen als eene der eerste daden van vijandelijkheid beschouw.</p>
<p>Ongelukkiglijk is Sibrandus Leo ons gebleken in zijne verhalen niet al te naauwkeurig te zijn. Ik durf daarom niet al te zeer drukken op de bijzonderheid door hem medege-<pb n="203"/>deeld, dat gravin Johanna ten zelfden tijde al de goederen der Friezen in Holland gelegen zou hebben verbeurd verklaard. Ik moet echter opmerken, dat in het zelfde jaar 1345 elders in Westfriesland iets heeft plaats gehad, dat volkomen met het gebeurde op Marken strookt. Onder de visscherijen, welke de rentmeester van Kennemerland en Westfriesland plag te verantwoorden, waren de stalen tusschen Wervershoeve (bij Medemblik) en de ‘Sciermonniken.’ Dus geboekt in de rekeningen van 1344 en 1345, vinden wij dien post sedert 1350 omgezet in: ‘Stalen die der monniken <hi rend="spat">waren</hi>.’ Ik ontdek, het is waar, geene sporen van regelmatige verbeurdverklaring; maar wel liet in het zelfde jaar 1345 de graaf zijn vee drijven in het Monnikenland van Drechterland: wel wordt de landhuur van der monniken land in Oosterleek, Lutkebroek en Wervershoeve aan 's graven rentmeester opgebragt, en aan eenige opgezetenen eene uitkeering gedaan, ‘omdat si dat lant overgaven miins heren vie in te gane, omdat syt gehuert hadden jegens den bailiu.’ - Welke zijn die monniken geweest? Onze kerkelijke oudheden kennen er geene in die tijden in Westfriesland. Wel bestaat er eene duistere overlevering van een Benedictijner klooster destijds in Medemblik gevestigd. Maar niet alleen Van Rijn, ook Dr. Römer heeft in zijne prijsverhandeling het geloof aan het bestaan van dat klooster opgegeven. Hadde het echter bestaan - dit hebben beiden erkend - dan ware het eene onderhoorigheid van eene der Friesche abdijen geweest.</p>
<p>Doch een charter bij Van Mieris, dl. II, blz. 187 opgenomen, maar dat, tot mijne verbazing, uit het Friesch Charterboek weggelaten is, helpt ons op den weg. In 1317 verleende Graaf Willem de Goede den monniken in het baljuwschap van Medemblik het voorregt om door den proost van Hemelum te worden berecht, en onder geene andere magt te staan dan onder de zijne. Is dat Hemelum niet één met het St. Odulphus klooster van Stavoren, dat volgens de <hi rend="spat">Kerkelijke Oudheden</hi> later derwaarts - werd geplaatst;
<pb n="204"/>of was het laatste destijds eene onderhoorigheid van de proostdij van Hemelum? De naam Sciermonniken doet ons aan de donkere pij der Benedictijnen, tot welke orde ook het St. Odulphus klooster behoorde, denken. Zie voorts de kronijk op naam van Occo Scarlensis, ten jare 1396.</p>
<p>Ik laat voor het oogenblik de vraag daar, of niet, behalve in Waterland, zoo ook in Drechterland, de Friesche landbouw of veeteelt, onder de leiding van achtenswaardige geestelijken, zijnen zegenrijken invloed hebbe doen gevoelen. Ik keer tot de monniken van Markerhoofd terug.</p>
<p>Zoo al andere Friesche stichtingen 's graven ongenade hebben ondervonden, de krachtvolle ernst, waarmede het vonnis tegen de Marker kloosterlingen werd uitgevoerd, doet een bijzonder vergrijp van hunne zijde onderstellen. De gewelddadigheid op hen gepleegd was niet slechts een eerste verschijnsel van den noodlottigen oorlog met Friesland; zij moest een dieperen grond hebben.</p>
<p>De monniken hadden een langen tijd eene soort van onafhankelijkheid genoten, voor zoover het onafhankelijkheid heeten mag, een ver afgelegen heer te gehoorzamen. Abt en convent van Mariengaarde waren hunne meesters, en in den naam van dezen waren de kloosterlanden aan de buurlieden verpacht. Daar viel het den graaf in 1339 in een schont aan te stellen op Markerhoofd<note n="1)" place="foot">Wij zullen later (blz. 210) zien, dat de abt van Mariengaard zich beriep op voorregten door de graven van Holland aan de monniken van Markerhoofd verleend. Wij weten thans niets meer van die giftbrieven. Maar het hierboven aangevoerde omtrent den brief van Willem III, ten voordeele van de monniken van Hemelum, die zich in Westfriesland hadden gevestigd, geeft regt om te vermoeden dat die van Mariengaard op Marken, hetwelk zij geheel als hun eigendom beschouwden, op gelijken voet zijn behandeld geworden.</note>. Het was Willem de Grebber, aan wien dat ambt en wel levenslang zou te beurt vallen; waarschijnlijk had hij het wel van den altijd om geld verlegen graaf gekocht; misschien was het schoutambt eene eerste poging van de rijke Water- en Amstellanders, om zich met den
<pb n="205"/>buit der kloosterbroeders vet te mesten. Wat van het schoutambt van Willem de Grebber verder geworden zij weet ik niet. Volledige rekeningen van Waterland, vroeger dan van 1344, bestaan er op het Rijks-Archief niet, en andere bescheiden zijn mij omtrent die zaak niet bekend; maar zeker laat het zich vermoeden, dat de monniken en hunne dienstlieden noode zich aan een vreemde regtspraak onderwierpen, die gewoon waren van hunnen eigen abt, of in hooger beroep, van den bisschop van Utrecht af te hangen: noode zullen later de kloosterlingen van Markerhoofd zich gevoegd hebben in de geldligtingen, welke de graaf overal hief, met het kennelijk doel, om den bisschop van Utrecht en hunne eigene landgenooten, de Friezen, te beoorlogen. Maar ook van de andere zijde, terwijl 's graven uitleggers te Uitdam gestationeerd waren, met het oogmerk om het IJ en de kusten van Amstelland en Gooiland tegen de zeerooverijen der Friezen te beveiligen, kon hij kwalijk zoo kort benoorden Uitdam een voorraadschuur en ankerplaats dulden, waar de stambroeders zijner gezworen vijanden meesters waren. De ondergang der monniken van Markerhoofd lag in het onverbiddelijk lot der tijden, tenzij zij de laagheid hadden aan een vreemden meester de verpligtingen op te offeren, welke de stem des bloeds en de tucht des kloosters hun oplegden.</p>
<p>&nbsp;</p>
<p>Met de verdrijving der monniken en de plundering hunner have was niet alles afgedaan. Bekend zijn de charters van 23 Julij 1346, bij v. Mieris, dl. II, blz. 719 en 720, en ik behoef slechts kortelijk hunnen inhoud te herhalen. Nadat de pachten over de jaren 1344 en 1345 in 's graven schatkist in plaats van in die van den abt van Mariengaard waren gevloeid, werden in het jaar 1346 die goederen openlijk verkocht<note n="1)" place="foot">Zie ook de berigten bij de Friesche geschiedschrijvers, Worp van Thabor, lib. III, c. 42, en Schotauns.</note>. Het eene deel des eilands viel aan de vroegere bruikers der
<pb n="206"/>kloosterlingen, het andere gedeelte aan ingezetenen van het allengs opkomende Amsterdam ten deel. De Zalen, de Ruyschen behoorden onder die koopers, vooral treft onder hen de merkwaardige naam van Jan Eggaert. Hij was de vader van den beroemden Willem Eggaert, wiens oorsprong men alzoo niet volgens de oude overlevering te Gent, maar in Noordholland zelf te zoeken heeft. Keizerin Margaretha beloofde de gekochte landen aan de nieuwe eigenaars te vrijen en te waren, en bij brieven van later dagteekening bevestigde hertog Willem, als verbeider van het graafschap Holland, den verkoop<note n="1)" place="foot">Ook het goed der Friezen in Drechterland schijnt toen eveuzeer te zijn aangeslagen. In de rekening van Waterland sedert 22 Julij 1346 tot 2 Februarij 1347, vind ik den volgenden post:
<lb/>
‘Item 2 hode: deen si senden tot Alemaer an haren Gherit van Heemsteden om te weten hoe dat hem te haude ghine dat ghelt in te nemen van der moniken goet in Vrieslant: en an den heer van Waterland of hi dat ghelt van Markerhoefde iet becommert hadde.’
<lb/>
Het was tegen den heer van Waterland, Jan Persijn, dat de keizerin bij haren brief beloofde de goederen der monniken voor de koopers te vrijen en te waren.</note>. En wel waarschijnlijk was de geheele verkoop weinig meer dan een goochelspel, waarmede de schulden, die Willem IV voor zijne krijgsondernemingen bij de Amsterdammers op zich had geladen, ten deele werden geboet. Althans de bewoordingen van Johannes a Leydis, lib. XXIX, c. 1, ‘vendens ea diversis creditoribus,’ geven tot die onderstelling aanleiding.</p>
<p>Meer dan honderd jaren waren er verloopen. De nieuwe eigenaars waren in het ongestoord bezit gebleven der goederen, die eenmaal den kloosterbroeders hadden behoord, of deze waren bij erflating of overdragt van hen op een aantal nieuwe eigenaars, daaronder de kerk van Marken, de Carmeliten en geestelijke Zusters van Monnikendam, de leden der aanzienlijkste Amsterdamsche en Noordhollandsche geslachten, de Grebber, de Waal, Boel, de Wit overgegaan. Het mogt dus eene groote dwaasheid van den abt Willem van Mariengaarde
<pb n="207"/>heeten, in 1470 de oude bezittingen van de toenmalige geerfden te willen terug vorderen. Zijne dwaasheid heeft intusschen Sibrandus Leo aanleiding gegeven, om zijne dorre kronijk door een aardig en levendig gesteld verhaal op te vrolijken. Na gehouden overleg met de kloosterbroeders - dus verhaalt de Friesche geschiedschrijver - neemt de abt eene groote som gelds op en trekt daarmede naar Brussel, om zijn regt voor hertog Karel van Bourgondië en den grooten raad te vorderen. Al de geërfden van het eiland worden door deurwaarders opgeroepen, de vermaardste regtsgeleerden worden geraadpleegd en ellen lange processen in het Fransch en het Latijn opgesteld. De raad vordert bij vonnis overlegging van titels. Bevreesd voor hun goed regt, nemen de geërfden list te baat. Zij veinzen met den abt een billijke overeenkomst te willen sluiten en noodigen hem daartoe tot een prachtigen maaltijd. De abt laat zich vangen, het drinkgelag wordt tot laat in den nacht voortgezet en suizebollend wordt de geestelijke heer naar huis geleid. Zijne gastvrienden hadden ondertusschen zijnen knecht omgekocht, die gedurende de afwezigheid van den abt de proceszakken ledigde en de beste bewijsstukken aan zijne tegenpartij in handen speelde. De abt slaapt zijn roes tot laat in den ochtend uit, en vindt bij zijn ontwaken zijn knecht verdwenen, zijn koffer opengebroken en van zijne brieven en titels geen spoor meer. ‘Toen was er’ - zegt Leo - ‘weening en knersing der tanden!’ Met een berooid hoofd dwaalt de abt de straat op en komt toevallig den hertog tegen. Deze vraagt hem, hoe het met zijn regtsgeding staat; maar krijgt geen antwoord. O zuiplap, zuiplap: wat een schandaal hebt gij gezopen! roept de strenge vorst uit, en daarmede kon de abt onverrigter zake naar huis en klooster terugkeeren.</p>
<p>Het verhaal, in lief Latijn voorgedragen, is niet geheel verzonnen. Ook Martinus Duncanus moet in zijne <hi rend="spat">Summa ruralis</hi> iets dergelijks hebben verteld (zie van Heussen en van Rijn, <hi rend="spat">Oudheden van Kennemerland</hi>, dl. II, blz.
<pb n="208"/>307). Des ondanks is het jammer, dat het verhaal toch in de meeste opzigten bezijden de waarheid is.</p>
<p>De archieven van het Hof van Holland stellen ons in staat, den loop van het zonderlinge regtsgeding beter in verband te brengen. In het jaar 1469 bragt de abt van Mariengaard tegen de toenmalige bezitters van het eiland Marken eene actio spolii in, en eischte in het bezit daarvan hersteld te worden, buiten en behalve betaling der sedert de in bezitneming verschenen renten en vergoeding van proceskosten. Tot staving van zijnen eisch voerde hij niets anders aan dan de koopbrieven van de 13de eeuw, op welke wij later zullen terug komen, en het honderdjarig vredig bezit. Het scheen alsof hij niet het minste wist van hetgeen er omstreeks de helft der veertiende eeuw was voorgevallen. Toen daarentegen de verweerders zich op hunne koopbrieven van 1346 beriepen, door keizerin Margaretha uitgegeven en door haren zoon Willem den verbeider bekrachtigd, oordeelde het hof te regt, dat het er hier op aankwam het regt der grafelijkheid te handhaven. Het stelde de verweerders buiten het geschil, en verwees den eischer om zijnen eisch te laten gelden tegen den procureur generaal van Holland, die van wege de grafelijkheid als garant had op te treden. Het vonnis was van 15 Januarij 1470. Over den uitslag ontevreden, en, gelijk een later vonnis zegt, met verzwijging van het reeds gewezene, wist de abt de zaak voor den graaf en den Grooten Raad aanhangig te maken, en daagde de verweerders in hooger beroep voor dat geregtshof. De Groote Raad onderzocht de ‘brieven ende munimenten van beyden zyden geproduceert ende int lange gevisiteert,’ bevestigde daarna het gewijsde van het Hof van Holland, en verwees den abt om voor dat Hof zijne regten tegen den procureur generaal te doen gelden, waartoe hem tegen de helft des jaars 1471 dag gesteld werd. Ook aan den inhoud van dat vonnis voldeed de abt niet; maar andermaal bragt hij de zaak voor het Hof van Holland in een anderen vorm. Hij beweerde dat de regten der tegen-<pb n="209"/>woordige bezitters slechts voor de
ééne helft van het eiland konden gelden, en dat de grafelijkheid slechts voor die helft in den persoon van den procureur generaal aansprakelijk was; dat de voorzaten der bezitters in de verloopen eeuw, van de ongunst der tijden en den uitgebarsten oorlog met Friesland misbruik hadden gemaakt, om zich in het bezit van Marken te stellen. Hij vorderde het eiland met de kerk terug, en voor de sedert onvoldane renten eene som van niet minder dan 4000 £ vlaemsch of anders ter schatting van den Hove. De verweerders beriepen zich op het onlangs bij den Grooten Raad verkregen appointement, en overeenkomstig hunne conclusie besliste het Hof andermaal, dat de brieven van dagvaarding onwettiglijk waren verkregen, dat de gedagvaarden buiten bet proces zouden gesteld worden en de eischer verwezen om zijne aanspraak tegen den proenreur generaal te doen gelden. Dit laatste vonnis was van 4 December 1471. Dadelijk teekende de zaakgelastigde van den abt weder verzet aan, en beriep zich op ‘mijnen genadigen heeren ende den heeren van zijnen groten raide by him wesende.’</p>
<p>De zaak is niet ten derden male voor het Hof van Holland gebragt, en onze archieven zwijgen dus over den verderen gang van het regtsgeding. Wat den Grooten Raad betreft, de archieven van dat geregtshof zijn thans met die van het Rijk te Brussel vereenigd; maar, zoo ik mij niet bedrieg, klimt hetgeen er van over is niet tot zoo hooge oudheid op. Zooveel echter blijkt uit het door mij gegeven verhaal, dat het op overleggen van titels weinig aankwam, en het alleen de vraag was of de graaf in 1345, door het verbeurdverklaren van de goederen der Friesche monniken, zijne erkende magt was te buiten gegaan. Ik geloof dat uit het vroeger gezegde blijkt, dat hij eene daad van oorlog had bedreven, waarop hij volgens het begrip dier dagen volkomen regt had; eene daad, waarvan slechts bij een lateren vrede of verdrag herstelling kon worden bedongen. Van zoo iets is echter niet
<pb n="210"/>het minste spoor, en te vergeefs kon de abt naar bewijsstukken zoeken, waardoor de geërfden van Marken uit hun wettig verkregen eigendom konden worden gedrongen. De slechte afloop van het onvoorzigtig proces kan de monniken van Mariengaard verleid hebben tot den troostgrond van zoo vele te leur gestelde pleiters, dat zij wel gelijk hadden, maar dat hun de bewijsstukken door schelmerij waren ontfutseld. De waarheid echter was, dat zij òf hunne eigene geschiedenis niet kenden, òf eene soortgelijke onwetendheid bij anderen onderstelden. Indien er, volgens het gemeenzame spreekwoord, geene koe bont heet, zonder dat zij eene vlek heeft, kan eene ongelukkige hebbelijkheid van den abt Willem aanleiding tot het sprookje hebben gegeven, dat hij de oorzaak van het verlies der bewijsstukken was; niet uit kwade trouw; maar omdat hij eenmaal, buiten de muren van zijn kloostercel, in het gewoel der hofstad verplaatst, aan zijn zwak had bot gevierd en te ruim en te onvoorzigtig den beker geligt.</p>
<p>Bovendien, hij <hi rend="spat">had</hi> titels overgelegd, althans zich daarop beroepen, en het vonnis van den Hove zegt ons, welke die waren. Een van het jaar 1251<note n="1)" place="foot">Bij Worp van Thabor staat meeev, hetwelk een schrijffout wezen kan voor meeli.</note>, waarbij heer Nicolaas van Haarlem, anders genoemd Persijn, op dien tijd heer van Waterland, verkocht het eiland genaamd Markerhovede met zijn toebehooren, nemende de religieusen van het convent en hunne nakomelingen in zijne beschermenis: een ander van 1268, waarbij heer Jan Persijn Nicolaaszoon de overdragt door zijnen vader gedaan bekrachtigde, en hun insgelijks voortdurend zijne bescherming toezeide. Voorts was het convent van Mariengaard in de bezitting bevestigd door twee pauselijke bullen, eene van Clemens (IV), eene van Urbanus (IV). Ik geef de rangschikking op, zoo als die in de sententie staat. Want eigentlijk was Urbanus den anderen paus voor-<pb n="211"/>afgegaan, en had den stoel van St. Pieter bekleed van 1261 tot 1264, Clemens van 1264 tot 1268. Eindelijk verzekerde de advokaat van den abt nog, dat de graven van Holland, sedert zij door den bekenden koop van 1282 mede heeren van Waterland geworden waren, gelijke bescherming aan den abt en het konvent van Mariengaarde verleend, en hen in hun vrijgeleide genomen hadden.</p>
<p>Eenigzins anders luidt ook hier het verhaal van Sibrandus Leo. Volgens hem had de roem, welken het klooster van Mariengaarde onder den abt Sjaard behaalde, die van 1230 tot 1238 den kromstaf voerde, vele vrome lieden uitgelokt om daaraan rijke giften te schenken. Zoo hadden ook eenige Hollanders met de helft van Marken de kloosterbroeders begiftigd, en de andere helft kocht de abt van de edelen Nicolaas en Jan Persijn, voor 100 £ Hollandsch<note n="1)" place="foot">In lib. III, c. 38, had hij namelijk berigt: Cirea annum 1205 dominus Nicolaus Persijn eques anratus (?) in Hollandia vendidit abbati et couventui Horti Mariae (vulgo Mariengaarde) in Frisia insulam dictam Markenhove, ex opposito Monnikedam in mari meridionali sitam, pro centum libris Hollandiae.</note>, welke de schrandere rentmeester Welp van Feijntjum had weten bijeen te brengen. Toen stichtte hij daar een klein kerkje, door hem O.L. <hi rend="spat">Vrouwenhof</hi> genoemd, en zond eenige dus genaamde <hi rend="spat">conversi</hi> derwaarts om den landbouw te oefenen. Martinus Duncanus noemt bovendien het jaar 1232 als dat, waarop de schenking van de eerste helft van Marken zou hebben plaats gehad.</p>
<p>De brieven, door den abt ten processe overgelegd, spreken de verzekering van Sibrandus Leo althans in zooverre tegen, dat de koop van de Persijns niet onder den abt Sjaard, maar onder den even werkzamen en beroemden abt Jelger (abt 1240, † 1259) heeft plaats gehad. De stichting, althans de wijding der kapel zou ik omstreeks denzelfden tijd of iets later stellen, omdat daarop waarschijnlijk de brieven der pausen betrekking hebben gehad. Nu was de gewone loop
<pb n="212"/>van zaken deze: eerst werd de kerk op eenig ten vrijen eigen gegeven goed gesticht, en haar grondgebied arrondisseerde zich allengs door de willige giften en opdragten der geloovigen. Ik zou eehter niet tegen Sibrandus Leo en inzonderheid tegen Duncanus, die het jaar noemt, willen beweren, dat hier geene andere orde gevolgd zij. Zie hier de reden van mijn aarzelen. Volgens de bewoordingen van den brief, verkocht Nicolaas Persijn het geheele eiland, en dat eiland noemde hij toen reeds <hi rend="spat">Markerhoofd</hi>. Die naam is dezelfde als Markerhoef, zoo als het eiland ook sedert wel werd genoemd; maar uit den Frieschen vorm <hi rend="spat">hovede</hi>, is het woord <hi rend="spat">hoofd</hi> ontstaan. Die vorm zelf doet ons denken, dat er dus voor 1252 eene vestiging van Friezen hebbe bestaan, welke daar landbouw of veeteelt dreven. Het zij deze eenigen grond bij gifte van sommige eigenaars, het zij bij pacht verkregen hebbe - het laatste geval komt ons nog waarschijnlijker voor - het ging der Friesche vestiging ter harte, het geheele eiland in eigendom te bezitten. Van daar het koopcontract met de Persijns. Maar met de benaming der kapel wart Sibrandus Leo, waarschijnlijk omdat hij het handschrift, dat voor hem lag, verkeerd las. Leest men in plaats van S. <hi rend="spat">Mariae curia</hi> zoo als hij: <hi rend="spat">Marcae curia</hi> dan heeft men het Hollandsche woord <hi rend="spat">Markerhoofd</hi> geheel en al terug. Ook de splitsing van het eiland in twee helften, waarvan de eene gekocht, de andere geschonken is, komt mij voor ontstaan te zijn door het overbrengen van den lateren toestand op een vroegeren. Toen de monniken er eenmaal gevestigd waren, had Marken een ooster- en een westerdeel, eene splitsing die eenigermate bestendigd is bij den verkoop van het eiland door Margaretha in twee deelen aan verschillende eigenaars gedaan. Aanvankelijk gelooven wij bestond die verdeeling niet, en het komt mij niet onwaarschijnlijk voor, dat vooral aan het oostgedeelte, door de bedijking der monniken, aanzienlijke
aanwinst van grond zij verkregen. De kerk althans en de hoeve schijuen op het
<pb n="213"/>oudste gedeelte gelegen te zijn geweest, en dat was van de Persijns gekocht. Doch ik ga over tot de nadere beschrijving der stichting zelve.</p>
<p>&nbsp;</p>
<p>Na al het gezegde zal misschien het verhaal van Vondel met schouderophalen bejegend worden:</p>
<lg type="poem">
<l>Wanner men uit den stroom en Pampus raakt voorhij,</l>
<l>Zo doet ter slinkerhaud in zee zich op wat weiland,</l>
<l>Dat Marken heet van ouds, een laag en visschers eiland,</l>
<l>Hetwelk een klooster draagt genoemd Marieugaart,</l>
<l>Een rijke en onde abdij.</l>
</lg>
<p>Maar zoo het den ouden dichter te vergeven is, dat hij de abdij met haren uithof verwarde, of ten gevalle zijner poezij Marken met een gesticht verrijkte, hetwelk de drassige bodem nooit gedragen heeft, wat zal men van een hedendaagsch schrijver en bewoner van Marken zeggen, die in vollen ernst durft beweren, dat eerst in den winter van 1675-1676 Marken van den vasten wal gescheiden en tot een eiland is gevormd? Voor het ontstaan van het eiland weten wij geen tijd te bepalen. Die tijd ligt verder dan de historische herinneringen; want wij zagen dat de Persijns reeds het <hi rend="spat">eiland</hi> verkochten. Van de gesteldheid des eilands, toen zich de monniken daar vestigden, weten wij even weinig te zeggen. Waarschijnlijk vertoonden zich ook toen die ongelijke hoogten, welke thans nog den naam van werven of terpen dragen. Zoo thans het voor ongeveer dertig jaren gegraven kanaal Marken in een Zuider- en Noorder-gedeelte scheidt, in de vroegere tijden was het in een Oost- en Westgedeelte gesplitst. Hetzij om de hoogte van den grond, hetzij omdat de bodem beter tegen wind en golven beschut was, hetzij om de nabijheid van den vasten wal, de monniken sloegen zich het eerst op het westeinde neder. Het Westerhuis bleef alzoo de voornaamste bezitting der monniken; daar stond de oude kerk, even als zich nog heden daar de kerk, de haven en andere hoofdgebouwen bevinden. De herinuering
<pb n="214"/>aan het oude monnikenhuis is aan dien omtrek verbleven. Hij draagt den naam van Mounikenwerf. De bewoners zelve noemen die buurt <hi rend="spat">Mekorf</hi> of <hi rend="spat">Mekurf</hi>, en men beweert dat dit een afgesleten vorm van <hi rend="spat">Monnikenwerf</hi> is. Mij is zulk eene afslijting, waarbij het hoofdwoord geheel verdwijnt, ondenkbaar: veeleer komt het mij voor dat Mekorf uit <hi rend="spat">Merkorf, Merkorf</hi> uit <hi rend="spat">Merkerhof</hi>, het oude <hi rend="spat">Markerof Merkerhovede</hi>, ontstaan is. In allen gevalle, wij hebben hier het vaste punt, waar zich de monniken vestigden en van waar zij zich verder uitbreidden.</p>
<p>Waar lag het <hi rend="spat">Oosterhuis</hi>? Ook hiervan schijnen mij de sporen niet geheel verdwenen. Een der uiterste zooge: naamde werven ten zuid-oosten, aan den binnenkant van den dijk, draagt den naam van <hi rend="spat">Moeniswerf</hi><note n="1)" place="foot">In het Friesch <hi rend="spat">moentze werf</hi>, nu zou men zeggen <hi rend="spat">muntje werf</hi>.</note>. Volgens de meening der schrijvers heeft er op Marken eene familie <hi rend="spat">Moen of Moene</hi>, princeps domi, gebloeid, die aan die buurt haren naam gaf. Ik wil niet tegenspreken, dat <hi rend="spat">Moene</hi> in vroegeren tijd een gebruikelijke voornaam was, maar <hi rend="spat">ik</hi> moet erkennen, dat ik dien naam slechts eenmaal in de XIV<hi rend="sup">de</hi>, in het geheel niet in de XVI<hi rend="sup">de</hi> eeuw, als doop- of familienaam bij de opgezeten van Marken heb aangetroffen<note n="2)" place="foot">Dit is bijv. wel het geval met den naam Rem of Remmert, die ouder de bewoners van Marken in het midden der XVIde eeuw voorkomt, en de naam <hi rend="spat">Remmetswerf</hi> kan dus zeer wel een anderen oorsprong hebben, dan Dr. S Coronel, in zijn belangrijk opstel over Marken (<hi rend="spat">Nederland</hi>, IIIde jaargang, N<hi rend="sup">o</hi>. 4, blz. 261), daaraan toeschrijft.</note>. Ik vind daarin wel eenige aanleiding te gelooven, dat Moeniswerf veeleer zijn naam aan Moeniks- of Munnikswerf ontleent. Ook de plaats van die buurt leidt daartoe. Vier werven, de Moeniswerf, de Groote werf, de Witte werf en de Rozenwerf, liggen daar op tamelijk digten afstand bijeen, en de geheele streek draagt den naam van Zegereid, die insgelijks van oude herkomst is. Nog bestaat het Zegereiderpad, dat van het voormalige Westerhuis den toegang vormde naar dat
<pb n="215"/>gedeelte des eilands. De sluis of sloot, die van de zuidoostzijde met deze werven in verband stond, draagt op de kaart van 1770 den naam van Meuningsluis en sloot. De benaming doet ons weder onwillekeurig aan de monniken deuken, die een en ander welligt hebben aangelegd, in verband met hunne hoofdstichtingen en met het pad, dat beiden vereenigde.</p>
<p>Zijn deze gissingen gegrond, dan hebben wij de eerste kultuur van Marken aan de West- en Zuid-oostzijde van het eiland te zoeken. Zoo het Noorden en Noord-Oosten vooreerst verlaten lag, het zou niet lang duren, of de nijvere monniken zouden ook daar terrein aanwinnen. Aan hen toch, geloof ik, is de bedijking van Marken te danken.</p>
<p>Nog heden is de bedijking van Marken een voorwerp van zorg en strijd. De dijk, hoe zwaar op zich zelf, is te laag bij het opzetten der zee, en gansche gedeelten liggen dan onder water. De bevolking heeft tij gekaveld, zich op hare hoogten geborgen, eene andere nering dan vroeger gezocht, en slechts eenige meer gunstig gelegen plekken worden gehooid, een arbeid die aan de Marker vrouwen is overgelaten. De hooge vloeden van de jaren 1825, 1791, 1756 en 1700, hebben op eene erbarmelijke wijze het eiland geteisterd; het dijkwezen is er niet door verbeterd; maar slechts het aartsvaderlijke stelsel van zich op vlugtheuvels te bergen is er meer en meer door bekrachtigd. Wat de klagt van deze en de vorige eeuw was, was ook de klagt van de zestiende eeuw. In 1554 verklaarden Burgemeesters en Raden van Marken, dat reeds zes of zeven weken voor Allerheiligen het land plagt in te breken en de sluizen ondervloeiden, dat het dorp was belast met 60 roeden dijks, waarvan het gehoefslaagde land sedert jaren in de bare zee lag. Het was het noodzakelijk gevolg van de omstandigheid, dat de Markers reeds toen het stelsel der monniken hadden vaarwel gezegd, en zich op de zeevaart in plaats van op landwinning toegelegd. Bij de bekende informatie op de verpondingen van den jare 1514 (een belangrijk stuk, hetwelk de ontijdig vermoorde
<pb n="216"/>commissie voor statistiek zich voorgenomen had uit te geven<note n="1)" place="foot">[Men weet dat dit sedert geschied is door de zorgen van prof. Fruin, voor rekening der Maatschappij van Nederl. letterkunde.]</note> wordt dan ook gezegd, dat de ‘gemene neringe van het dorp es visschen, van ael te vangen, ybuckinck ende diergelyck, ende oeck zoe vaeren veel van hunluyden ten haerinck ende coopvaert om huyere, maer en hebben noch schipper noch stuyrman.’ De verandering van bedrijf werkte als oorzaak en als gevolg gelijkelijk mede, om de zorg voor de zeeweringen te doen verflaanwen. Wat de watervloeden van de XV<hi rend="sup">de</hi> eeuw, de Elisabethsvloed, die van 1374 en andere aan Marken nadeels hebben toegebragt, is, bij gebrek aan bescheiden, niet naauwkeurig op te geven; maar het blijkt dat het eiland vreesclijk moet geteisterd zijn, wanneer men nagaat dat, volgens de opgave van 1514, de uitgestrektheid bedroeg 300 deymt of 200 morgen, terwijl in 1345 door 's graven reutmeester de pacht gebeurd werd van niet minder dan 780 deymt of 520 morgen. Vreesselijke verwoesting, waardoor bijna ⅔ van den bodem voor altoos aan de vernietiging prijs gegeven werden, en die aan het ongeloofelijke grenzen zou, indien zij niet door officiëele cijfers was gestaafd. Terwijl wij in het midden der XVI<hi rend="sup">de</hi> eeuw gesproken vinden van inlagen en ondergevloeid land, bewijzen dat men voor het woedende element terugweek, vindt men twee eeuwen vroeger gewag gemaakt van oude dijkstallen voor hooge pacht uitgegeven, een bewijs, dat men er toen op uit was overwinningen te maken op den natuurlijken vijand, en hem van het middenpunt der stichting hoe langer hoe verder achterwaarts te drijven.</p>
<p>Zoo wij eene goede bevestiging van het eiland aan den ijver der monniken toeschrijven, het was omdat hunne stichting daarbij belang had. Wij zijn door de afrekening van hunne goederen, welke in 1345 ten verkoop werden aangeslagen, eenigzins in staat na te gaan, wat hun hoofdbedrijf en hunne hoofdbezitting was. Zie hier hun veestapel:</p>
<pb n="217"/>
<p><table>
<row>
<cell role="header"/>
<cell role="header"/>
<cell role="header">Zamen,</cell>
<cell role="header">in het Oosthuis,</cell>
<cell role="header">het Westhuis,</cell>
<cell role="header">te Monninikendam,</cell>
</row>
<row>
<cell>Paarden . . . . . .</cell>
<cell>23</cell>
<cell>} 27</cell>
<cell>7</cell>
<cell>17</cell>
<cell/>
</row>
<row>
<cell>Veulens . . . . . .</cell>
<cell>4</cell>
<cell>} 27</cell>
<cell>1</cell>
<cell>3</cell>
<cell/>
</row>
<row>
<cell>Koeijen . . . . . .</cell>
<cell>93</cell>
<cell>} 127</cell>
<cell>33</cell>
<cell>55</cell>
<cell>5</cell>
</row>
<row>
<cell>Vaarzen . . . . . .</cell>
<cell>9</cell>
<cell>} 127</cell>
<cell>5</cell>
<cell>4</cell>
<cell/>
</row>
<row>
<cell>Stieren (Varren). .</cell>
<cell>3</cell>
<cell>} 127</cell>
<cell>2</cell>
<cell>1</cell>
<cell/>
</row>
<row>
<cell>Ossen . . . . . . .</cell>
<cell>2</cell>
<cell>} 127</cell>
<cell/>
<cell>2</cell>
<cell/>
</row>
<row>
<cell>Kalven. . . . . . .</cell>
<cell>20</cell>
<cell>} 127</cell>
<cell>10</cell>
<cell>6</cell>
<cell>4</cell>
</row>
<row>
<cell>Varkens . . . . . .</cell>
<cell>15</cell>
<cell>} 18</cell>
<cell>10</cell>
<cell>5</cell>
<cell/>
</row>
<row>
<cell>Zeugen . . . . . . .</cell>
<cell>2</cell>
<cell>} 18</cell>
<cell>2</cell>
<cell/>
<cell/>
</row>
<row>
<cell>Beer . . . . . . .</cell>
<cell>1</cell>
<cell>} 18</cell>
<cell>1</cell>
<cell/>
<cell/>
</row>
<row>
<cell><hi rend="spat">Ganzen en Eenden</hi> voor 13 s. 8 d.</cell>
<cell/>
<cell/>
<cell/>
<cell/>
<cell/>
</row>
</table></p>
<p>Veeteelt was dus hun voornaamste bedrijf, en de bloeijende toestand van 500 jaren geleden valt te meer in het oog, bij vergelijking dat de veestapel, zoo als die in 1861 is opgemaakt, leverde 1 stier, 17 koeijen, 2 kalveren, 215 schapen, in het geheel geene paarden of varkens. De afrekening van den inboedel der monniken doet zien, dat zij ook aan het oude Noord-Hollandsch bedrijf een ijverig aandeel namen; van daar de mouten met melk, de karnen, de kazensteenen, de groote voorraad zout, die na hunne verdrijving aan de meestbiedenden werd verkocht. De voorraad hooi, van hunne weilanden geoogst, levert een bewijs voor het zelfde. Oefenden zij ook landbouw? Een enkele ploeg, in het Westhuis gevonden, is daarvoor geen sterk bewijs. Wat van granen en veldvruchten gevonden werd, bestond in rogge, hennep, erwten en boonen: vooral was er een tamelijke voorraad zoo geschrooijen als ongeschrooijen mout voorhanden, waarschijnlijk om hun bij het maken van bier en later tot voeding van hun vee te dienen. Men houde evenwel in het oog, dat onze opgaven alleen het bedrijf der monniken betreffen; maar wij zijn niet in staat na te gaan, of landbouw dan wel veeteelt door de pachters van hunne 780 deymten lands, bij voorkeur zij uitgeoefend. Die pachters hoorden bovendien niet allen op
<pb n="218"/>Marken te huis. Zij waren in Gooiland, en bij Amsterdam, te Monnikendam, Edam en Zuiderwonde, ja zelfs tot in Velzen toe gevestigd. Misschien was zelfs wel het minste gedeelte van der monniken goed door de buren zelven gepacht. Althans het geringe aantal huizen springt in het oog. Slechts 21 huizen werden van de monniken verpacht, zoo het schijnt in twee buurten verdeeld. De eene aan de westzijde, en dus in de nabijheid van het voornaamste monnikenhuis, bevatte 12, de andere buurt aan de oostzijde bevatte slechts 9 huizen. De voornaamste pachters, waarvan wij een veertigtal, vermoedelijk op Marken gezeten, in onze rekening bij name terug vonden, mogen daar hun verblijf hebben gehouden, terwijl de overigen, als dienstlieden der abdij, in de ruime Oost- en Westhuizen hunnen intrek kunnen hebben gehad. Aan de stichting der monniken was eindelijk eene school verbonden; althans een der perceelen van het gekochte land droeg den naam van <hi rend="spat">des ondermeesters kamp</hi>.</p>
<p>Eer wij van onze monniken en van Markerhoofd afscheid nemen, moeten wij een overstap naar den vasten wal doen. Wij bedoelen naar het tegenover Marken gelegen Monnikendam. De naam van de plaats is van veel beteekenis. Wij leeren er een dam door kennen, waardoor de invloeijing der slenken uit de Zuiderzee naar het nabij gelegen binnenwater, insgelijks de Monnikenmeer geheeten, werd bedwongen. De naam van stad en meer kunnen ons aan niets anders doen denken dan aan die Friesche monniken, welke wij op Markerhoofd gevestigd vonden. Wijst de naam aan, dat die plaats hunne schepping was, dan moet inderdaad de uitbreiding, welke hun bedrijf aan de opkomst van Waterland gaf, verbazend geweest zijn. Met eenig regt kan Monnikendam zich beroemen de oudste stad in die streek te zijn. Toen Edam en Hoorn of nog niet bestonden, of kleine vergeten oorden waren, had Monnikendam reeds zekeren bloei bereikt. In 1297 bood het eene landingplaats aan voor het leger, waarmede bisschop Willem van Utrecht den Westfriezen te hulp kwam (Melis
<pb n="219"/>Stoke, VI, 47). In de oudste rekeningen van Waterland vinden wij drie jaarmarkten te Monnikendam vermeld, waarvan de eerste op Kruisvinding. De sluis bragt aan renten 14 £ 's jaars, het veer 11 £ op, eens zoo veel als de veeren te Volewijk en Purmerweerd, driemaal het bedrag van het veer te Schellinkwoude, viermaal dat van het veer aan Koekendijk. Waarschijnlijk was al dat vertier het werk der monniken; want te Monnikendam bragten zij hunne waar ter markt; daar hadden zij hunne stapelplaats. Het monnikenhuis te Monnikendam schijnt echter kleiner van omvang, en slechts voor tijdelijke berging bestemd te zijn geweest. Al wat daaruit in 1345 verkocht werd, bestond, behalve in huisgereedschap, wel klein, maar toch genoegzaam voor een huis tot woning van sommigen of tot herberging van anderen bestemd, uit 3 koeijen, 4 kalveren, een grooten voorraad hooi en een wagen. In den omtrek zelf bezaten de monniken nog 62 deymten lands in eigendom, welke onder een achtal pachters verdeeld waren. Het is mogelijk, dat daar onder hunne leiding meer eigenlijke landbouw is geoefend, dan op Marken. Althans de veertig dagen in den oogst en de veertig dagen in den herfst, waarop de regtspraak te Monnikendam stil stond, en die bestemd waren voor de poorters, om hun koorn te oogsten en te zaaijen, buiten de drempelen der poorte, in de oudste privilegiën dier stad (van Mieris, I. 487) vastgesteld, schijnen mij een duidelijk bewijs voor een in die dagen vrij levendigen graanbouw.</p>
<p>Monnikendam bewaart in een sprekend wapen de herinnering van zijne herkomst: een monnik van sabel op een veld van zilver. En toch zou die monnik ons het spoor bijster maken. Immers zijn zwarte pij zou aan eene andere orde passen dan die der Premonstratensers, waartoe de abdij Mariengaard behoord heeft. Doch dit wapen en zijne kleuren zijn van latere dagteekening. In 1361 zegelde Monnikendam met drie faassen regts en eene zwaan links. De zwaan beteekent Waterland, en is een nieuw bewijs, dat de schrijvers
<pb n="220"/>der Kerkelijke Oudheden onregt hadden, die Monnikendam zelf tot eene bezitting der monniken hebben willen maken. Het is aan de Persijns blijven behooren, en door dezen met de graven gedeeld. In 1406 vinden wij voor het eerst den monnik op het wapen der stad, en zoo hij omstreeks dien tijd in het zwart is gedoscht geworden, dan zou men moeten erkennen, dat reeds vroeg de herinnering van het uitwendig voorkomen der voormalige heeren van Markerhoofd voor het ondankbaar nageslacht verloren was.</p>
<p>&nbsp;</p>
<p>Van de verdrijving der monniken dagteekent het verval van Marken. De uitgestrektheid gronds, vroeger in de hand der geestelijke heeren vereenigd, werd verbrokkeld in de handen van talrijke eigenaars, waarvan velen in Gooiland, Waterland en Amstelland gevestigd waren. Slechts enkele grootere perceelen bleven als opgedragen leenen bijeen. De Grindelmade, Heynencamp en Gerwaertszate, waarvan wij u de ligging niet meer weten aan te wijzen, behoorden daartoe. Langzamerhand ontdeden zich de vreemde eigenaars van hun steeds zwaarder belaste en dus minder voordeelige bezittingen. Immers behalve de kosten, welke de strijd met het vijandig element vorderde, trof graaf Aelbrecht in 1382 Marken met gelijke schot en bede als door Waterland werd opgebragt. De monniken en de opgezetenen, onder hun weldadig beheer, waren tot dusverre daarvan bevrijd gebleven. De helft van den allengs ingekrompen bodem behoorde reeds in 1514 in eigendom aan de zoogenaamde binnenburen. In 1561 was twee derden in het bezit der bewoners; maar naar gelang kromp de waarde der landerijen in: de zestiende eeuw was een tijd van aanhoudenden teruggang. In 1543 werd de pacht van slechts weinig landerijen op minder dan zeven ponden de morgen geschat: in 1561 bragten de meesten ƒ 4 of daaronder op. De bevolking voorzeker vermeerderde, en een grooter aantal huizen had de grootschere stichtingen van de XIV<hi rend="sup">de</hi> eeuw vervangen; in 1514 telde men 75 haardsteden; maar
<pb n="221"/>ook de woningen namen spoedig in waarde af. De huizen, die in 1543 meestal 4 gulden, sommigen zelfs tot 6 gulden in huur hadden gegolden, bragten in 1570 ƒ 2 op, en in 1561 werd minstens een derde deel dier woningen door de schamele eilanders om niet bewoond.</p>
<p>‘De inrigting der oudste huizen op Marken’ - zegt de jongste beschrijver van het eiland, Dr. Coronel - ‘ofschoon door vertimmering veel veranderd, vertoont nog duidelijke sporen van hunne oorspronkelijke bestemming tot boerderij: het uitstekend gedeelte van de kap, dat tot hooiberg gebruikt werd, de groote voorhuizen, vroeger tot stallen gebezigd, en de aanwezigheid van waterputten, om er het vee uit te drenken, zijn daarvan zoo vele bewijzen.’ Met andere eigenaardigheden blijve deze eigenaardigheid aan Marken behouden, en strekke tot gedenkteeken, dat hier het punt was, van waar de bloei van Waterland en diens steden uitging, en dat voor de geschiedenis dit eiland een belangrijk tooneel heeft uitgemaakt van de meestal bloedige bedrijven, waarin het drama van den strijd tusschen Holland en Friesland is afgespeeld.</p>
<div type="section">
<head rend="h4">Bijlage I.
<lb/>
Uittreksels uit de rekeningen van Amstelland, Waterland en Zeevang.</head>
<head><hi rend="i">Rekening van Maria Hemelnaart</hi> 1344 <hi rend="i">tot Maandag na H. Sacramentsdag</hi> 1345.</head>
<p>Item noch wtghegheven, doe mijn heer van Hollant haren Florans screef bi sinen brieven dat hi die monike vaen zoude op Markerhoofde, van costen in die reyse mitten cogghe van Weespe ende anders gheselscap, daer hi mede bewedert was in die reyse drie daghe ende 2 nachte, IX £ VIII sc.</p>
<p>Item van coste ghedaen dat goet van Markerhoofde te
<pb n="222"/>verwaren ende te hoeden, dat niet van daen ghevoert en zoude warden noch ghestolen, IIII £ XII sc.</p>
<p>Item van coste, doe haer Florans bi miins heren behiet dat tillegoet vereoft van Markerhoofde datter monike was; daer hi lach mit veel volcs uten lande van Aemstel, van Apecoude, van Lonen, wt Waterlant ende uten Zevanc, die luttel teten hadden, ende hi mede cost an leyde; want si daer ghecomen waren waren om tgoet te coepen ende daer bewedert laghen op den lande dat si niet of en mochten; altesamen VI nachte, XIIII £.</p>
<p>Item den boden, die liepen in Aemstelrelant, in Waterlant, in den Zevanc, tot Apecoude ende te Lonen, ende te weten daden, dat men der monike alle goet vercoepen zoude, X sc.</p>
<p>Item van coste, doe haer Florans dat lant verhuerde van Markerhoefde, daer die monike op woenden, daer hi eerst enen dach toe leyde, daer hi quam ende dat weder soe fel wart, datter nyemant van butens lants comen en mochte, waerbi dat hi deen dach verleyde op enen anderen dach, doen hiit verhuerde ende der monike lant van Monikedamme mede, te beyden reysen, van coste, IIII £.</p>
<p>Item den boden, dic liepen in Aemstelrelant ende in Waterlant, alse voerseit is, ende te weten deden tot II reysen, dat men der monike lant verhuiren zoude, XII sc.</p>
<p>Item van der monike lant te meten tot Monikendamme ende den ghenen te lone die tlant maten, VI sc.</p>
<p>Idem den knapen te lone die tlant maten op Markerhoofde, XX sc.</p>
<p>Item van coste ghedaen bi den ghenen, die tlant maten datter monike was op Markerhoofde, ende bi den ghenen die dair over waren, doe ment mat: dat beloept III<hi rend="sup">c</hi> XIV deymt ende die twedeel van 1 deymt van coste III £ VIII sc.</p>
<p>Item den ghenen, die tgoet hueden te Markerhoefde ende verwaerden, die wile dat ment vercofte ende bescreven ende die daer op 't lant laghen, eer dat vercoft wart te lone: XL sc.</p>
<pb n="223"/>
<p>Item van III monike cost, die haer Florans venc tot Markerhoofde ende helt V weken op thuus te Vredelant ende die hi voert overleverde, bi miins behiet van Hollant, der stede van Naerden, van coste XXV daghe hoerliic sdaghes XVI d. maact V £.</p>
<p>&nbsp;</p>
<p>Item eenen knecht, die miins heren brief van Hollant droech an Willem den Grebber, alse van II<hi rend="sup">c</hi> scilden, die hi miin heer leende: III sc.</p>
<p>&nbsp;</p>
<p>Item van coste gheleit an den roeder te maken van der monike everscip van Markerhoefde, IIII sc.</p>
<p>Item van denselven scepe te voren ende te zeylen van Markerhoefde te Vredelant ende weder tot Aemstelredamme, dat miin heer van Hollant gaf Piilegin van Haerlem: XII sc.</p>
<p>&nbsp;</p>
<p>Item den ghenen die tlant maten tot Markerhoefde, van hoescheden tot laersen, XX sc.</p>
<div type="section">
<head><hi rend="i">Rekening van Heilige Sacramentsdag</hi> 1345 <hi rend="i">tot Zaturdag na St. Pontiaen XLV</hi>.</head>
<p>Item van den dye te maken van der moniken lant van Markerhoefde, III £ II sc.</p>
<p>Item Heynen Baukeman van scade van zinen touwe ende van sinen scepe doe hi haeren Florans voerde tot Monikendamme, dat men der monikelant verhuren soude, XIII sc. VIII d.</p>
</div>
</div>
<div type="section">
<head rend="h4">Bijlage II.
<lb/>
Uit het register der leenkamers, et. 32, cas. D, f<hi rend="sup">o</hi>. 76 verso.</head>
<p>Wij Willem, grave van Heynnegou etc., maken cond etc., dat wi bevolen hebben Willem den Grebber onse scoutambocht van Markershoofde te bedriven ende te verwaren, also
<pb n="224"/>langhe als hi levet, tot onser eeren ende tot onser oirbaren. Ende hierof sal hi ons of den ghenen dien wyt bevelen zullen goede rekeninghe doen. Ende onbieden allen onsen luden van Markershoefde, dat si Willem vorser. onderdenich, ghehorich ende ghehulpich siin, soe waer hys van onsen weghen te doene hevet ende sys van him vermaent werden, ende des niene laten, also lief als si ons hebben. Ghegheven te Haerlem up Sinte Niclaes dach, int jaer ons heren MCCC negen ende dertich<note n="1)" place="foot">Op dit opstel van B.v.d.B. volgt een ‘Open brief van Dr. W.C.H. Staring’, aan hem gericht, die daarin de resultaten mededeelt van zijn onderzoek der rekening van Floris van den Boekhorst ten opzichte van den landbouw. Voor de geschiedenis van den Nederlandschen landbouw is deze mededeeling van groote waarde.
<lb/>
(<hi rend="spat">De Vrije Fries</hi>. Nieuwe Reeks. Vierde deel 1865.)</note>.</p>
</div>
</div>
<div type="chapter">
<interpGrp>
<interp type="secundair" value="lema009"/>
</interpGrp>
<pb n="225"/>
<head rend="h3">Isaac Lemaire. Eene voorlezing<note n="1)" place="foot">[Gehouden in eene vergadering der Hollandsche Maatschappij van fraaie kunsten en wetenschappen.]</note>.</head>
<p>Te regt of te onregt, maar zeker meermalen, werd van deze spreekplaats de stelling verkondigd dat de tijd der poëzij - ik bedoel met dat woord iets meer dan rijmkonst - voorbij was. Herwaarts heengevloeid om buiten den kring der dagelijksche beroepsbezigheden ruimeren adem te scheppen, dunkt ons al ligt die atmosfeer de gezondste, welke gewaarwordingen opwekt, het vreemdsoortigst aan wat wij telken ure ondervinden, en welke zenuwen doet trillen, die doorgaans bij ons verstorven schenen. Daarin ligt het toovermiddel waardoor onze begaafde dichters ons in eene wereld van gedachten en beelden rondvoeren, welke slechts bij uitzondering mogelijk is of waarvan het genot slechts in een toestand van uitzondering kan worden gesmaakt: daarom boeijen ons die verhalers het meest, die eene sproke van langverleden dagen ophalen, waarin naauwelijks eene figuur voor ons kennelijk is en waarin de natuur binnen en buiten den mensch iets nieuws schijnt, omdat zij met een ander gewaad is uitgedoscht, dan waarin wij haar dagelijks beleven.</p>
<p>Ik heb het noodig geacht dit alles te herinneren, om u tot toegevendheid te stemmen door het besef, hoe hagehelijk de taak is welke ik ga ondernemen. Zoo ook ik uwe ge-<pb n="226"/>dachten tot het verledene wensch terug te voeren, de stof waaruit de voorstelling van dat verledene is zaamgesteld, is alles behalve aantrekkelijk: een koopman; de vorm, waarin zij zich moest voordoen, is zoo aan de orde van den dag, dat gij u uwe verplaatsing uit woonvertrek, studeerkamer of kantoor reeds beklaagt: eene geldkrisis. En - zoo ik bij dat alles de gave bezat aan zulke prozaïsche zaken een dichterlijke kleur te geven door ze te verheffen en uit te beelden op den bodem der zuiverste en edelste aandoeningen, eene gave welke de mijne niet is - dan nog zou ik om den wille der waarheid van dat voorregt afstand moeten doen. Het tafereel dat ik u zal voorstellen is al te dikwijls een tafereel van lage hartstogten: naijver, eigenbelang, winzucht en dwaasheid, waarvoor de verhevene aandoening, welke wij vaderlandsliefde heeten, moet onderdoen.</p>
<p>Ik ben nog niet met mijne zelfbeschuldiging, of liever met de beschuldiging tegen mijn onderwerp, ten einde. De dichters onder u, ja ik vrees uw eigen dichterlijke zin, zullen het mij naauwelijks vergeven, dat ik u naar een der dichterlijkste streken onzer provincie verplaats om iets anders dan om dichterlijke herinneringen op te vangen, of de gewone klagt aan te stemmen, dat onze bodem zoo arm is aan dichterlijke oudheden. De streek, waarheen ik u verplaatst wensch, is die bekoorlijke strook gronds van waar</p>
<lg type="poem">
<l>Holland op zijn smalst mag zijn</l>
<l>En krimpt voor 't stuiven van de duinen</l>
</lg>
<p>tot waar het eerwaardig Alkmaar de herinnering der aanzienlijkste onzer graven in zijn koningshuis bewaart. Ik weet het, wij betreden den bodem, welke bijna het allereerst door het licht des Christendoms bestraald, ook den dageraad van onze geschiedenis en van ons volksbestaan herinnert: ik weet het, hier werd onze jeugd in den strijd met de Westfriezen geoefend en verstaald: hier leerde Holland gaan en staan: hier lag het huldtooneel onzer graven: hier het gebied van den bijna fabelachtigen graaf Sicco: en ik weet het, nijverheid en
<pb n="227"/>Calvinismus hebben als om strijd de sporen van dat romantisch verleden weggevaagd. Evenwel, zoo ik u verzoek een weinig van den grooten weg af te gaan en links afgeslagen mij door het duin een eind ver naar de beide Egmonden te volgen, het zal niet zijn om de overblijfselen der beroemde abdij op te zoeken en bij onze teleurstelling in de gewone verwijten los te barsten tegen de onheiligen, die zelfs het overschot onzer graven onbedekt lieten: zoo wij kerken binnentreden, het is niet omdat wij er zoeken naar den thans geheel verdwenen Mariënmunster, dat gewrocht der gothieke bouwkunst uit de dagen van haren bloei, met zijne dubbele torenspitsen en talrijke kwistig begiftigde altaren. De kerken die wij bezoeken bevatten noch het stof onzer aloude graven, noch het gebeente van St. Adalbert; maar zij bevatten op hare zerken den naam van twee mannen nader aan onzen tijd, maar wier werking in onzen hedendaagschen toestand nog levendiger gevoeld wordt dan die van oude heiligen of landsheeren: twee mannen, beide in Amsterdam te huis, en beide van krachtigen invloed op de vestiging van den wereldhandel en van den roem der wereldstad, die hunne woonplaats was: twee mannen, door tijd en rang misschien gescheiden, maar één in streven, omdat hun onbekrompen geest zich overal te huis vond, en overal plannen schiep, waar Nederlands vlag zich ontplooijen kon; twee mannen die beide van een moeitevol leven in deze streek in hunnen ouderdom hebben uitgerust en hier hunne grafstede hebben gekozen, alsof hun stof rusten moest in de nabijheid van dien Oceaan, waarover hun geest onverpoosd had gezweefd. Die mannen zijn de Amsterdamsche burgemeester Nikolaas Witsen en de Amsterdamsche koopman, die niet eens poorter was, Isaak le Maire.</p>
<p>Voor een andermaal blijve de oud-burgemeester, wiens stof weleer in de kerk van Egmond aan Zee onder een prachtig praalgesteente rustte, bewaard. Zijn naam, schoon nog niet naar verdienste gehuldigd, en aan beter lofredenaar dan ik ben aan te bevelen, heeft echter een zekere vermaardheid,
<pb n="228"/>welke de koopman mist. De kerk van Egmond Binnen heeft niets indrukwekkends: eene kleine dorpskerk met gepleisterde wanden en houten banken: niets grootsch, niets treffends, niets dat zelfs de oude buurkerk herinuert, welker plaats zij vervangt. Maar in het midden van het ruim ligt een vierkante blaauwe steen, waarvan het opschrift zoo merkwaardig is, dat het bij de eerste lezing de aandacht onwederstannbaar zoo op den steller als op het aangeduid voorwerp vestigen moet. Het heeft de voor een opschrift groote verdienste, dat het geheimzinnig is ondanks zijn eenvoud, en daarom òf gissingen uitlokt òf tot overpeinzen van de beteekenis prikkelt. Zoo staat er op het graf van den koopman:</p>
<lg type="poem">
<l rend="; 1tab">Hier legt begraeven Sr. Isaac le Maire</l>
<l>Coopman die geduierende syn Handelinge</l>
<l>op meest alle quartieren van de weerrelt</l>
<l rend="; 1tab">van Godt den Heere soo ryekelick</l>
<l>gesegent is geweest dat hy in 30 jaren</l>
<l>tyts (behoudens eer) overloren heit over</l>
<l rend="; 1tab">de 150000 guldens is in den Heere gerust</l>
<l rend="; 2tab">op den 20en Septembris anno 1624.</l>
</lg>
<p>iets lager:</p>
<lg type="poem">
<l>Hier legt begraven Joffrouwe</l>
<l>Maria Walraven van Antwerpen</l>
<l rend="; 1tab">huysvrouwe van Isaac le Maire</l>
<l>moeder van 22 kinderen, sterff</l>
<l rend="; 1tab">in den Heere den 17 April 1621.</l>
</lg>
<p>Ik zou mij, geachte hoorders, op geleerde en lijvige verzamelingen kunnen beroepen om bijna den regel te kunnen stellen, dat er uit opschriften iets anders gelezen pleegt te worden dan er staat. Zoo al niet de zin verwrongen wordt, dan draagt òf de tand des tijds òf de hand van den steenhouwer de schuld van de onbegrijpelijkheid der lezers. Wijt het aan de school waaruit ik ben voortgekomen, zoo ik misschien ten uwen koste mijn lust voldoe, en u eene proeve
<pb n="229"/>lever van wat men tekstkritiek en hoogere kritiek pleegt te noemen.</p>
<p>Ondanks alle vroomheid, welke wij zoo gaarne aan ons voorgeslacht toeschrijven, luidt het zoo zonderling als een bewijs van den goddelijken zegen te hooren aanvoeren, dat iemand 150000 guldens verloren heeft, dat er al aanstonds aan eene vergissing gedacht wordt: de uitdrukking <hi rend="spat">overloren</hi> schijnt bovendien eene taalfout aan te wijzen, en het was alzoo geen wonder, dat men tot gissingen zijne toevlucht nam. In geslachtslijsten, onder de nakomelingen van Le Maire zelven voorhanden, heeft men dan ook met stoutheid het kritieke brandijzer gezwaaid en de woorden ‘overloren’ flink weg in ‘overgewonnen’ veranderd. Zoo natuurlijk klonk het dat de goddelijke zegen op de winnende hand moest zijn. Intusschen, tot de geheimenissen der kritiek behoort ook een regel, zoo gevaarlijk dat hij bijna slechts kan gefluisterd worden, deze: dat de minst natuurlijke lezing dikwijls de ware is. En bij eenig nadenken gevoelt gij dat die regel hier geldt. Of wie uwer heeft ooit van een koopman gehoord, die naauwkeurig opgaf, hoeveel hij gewonnen had? En zoo verschillen de tegenwoordige dagen niet van de vroegere dat destijds een handelaar van dertigjarige ondervinding en van een bedrijf, dat zich over de geheele wereld had uitgestrekt, zijn batig saldo voor tijdgenoot en nakomelingschap op zijn graf zou hebben blootgelegd. Wij willen hopen, dat hij in zijn binnenkamer met volle bewustzijn God voor den verleenden zegen hebbe gedankt: maar dien in cijfers op zijn grafzerk uit te beitelen, dat mogen Aziatische despoten hebben gedaan: een Nederlandsch koopman deed het toen zoo min als thans - en allerminst wanneer hij een twintigtal kinderen achterliet.</p>
<p>Derhalve - een taalkenner moge beslissen, welk het regt van bestaan zij voor den zonderlingen vorm <hi rend="spat">overloren</hi>: de de lezing blijve onveranderd, en de aanzienlijke som verloren. Het was - ik erken het - een eenigzins vreemdsoortig
<pb n="230"/>dankbetoon aan den Hemel, uitsluitend van zijne verliezen te spreken; in den zin des schrijvers lag voorzeker de bedoeling dien zegen zoo groot te noemen, dat een verlies als het opgegevene lijdelijk kon gedragen worden, en de eer, het crediet van den koopman zegevierend de geledene schade had doorgestaan. En waarom zouden wij de mogelijkheid niet mogen onderstellen, dat dit laatste denkbeeld nog meer dan die Christelijke dankbaarheid op den voorgrond stond? In die dagen, toen het geld schaarsch was, en nog altoos op ten minste 12 ten 100 kon worden gerekend, was de verloren som van 150000 gulden reeds aanzienlijk: doch niet 150,000, maar tienmaal zooveel, ƒ 1,500,000 had Le Maire verloren. Ik durf verzekeren, dat een nul op de zerk is uitgevallen, en dat is geen ligtvaardige gissing omdat ik de mindere som te gering acht om daarmede voor de nakomelingschap te pralen: neen, in een rekwest aan de regering van Amsterdam, in het jaar 1613 ingediend, had Le Maire zelf gezegd: ‘de suppliant verclaert by synre manne waerheyt in den tyt van acht ende twintich jaeren verloren te hebben over de sestien hondert duysent guldens (voluit in letters, niet in cijfers geschreven) dat hy des noot synde behoorlyk sal verifieren.’ Welnu, 15 tonnen gouds had Le Maire bij zijnen handel ingeboet: de regering van Amsterdam wist het: de beurs van Amsterdam mompelde het: de wind droeg het van daar naar alle kwartieren der wereld, waar Le Maire zijne handelsbetrekkingen had aangeknoopt: talrijke vijanden en benijders spanden zamen tot zijnen val: processen op processen lagen bij de Amsterdamsche schepenbank, bij het Hof provinciaal, bij den Hoogen Raad zelfs tegen hem opeengestapeld: zijn eer werd aangerand, zijn vermogen betwijfeld - en de steller van zijn grafzerk beitelde die verliezen in steen, en hoonde zijne belagers met dien triumfkreet, dat ondanks die verliezen zijn eer, zijn crediet overeind stond.</p>
<p>Het schijnbaar eenvoudige en gemoedelijke grafschrift ver-<pb n="231"/>vormt zich onder onze beschouwing tot eene kernachtige grootspraak: en het zal die nog meer worden nu er de hoogere kritiek bijkomt en de vraag doet: wie was de steller, en wanneer werd het gesteld? Mij dunkt, het antwoord op die vraag is gemakkelijk. Aan kinderen en dankbare erfgenamen valt het niet zoo ligt in, van de verliezen huns vaders op zijn graf te gewagen, en, zoo zij eene lofrede willen schrijven, zij zullen die voortzetten tot aan den dood des vereerden, wanneer het laatste tijdvak zijns levens nog veel lofwaardigs oplevert. Dit was hier het geval geweest: de lange worsteling met tegenspoed was door een schitterende zege bekroond: door eene nieuwe ontdekking was de naam van Le Maire de wereld door beroemd geworden: en echter niets van dat alles. In 1624 was Le Maire overleden, en het grafschrift brengt zijne geschiedenis niet verder dan 1613. De 28 jaren en de 1,500,000 Gn., reeds in zijn rekwest aan de Amsterdamsche regering vermeld, blijven onveranderd. Hoe dit verschijnsel anders te verklaren dan door de onderstelling dat Le Maire zelf zijn eigen grafschrift voorschreef, dat hij het deed in die dagen van spanning, waarin de eer en het geluk van zijn huis op het spel stonden, dat hij het deed in het kalm vertrouwen op een goede uitkomst, hetwelk alleen met buitengewone zielskracht bestaanbaar is, en dat hij niets zijnen erven overliet dan den dag zijns doods in te vullen?</p>
<p>Om terug te keeren tot de stelling waarmede ik aanving, niet enkel daar is poëzij waar zij zich in de bont-romantische vormen van een fantastisch verleden hult. Wat er in eene eenvoudige dorpskerk niet al te lezen en te leeren valt! De oude zerk in de kerk van Egmond Binnen getuigt niet alleen van de dagen toen Amsterdam groot en magtig werd, en toen haar opkomst aan Hooft in zijn Geeraerdt van Velzen, aan Vondel in zijn Gijsbrecht van Amstel hunne bezielde verzen in den geest gaf: zij getuigt van de worsteling en de gevaren waarmede die groei gepaard ging: zij wijdt ons in
<pb n="232"/>in een strijd, meer dan dertig jaren lang met onbezweken moed gevoerd; zij voert onze gedachten naar alle kwartieren der wereld, om die op eene enkele plek, waarop de zegen Gods rustte, terug te brengen: zij doet ons een blik slaan in de geheimen van een koopman van de zeventiende eeuw, en toont ons dien koopman als met kalmte den dood te gemoet ziende, omdat het graf hem de eer niet zal rooven de grootste koopman te zijn geweest: en die met één woord, niet ongelijk en zeker even regtmatig als dat van den koninklijken held op het slagveld van Pavia: tout est perdu fors l'honneur, der nakomelingschap toeroept: al gingen ook in de ebbe en vloed der handelsfortuin tonnen schats verloren, toch hield het crediet het hoofd boven water.</p>
<p>&nbsp;</p>
<p>Behalve het opschrift stonden op de zerk twee wapens, dat van Le Maire en zijne echtgenoot: maar 1795 kwam en de hand der dorpsdemocraten ontzag (zonderling genoeg) den Sinjeur en de Jofvrouw uit het opschrift, maar wreekte de gelijkheid van den mensch op de onnoozele wapenteekens. Het wapen van den man was waarschijnlijk gevierendeeld: twee kwartieren met drie moorenkoppen: een met drie zwijnshoofden, het derde kermelijn. Ik vermeld het omdat het alles is wat ik van zijn geslacht weet, en omdat de beide kwartieren waarschijnlijk maken dat de familienaam van Le Maire uit dien van Le Maure verbasterd is. Hoe het zij, het geslacht van Le Maire was uit dat gedeelte van Fransch Vlaanderen herkomstig, dat destijds onder den scepter van Filips den II zuchtte. Op de lijsten der ballingen ten gevolge van de troebelen bij den Nederlandschen opstand, komen de namen der Le Maires zoowel te Valencijn als te Doornik voor. Ook de Valencijnsche week naar de Noordelijke Nederlanden, zette zich te Leiden neder, en daaruit was waarschijnlijk de Leidsche boekdrukker Johannes Maire gesproten. Van zich zelven had onze Isaac le Maire aan den Franschen gezant, den vermaarden President Jeannin, geroemd, dat hij van
<pb n="233"/>Doornik afkomstig was, van Doornik, welks inwoners de Fransche gezindheid, zoo hij zeide, in het bloed hadden, en een gefleurdelyseerd hart omdroegen. Op de lijsten der ballingen komt hij echter niet voor: waarschijnlijk was hij in 1568 nog te jong om den bloedraad in het oog te vallen. Doornik en Valencijn waren het brandpunt van het protestantismus in de Zuidelijke Nederlanden geweest: de gemakkelijkheid waarmede die steden, na met bloedig geweld te zijn bedwongen, zich aan het opgelegde juk onttrokken, bewees welke geest daar heerschende was. Antwerpen won het voorzeker van beide in magt, in voorregten en vooral in gelukkige ligging: de godsdienstige beweging hield er langer stand, maar zij was veel minder ijverig in hare uitingen: en het was vooral het Waalsche bloed, derwaarts in talrijke ballingen uit Valencijn en Doornik heen gevloeid, welke den koeler Vlaming tot heilzamen levensprikkel strekte. Of Le Maire misschien onder de uitgewekenen hebbe behoord toen Doornik, na eene tweede belegering onder de Prinses van Epinoy te hebben doorgestaan, in handen van den Spaanschen landvoogd viel - het zou mogelijk kunnen zijn, maar verzekeren durf ik het niet. Ik moet opmerken dat Le Maire in zijne brieven en memoriën het Hollandsch vrij naauwkeurig, met zekere netheid, ja nu en dan welsprekendheid, schrijft, welke veeleer zou doen vermoeden dat hij eene lange en vroege opleiding in het Nederlandsche gedeelte des lands en waarschijnlijk wel te Antwerpen hebbe genoten. Ook zijn broeder, even als hij Waal van afkomst, stond sedert als predikant niet bij de Waalsche maar bij de Nederduitsche gemeente te Amsterdam.</p>
<p>Ik zeide dat het waarschijnlijk was dat hij te Antwerpen zijne jeugd althans voor een gedeelte hebbe doorgebragt, niet slechts omdat daar de beste leerschool voor den groothandel was, maar ook omdat zijne echtgenoot daar was geboren. Bovendien wanneer hij in zijn rekwest van 1613 van zijn achtentwintigjarig verblijf aldaar spreekt, wanneer hij daar
<pb n="234"/>alle zijne twee en twintig kinderen ingeborenen dier stad noemt, en het blijkt dat zijn zoon Jaques le Maire, de beroemde ontdekker van de straat Le Maire, in December 1616, in den ouderdom van 31 jaren overleed, dan worden wij door al die bijzonderheden teruggeleid tot het jaar 1585, als dat waarop Isaac le Maire zich te Amsterdam vestigde, juist hetzelfde jaar waarop, ten gevolge der overgave van Antwerpen aan den hertog van Parma, talrijke kooplieden zich van daar naar Amsterdam hadden verplaatst, de stad, die voorbeschikt was om de opvolgster te worden van het Nederlandsche Venetie.</p>
<p>Op welken ouderdom Le Maire zich te Amsterdam kwam nederzetten, met andere woorden zijn geboortejaar, is mij onbekend. Waarschijnlijk echter was hij eerst in den bloei der jeugd. De leeftijd zijns broeders, die eerst in 164. overleed, zijn rijkgezegende echt geven regt tot die onderstelling. Mogt Le Maire zich naderhand verheffen op de talrijke olijfplanten romdom zijne tafel, zelf schijnt hij tot eene vruchtbare familie te hebben behoord: behalve hem zijn ons vier van zijne broeders bekend. Het was eene handelaars-familie van den bloede: van zijne vier broeders waren er drie als kooplieden gevestigd, een in Portugal, een in Castilië, een in Italië: zelfs de vierde, de predikant, bleef niet vreemd aan kompagnie-speculaties: een koopman alzoo in den tempel.</p>
<p>&nbsp;</p>
<p>De handelsbevolking, welke zich in het jaar 1585 uit Antwerpen naar de noordelijke koopsteden verplaatste, vond daar een vruchtbaren bodem, maar die noeste bewerking vorderde om die vruchten te dragen. De grondstof lag vooral in het talrijke en uiterst bedreven varensvolk, dat deels op de schepen der watergeuzen den prijs der roekeloosheid en stoutmoedigheid had behaald, deels in den handel op Moskoviën en vooral in de walvischvangst eene degelijke leerschool had gemaakt. Doch de sleurhandel, waarbij elke stad naar gelang van de haar verleende voorregten op bepaalde plaatsen, binnen bepaalde grenzen, op bepaalde artikelen zich toelegde,
<pb n="235"/>was de heerschende: groothandel en groothandelaars ontbraken. Voor de enkele uitgewekenen onder de aanzienlijken, de Reaels, de Pauwen, de Bickers, had zich in het oord hunner ballingschap, hetzij in de Engelsche zeehavens, hetzij te Bremen of te Hamburg, een ruimer gezigteinder ontsloten; een Jan Huygen van Linschoten had op Portugesche schepen de groote vaart medegemaakt en het gebrekkige van den Spaanschen handel en zeebouw was door hem niet onopgemerkt gebleven; maar wat in Holland uitzondering was, was sedert lang te Antwerpen regel. De groote handelshuizen aldaar hadden hunne bijkantoren te Lissabon en te Sevilla en elders: Antwerpenaars hielpen de Spaansche bodems bevrachten en deelden in de vruchten van den togt, en niet alleen had hun scheepsvolk op de verre reize zich met praktische kennis verrijkt, ook aardbeschrijving en zeevaartkunde waren er als wetenschap beoefend geworden. Gerard Mercator en Abraham Ortelius hadden daar het voorbeeld gesteld dat, merkwaardig genoeg, juist in hetzelfde jaar door een Nederlander, Lucas Jansz. Wagenaar, werd gevolgd, die toen den eersten Hollandschen zee-atlas, onder den titel van Spiegel der Zeevaart, bij Plantijn te Leiden in het licht gaf.</p>
<p>De uitgewekenen uit Antwerpen kwamen herwaarts onder de schoone leus van vervolgden om den wille van het geloof. Nu moge het zoo geweest zijn, dat vele kooplieden met het hun eigen instinct voorzien hebben dat, bij den terugkeer van Antwerpen onder het Spaansche juk, het met den handel daar ten einde liep, en deze zich naar elders moest verplaatsen, toch voerden zij het gemoedelijke devies onder hun blazoen. Protestanten, vooral Calvinisten waren zij meest allen, en zoolang zij in hun bedehuis waren, meenden zij dat in vollen ernst. Ook daarbuiten tot op zekere hoogte. De heerschappij, welke de Koning zich, als Koning van Spanje en Portugal over de Oost- en West-Indische zeeën had aangematigd, had het gezag der Kerk voor zich. Paus Alexander VI, het ongoddelijkste monster van zijn tijd, zoo als onze
<pb n="236"/>ijveraars zeiden, had die zeeën en landen bij openbare bulle aan die koningrijken geschonken. Het was voor onze Calvinisten bijna een geloofspunt den Koning en den Paus gelijkelijk te bestrijden, door zich naar Indië den weg te banen en des noods met het zwaard de leer te prediken: ‘des Pausens donatie is idel ende teghens de leeringhe Christi ende teghens de religie’. Tot zooverre gingen geloof en belang hand in hand; maar wanneer later Leicesters berucht plakaat den handel in 's vijands landen verbood, dan voorzeker scheidden de Brabandsche kooplieden zich van de partij hunner politieke medeballingen, meestal vrienden van den Engelschen landvoogd, af, om zich met die der stedelijke regeringen en der Nederlandsche kooplieden te vereenigen om het volgend sophisme uit te vinden: de verboden handel brengt naarmate zij 's Konings landen verarmt ons te grooter schatten aan, waaruit wij in staat zijn den oorlog tegen den gemeenen vijand te voeden en de kerke Gods te schragen. Zelfs zou men er dan niet op gezien hebben, een ander ook katholieken potentaat, b.v. Koning Hendrik IV, of de republiek van Venetie, ja des noods den grooten Turk, de behulpzame hand te bieden, mits hij slechts de vijand van den Koning van Spanje was. Dit was de regtzinnigheid van den uitgeweken koopman: godsdienstijver, maar met een zekere rekbaarheid naar de omstandigheden. Dat dit met Le Maire ook het geval zal geweest zijn durf ik niet verzekeren; hij was van Doornik geboortig, en had Antwerpen waarschijnlijk na den val der stad verlaten; maar ik zou toch wel eens willen weten welke godsdienst zijne broeders, die zich in Portugal, Spanje en Italie als kooplieden gevestigd hadden, nog in 1609, althans voor het oog der wereld, hebben beleden; met hen toch bleef onze Isaac even naauw verbonden, als met zijn broeder Johannes, predikant te Amsterdam, een zoo ijverig contraremonstrant, dat hij de geeselroede van Vondel niet ontging. Had hij bovendien niet tot
zijn boezemvriend dien Petrus Plancius, welke zich door zijne ver-<pb n="237"/>volging der Lutherschan even gehaat maakte, als door zijne verdiensten voor de zeevaartkunde beroemd, die terwijl hij van den kansel tegen de Remonstranten donderde, zich niet ontzag den afvalligen Hendrik IV van raad te dienen zoo dikwijls deze dien vroeg? Vroomheid en zedelijke strengheid zijn niet altoos elkanders maatstaf, en onder de vele vonden, welke de menschen in die dagen zochten, behoorde ook deze, hoe het mogelijk was de bijbelspreuk, dat men God niet kan dienen en den Mammon, te vereenigen met die andere: maakt u vrienden uit den Mammon der onregtvaardigheid.</p>
<p>Zoo was het geschapen met hunne regtgeloovigheid; hoc stond het met de vaderlandsliefde dier uitgewekenen? Het zij zoo, dat voor den koopman wel eens de regel hebbe gegolden: mijn vaderland is daar, waar het mij wel gaat: er is veel dat de toepassing van dien regel in de hier gegevene omstandigheden verontschuldigt. Toetsen wij geenszins aan de veelal instinctmatige gehechtheid aan eenen grond, waarop zich de herinneringen onzer eigen jeugd aan die eener driehonderdjarige meestal loffelijke geschiedenis verbindt, de gevoelens van hen, die veelal uit het land der Walen opgezweept, na een kortstondig verblijf te Antwerpen, eene schuilplaats in Engeland of Duitschland hadden moeten zoeken: die op een schijn van hoop uit hunne ballingschap teruggekeerd, voor nieuwe teleurstelling hadden moeten zwichten en op nieuw den wandelstaf opnemen. Telkens was de bodem onder hunne voeten gewisseld: voor zoover zij karakter bezaten, was slechts hun bedrijf hun gebleven, en waar dat het beste tierde - was het wonder dat zij dat land ook hun vaderland vonden? Hier was veel wat hen moest aantrekken; zij vonden hier stamgenooten, geloofsgenooten, zaâmgezworenen in hun kamp met de Spaansche dwingelandij: daarbij de gezonde atmosfeer der jeugd in een opkomenden staat. Doch ik moet niet van staat spreken. Toen in 1585 de zegevierende veldheer, die hen uit Antwerpen verdreef, ook het Noorden bedreigde, was het voor hen de
<pb n="238"/>vraag, hoelang die staat - zoo er een staat was - zou bestaan: of die even als hun eigen vaderland, zij het ook op gunstiger voorwaarden, op nieuw zou moeten buigen onder het Spaansche juk: of Engeland of Frankrijk de opdragt der souvereiniteit zou aanvaarden: of men krachten genoeg zou vinden om een zelfstandige nationaliteit te voeden: of een dragelijk bestuur vreemden en inboorlingen in éénen schoot zou kunnen vereenigen. De regtvaardige geschiedenis mag het niet vergeten, hoeveel voor de vorming van dezen staat door diezelfde Zuid-Nederlandsche ballingen gearbeid, geleden en gestreden is; al werd dat ook door tijdgenooten over het hoofd gezien. Moest het hen niet gevoelig treffen, bij de onbekrompener inzigten welke hun hunne ondervinding als ballingen had gegeven, dat kleinsteedschheid hier allengs het vaderland tot de muren zijner veste beperkte, dat eene familie-aristocratie zich op het kussen drong en den vreemdeling daaruit weerde, wanneer door het volk op de straat en den volksdichter op het tooneel den Brabander zijne herkomst werd verweten, en wanneer hij bij al het goede, dat hij in dat goede land genoot, toch al te dikwijls, in bijna dagelijksche ervaring, smaakte hoe bitter het brood der ballingschap was?</p>
<p>Het zij mij vergund met deze beschouwingen eene ledige tijdsruimte aan te vullen, gedurende welke Le Maire te Amsterdam heeft gewoond, maar waaromtrent ik niets anders kan onderstellen, dan dat hij zijnen tijd besteed heeft aan het vergaderen van die schatten, welke hem tot den magtigsten koopman van Amsterdam moesten maken. Eerst in het jaar 1598 treedt hij voor ons op, te midden van al de bedrijvigheid welke de aangevangen zeetogten naar de Oost-Indien hadden verwekt. Welk aandeel de Brabandsche kooplieden aan de eerste ondernemingen van Houtman en Van Neck hebben gehad is duister: hun meerdere ervarenheid, hunne uitgebreide kennis mogen geraden en aangemoedigd hebben, men was er niet vaardig mede, noch om hen onder de negen ondernemers van de Compagnie van verre op te nemen, noch
<pb n="239"/>zelfs bij de uitbreiding, welke het collegie van bewindhebbers in 1597 verkreeg, eene plaats in hun midden te gunnen. De oude bewindhebbers waren dan ook mannen, zoo als Amsterdam er sedert vele heeft opgeleverd: patriciers van den echten stempel, ondernemend, werkzaam en bekwaam, maar uitsluitend en zich zelven in wat zij deden of lieten genoegzaam. Hunne namen mogen getuigen met welke karakters voortaan Le Maire den strijd zou hebben te voeren: Reinier Pauw, een der werkzaamste en bedrijvigste, maar zeker intrigantste burgemeesters welke Amsterdam immer bezeten heeft; Pieter Dirksz. Hasselaar, de vaandrig uit het beleg van Haarlem, wiens scherpe blik en strenge trekken nog doen huiveren, bij zooveel Romeinsche hardheid als er uit zijn bekend portret spreekt; Dirk van Os, de Croesus van zijne stad, de standvastige doordrijver van de droogmaking van de Beemster; Jan Janssen Carel, die gelijk later Le Maire, zijn eigen zoon en opvolger op 23jarigen leeftijd gewaagd had op den hagchelijken eersten togt onder de Houtmans ondernomen. Welke geest die mannen zou bezielen bleek in 1601, toen zij er bij de Staten van Holland op aandrongen dat geene bewindhebbers zouden worden benoemd dan ter keuze van burgemeesters; en zoolang zij hebben bestaan, hebben zij bestaan om iedere onderneming nevens de hunne te onderdrukken en den geest te dooven waarvan zij zelve de krachtige vertegenwoordigers waren. IJdele poging: eerzucht en winstbejag, haat tegen Spanje en de prikkel der behoefte aan een ruimeren werkkring, alles vereenigde zich om nevens de oude Compagnie van verre talrijke andere Compaguiën als uit den grond te voorschijn te roepen, wier namen gij in elke geschiedenis onzer Compagnie zult terugvinden, maar welke uit één te houden eene taak is, waarbij ik u meer geluk toewensch dan mij zelven te beurt viel.</p>
<p>Onder de maatschappijen, die toen oprezen, behoorde ook de dusgenaamde Brabandsche of nieuwe compagnie binnen Amsterdam, handelende op Oost-Indiën. De Brabanders had-<pb n="240"/>den zelfs eenige Amsterdammers voor zich weten te winnen tegen den geest van uitsluiting, die hunne regering kenmerkte; onder dezen Gerard Reynst, den lateren Gouverneur-Generaal. Van de Brabanders zelven is er, behalve Le Maire, geen zoo bekend, dat hij bijzondere vermelding verdient dan alleen de man, die naderhand zijn doodvijand werd en ten einde toe bleef, Lonis de le Beque. Van de oprigting der nieuwe Compagnie dagteekent de strijd, welken Le Maire sedert zou voeren. De Brabanders en hij vooral wisten het, dat de magtigsten des lands, noch Prins Maurits, noch Oldenbarnevelt, noch de schrandere syndicus van Westfriesland de inzigten der oude bewindhebbers en van de regering van Amsterdam, waarvan deze de uitdrukking waren, deelden, en dat de Staten des Lands niet van oordeel waren aan den vrijen ondernemingsgeest perken te zetten. Wel duchtten zij voor den handel zelven een naijver, die de prijzen der waren in het oneindige zou doen stijgen, die tot gewaagde speculatiën aanzette, en het leed des eenen tot de vreugd des anderen zou maken; maar het was hun stelsel, geen gevraagde vergunning, geen aangezocht convooi, geene zedelijke of stoffelijke ondersteuning te weigeren, en wanneer van de zijde der oude Compagnie te sterk op zoodanige weigering werd aangedrongen, gaven zij aan de mededingers den verstandigen raad, zich met elkander te verstaan en zoo mogelijk eenstemmig te handelen. De oude Compagnie zag zich in dien stand van zaken wel genoodzaakt een weinig van hare eischen te laten varen: tusschenbeide zelfs schijnt het, dat, hetgeen later niet zeldzaam was, een uitkoop van den mededinger plaats had, en zoo gebeurde het, dat bij de zeetogten van Both en van Paulus van Caarden, van Van Neck en van Heemskerk de schepen der oude en der nieuwe Compagnie, al was het dan
ook voor afzonderlijke rekening, gezamenlijk werden uitgereed, terwijl uit een later ingediend verzoekschrift van Le Maire blijkt, dat hij voor de reizen van Van Warwijk en van Heemskerk de betrekking en rang van
<pb n="241"/>bewindhebber had bekleed. Eindelijk werd de wensch van Oldenbarnevelt vervuld, en zoo al voor het oogenblik daarmede zijn groote doel bereikt werd, de versnipperde krachten tot een geheel van wederstand tegen den vijand te vereenigen, hij, die alle monopolie verwierp ‘tegens de vrije navigatie en trafycke, die voor alle man gemeen te moeten gemaenteneert werden, geacht werden,’ hij moest het om den wille van zijn doel wel toelaten dat Amsterdam zijn oude regten, zijn krachtig aandeel in de Oost-Indische togten liet gelden, een derde van het collegie met hare bewindhebbers vulde, en alzoo den weg baande tot het heillooze stelsel, volgens hetwelk het burgemeesterschap van Amsterdam bijna onafscheidelijk werd van het bewindhebberschap der O.I. Compagnie.</p>
<p>Nog echter was dat tijdstip niet aangebroken: voor alle leden der talrijke maatschappijen werd de deur der inschrijving opengezet: de bewindhebbers der compagnien, met uitzondering misschien van die der Magellaansche, werden in het algemeen bestuur opgenomen; ook onze Isaac le Maire, - en waarom hij niet vooral, die van de ter kamer Amsterdam ingeschreven 3½ millioen ongeveer ƒ 60,000 voor zijne rekening had genomen, - nam in het hooge collegie zitting.... om er niet lang in te blijven.</p>
<p>Onder de namen der talrijke aandeelhouders, welke op het boek van inleg der kamer Amsterdam zijn ingeschreven, schittert die van Dominus Petrus Plancius - door zijne afwezigheid. Hem, den geleerden aardrijks- en zeevaartkundige, die voor Amsterdam geworden was wat voor Brabant en Vlaanderen de groote Mercator was geweest, die den togt van Houtman, de reis van Heemskerk en Willem Barendsz had aangemoedigd, en hunne togtgenooten in stuurmanskunst had onderwezen, hem die het niet bij leeren liet, maar die door voorbeeld predikte, en voor den tweeden reistogt der oude Compagnie, dien van Van Neck, voor ongeveer ƒ 50,000 had durven inschrijven, had hem eene geheimzinnige stem inge-<pb n="242"/>fluisterd, dat door de nieuwe groote vereeniging het doel niet zou bereikt worden, dat hem het liefste was: uitbreiding der kennis van den aardbodem door nieuwe ontdekkingen, en uitdelging van den gehaten Spaanschen naam op de eilanden en het vaste land van Indië? Voorwaar, dan was die stem profetisch geweest. Ik heb nooit de notulen onzer Handelmaatschappij ingezien, maar ik geloof, dat zij boeijender en aangenamer om te lezen zijn dan die der oude vergadering van zeventienen en van de kamer te Amsterdam. Zoo zeer hebben mij die teleurgesteld. Gij verwacht er ten minste een ligt gernisch van dien storm des oorlogs, die in het verre Oosten loeide: gij rekent op eene huivering bij de gevaren, waaraan zich onze zeebouwers blootstelden, en eene ligte trilling van de grootsche aandoeningen, die de borst onzer ondernemers moesten vervullen: gij vindt er aanstellingen van commiesen, uitbetalingen aan scheepsvolk, angstige haspelarijen, b.v. met de Magellaansche Compagnie, beslissingen omtrent den tijd der te houden veilingen, en bepalingen van de marktprijzen van maeis en peper - vanwaar ons het peperduur gebleven is. Het verhevenste is het formuliergebed, dat op de eerste bladzijde staat, en het beste dat men er van zeggen kan, na de laatste te hebben gelezen, is dat
de geheimzinnigheid, welke de handelingen der compagnie tot aan haar uiteinde bedekte, van stonden aan was ingewijd.</p>
<p>Er is geen reden om aan te nemen dat Le Maire, al moge de vestiging der vereenigde Compagnie niet volkomen met zijne inzigten hebben gestrookt, ter kwader trouw deel nam aan de handeling en het bewind er van. Zelf had hij er genoegzame gelden aan gewaagd, en zijne naaste betrekkingen, zijne eigene broeders en die zijner vrouw tot inschrijving aangemoedigd<note n="1)" place="foot">Niet zoo sterk echter als burgemeester Reinier Paaw, die zelfs zijne wollennaaister en zijn dieustmeisje bad laten teekenen, elk voor ƒ 100.</note>. Uit de kamer Amsterdam was hij herhaaldelijk
<pb n="243"/>tot het college van zeventienen afgevaardigd, en toch reeds spoedig ontstonden er oneenigheden, die eindelijk in het jaar 1605 tot volslagen tweespalt uitbarstten. Bij een akte van 22 Februarij 1605 nam Le Maire zijn ontslag van het bewindhebberschap en teekende eene verklaring, waarbij hij beloofde dat hij de kennis, die hij van den staat der Compagnie had opgedaan, niet zou misbruiken tot zijn eigen voordeel of dat van anderen: dat hij niemand met raad of daad, hetzij binnen de vereenigde gewesten, hetzij in vreemde rijken zou helpen in het drijven van handel beoosten de Kaap de Goede Hoop of door de Straat van Magellaan: dat hij nimmer noch voor eigene rekening, noch als bewindhebber of aandeelhouder eener maatschappij dergelijke onderneming zou doen; dat, mogt hij zich naar buitenslands verplaatsen, hij alle papieren, die hij tot de zaken der Compagnie betrekkelijk onder zich had, zoowel de oorspronkelijke, als uittreksels en afschriften, aan de bewindhebbers zou overleveren: voor al hetwelk hij drie duizend ponden Vlaamsch ter beschikking der Compagnie stelde, ingevalle hij zijne beloften niet nakwam: welke drie duizend ponden Vlaamsch hij later voor schepenen van Egmond op zijne uitgebreide aldaar gelegen landerijen verbond.</p>
    <p>Het is ligter het bewijs van de bestaande tweespalt te leveren dan den oorsprong van die tweespalt te ontdekken. De notulen van de kamer Amsterdam ontbreken voor een gedeelte van het jaar 1604 en voor bijna het geheele jaar 1605. Het blijkt dat omstreeks dien tijd het gerucht liep - niet zeer eervol voor Le Maire - dat hij zich trouweloos jegens de Compagnie had gedragen in zijn bewindhebberschap: sommigen spraken zelfs van zekere dieverijen. Op het gerucht af had de schout van Amsterdam Le Maire doen dagvaarden en verstek tegen hem verkregen: doch de zaak was nimmer uitgewezen. De schout had de bewindhebbers vergeefs om nadere informatien aangesproken, en toen deze niet te bekomen waren, volgens de voor den bemiddelde zoo gunstige en voor de ambtenaren der geregtigheid zoo voor-<pb n="244"/>deelige regtspleging dier dagen, bij advies van burgemeesteren voor 1200 ℔ Vlaamsch gecomposeerd ten behoeve van hem en van burgemeesteren. Ik erken het - het geeft geen besten dunk dat Le Maire zich aan de regtspraak onttrok en met den schout in vergelijk kwam; ik moet er bijvoegen dat ondanks die afdoening de oude zonden van Le Maire telkens weder werden opgehaald, en hij met nieuwe vervolging bedreigd, zoo dikwijls hij der Compagnie nieuwe stof van ontevredenheid leverde; maar aan den anderen kant moet het ons bevreemden, dat de bewindhebbers de bewijzen zijner schuld tegen hunnen vijand weigerden in handen van den geregte over te geven, en het vermoeden ligt voor de hand dat ook zij hunne redenen hadden om niet te willen dat een ongeroepen oog hunne boeken doorkeek, of dat door de zaak op het scherp te zetten ruchtbaarheid gegeven werd aan hunnen twist met een hunner voornaamste en meest invloed hebbende ambtgenooten.</p>
<p>De billijkheid eischt dat wij ook Le Maire hooren, wel niet over de eigenlijke zaak, waarom hem de schont vervolgd had, maar om de grieven te vernemen, welke hij zijnerzijds tegen de bewindhebbers aanvoerde. Van het begin meende hij dat de voordeelen, die men zich had voorgespiegeld, in nadeelige uitkomsten omsloegen; dat de handel in plaats van toe te nemen verflaauwde; dat de schuld aan het beheer der bewindhebbers lag. Kloeke uitrustingen werden er niet gedaan, ontdekkingen geene: tot Bantam en de eilanden van den Indischen Archipel beperkte zich hun gezigteinder; de Oostkust van Afrika en de eilanden op de vaart naar de Straat Sunda gelegen bleven onbezocht; Japan werd vergeten. Alles wat men oogstte was specerijen, en nog eens specerijen, om niet van eenige partijen slechte zijde te gewagen. Maar hetgeen in zijne oogen het ergste was, men had de Magellaansche Compagnie het octrooi weten te ontwringen aan haar vroeger verleend; men had dien braven kooplieden de handen weten te binden. Gelukkig indien de Compagnie de taak van
<pb n="245"/>hen had overgenomen en met kracht had doorgezet. Maar ondanks den aandrang door hem bij herhaling gedaan, had men van geene uitrusting naar de Straat van Magellaan en het Zuiden, de Zuidwestkust van Amerika, willen hooren: men had vergeten dat het onder de heiligste pligten der Compagnie met het octrooi was opgelegd, den algemeenen vijand waar het mogelijk was afbreuk te doen, en men had voorbijgezien hoe schoon de kans stond in Chili, waar de Indianen jaren lang tegen de Spanjaarden in vollen opstand waren en hunne onafhankelijkheid met eene dapperheid, aan die der Nederlanders gelijk, verdedigden. Door hen te ondersteunen had men het middel den Spanjaard uit het westelijk halfrond te verdrijven; en hadden zich Nederlanders in Chili gevestigd, dan lag hun de weg naar Spanjes tresoor, naar Peru open. Helaas! de poëzij van Le Maire stuitte af op de koele berekening zijner medebewindhebbers, de berekening van zoo vele ponden nagelen tegen zooveel het pond.</p>
<p>De beschouwingen van Le Maire, welke ik hier mededeel, zijn ontleend aan een stuk van zijne hand van later dagteekening, doch ik aarzel niet het toen ter neder gestelde hem reeds nu toe te schrijven. Wanneer wij Le Maire gedwongen zien om de belofte af te leggen, dat hij nimmer de hand zou leenen aan eenigen togt beoosten de Kaap of door de Straat van Magellaan, dat hij noch binnenslands, noch in andere rijken, hetzij particulieren hetzij maatschappijen daartoe van zijn kennis en voorlichting zou dienen, en dat hij, wanneer hij zich buitenslands mogt vestigen, alle geschriften en memoriën, die hij van de Compagnie onder zich had, zou overleveren, bewijzen alle die bepalingen dat men hem van alle die voornemens verdacht hield. Een bewindhebber, die eigenwillig van zijn bewindhebberschap afstand deed, werd zoo gevaarlijk geacht, dat de Compagnie de hulp der Staten-Generaal inriep, om hem te dwingen in het bestuur te blijven: eene vordering echter welke deze
<pb n="246"/>wijsselijk van de hand wezen<note n="1)" place="foot">Resol. Staten-Gen. 22 April 1606.</note>. Dit punt vordert eenige opheldering.</p>
<p>&nbsp;</p>
<p>De O.-I. Compagnie had, eer zij haar monopolie gevestigd kon achten, met magtige vijanden te kampen gehad. Een ondernemend man, een vreemdeling, een vlugteling, zoo als Le Maire en Plancius, had tot alle handels- en scheepstogten den eersten stoot gegeven. Van hem was de reis van de Houtmans, van hem het waagstuk van Barendsz en Heemskerk, de togt naar China langs het Noorden, uitgegaan. Door geen ongunstigen uitslag afgeschrikt ging hij voort met het ontwerpen van nieuwe plannen en het te voorschijn roepen van nieuwe uitrustingen. Uit zijn kantoor te Veere wilde hij den handel dwingen en de Spaansche magt in Indië fuuiken. Doch zoo als elke scheppende geest was Balthazar de Moucheron - het is over hem dat ik spreek - heerschzuchtig, tyranniek, zich zelven genoegzaam. Noode zag hij dat door de vereeniging der Compagniën hem de slangenstaf des handels uit de vuist werd gewrongen, om in talrijker doch zwakkere handen over te gaan. Van hem mag wel die hardnekkige tegenstand zijn oorsprong hebben gehad, welke de Zeeuwsche maatschappijen, inzonderheid Veere, aan de vereeniging boden. Twee van hunne eischen waren inzonderheid berekend om de aanmatigingen van Holland en Amsterdam in het hart te treffen; de eene dat in de vergadering der bewindhebbers elke der toen ontworpen vier kamers (Delft en Rotterdam even als Hoorn en Enkhuizen werden slechts voor ééne gerekend) slechts ééne stem zouden uitbrengen; de andere, dat niemand bewindhebber zou zijn dan die eene aanzienlijke som in de kas der maatschappij zou hebben gestort. Op het laatste punt, hetwelk der Hollandsche regeering, ware hare meening gevolgd, de magt zou gegeven hebben de kamers met hare zoogenaamde creaturen te vullen, zegevierden de
<pb n="247"/>Zeeuwen. Op het eerste werden zij geslagen, en Veere, dat aan het hoofd van den tegenstand stond, bekwam niet eens het regt op een bewindhebber. Waarschijnlijk had men voor de krachtige tusschenkomst van Prins Maurits moeten zwichten. Moucheron, schoon tot een der eerste bewindhebbers gekozen, trok zich spoedig terug, en zocht van nu af in den vreemde voor zijne ondernemingen dien stenn, welken het land zijner inwoning hem weigerde<note n="1)" place="foot">Resol. Staten-Gen. 3 Junij 1602, 20 September 1603.</note>.</p>
<p>De tweede vijand, dien de vereenigde Compagnie te bestrijden vond, was de Magellaansche Compagnie geweest. Deels te Amsterdam deels te Rotterdam waren de deelhebbers gevestigd; hunne onderneming was door aanzienlijke middelen ondersteund: voor vier reizen was hun door de Staten-Generaal octrooi verleend; doch toen de O.-I. Compagnie werd opgerigt was er van die vier reizen slechts een halve volbragt; van het meerendeel der schepen door hen uitgerust was nog geen zeker narigt ingekomen. Het was ongetwijfeld in strijd met de hun toegekende voorregten dat thans het vaarwater door de Straat Magellaan uitsluitend aan hunne magtiger mededingers was toegekend. De Magellaansche Compagnie verzette zich bij vertoogen tegen het verleende octrooi, en de Staten-Generaal, zelve met de zaak verlegen, bevestigden twee dagen nadat zij het octrooi aan de O.I. Compagnie hadden verleend, aan die van de Magellaansche vaart de voordeelen, welke zij twee dagen te voren hadden vernietigd. Waar het bestuur weifelt vinden de regtbanken werk. De Magellanisten weigerden eenig aandeel te nemen aan de nieuwe maatschappij: de nieuwe maatschappij had er belang bij een zelfstandig ligchaam met gelijke regten, van gelijken oorsprong, van hare baan te schuiven. Men sloeg den weg van onderhandelingen in, en slaagde zoo verre, dat de Compagnie van Magellaan van verdere uitzendingen afzag en daarentegen te haren bate een aandeel in
<pb n="248"/>de door de O.-I. Compagnie uitgeruste schepen bekwam. Door eene scheidsregterlijke uitspraak der Staten-Generaal was de schikking bekrachtigd; maar de maatschappij, alsnog door een geldelijk belang bijeengehouden, bleef voortbestaan, bezat voortdurend hare bewindhebbers en verkoos er nieuwe in plaats van de aftredenden. Zoo als het zich verwachten liet, sommigen dier bewindhebbers lieten zich, hetzij door voordeel, hetzij door betrekkingen of zucht naar meerderen invloed, bewegen om zich aan de grootere en allengs zich meer uitbreidende maatschappij aan te sluiten: anderen aan wier hoofd een der oudste reeders, Jan Benninck Coeckebacker stond, vermoeiden hunne partij bijna twintig jaren lang met regtsgedingen, waarin zij althans voor den hoogen raad van Holland zegevierden.</p>
<p>Juist omstreeks den tijd waarop wij Le Maire met de Compagnie in strijd zien, was een andere storm tegen haar opgestoken. Zij had niet gelukkig gevaren, en de aandeelhouders zagen met zorg dat de uitkeeringen, waarop zij rekenden, verslonden werden door krijgstoerustingen, met welke de in Indië gemaakte vestingen moesten worden behouden. Allerongelegenst kwam de godsdienst in het spel: van ouds her zijn de doopsgezinden te Amsterdam zeer bekwame, zeer aanzienlijke, maar tevens zeer eigenzinnige handelaars geweest. Een oud handelshuis was daar sinds jaren gevestigd, aan welks hoofd Pieter Lijntjes en zijn zoon stonden. Bij de oprigting der Compagnie waren zij voor niet minder dan ƒ 60,000 aandeelhouders geworden. De vader was een deftig, stemmig man; maar zoo diep zat de handelsgeest onzen voorouders in het hart, dat zij zich zelven of hun eigen bloed aan de gewaagdste ondernemingen prijs gaven. Als zoo veel andere jongelieden van vermogen deed de zoon, Pieter Lijntjes, eene reis naar de Oost, en kwam met den roep van bekwaamheid terug. Zoo hij in ondernemingsgeest zijn vader overtrof, hij kwam van zijnen togt niet terug met dezelfde stemmigheid; want niet lang was hij in het vaderland of hij
<pb n="249"/>dronk zich dood. Het was eene zonde onzer vaderen - vooral van die geene doopsgezinden waren - en die haren smet op onze eerste handelsondernemingen in geen geringe mate afgaf. Maar eer nog de zoon aan het envel van zijnen tijd overleed, had de vader zich uit de Compagnie teruggetrokken en grootendeels zijne aandeelen verkocht. Het sein van den afval werd door hem gegeven juist op het oogenblik dat het gemompel onder de aandeelhouders algemeen werd en Le Maire zich aan het bewind had onttrokken. Om stil te zitten, neen! - om met zijn ondernemenden zoon een nieuwe kans te wagen, maar tot welker uitvoering de godsdienst het voorwendsel moest leveren. De Compagnie had voor eene nieuwe uitrusting de ondersteuning der Staten gevraagd met wapenen en geschut. Daar viel het den gemoedelijken Mennist te gelegener ure in, dat de meeste baten, welke de Compagnie tot dusverre op haar rekening gebragt had, de vrucht waren van veroverde Spaansche en Portugesche kraken: dat buitgelden een snood gewin waren en dat de middelen, waarmede hij gezegend was, niet mogten strekken om den Spanjaard op beide kinnebakken te slaan voor den slag welken hij de Compagnie op de ééne wang toebragt. De voordeelen van zijn rijkdom en vlijt wilde hij gaarne genieten, maar, zoo het God behagen wilde, zonder dat er bloed aan kleefde, en zoo hij schatten wenschte te winnen, hij wenschte die te winnen onder de vlag eener mogendheid, welke geen kruid en lood met Spanje te wisselen had. En zulk eene mogendheid was er!</p>
<p>Frankrijk bezat destijds in Hendrik IV een koning, zoo als er weinige zijn, die de ingewanden zijn volks bezat, zoo als weinige voor of na hem, die instinctmatig de behoeften zijns volks raadde, en wiens vurigste wensch het was, die zijns volks te vervullen. Zijn geest was ruim als zijn hart, en zijn blik werd slechts nu en dan beneveld door de opwellingen van hevige hartstogten, of door het weefsel van hofintrignes, in wier spel zijn eigen luim zelf een oolijk genoegen vond.
<pb n="250"/>Geen vorst die meer dan hij geslaagd is om gemoed en geest tot zelfs in zijne staatkunde te brengen. Voor de Nederlanders gevoelde hij al die voorliefde, welke het schouwspel eener veelbelovende jeugd aan elke groote ziel inboezemt; voor Spanje, zijn ouden vijand, maar waarmede hij thans, zijns ondanks, door den vrede van Vervins verbonden was, al dien afkeer, welken men ontwaart voor een kwaden buurman, met wien men dagelijks de gewone beleefheidsgroeten moet wisselen. Maar als hij de stoute ondernemingen van de Nederlanders met belangstellende blikken volgde en popelde van genoegen bij de slagen welke zij den Spanjaard toebragten - Ventre Saint-Gris! riep hij uit, ook voor mijn goed volk is op dien weg eer en voordeel te behalen<note n="1)" place="foot">Zie over hetgeen Hendrik IV voor de volkswelvaart deed: Gourand, Historie de la politique commerciale de la France, T.I. p. 143-174.</note>. Moucheron, van wien ik u verhaalde, was het eerst de man geweest die hem leek. Het was der groote ziel des konings eigen, dat hij een vast vertrouwen stelde in alles wat als groot en grootsch zich aan hem opdeed. Nadat Moucheron te vergeefs gepoogd had zijne wetten aan de nieuwe Compagnie voor te schrijven, opende hij, vooral in de West-Indiën, de stoutste uitzigten aan den koning. ƒ 150,000 in de onderneming gestort, zelf bereid om de reis mede te doen en Spanje en Portugal bij de bronnen van hunnen rijkdom te bestoken, de 15 of 16 schepen, welke hem toebehoorden, ten dienste van het ontworpen plan, zulke aanbiedingen deden Hendrik niet aarzelen, zelfs al verbond er zich de heerschzuchtige eisch aan, zijn eigen wil en inzigt te volgen, zonder belemmering van maatschappijen en staatsministers. Maar Hendrik IV stond alleen en hooger dan zijn tijd. De bekwame staatsman aan zijne zijde, de beroemde Sully, was minder edelmoedig van vertrouwen en minder geneigd tot de uitbreiding der koloniën, ‘omdat - zeide hij - Frankrijk tot zijn groot leedwezen
noch de volharding noch de be-<pb n="251"/>dachtzaamheid bezat, welke voor die dingen vereischt werden.’ Sully had gelijk: enkele ongunstige tijdingen omtrent de laatste togten der Nederlanders, vooral door Spaansche zendelingen verspreid, deden den moed der Fransche handelssteden, die aanvankelijk 's konings plannen hadden toegejuicht, dalen, en de Staten-Generaal maakten van de gelegenheid gebruik om de voorregten te betwisten, welke Moucheron voor zijne retourvloot reeds van Hendrik IV had bedongen<note n="1)" place="foot">Resol. Staten-Gen. 20 Sept. 1603.</note>.</p>
<p>De koning intusschen bleef des te ligter prooi voor den eersten avonturier den besten. Van de oneenigheden die in 1604 de Compagnie verdeelden maakte een man van dien stempel, een Brabander, gebruikt om den koning in te fluisteren wat er met Pieter Lijntjes voor het vestigen van den Indischen handel in Frankrijk zou zijn aan te vangen. Moucheron was een man van karakter, van daden geweest: Pieter Lijntjes, de vader, was althans een zwakhoofd. Het zijn de berigten van den Franschen gezant alhier, den beroemden Buzanval, welke wij volgen. Hij beschouwde de onderneming als hersenschimmig en den Brabander als een intrigant. Intusschen de koning stond op zijn stuk, gaf aan Lijntjes last schepen, stuurlieden en scheepsvolk in de Nederlanden aan te werven, en stelde den zoon tot hoofd der uitrusting, welke onder 's konings vrijgeleide zou plaats hebben, aan. In herhaalde en bij herhaling dringender brieven beval de koning Lijntjes en zijne toerusting aan de Staten-Generaal, aan Prins Maurits, aan Barnevelt aan. De Compagnie harerzijds achtte met het tot stand komen van de onderneming van Lijntjes haar laatste uur geslagen. De Staten-Generaal schoven het beantwoorden van 's konings brieven op de lange baan: onze gezant in Frankrijk, Francois Aerssens, kreeg last de zaak van Lijntjes zoo veel hij kon tegen te werken, en hij volbragt dien last zelfs ten koste van zijn invloed:
<pb n="252"/>Holland, geheel in het belang der Compagnie, drong op eene weigering aan; Barnevelt was verlegen en verklaarde aan Buzanval dat hij den ondergang der Compagnie een minder gevaar voor den Staat achtte dan het verlies van de ondersteuning van Frankrijk; toch stelde hij een brief voor de Staten-Generaal, waarin deze uitvoerig aan den koning de bezwaren uiteenzetten, welke zich tegen het verzoek van Lijntjes aankantten, en een beroep deden op 's konings welwillendheid en billijkheid; Buzanval zelf zocht de gedachten zijn meesters elders heen te leiden. Eindelijk nog iets: in overleg met de Staten-Generaal bood de Compagnie aan elk der drie voornaamste ministers des konings, Sully, Sillery en Villeroi, een verguld ledikant ter waarde van ƒ 1600 aan ‘tot vorderinghe - zoo als gezegd werd - van de sake tegen de versochte equipage van Pieter Lijntjes’ en het schijnt wel dat in die drie vergulde ledikanten de voorgenomene uitrusting voor goed te slapen is gelegd<note n="1)" place="foot">Resol. Staten-Gen. 20 Oct., 2 en 3 Nov. 1605.</note>. Althans, schoon in het volgende jaar nog een nieuwe aandrang van de zijde des konings werd gedaan<note n="2)" place="foot">Resol. Staten-Gen. 17 April 1606. Buzanval, an Roi, 29 April 1606.</note>, de Staten gevoelden zich cerlang sterk genoeg het uitsluitend octrooi ten behoeve der Compagnie te hernieuwen, en hij plakaat aan het scheepsvolk dezer landen te verbieden zich voor de vaart naar Oost-Indiën anders dan bij de Compagnie in dienst te begeven<note n="3)" place="foot">Resol. Staten-Gen. 1 Julij en 8 Sept.</note>.</p>
<p>&nbsp;</p>
<p>In de vergulde ledikanten, waarvan ik u verhaalde, sliepen de plannen van Hendrik de Groote niet; zij sluimerden slechts: een geritsel, een lichtstraal deed ze ontwaken.</p>
<p>Pieter Lijntjes was gestorven en vergeten; Buzanval in dat graf gedaald, waarmede onze natie uit opregte dankbaarheid hem in de groote kerk had vereerd; maar de Brabandsche
<pb n="253"/>intrigant was blijven leven en had, als vroeger, het oor des konings. Hij was het die reeds vroeger den koning Le Maire aanwees als een gansch ander man dan Lijntjes, met meer kennis van den handel, met meer invloed, met meer beradenheid in zijne ontwerpen. Behoorlijk ingelicht omtrent de vijandschap welke er tusschen Le Maire en de Compagnie bestond, verzekerde hij Hendrik dat hij dezen volkomen ter wille zou zijn; des noods bereid naar Frankrijk te komen om den koning te spreken; maar in het geheim, zeer in het geheim; noch te Amsterdam, noch in het koningrijk zou iemand iets van de onderhandelingen mogen bespeuren, voor dat de zaak beklonken was. De koning luisterde: de overkomst van Le Maire achtte hij voor het oogenblik niet raadzaam; maar zijn geheimschrijver ontving last aan den Franschen gezant alhier, den bekwamen president Jeannin, op te dragen de onderhandelingen met Le Maire te voeren: de voorwaarden, welke Jeannin zou bedingen, zouden door den koning worden goedgekeurd. In hetzelfde paket ging een Vlaamsche brief van den Brabander aan Le Maire en eindelijk het voornaamste, een eigenhandig schrijven van den koning zelven aan den Amsterdamschen koopman, doch niet onderteekend: men kon niet weten in wiens handen de brief kon geraken: het uitschudden van een koerier was de eenvoudige wijze waarop men in die dagen het postgeheim verkrachtte. Jeannin, aan wien koerier en paket gingen, handelde even voorzigtig: hij zond zijnen secretaris naar Amsterdam aan Le Maire met berigt, dat hij hem van 's konings wege iets had mede te deelen; den brief van den Brabander liet hij hem overhandigen, dien van den koning hield hij. En onze Le Maire - maar zie hier den Amsterdamschen koopman op den weg der diplomatie: dat hij er zich goed hield zal u niet bevreemden.</p>
<p>Ik laat daar dat omtrent dezen tijd, den tijd van het twaalfjarig bestand, het diplomatiseren in de lucht zat en dat ieder zich geroepen achtte te dien opzigte zijn tin te
<pb n="254"/>gieten; maar de koopman van de zestiende en het begin der zeventiende eeuw was geroepen diplomaat te zijn, en hij was het indien hij zijne roeping begreep. Ik spreek niet van die gewone vereischten der diplomatie: gezond verstand met schranderheid gepaard: de handelaar heeft ze even noodig als de staatsman; niet van die kennis van de handgrepen, waarmede men menschen wint en nog liever verschalkt: het is eene eigenschap aan beiden, diplomaat en handelaar, aan te bevelen, meer nog om zich voor de listen van anderen te hoeden, dan om ze zelf toe te passen. Ik spreek bij voorkeur van die degelijker hoedanigheden, zonder welke niemand diplomaat kan heeten: kennis van de gelegenheid, van de uitgestrektheid, van de behoeften, van de hulpbronnen van landen en volken, van de betrekkingen der laatste onderling, hunne wederkeerige genegenheid of afkeer, van de neigingen der onderdanen tot hunne vorsten en van deze tot hen (humeuren noemde men het in die dagen, als om hare veranderlijkheid te stempelen), van de wetten en regten, waardoor de maatschappij werd geregeld, van de losgebroken of nog ingehouden veeten en van de kansen van den oorlog over de geheele wereld, van de financien der staten en van de verpligtingen, die deze veelal jegens bankiers en kooplieden hadden op zich geladen. Daarbij, de wereldkaart van die da gen vertoonde vele zwarte plekken van ongedeeld, van betwist, van onbekend gebied, maar waarvan de kennis ook voor staatkundige berekeningen van onmisbaar belang bleek. Daarbij, geene dagbladen, geene onafhankelijke drukpers, geene staatkundige schrijverij dan door hartstogten ingegeven of voorgeschreven op hoog bevel. Wat de geboren staatsman uit overlevering van kundige voorgangers, of uit onvolledige, niet zonder censuur en privilegie gedrukte, boeken moest leeren, dat vernam de koopman op eigen reizen, door eigen ervaring, of van zijne eigen vennooten in alle deelen der wereld. Wat de koeriers naar de kabinetten onveilig en ten halve
overbragten, dat fluisterde in alle volledigheid de wind
<pb n="255"/>aan de zeilen in, en het schip aan den koopman. Herinnert u dat wij de beste berigten omtrent den toestand onzes lands in de laatste helft der zestiende eeuw aan kooplieden, aan den Italiaan Guicciardini, aan den Engelschen Gresham, waarom zou ik onzen van Meteren er niet bijvoegen? te danken hebben. Staatslieden, zoo als Oldenbarnevelt, schaamden zich niet om bij kooplieden inlichtingen in te winnen of hunnen raad in te roepen; aan mannen als Daniël van der Meulen, Hans van der Veecken, Reinier Pauw werden de teederste onderhandelingen toevertrouwd; en zoo wij heden ten dage bij de naauwkeurige verdeeling van de vakken van elk beroep en van de praktische kennis, welke voor elk vak vereischt wordt, bij de meer algemeen verspreide maar daarom toch oppervlakkige kennis van aardrijkskunde en geschiedenis, nog iets zouden terugvinden, dat ons het beeld van den koopman uit het begin der zeventiende eeuw vertegenwoordigt, wij zouden dat vooral in Engeland moeten zoeken.</p>
<p>Bovendien was in dien tijd de invloed van den handel op de staatkunde meer dan ooit erkend geworden. Ik zal u slechts met een enkel woord en tot verstand van het volgende behoeven te herinneren, dat bij de onderhandelingen van den vrede en het bestand de hoofdvragen, waarom aanvankelijk de wapenen tegen de Spaansche heerschappij waren opgevat, op den achtergrond geschoven waren voor die andere: vrije vaart op Indië. Over de eerste punten twistten de diplomaten niet of naauwelijks: maar zal het bestand overal geldig zijn en de vaart op het Oosten den Nederlanders open blijven, of zal het vrede aan deze zijde, oorlog aan gene zijde van den keerkring zijn? dat waren de vragen waarom men bij herhaling de portefeuilles tegen den grond wierp, en toornig van elkander scheidde met bedreiging van niet weder te komen. Ja, dat de handel de levensvraag van den dag geworden was, blijkt wel het meeste daaruit, dat zij bij het sluiten van het verdrag eigen-<pb n="256"/>lijk niet opgelost was, maar gesmoord in een voor verschillende uitlegging vatbaar compromis, waarbij de einduitspraak liever aan de voorzienigheid dan aan het verstand der onderhandelaars moest worden overgelaten.</p>
<p>De handel hier te lande oefende dan ook niet weinig kracht van drukking op den gang der onderhandelingen uit. Zie hier in het kort zijne beschouwingen: wordt de vrije vaart op Indië bij verdrag gesloten, dan kan de koopman weder als te voren op Spanje en Portugal varen, maar alle met zooveel schatten en zooveel bloeds behaalde voordeelen zijn verloren; de traktaten met Inlandsche vorsten liggen verbroken; de verbindtenissen met de geldschieters hier te lande ten behoeve der verre ondernemingen aangegaan lossen zich op in teleurstelling. - Is het vrede hier, oorlog ginds, dan werpt de Spanjaard al zijne magt derwaarts en de Compagnie zal niet bij magte zijn uit hare middelen de kosten van den oorlog, die dan gevoerd zal moeten worden, te dekken: de Staat zal die op zich moeten nemen, maar dan ook haar eigen opperhoofd, haar eigen vlootvoogd derwaarts moeten zenden, en regten op den handel vorderen, welke deze met haar vrijheid onbestaanbaar zal achten. - Vrede overal en vrije vaart met opheffing der pauselijke bulle: maar dan is de Compagnie verloren; vreemden zoowel als bijzondere personen hier te lande zullen met minder kosten hunne eigene schepen naar Oost-Indië reeden; de mededinging zal den inkoopsprijs der waren doen stijgen, tenzij de Compagnie door hare geldmassa den bijzonderen handel dwinge; maar dan wordt eene geheele herziening van haar beheer en orde van regering zoo hier te lande als ginds onvermijdelijk.</p>
<p>In deze omstandigheden trok Le Maire vier dagen na de ontvangst van den bode van den Franschen gezant naar 's Hage. De wijze waarop hij derwaarts ging herinnert die waarop Pater Neyen met den eersten voorslag van het bestand de kabinetten van Maurits, Aerssens en Oldenbarnevelt binnensloop. Het was in de eerste helft van Maart: de avon-<pb n="257"/>den waren nog lang, de ochtenden traag. Le Maire verscheen bij Jeannin tegen het vallen van den nacht - om de vreeze der Amsterdammers - 's morgens kwam hij terug vóór het dagen - om de vreeze der Amsterdammers. Telken reize was hij twee uren achtereen met den gezant in gesprek. Wat twee bekwame lieden in vier uren tijds al niet bespreken kunnen! Toen Le Maire Jeannin verliet lag het geheele plan bloot: de toelichtingen waren gegeven, de bezwaren geopperd en wederlegd. De koning kon beoordeelen wat hij doen of laten wilde.</p>
<p>Le Maire begon - dus verhaalt Jeannin zelf hun onderhoud - met zijne eigene komst op prijs te stellen. Een uur 's avonds, en een uur 's morgens, dan moest hij weder weg: zijn bezoek behoorde met den sluijer des geheims omkleed te blijven, want te Amsterdam zag men hem scherp na, men kende zijne geneigdheid voor Frankrijk, men vreesde er voor zijne buitengewone bedrevenheid in alles wat den Indischen handel betrof. Jeannin overhandigde hem den brief des konings, en hij ontving dien met al den eerbied dien zoo hooge gunst verdiende. Nieuwe betuigingen van verkleefdheid aan Frankrijk: als Doornikker was hij geboren met de leliebloem in het hart. Reeds vroeger, verzekerde hij, waren hem uit Frankrijk voorslagen gedaan; toen had hij zijne broeders voor de zaak aangeworven; nog zou hij zich door vroegere teleurstelling niet laten afschrikken. Om iets te doen was het juist thans de tijd. Zou men met den vrede open vaart op de Indiën bedingen, dan was er geene reden, waarom men in Frankrijk niet insgelijks die vaart beproeven zou: bleef het oorlog aan gene zijde van den keerkring, des te beter: men had dan schepen te wapenen: juist de buit met de wapenen op Spanjaarden en Portugezen behaald wierp de meeste voordeelen af. Twee jaren rekende hij noodig om zulk eene compagnie tot stand te brengen; vier schepen zou hij beschikbaar stellen, drie van 4 à 500 ton, een van 200. De koning had eene uitnoodiging aan de voornaamste steden van het
<pb n="258"/>Rijk te doen om een fonds bijeen te brengen, en naar gelang daarvan in de winsten te deelen, met vergunning dat elke dier deelhebbende steden ook in die vereeniging zijn bewindhebber had; de onderneming moest op naam des konings gedreven worden, of op dien eens anders welken hij er toe zou aanstellen: de koning moest in navolging van de koningen van Spanje en Portugal door het storten zijner gelden zelf zijn aandeel in de onderneming hebben. Zijn gezag of dat van zijn stedehouder moest erkend, maar verder moest de compagnie geheel vrij zijn ter plaatse waar zij zou gevestigd worden: geene andere overheid mogt zich met haren handel bemoeijen noch eenige belemmering daaraan in den weg leggen. Het scheepsvolk moest wel vooreerst uit de Nederlanden worden aangeworven: het was het best bevaren in de streken waar de handel zou gedreven worden. Langzamerhand echter was het zaak het door Franschen te doen vervangen; want na een paar voordeelige vaarten zouden de Nederlanders naar hunne haardsteden terugkeeren en de koning buiten magte zijn hen terug te bekomen. Eén eigenschap hadden de Franschen, Le Maire moest het tot zijn leedwezen erkennen, bij zijne landgenooten voor: zij waren matiger in het gebruik van drank. Le Maire ging voort met de Fransche havens aan te prijzen als in alle saizoenen voor het uitzeilen en binnenvallen der schepen bijzonder geschikt. Voorts had de koning - Le Maire leed aan het euvel van zijnen tijd, maar zijn de Franschen nog wel verder? - één maatregel te nemen, dezen: om den invoer der compagniewaren aan alle anderen te verbieden: anders zou de Hollandsche Compagnie die hare Indische vloot reeds gereed had, vooral wanneer de vrede ook aan gene zijde van den keerkring tot stand kwam, hare waren beterkoop in Frankrijk kunnen slijten. - Maar - hervatte Jeannin - dan zal uwe Compagnie hare waren zoo doen opslaan, als hare begeerlijkheid zal goedvinden; en de stad Marseille, die nu den specerijhandel bezit en zich
van elders voorziet, zal door uwe verbodswet schade lijden. - Daarom -
<pb n="259"/>antwoordde Le Maire - begeer ik dat de koning den marktprijs zal bepalen: zoo kan ook Marseille geen schade lijden, welks handel buitendien gering is en zich slechts tot de naaste plaatsen uitstrekt. En toen weder aan het houden van lofredenen op Frankrijk. Ik zie dag aan dag schippers en varensgezellen, die in de Oost geweest zijn, en zij hebben mij verhaald, dat de inlanders in hunne taal hen dikwijls naar Frankrijk hebben gevraagd en of de koning van Frankrijk wel zoo magtig was als die van Portugal. En als zij verzekerden dat deze nog veel magtiger was, en veel meer paarden en soldaten en geweren tot zijne dienst had, dan vroegen zij verder, waarom die hen niet te hulp kwam om de Spanjaards en Portugezen te verjagen. - Toen Le Maire van het tweede gesprek 's anderdaags opstond, was hij niet te bewegen om langer te blijven; maar Jeannin was volkomen door hem ingenomen, en liet hem niet vertrekken zonder de belofte te hebben ontvangen, dat hij zijne plannen en inzigten op schrift zou brengen en aan den koning mededeelen.</p>
<p>Verraad! zult gij welligt met zekere verontwaardiging zeggen, al huldigt gij de diplomatische behendigheid, waarmede Le Maire de Fransche ijdelheid wist te vleijen en de eerzucht van den ondernemenden koning te kittelen. Over dat verraad een woord in het vervolg, ofschoon ik het niet verdedigen of verontschuldigen zal. Ik verhaal slechts, en tot het verhaal behoort ook, dat, toen Jeannin zijn wedervaren met Le Maire aan den secretaris des konings schreef, hij er bijvoegde dat hij ook meermalen met den grooten aardrijksbeschrijver Plancius over de zaak had gesproken, en van dezen de belofte verkregen van een dergelijk opstel als hij van Le Maire had verlangd, uit diens uitgebreide kennis en langdurige ervaring geput. Meer nog: sinds lang - schreef hij - sta ik hier in betrekking tot twee personen van hoogen rang, aan wie de kooplieden der Compagnie al hunne geheimen toevertrouwen, en die zich bereid verklaard hebben er aan
<pb n="260"/>te helpen de Compagnie naar Frankrijk over te brengen, wanneer zij hier te niet mogt loopen. Zelfs had de opperboekhouder der Compagnie, een Duitscher van geboorte - ik meen dat hij Bernard Lampe heette - in denzelfden geest met iemand van Jeannins vertrouwden gesproken en zijne goede diensten aangeboden. Wat erger is, toen Le Maire in 1609, om zijne plannen bij Hendrik IV door te zetten, zich in persoon naar Frankrijk begaf, vond hij daar niet alleenlijk den ouden ondernemenden Moucheron en zijn eigen handelsvriend Leroy: maar ook den beruchten zeeroover Simon de Danser, en den onsterfelijken zeeheld Joris van Spilbergen, allen met hetzelfde doel werkzaam om den Oost-Indischen handel der Nederlanden op voordeelige voorwaarden aan Frankrijks grooten koning te verhanselen. Ik beoordeel niet; ik verhaal slechts; maar het is goed de keerzijde van den penning te laten zien, waarop aan de andere zijde niet anders dan de glorie onzer voorvaderen in schelklinkende bewoordingen te lezen staat.</p>
<p>Hoe ingenomen Jeannin ook met de bekwaamheid en ondernemingszucht van Le Maire moge geweest zijn, hij was boven alles een voorzigtig staatsman, en, in het middenpunt der handelingen over het twaalfjarig bestand geplaatst, zag hij hoe deze slingerden en zweefden, naar gelang eischen, aanbiedingen, beschouwingen over de Indische vaart elkander afwisselden. Hij geloofde aan de mogelijkheid, dat des noods Portugezen en Hollanders, die tot dusverre onverzoenlijke vijanden, de handen ineen zouden slaan om elke natie behalve de hunne uit de Oost-Indiën te weren, en wat zou er dan van de Fransche Compagnie worden? Hij ontried wel niet stellig; maar hij drong op naauwkeurig wikken en wegen aan, eer men eenig besluit nam. Ik heb reeds gesproken van de gezindheid der staatslieden, die den koning omgaven, en de zaak bleef dien ten gevolge zoo lang hangen, dat Le Maire zich gedrongen zag er van tijd tot tijd een enkel woord aan den gezant van te reppen. Hij kon niet anders: zoowel zijne
<pb n="261"/>vijanden, die hem tegenwerkten, als de vrienden, welke hij voor zijne voornemens had weten te winnen, dreven hem voort om te handelen. Maar toen de gezant het ontwijkend antwoord gaf, dat, vóór iets beslist werd, het bekend moest zijn, welk besluit de Staten zouden nemen, en hoe de vredehandel zou uitvallen, was Le Maire te bescheiden om niet eene betere gelegenheid af te wachten. Zij deed zich weldra op. Hudson, de beroemde Engelsche zeeman, was naar Amsterdam gekomen; had de ervaringen verhaald, door hem op zijne reizen naar het Noorden opgedaan, en de verwachtingen welke hij daaraan vastknoopte; het geliefkoosde denkbeeld van Moucheron en Plancius werd weder wakker: de bewindhebbers der O.I. Compagnie namen Hudson in het verhoor, maar eindigden met de belofte van zich te zullen beraden. Dus afgescheept, wist Le Maire den Engelschman in het geheim op te vangen en met hem de zaak te overleggen. Onmiddelijk zond hij zijnen broeder naar 's Hage, deed door dezen aan Jeannin al de voordeelen uiteenzetten, welke aan het vinden van den Noord-westelijken doortogt verbonden waren, de mogelijkheid er van, de kortere reize, de gelegenheid om met nog onbeproefde en als onontgonnen rijken handel te drijven, zonder dat men Spaansche havens behoefde aan te doen of der Compagnie in haar vaarwater te komen. Jeannin luisterde, noodde Plancius, die zich toevallig te 's Hage bevond, bij zich, en vond bij dezen nog dezelfde opgewondenheid voor zijn lievelingsdenkbeeld van betere dagen: nog hetzelfde vertrouwen op een goeden uitslag als toen Heemskerk en Barendsz van wal staken. Hoe koel Jeannin ook was, de warmte onzer Nederlandsche ondernemers deelde zich aan hem mede. ‘Inderdaad’ schreef hij aan den koning ‘men kan niet instaan voor den uitslag van de onderneming; maar dat is zeker, dat Le Maire lange jaren heeft bestudeerd wat er van te hopen viel, en dat hij voor een man gehouden wordt van evenveel schranderheid als
ondernemingsgeest. Toen Ferdinand den voorslag van Christoffel
<pb n="262"/>Colombus ontving, en drie schepen voor hem liet uitrusten naar de West-Indiën, was de kans nog veel ongewisser, en al de vorsten van Europa, tot welke de man zich had gewend, hadden er mede gespot als met eene onmogelijke zaak: en evenwel heeft zij zulke rijke vruchten opgeleverd. Dit is ook het gevoelen van Plancius en andere aardrijkskundigen, welke geschreven hebben dat er naar den kant van het Noorden nog vele landen te ontdekken zijn, welke God kan weggelegd hebben voor de glorie en het voordeel van andere vorsten, om niet alles aan Spanje alleen te geven.’ Juist echter schreef Jeannin deze bezielde woorden neder, of daar bragt een kamerdienaar een brief voor hem binnen: hij was van Le Maire. Het eerste plan lag in duigen: zoo geheim was zijn onderhoud met Hudson niet geweest, of de burgemeesters en bewindhebbers hadden er het spoor van ontdekt. Niets vreesden zij zoo zeer als eene onderneming van hen: Hudson was hun onttroggeld en voor de Compagnie aangeworven. Inderdaad ruim twee maanden later zeilde Hudson met eene vlieboot voor rekening van de Compagnie uit Texel, om door het Noorden een weg naar China te zoeken - welken hij niet vond. Zijn togt heeft echter zijnen naam vereeuwigd, maar wij mogen ons thans niet ophouden om hem te volgen.</p>
<p>De brief, welke die teleurstelling inhield, deed echter tevens zien welk een man Le Maire was, en hoe vastbesloten den strijd met de Compagnie ten einde toe te voeren. Hij had, schreef hij, reeds een ander stuurman opgespoord, en in zijn belang gewonnen, een Hollander, die reeds meer de reis had gedaan en nog wèl zoo bedreven was als de Engelschman. De koning had thans slechts te beslissen wat hij wilde, en om hem voor te lichten had Le Maire een nevensgaand zeer uitvoerig vertoog opgesteld, over de mogelijkheid der onderneming en de middelen van uitvoering. Zooveel volharding trof den Franschen gezant: van al de aanprijzende, aanmoedigende woorden, welke hij aan den ko-<pb n="263"/>ning geschreven had, veegde hij geen enkel uit, en zond zijn brief en het vertoog van Le Maire aan zijn meester om diens bevelen af te wachten.</p>
<p>Hendrik de IV was voor een grootsch plan, met klockheid ontworpen, veel te gevoelig, dan dat hij niet in de gevoelens van zijnen gezant zou hebben gedeeld. Wij kunnen het niet te zeer bejammeren, dat het vertoog van Le Maire nog in de Archieven van Frankrijk verscholen ligt, omdat uit de uitwerkselen op te maken is, dat het een meesterstuk van bekwaamheid moet geweest zijn. Wat wij bij gissing van zijn plan kunnen weten, is het volgende: schip en volk zouden door Le Maire worden geleverd, en de uitrusting op zijnen naam plaats hebben; de koning zou voor de onkosten der onderneming 3000 of 4000 kroonen voorschieten, welke verloren waren, indien zij mislukte. Gelukte zij echter, dan kon men openlijk verklaren, dat alles op last en voor rekening des konings geschied was: de nieuw gevonden doortogt zou den naam des konings, Straat Hendrik, dragen, en zijn banier zou er geplaatst worden; de schipper zou voor zijne ontdekking eene belooning van 25000 livres genieten; zijn scheepsvolk verdubbeling van gagie; hunne weduwe eene jaarwedde, indien zij bij de vaart door de Straat omkwamen. Voor zich zelven bedong Le Maire, dat hij na het sluiten van het bestand zich naar Frankrijk zou kunnen begeven, en daar aan het hoofd van 's konings handelsonderneming worden geplaatst.</p>
<p>De koning gaf in de meest vleijende vormen aan Le Maire zijne erkentelijkheid voor de gemaakte aanbiedingen te kennen; de aangevraagde gelden werden voor hem beschikbaar gesteld; de bedongen voorwaarden aangenomen: aan Le Maire werd de toerusting van de onderneming opgedragen, en het patent des konings en de vereischte lastgevingen werden hem daarvoor in handen gesteld. Waarom er niets van de onderneming is gekomen, kan ik u niet zeggen, tenzij die reden geweest zij dat het jaargetij reeds te ver was verstreken, daar volgens
<pb n="264"/>Le Maires berekening zoodanig een togt niet later dan Maart kon worden ondernomen. Le Maire kwam zelf tegen het einde des jaars te Parijs, en terwijl hij met den koning onderhandelde, onderhandelde François van Aerssens, onze doorslepen gezant, met Sully om beider pogingen te verijdelen. Zooveel is zeker dat er nog niets van de onderneming gekomen was, toen op den 14<hi rend="sup">den</hi> Mei 1610 de dolk eens moordenaars Frankrijk van zijnen besten koning, en Le Maire van zijn magtigen beschermer beroofde.</p>
<p>Zonderling spel der fortuin! De roemzucht had Hendrik IV den wensch doen koesteren, dat aan de andere pool een straat zijn naam zou vereeuwigen, zoo als de Straat Magellaan het aan de Zuidpool zijnen ontdekker had gedaan. Maar geen Straat Hendrik werd er ontdekt. Van de hulp des magtigen konings verstoken, ging de Amsterdamsche koopman met zijne ondernemingen op eigen gevaar voort. Een doortogt werd er gevonden, niet in het Noorden maar in het Zuiden, niet over maar nevens de Straat Magellaan, doch die doortogt zou zijn nederiger naam dragen en zijn roem bij de nakomelingschap langer levendig houden dan het immer de gunst had kunnen doen van Hendrik den Groote.</p>
<p>&nbsp;</p>
<p>Van het kabinet van Hendrik IV en van Jeannin hebben wij Le Maire naar dat van onze eigene staatslieden te volgen.</p>
<p>Er was een tijd geweest toen Oldenbarnevelt met kracht de vestiging der O.I. Compagnie had voorgestaan, en het octrooi waarop zij trotsch was bevorderd. Volgde daaruit dat hij het altijd zon doen? Neen, want de verleende gunst was slechts tijdelijk geweest, was hem door het belang van het oogenblik afgedrongen. De zaak zelve was tegen zijn stelsel. Voor zijne regters verklaarde hij dat ‘wyte registeren ende memoriën van de Heeren Staten van Hollant ende Westfrieslant bevonden heeft, dat van alle tijden in deselve landen bij regierders van dien ende van de principaalste steden verstaan is geworden alle privative octroijen in 't stuk van
<pb n="265"/>de navigatie, handelinge en commercie de welstand van de Landen en Steeden te wesen prejudiciabel ende dat hij daeromme met grooten ernst hem daer tegens altijds hebbe gestelt ende geopposeert, tzelve verwerpende als monopolie tegens de vrije navigatie en traffijke die voor alle man gemeen te moeten gemaincteneert werden geacht werden.’ Er was dus een tijd denkbaar waarop van den maatregel van het oogenblik tot het vaste stelsel moest worden teruggekeerd, een tijd waarop de vraag zou moeten beantwoord worden: heeft de O.I. Compagnie aan hare roeping beantwoord? of heeft zij die roeping zoo vervuld, dat haar voortbestaan noodeloos ja schadelijk zou kunnen zijn?</p>
<p>Hadden ten gevolge der botsingen met andere ondernemingen van bijzondere personen of maatschappijen die vragen reeds vroeger kunnen gedaan worden: toen de vredes-onderhandelingen op het tapijt kwamen waren zij meer dan ooit aan de orde van den dag. De Compagnie zag dien vrede met leede oogen - dat weet ieder - en zocht alle middelen om dien, zoo men in dit land zich onderwerpen moest, ten minste uit de Indiën buiten te sluiten. Kwam hij daar tot stand, dezelfde weg als voor haar lag voor elken koopman open: ja zelfs, voerde de Staat daar het bewind van den oorlog, - zou die Staat het regt en den wil hebben haar monopolie te handhaven ten koste van andere ingezetenen, welke tot de lasten van den te voeren oorlog het hunne zouden bijdragen? Het gemompel over haar kwaad beheer bleef voor de bewindhebbers zelven niet verborgen: was de laatste togt van Matelief voor de eer der Nederlandsche wapenen schitterend geweest, minder voordeelig was hij voor de beurzen der aandeelhouders, want den gemaakten buit had Matelief of moeten verbranden of achterlaten. Hij zelf, oud-bewindhebber der kamer Rotterdam, dit wist men, was niet teruggekeerd volkomen tevreden over hetgeen hij van de handelingen der Compagnie in Indië met eigene oogen had gezien, en hij kwam met hervormingsplannen in het hoofd terug,
<pb n="266"/>welke der conservatieve aristokratie hier te lande zeer verdacht waren. Een ander gevaar hing der Compagnie boven het hoofd: nog een paar jaren en de tienjarige rekening moest overgelegd, en aan elk aandeelhouder gelegenheid gegeven worden zijn kapitaal terug te nemen, dat vooral in geval van vrede ligtelijk in andere handelsondernemingen kon worden belegd. Aanvankelijk waren de aandeelhouders verblind door de groote uitdeelingen welke men had kunnen doen, doch die uitdeelingen dreigden schaarscher te worden, en er was op de voordeelen van retoeren gerekend eer zij binnen de havens waren. Het was een noodlottig teeken, dat bewindhebbers zich in 1609 onder eede verpligtten geene opening van den staat der tienjarige rekening aan iemand der aandeelhouders te doen, ja zelfs geen afschrift er van onder zich te houden. - Om al deze redenen bragt het belang der Compagnie mede, dat het opkomen van nieuwe ondernemingen belemmerd, dat de vrede verhinderd, of zoo die niet te verhinderen was, haar eigen voortbestaan op de stelligste wijze door den Staat werd verzekerd. Met het einde van 1608 hield men dan ook aan èn op eene ineensmelting van de eerste met de tweede tienjarige rekening, èn op eene uitbreiding van het octrooi ook over andere wateren dan die langs de Kaap de Goede Hoop of de Straat van Magellaan bereikt werden. De komst van Hudson, misschien hetgeen men van diens handelingen met andere kooplieden, zoo als Le Maire, had ontdekt, had de Compagnie aangeprikkeld om door het ontdekken van den doortogt door het Noorden, den eenigen dien men meende dat nog als mogelijk denkbaar was, zich van den laatsten handelsweg naar het Oosten te verzekeren: ja zelfs de West-Indische Compagnie welke later als mededingster der O.I. optrad, was eene gedachte in den boezem der laatste opgeweld, ook als zijdelingsch middel om den oorlog levendig te houden, of weder aan te wakkeren, daar de Spanjaard wel nimmer onze kooplieden in zijn eigene Indiën
rustiglijk zou toelaten.</p>
<pb n="267"/>
<p>Het spreekt van zelf dat met het belang der Compagnie andere belangen in hevigen strijd waren, en dat zij, die het roer van den Staat in handen hielden, zich de vraag moesten stellen: of de vrede, met zoo hartelijk verlangen door talrijke zuchtende ingezetenen ingeroepen, aan het belang van enkele kooplieden mogt worden opgeofferd? Van alle kanten kwamen adviezen, door gunst of ongunst in de pen gegeven, voor of tegen de Compagnie in. Onder de merkwaardigste behoorde dat van Le Maire. Het doorsnuffelen der oude oorkonden, mijne hoorders, levert hare eigenaardige verrassingen, en die verrassingen leveren hare eigenaardige genoegens op. Toevallige omstandigheden vereenigen dikwijls namen, welke men nimmer nevens elkander gespeld zou verwachten. Wie uwer kent niet den raadsheer De Voocht, den regter van Oldenbarnevelt, wiens uitroep: ‘Uwe sententie is gelezen, voort, voort!’ nog bij de herinnering ons doet huiveren, omdat dat ‘voort’ het voortgaan beteekende naar het schavot, waar het hoofd des grijzen staatsmans zou vallen. Thans, in 1609, was het dezelfde De Voocht welke Le Maire als het ware bij Oldenbarnevelt ten voorspraak en aanbeveling verstrekte; al doet ook de geheele toon van het adres ons meerdere vertrouwelijkheid tusschen den grooten staatsman en den grooten koopman vermoeden. Ik sprak u reeds van de geschiktheid van Le Maire om hooge staatspersonen voor zich in te nemen, van zijnen stijl, die eene vaardigheid met de pen doet onderstellen, welke niet alleenlijk achter de lessenaar kan zijn opgedaan. Vergunt mij dat ik u als proeve den brief althans gedeeltelijk voorleze, waarmede Le Maire zijn advies begeleidde:</p>
<p>‘Alzoo ick in ervaringe geraeckt ben, hoe dat de Bewinthebbers van de respectieve Cameren van de Oost-Indische Compagnie voorgenomen hebben te versoucken aen de Ed. Mog. Heeren Staten-Generael ampliatie van haer gegunde octroy, ende met eenen dat de vaert naer 't noorden daerinne begrepen mocht worden, oock dat den raetsheer Voocht
<pb n="268"/>my in eene syner missiven heeft aangezocht dat hy goet vonde, ick van sulcks myn gevoelen ende oordeel aen UE. soude willen overschryven, ten eynde dat andere Cooplieden van 't landt bij eenige ampliatie oft dispositie op het voorscr. versouck te doen geen prejuditie en geschiedde, vastelyck vertrouwende, dat UEd 't selve niet qualyck en soude nemen, maer na syne gewoonlycke goedertierenheyt ten beste soude duyden: soo ist, dat ick, hierop 't seyl gaende ende oock beweecht door de importantie van de sake, als concernerende ten hoochsten den dienst des Landts, de vrymoedicheyt ende stouticheyt hebbe genomen, dese medegaende remonstrantie te stellen, waer in syne Ed. na syne groote wysheyt sal connen sien, hoe men de Comp<hi rend="sup">ie</hi> soo soude connen helpen ende accomoderen in haer versouck, dat middlertyt 't gemeene vaderlandt (wiens welvaert men ten hoochsten moet behertigen ende bevoordeelen) niet en patere ende lyde, als voor henen geschiet is, ende noch geschiet, doordien de bewindhebbers meer hebben geëmbrasseert ende voorgenomen te doen als in hun macht ende vermogen is. Ick bidde syn Ed. met goede oogen dese remonstrantie te willen aennemen, als comende van eenen die ontsteecken is met groote begeerte om syn Ed. ergens te mogen dienen, het rekenende voor groote eere plaetse te mogen hebben onder 't getal syner dienaren. Het schrift is wat ampel en ampelder dan de groote ende sware affairen, daermede syne Ed. dach ende nacht geoccupeert gaet ten hoochsten dienst des landts, wel connen lyden: dan myne cleyne wetenschap in sulcks te remonstreren ende de importantie van 't stuck en hebben niet connen verdraegen meerder cortheyt. Voorder’ - het voorder is de aanbeveling van een vriend van Le Maire, den advokaat Pieter Stas, tot lid van den Raad van Braband, eene aanbeveling die ten bewijze verstrekt, welk gezag zich Le Maire bij den grooten advokaat des lands durfde toeschrijven.</p>
<p>Vergunt mij eenige korte aanteekeningen op den voorgelezen brief.</p>
<pb n="269"/>
<list>
<label>1<hi rend="sup">o</hi>.</label><item>Oldenbarnevelt was bij alle zijne uitstekende bekwaamheden jaloersch op zijn gezag en niet vrij van ijdelheid op de inderdaad onbegrijpelijke werkzaamheid, waardoor hij in alle takken des bestuurs de hand had.</item>
<label>2<hi rend="sup">o</hi>.</label><item>Het inroepen van den raadsheer De Voocht bewijst dat het gemompel tegen de aanmatigingen der Compagnie van meer dan eene zijde kwam.</item>
<label>3<hi rend="sup">o</hi>.</label><item>Hangende de onderhandelingen van Hudson met de Compagnie ter eene, met hemzelven ter andere zijde, was het voor Le Maire eene levensvraag dat der Compagnie geen uitsluitend octrooi voor de reis naar het Noorden werd gegund.</item>
<label>4<hi rend="sup">o</hi>.</label><item>De aanbevolen advokaat Stas heeft zijnen post gekregen.</item>
</list>
<p>En nu de inhoud van de remonstrantie. Deze, Le Maire heeft het zelf getuigd, is ampeler, dan dat het verre verstreken uur mij eene uitvoerige mededeeling zou toelaten. De hoofdtrek is deze: de Compagnie heeft meer willen omvatten dan zij vermag te beklemmen: in Oost-Indië ligt veel ongebruikt, waaraan het octrooi bijzonderen kooplieden verbiedt de hand te slaan; de straat Magellaan is niet of naauwelijks bevaren; en wat in den tijd van haar bloei door de Compagnie niet is tot stand gebragt, met welke hoop van slagen zal zij dat bij haren teruggang onder handen nemen? Die teruggang bestaat nu reeds, nu zij gebukt gaat onder het vooruitzigt van het doen der tienjarige rekening: naarmate door het uitbreiden van haren werkkring hare krachten op elk gegeven punt zwakker worden, zal zij minder crediet genieten, en ieder zich aan een nieuwen inleg van gelden onttrekken. Neen, men late Azië aan de Compagnie over, welke daar nu eenmaal den specerijhandel in heeft, den specerijhandel, buiten welken zij niets kent, niets ademt, niets onderneemt; maar Africa, maar America, maar het Noorden blijve voor elken handel open, zij het ook door op te rigten maatschappijen, mits men ten opzigte der laatste slechts nimmer het kwalijk geslaagde voorbeeld navolge in
<pb n="270"/>het octrooi der O.I. Compagnie, dat men ten behoeve van ééne alle andere opoffere. Maatschappijen zijn op dien voet nevens elkander mogelijk: de ontworpen West-Indische kan haren voortgang hebben; die van Guinea kan blijven bestaan; eene andere Compagnie van Africa beoosten de Kaap, nog eene van America en de nieuwe landen door de Straat Magellaan, zijn denkbaar; maar de vaart langs het Noorden blijve vrij voor den gelukkigen ontdekker, zoo als door akte der Staten van 13 April 1596 is gegund. - Ook Le Maire rekent en hoopt nog - zijne remonstrantie is van het begin van Januarij 1609 - op de voorzetting van den oorlog: maar, zegt hij - welken buit zal de Compagnie voortaan in het Oosten behalen! Van dag tot dag wordt de Portugees voorzigtiger: om den oorlog tegen hem voort te zetten heeft de Compagnie twaalf oorlogschepen noodig, die haar door den Staat moeten worden verstrekt. Een stout denkbeeld waaruit de kruidlucht van den slag van Gibraltar ons als tegenwaait: - dertig schepen op de kust van Spanje kosten den Staat minder dan twaalf in het verre Oosten: dertig schepen snijden Spanje de zenuw van haren staat tot in hare eigene havens af.</p>
<p>In nadere en afzonderlijke punten van overweging zette Le Maire nog in den loop van hetzelfde jaar den ongunstigen staat der tienjarige rekening uiteen, en verhief zich met kracht tegen het denkbeeld dat der Compagnie zou gegund worden die over de volgende tien jareu, en alzoo over den geheelen tijd van het octrooi, te laten doorloopen. Scherp gispte hij het wanbeheer en de baatzucht der bewindhebbers: maar klemmender liet hij zich nergens uit, dan hij in het vertoog had gedaan:</p>
<p>‘De vryheyt, die dese Provintie tot alle tyden door eene spetiale genade Godes genoten hebben, ende om dewelcke te mainteneren sy haer niet ontsien en hebben aen te nemen eene sware ende langdurige orloge tegens den grootsten potentaat van de Christenheyt, ende alles op te setten
<pb n="271"/>ende te wagen goet ende bloet, en can niet lyden dat men onder den eenen deckmantel off den anderen vrye lieden haar geldt langer onthoude oft onder houde als thaer lieff is: want dat soude eene spetie van tirannye syn, dewelcke dese landen boven alle andere dingen niet en mogen luchten noch verdragen.’</p>
<p>Welken indruk Le Maires beschouwingen op Oldenbarnevelt hebben gehad, is mij onbekend. Wel waren zij regt berekend geweest voor de inzigten, welke men dien staatsman toekende. Het tegenwerken der O.I. Compagnie, en de ondersteuning welke hij Le Maire in zijne plannen had verleend, hebben onder die punten behoord, waarvoor tien jaren later zijne regters hem ter verantwoording riepen.</p>
<p>&nbsp;</p>
<p>Wij moeten thans de kabinetten der staatslieden verlaten, om Le Maire in zijnen strijd met de O.I. Compagnie op de Amsterdamsche beurs gade te slaan.</p>
<p>Pas was de Amstel met het gewelfde metselwerk, waarvan Hooft spreekt, gekroond, en de beurs, de thans verdwenen beurs, welke de bijeenkomst der kooplieden op de Nieuwebrug moest vervangen, gesticht, of zij werd het tooneel eener wanorde, welke zich in latere tijden te dikwijls herhaald heeft, het tooneel van een windhandel. Reeds weinige dagen nadat de inschrijving van de aandeelen in de Compagnie gesloten was, voor er nog een penning was gestort, stegen de aandeelen 14 en 16 ten honderd. De eerste voordeelen door de Compagnie behaald, het berigt der verovering van Ambon en Tidor, bragten de aandeelen op 130 percent; de zucht naar winst prikkelde de koopers; de bewindhebbers gaven het voorbeeld, ter kwader trouw, zoo als hunne vijanden beweerden; een berigt van de verovering van Malaca, dat later voorbarig bleek, maar in gedrukte nieuwsbladen naar alle kanten was verspreid, hield de actiën zoo willig, dat zij omstreeks den aanvang van 1607 tot den hoogen prijs van 180 tot 200 pCt. stegen. Alle overdrijving brengt hare terug-<pb n="272"/>werking met zich. Matelief zelf kon niet ontkennen dat de zaken in de Indiën geenszins zoo voordeelig stonden als men zich had voorgespiegeld, en de berigten, inzonderheid door hem ingewonnen, werden thans tot nadeelige uitkomsten omgestempeld, welligt even partijdig als het vroeger de gunstige nieuwmaren waren geweest. In 1608 daalden de actiën op 160, 140, eindelijk zelfs op 130 pCt., en nog hielden de speculanten à la baisse dien prijs veel te hoog, de soliditeit der bewindhebbers werd in twijfel getrokken, over hun baatzucht aan elk wie het hooren wilde geklaagd, de tienjarige rekening - men had er toen reeds de spreekwijs voor, welke nog in zwang is - over de tienjarige rekening werden kwade noten gekraakt. Wie een vijand was der Compagnie stortte zich met ijver in den actiehandel, toen deze allengs slapper werd, en onder die vijanden behoorde Le Maire in de eerste plaats. Hoe aanzienlijk
aandeelhouder hij geweest was, wist iedereen; zijne bedrevenheid in de zaken van de Oost-Indiën, zijn scherpe blik in handelsaangelegenheden was het kompas voor velen; zijn crediet betwistte niemand. Waar hij voorging volgden anderen, en hij ging voor met de aandeelen in groote partijen op de markt te werpen, en zoodoende de beurs te drukken. De kennis, die hij had aan alle schippers en kooplieden, welke uit de Indiën herwaarts kwamen: zijne betrekkingen buitenlands, waardoor hij den staat van de specerijmarkt bij de Portugezen wist, maakten hem ten vraagbaak voor anderen, en hij had misschien de kwaadwillige uitstrooisels binnen de perken der waarheid kunnen dwingen; maar was het zijn belang? Zijn dunk van den staat der Compagnie was inderdaad hoogst ongunstig, en hij verzweeg dien ongunstigen dunk niet, noch voor Oldenbarnevelt, noch voor de Staten-Generaal. Wat intusschen Le Maire bij zijn aanzienlijk vermogen kon, daartoe waren anderen niet bij magte. Talrijke speculanten à la baisse rezen uit den grond op, en verkochten op tijd tegen altoos lagere prijzen aandeelen, welke zij niet hadden: als de tijd van leveren komen moest, werden zij in
<pb n="273"/>der haast opgekocht; een kwade tijding vloog langs de muren der beurs: de magtiger vijanden der Compagnie werkten den ligtzinnigen windhandelaars in de hand: zij vonden nog met hunne eenige winst gelegenheid aan hunne verpligtingen te voldoen. Dubbel vond zich door deze uitkomst de windhandel aangemoedigd: die honderd gulden aandeel had, verkocht voor eenige duizenden, niet langer op twee en drie maanden, maar op twee en drie jaren tijds, altoos naar gelang lager. De zamenzwering (rotterie noemde men het toen) had haar doel bereikt: de actiën daalden en het crediet der Compagnie had een nieuwen schok bekomen. Zoo droegen de bewindhebbers van hunne zijde de zaak voor, en zij grepen helaas het eerst het middel aan, dat tot het laatst had moeten bewaard blijven: maatregelen van repressie, een plakaat!</p>
<p>Zij wendden zich tot de Staten-Generaal en de Staten van Holland, met het verzoek dat aan een ieder op straffe zou worden verboden meer actiën te verkoopen dan hij inderdaad in de Compagnie bezat, en dat alle verkochte actiën binnen een maand na den verkoop moesten geleverd en overgeboekt worden. Het verzoekschrift der bewindhebbers werd door twee verzoekschriften er tegen beantwoord. Zoo Le Maire er de steller niet van was, hij had er de bouwstoffen toe geleverd, zoo als uit de memoriën blijkt, welke van zijne hand onder de papieren van Oldenbarnevelt worden aangetroffen. De inhoud dier tegenverzoekschriften was hevig: geen kwade praktijken, geen versierde leugens, geene rotterie was oorzaak van de daling der actiën: de zaak zelf, de ongelukken in de O. Indiën ondervonden - waarbij intusschen de meest vleijende vermelding van den admiraal Matelief - die men hoofdzakelijk aan het kwaad beheer der bewindhebbers te danken had, waren van die daling de oorzaak; de actiehandel daarentegen hield ze nog op een prijs boven hunne werkelijke waarde: waar de gelegenheid bestond ze tot geld te maken, zoo als te Amsterdam, golden zij nog vier of vijf percent meer dan te Rotterdam of te Delft. Maar vooral verhief Le Maire zich
<pb n="274"/>tegen den eisch der bewindhebbers in den naam der handelsvrijheid, een denkbeeld waarvan hij wist hoeveel bijval het, ware het ook in stilte, bij hooggeplaatste staatslieden vond. Die vrijheid van koop en verkoop was ten allen tijde het kleinood dezer vrije landen geweest: geen plakaat had daarin belemmering gebragt, noch den tijd van levering voorgeschreven: de haring werd verkocht eer zij gevangen was, de granen eer de oogst gerijpt was. Het toestaan van het verzoek zou een verstikken van den handel, een inbreuk op de regten der kooplieden zijn, een bevoordeelen der bewindhebbers, die op deze wijze inzage bekwamen van alles wat er in den actiehandel omging en daarmede hun eigen profijt wenschten te doen. En ware het nog dat die actiehandel beperkt was tot de beurzen van Amsterdam of Middelburg: neen, door de gansche wereld had zij koers: te Hamburg, te Frankfort, te Keulen, te Rouen, te Londen. Een plakaat der Staten zou bespot worden, waar de kracht er van door geen wettelijke middelen kon worden gehandhaafd.</p>
<p>De Staten van Holland schijnen een oogenblik voor het betoog der handelsvrijheid te hebben geaarzeld. Zij verzonden het eene en andere verzoekschrift naar hunne Hoven om voorlichting, wat in dezen regtmatig was; maar de Hoven weten dat niet bij ingeving, en hebben tijd van beraad noodig. Eer zij beslist hadden, was de zaak beklonken bij de Staten-Generaal, die, en voorzeker met eenige reden, besloten hadden de Compagnie vooreerst staande te houden. Een plakaat, zoo als de Compagnie dat gewenscht had, werd in Februarij 1610 uitgevaardigd. Holland nam het van de Staten-Generaal over, en van dat oogenblik af namen de geregtelijke vervolgingen tegen Le Maire hare vaart, die niet eindigden dan nadat de vervolgde zijn verblijf te Amsterdam opgegeven en naar het stille Egmond de wijk genomen had.</p>
<p>&nbsp;</p>
<p>De gevreesde vijand was verwijderd, niet geslagen. De
<pb n="275"/>moedige Le Maire rustte niet in zijne afzondering: het <hi rend="spat">uur</hi> der overwinning zou voor hem aanbreken!</p>
<p>Van de tijden der eerste ontdekkingen af was aan het bestaan van een groot Zuidland geloofd, dat zich langs de Zuidpool uitstrekte, en van welks wonderen te meer werd opgegeven als het onbekender was. Van dat Zuidland werd het Vuurland voor een der noordelijkste uithoeken gehouden, en de Straat Magellaan voor den doortogt welke het van Amerika scheidde. Het octrooi van 1602 had de vaart door die straat, als een der wegen naar Indië geheel in handen der O.I. Compagnie gebragt; en was ook hier en daar in de Indische zee een enkel schip wat zuidwaarts gedreven, het had weinig meer dan wilde kusten ontdekt: der Compagnie ontbrak het aan middelen en wil om togten te ondernemen zoo als later door Tasman en Vlaming werden gedaan. Maar Isaac le Maire, wien het zelfs te Egmond aan den Hoef aan de gelegenheid niet ontbrak, inlichtingen uit het verre Oosten iu te winnen, hoorde en vergeleek de berigten van schippers en stuurlieden; volgde den weg onzer zeevaarders op zijne kaarten; las de oude berigten van den Venetiaan Marco Polo, en, ziedaar! de duivel - zouden de bewindhebbers gezegd hebben - schijnt het hem ingegeven te hebben, dat er een andere doortogt dan de Straat van Magellaan naar dat geheimzinnige Zuidland bestond, en dat, werd hij gevonden, de sleutel der Indische zee aan de gehate Compagnie ontrukt was. Van wien dan ook, eene ingeving was de gedachte die bij Le Maire oprees: zij droeg er het karakter van in de overtuiging van de waarheid, welke zij met zich bragt. Zou Le Maire na zoovele teleurstellingen niet geschroomd hebben geld en roem aan een hersenschim te wagen; zou hij de Staten, zou hij Oldeubarnevelt, zou hij Prins Maurits met eene zaak hebben bemoeijelijkt, die. wanneer zij mislukte, hem zelven tot spot zijner vijanden moest maken? Zou hij, de erkende vijand der magtige Compagnie, aandeelhouders hebben durven werven voor een nieuw droom-<pb n="276"/>beeld? Zou hij zijne beide zonen, de steunsels van zijn ouderdom, voor een rockeloos waagstuk
verre van zich hebben gestooten, indien dat alles voor hem een hersenschim, een droombeeld, een waagstuk, en niet eene overtuiging ware geweest? Ik keer de zaak om: Zou Oldenbarnevelt, zou Maurits de onderneming in zijne bescherming genomen, zouden de kooplieden van Hoorn er hun geld voor gestort hebben, ja zelfs zouden de zonen voor den vaderlijken wil hebben gebogen, indien niet bij hen allen het gezag van den ouden Isaac le Maire, als dat van eenen anderen Moucheron of Plancius, als een godspraak, waar het handelsondernemingen betrof, gegolden had?</p>
<p>Spoedig was het ontwerp gemaakt eener nieuwe Compagnie, welke de Zuid-Compagnie of Australische - herinnert u, dat reeds in 1609 Le Maire daarvan met Oldenbarnevelt gesproken had - zou heeten: de aandeelhouders en bewindhebbers waren Le Maire en zijne bloedverwanten, verder de gebroeders Pieter en Jan Clemens Kies. De plaats, waar de Compagnie zou gevestigd, van waar de schepen zouden uitgereed worden, was Hoorn; de schipper met welken de togt zou gedaan worden, een Hoorenaar, Willem Cornelisz. Schouten, die vroeger, in dienst der Compagnie, drie malen de reize naar de Oost-Indiën had gedaan. De Compagnie wendde zich tot de Staten-Generaal om octrooi, dat de handel op de nieuw te ontdekken landen, langs de nieuwe wegen, aan hen uitsluitend voor zes reizen zou worden gewaarborgd. Het werd hun op den 27sten Maart 1614 toegestaan, doch slechts voor vier reizen, en onder uitdrukkelijk voorbehoud dat vroegere privilegiën, aan anderen verleend, dat der O.I. Compagnie b.v., daardoor niet zouden worden verkort. Prins Maurits gaf aan het hoofd der onderneming een open lastbrief mede, waarbij hij hem vergunde in zijnen naam, en als zijn stedehouder, met alle rijken van het Oosten en de Zuidzee verdragen aan te gaan en handelsbetrekkingen te vestigen. Die brief was van den 13den Mei 1614 gedagteekend.</p>
<pb n="277"/>
<p>Het hoofd van den togt was Jaques le Maire, de oudste zoon des ondernemenden koopmans, een jongman van 28 jaren; een jonger zoon, Daniel le Maire, vergezelde als koopman zijn broeder. In overleg met de bewindhebbers te Hoorn werd eene instructie ontworpen: mogt de nieuwe doortogt niet worden ontdekt, het was hun uitdrukkelijk, op verlies van hunne maandgelden en aandeel in de Compagnie, verboden in het uitvaren den weg door de Straat Magellaan te nemen. Werd de doortogt gevonden, zij zouden dien ook bij voorkeur in het terugkeeren inslaan; bleek dit evenwel met groote bezwaren verbonden, dan zouden zij langs de Kaap mogen terugkeeren, maar in geen geval handel drijven op plaatsen, waar de Compagnie was gevestigd. Maar eer de koopman zijne veelbelovende zoons, ja de hoop van zijn leven, van zich liet gaan, sloot hij zich in zijn kantoor op: de wereld daar ginder bewandelde hij in gedachten stap voor stap; de kwade kansen woog hij; op de mogelijkheid van het aanknoopen van voordeelige betrekkingen met vroeger bekenden maakte hij rekening. Aan den beroemden Admiraal der O.I. Compagnie, Steven van der Hagen, aan den gezagvoerder op de Molukken, den voormaligen bewindhebber Laurens Jansz. Reael, werden brieven van aanbeveling geschreven. Vooral het heeld van den toenmaligen Gouverneur-Generaal, Gerard Reynst, verrees voor zijne gedachten: hij had hem eerst als medebewindhebber in de zoogenaamde nieuwe O.I. Compagnie, later in de generale O. Indische Compagnie leeren kennen, en wat hij van den man wist, gaf hem eene allermerkwaardigste geheime instructie in de pen. Die instructie werd aan zijnen zoon Jaques medegegeven; en hij, wien zulk eene instructie kon worden toevertrouwd, moest een knaap zijn zulk een vader waardig: die instructie teekent ons den vader beter dan mijne woorden het hebben kunnen doen.</p>
<p>Aan de ontdekking van den nieuwen doortogt wanhoopt de koopman geen oogenblik, en daarom is het in alle gevallen verkieselijk, indien Jaques den handel der nieuwe Compagnie
<pb n="278"/>in het Zuidland kan vestigen; de instructie der bewindhebbers van Hoorn moet punktelijk nagekomen en althans geen handel gedreven worden dan op plaatsen, welke de Compagnie slechts zelden bevaart; moet er echter in strijd met de instructie worden gehandeld, dan geschiede zulks met goedvinden en onderteekening van den breeden scheepsraad, opdat de overige bewindhebbers en deelgenooten geene aanleiding vinden om op hem alleen de schade te verhalen, welke zij door het schenden van het octrooi mogten lijden. Vol is de geheime instructie van den weêrzin, welken Le Maire steeds tegen den uitsluitenden handel der Compagnie had gekoesterd: het is hem eene overtuiging geworden dat dit regt een onregt is, hetwelk de natuur aan elk vergunt te ontduiken. Daarom, kan de handel op de Oost-Indiën indirektelijk, d.i. zoo hij zegt, met toestemming van den gouverneur worden verkregen, dan is die bandelwijze in zijne oogen ten volle geregtvaardigd. Hier is Le Maire alles: koopman, diplomaat, ik zou bijna zeggen veldheer, die het plan eener belegering voorschrijft. De vesting is de gouverneur Reynst: alle zijne zwakke zijden worden opgesomd, de punten van aanval aangewezen. - Hij moet vallen, zegt gij, na het plan der operatiën te hebben gelezen. Hebt gij een oogenblik geduld? Dan laat ik u de instructie in haar geheel hooren.</p>
<div type="section">
<head rend="h4">Secrete ende particuliere instructie voor Jaques le Maire op syne aenstaende reyse naert suyden.</head>
<p>Door de instructie, gemaeckt door de Bewinthebbers van Hoorn, sult connen sien hoe dat syluyden u hebben verboden den handel op d' Oost-Indien te dryven ende dat sulex om niet te vallen in seer groote ende sware inconvenienten directelyck sal moeten geachtervolght worden.</p>
<pb n="279"/>
<p>De swaricheyden, die hieruyt souden mogen ontstaen, anders doende, syn dese: als namentlyck, dat byaldien dat men in Oost-Indien ingereerde te handelen, ende tselve oock dede, (de schepen van de Oost-Indische Compagnie daervan de commysen ende bevelhebbers last sullen hebben op ons scherp te letten) onse schepen souden mogen nemen, seggende: dat wy niet en vermogen in de Oost-Indien te handelen, immers in plaetsen daer sy hun negotie hebben ende door hun gefrequenteert ende geoccupeert syn geworden.</p>
<p>Ende gelyck dese lieden (hoewel t' onrechte) sulex door hun authoriteyt souden mogen doen, alsoo sy niet en sullen soecken als ons uyt desen handel te verdryven, ende niet considererende oft sulex vermogen te doen oft niet, maer op hun banne ende boete doen, dat hun a proposito sal duncken; soo condij by Uselven bedencken als dat geschiede in wat swaricheyt dat ghy uselven sout gebracht hebben, tewijle d'instructie medebrenght dat men op degene, die sulex dede, alle costen, schaden ende interesten soude verhalen; ick late staen dat men syn verdiende gagie souden mogen eyschen.</p>
<p>Oversulex alles wel geconsidereert, sal van nooden wesen dat men d'instructie siet te achtervolgen, ende geenesints u vervoorderen te handelen in plaetsen, daer de Comp<hi rend="sup">e</hi>. hun handelinge hebben oft deselve dagelyex met hun commercie frequenteren oft besoecken, all waert schoon, dat ghy daer handelinge cost vererygen sonder hun wete oft in absentie; want hier te lande comende, soo en soude ons sulex niet excuseren ende souden niet laten treffelycke moeite daermede te hebben, ende te vervallen in de inconvenienten boven verhaelt, ende daerom sal men dit moeten mijden te doen, opdat de Bewinthebbers van Hoorn geen vatten aen u persoon en hebben, ende hier te lande comende ul: gagie niet en houden, ende ul: met een proces betalen, d welek dient in alle manieren voorgecomen, want all ist dat ick medebewinthebber ben, soo en sal ick niet veel connen verrigten, mitsdien sy met de voysen sullen willen te werck gaen en mij overstemmen.</p>
<pb n="280"/>
<p>Alle het welcke wel ingesien ende gepondereert, om niet te vallen in diergelycke swaricheyt ende inconvenienten, moet men sien te observeren de instructie, sonder dat ul: yets in contrarie doet, ten ware met gelyckstemminge van den Breeden Raedt, ende dat de Resolutie te boeck geteeckent werde ende dat alle de Breede Raetspersonen onderteykent, reden gevende in de resolutie, waeromme sulcke resolutie eontrarie de instructie is genomen, ende dat tot gemeyne beste van de Comp<hi rend="sup">e</hi>. opdat men hier te lande tselve tsamenlyck mach verantwoorden, sonder dat ul: tselve alleen in ul: particulier hoeft te doen.</p>
<p>Ende hoewel dat men, sonder het octroy van de Oost-Indische Comp<hi rend="sup">e</hi>. te violeren, ons toestaet in alle plaetsen van Oost-Indien te handelen, insonderheyt ende voornamentlyck daer de Comp<hi rend="sup">e</hi>. geen comptoir oft forteressen en hebben, soo sal ul: nochtans om de redenen voren verhaelt, ende de instructie puntuelyck naer te comen, niet sien te handelen dan in plaetsen daer de Compaingnie van Oost-Indien niet geweest en hebben, oft andersints geen negotie hebben gestabileert, ende als sulcks geschiet, dat mach gedaen worden met advysen en gemeyne resolutie, te boeck tselve stellende.</p>
<p>Ende opdat men tot voordeel ende profyt van dese aenstaende voyagie niet naer en laet, wat eenichsins dienstich is, gemeret dat men in Oost-Indien den handel niet directelycken mach doen, om de instructie niet te preterieren ende te buyten te gaen, soo sal ul: onderstaen int partikulier, als de princepacle persoon op de schepen, ende tot wiens last alles staet, met alle practycken en subtylheyt den handel op Oost-Indien indirect maken te becomen, dat is met consent van den Gouverneur Geeradt Reynst ende andere hooffden van de Oost-Indische Compaignie, die ghy daer sult vinden, daerinhoudende den voeth hieronder gestelt, (toch wel verstaende ende bijaldien dat men in <hi rend="spat">Terra Australia</hi> niet en soude connen tot handelen commen) dewelck connende geschieden, dit geensints en soude dienen ter hant genomen.</p>
<pb n="281"/>
<p>In Oost-Indien comende met de schepen, ter plaetse daer de Comp<hi rend="sup">e</hi>. van Oost-Indien hun volck hebben, sult hun ten eersten kennisse geven van de passagie die ghylicden hebt gebruyckt, ende hoe ul: deselve gepasseert syt, volgende het octroy ons van de Hecren Staten-Generael vergunt; hun daervan copije exhiberende soo van t'octroy int particulier, alsmede van t gedruckt generael octroy, ende hanlieden aendienen, te wyle ul: met syn schepen niet gepasseert en sijt door de straete van Maggellanes, noch voorby de Cabo de bon Esperance, dat alleen verboden is te doen, ende door andere passagie in Oost-Indien syt gecomen, dat ul. de handelinge soo vrystaet als yemanden van hunlieden, ende dienvolgende sult versoecken, met hun consent daer te mogen negotieren, daer het ul. gelegen sal comen. -</p>
<p>'Tis wel te beduchten dat se ul. sulcks niet en sullen vergunnen, maer schrijven sullen hebben gecregen van hunne Mayores om ons sulex te beletten ende in geen negotie admitteren; dan evenwel sal men moeten aenhouden met goede remonstrantien ende courtoisie tselve te versoecken, insonderheyt aenhouden by den Gouverneur Reynst, die ul. met alle soeticheyt ende eerbiedinge te gemoet sult gaen, hem alles remonstrerende dat tot ul. profijt soude mogen strecken, ten eynde dat hy hem laet geseggen.</p>
<p>Toch byaldien alle ul. remonstrantien, eerbiedinge ende vriendelicheyt, die ul. soude mogen doen, niet en souden mogen helpen, ende heel hertneckich bleeff persisterende, ons in geenderley maniere te willen admitteren tot eenige negotie, sult alsdan hem moeten naerder comen ende alle ul. industrie ende verstaat te werck moeten leggen om desen persoon tot ul: waerts genegen te maken; ende om daertoe te mogen geraken, soo salt van noode wesen dat ul: met hem tracteert in saecken syn particulier interest concernerende, alsoo den man niet alleen begeerich is, maer oock hoogmoedich; welcke twee saken met souderlinge behendicheyt ende stratageme moeten gevoedet worden, als volcht.</p>
<pb n="282"/>
<p>Eerst sal ue: hem met alle gelegentheyt ende sulcks te passe comende sien te exalteren, ende te prijsen syn goede forme ende maniere van regeringe, hem daerover ten hoochsten prijsende ende lauderende boven alle andere, die der oyt voor hem in regeringe syn geweest; ende dat de saken van de Comp.<hi rend="sup">e</hi> nu all andere ploy ende gestaltenisse sullen nemen, als die t'vooren hebben gehadt; dit wete ick dat hem seer aengenaem sal wesen, alsoo 't een persoon is die seer ambitieus is, ende daermede te houden sal sijn; ende door desen middel sal ue: hem sonder twijffel in syn goede gratie insinueren, hem continuelycken bijblijvende soovele de sake ende gelegentheyt van tijt sal willen lijden. -</p>
<p>Daernaer sal ue: sien, dit voorgaende wat geopereert hebbende, hem te spreeken van saken sijn particulier profijt concernerende, ende hem in generale termen ul: dienst presenterende, in sulcks dat soude mogen occureren, hetsy dat hy yets souden mogen hebben over te vueren met onse schepen, als andersints, dat hem meer als dit soude accommoderen, ende voornamentlyck indien dat hy eenige cleynnodien hadde, dat ul: hem gaerne deselve vrachtvry sal overvoeren ende leveren aen sijnen schoousoon Blommaert, oft an dengenen, die hy sal ordonneren; dat hy daerover in alle confidence met ul: mach tracteren, sonder dat hy daerinne eenige scrupule hoeft te maeken, hem belovende, als jongman met eeren, dat tselve à perpetuité secreet sal blijven, ende van ul: persoon ende tgeene ul: vermach tot synen dienst ende commoditeyt mach disponeren; dat ul: dies aengaende last heeft van my, hem sulex aen te dienen ende te presenteren, alsoo ick hem seer goet hert drage ende tsamen in een collegie hebben gedient, ende daerdoor genegen ben, alsoock ul: hem dienst te doen, ende dat alles soo secreet sal geschieden en blijven als oft niet ware geschiet. -</p>
<p>&nbsp;</p>
<p>Item naerdat ul: met dese twee poincten ul: profijt sal hebben gedaen, sooveel als eenichsints sal willen vallen, ende
<pb n="283"/>hem daermede gemoveert hebben sooseer alst eenichsins doenelyck sal wesen; bevindende, dat ul: evenwel daerdoor de operatie niet en becompt dat sulcks behoort te wercken, sult hem ten derden, om voorder te springen ende tot ue: desiderio te mogen geraecken, sien te spreken van een van sijne dochters, ende hem seggen, dat ue: hem gelukkich soude houden bijaldien dat Godt de Heere gevoegt hadde dat ue: een van deselve tot ue: huysvrouwe mocht becommen, dat ue: sekerlyck weet dat ik daertoe consent soude dragen, ue: voorts gelaetende als oft ue: daeraen eenige kennisse hadde, dan voor hadde genomen niet te trouwen voor ende alleer ue: dese reyse gedaen hadde, dewelcke ue: verhoopte ten aensien van ue: persoon van consideratie sal wesen, soo ten aensien van de bedongen gagie, als tgeene ue: selfs in de Comp.<hi rend="sup">e</hi> sijt heriderende, soo verre ue: door sijne eersaemheyt niet en wordt getraverseert oft beleth ue: profijt te doen, dat ue: niet verhoopt, tewijle dat Godt de Heere ue: de genade hadde gedaen, een passagie te ontdecken ende een reyse te doen, die noyt door yemandt en was gedaen, waerdoor veel eere soudt inleggen; ende dat ue: niet en soude willen gelooven, dat hy ue: soude willen beletten de vruchten ende profijten van een soo treffelycken extraordinaire reyse te trecken, soo tot ue: particulier beneficie, als mede van mij ende mijn heel huys, dat mede tot syn avantagie soude geschieden, indien de geproponeerde alliancie soude mogen voortganck hebben, waerinne UE. consenteerde en tevreden syt op mijn believen sulcx aen te gaen, midts dat syn eersaemheyt ue: oock eenen slach souden willen voegen ende ue: niet beletten de handelinge in Oost-Indien, die Godt de Heere ende de nieuwe uitgevonden passage, ue: hadde vergunt. -</p>
<p>Ende oft dese drij geproponeerde middelen niet en wilden opereren, ende ue: geensints en wilde attmitteren tot eenige negotie, al waert maer simpliciter van alleen peper te mogen laden in refuys van de andre coopmanschappen, die beter waeren,
<pb n="284"/>soo sal ue: voorder moeten practiseren, naer de gelegentheyt van den tijt, wat u te doen sal staen, ende sien ende ondersoecken wat troost ende vruntschap dat ul: by de Engelsche Comp.<hi rend="sup">e</hi> soudet mogen vinden, omme daermede soo veel alst doenelyck ware ten respecte van de Hollandsche Comp.<hi rend="sup">e</hi> ul: profijt te mogen doen, dwelck mogelyck sal causeren dat den Gouverneur Reynst water in syn wijn sal doen; principalyck soude ul: hem mogen seggen, tewijle ul: met vrintschappe van hem niet en cost obtineren, tgeene nochtans ul: geensints en cost geweygert worden, dat ul: daerdoor genootsaeckt soude syn by de Engelse te versoeken sulcx syn eersaemheyt ul: weygerden: handel met syn believen, ende dat ghy altyts seeker waert van hun te vercrygen een goede vracht op Engelandt, dat hy ul: niet en cost beletten aen te nemen, te meer dat ul: om syn eersaemheyt niet te verstoren, te vreden waert te desisteren van daer te negotieren, want dat ul: niet en wilde yets daerinne doen dan met syn vrintschappe ende believen, hoewel sulcx ul: niet verboden cost worden, ende de liberteyt hadde sonder aensien van yemant dat te mogen doen; daeromme dat ul: syn eersaemheyt ten overvloet sulcx wel hadde willen aendienen, eer ul: met d'Engelse in eenige communicatie oft accoordt soudt treden, om te sien eer ul. daertoe soude comen eenigh expedient te nemen, ende oft niet beter en waere ul: met genoegen te admitteren tot ladinge van peper, sonder schade te doen in andere specerijen, te coopen, liever als dat ul: vracht van de Engelsche soudt aennemen, dat veel meer tot prejudicie van de Comp. soude strecken als het andere, namentlyck ul: te admitteren tot de negotie van den peper.</p>
<p>Van gelycken mach ul: den Gouverneur mede sulcken register sien te trecken ten aensien van de Françoysen, soo in Indiën eenige syn, ende dat ul: apparentie mocht sien van hunlieden eenige vracht te becomen.</p>
<p>Ende oft de saken soo uytvielen dat den Gouverneur tot
<pb n="285"/>ul: accomodatie, in plaetse van ul: negotiatie te admitteren, ul: selff soude willen bevrachten herwaerts aen, in sulcken gevalle niet beters connende van sulcx, als ul: soude manqueren, dient, dat ul: die conditie aenneemt, opdat alles met vrintschappe mach termineren ende in eenige oneenicheyt ofte schade en valt.</p>
<p>&nbsp;</p>
<p>De vrachten in sulcken gevalle herwaerts aen moeste ul: sien met de meeste avantage te onderspreken, d'een Comp. heeft d'ander f. 1000, - vant last gegeven, dan ick ware wel te vreden, als ul: met d'Engelschen oft wel Franchoysen niet beter en sout sien te doen, dat ul: f. 600 van het Last hadde, ja 500, dat soude altyts een goede reyse maken, beneffens tgeene ul: daer sout mogen hebben genegotieert in Australia; dan eer ul: sulcks aengaet, sult eersten moeten sonderen wat ul: met d'Engelschen of Franchoysen soudt mogen doen, al daernaer regulerende ende int aennemen van de vracht en limitteren wy ul: geenen prys, maer wel mooght daerin doen naer dat den tyt ende gelegentheyt van saken mede sal brengen.</p>
    <p>Sult oock, indien ghy eenige vrachten aenneempt, de speceryen niet anders aennemen als de conditie gemaeckt syn tusschen de respective Compaingnien van Hollandt, namentlyck 3000 ℔: - voor een last peper; 2000 ℔ nagelen voor een last; macis en noten naer advenant als de conditien sijn gemaeckt.</p>
<p>De verversinge van vivres ende passagie voorby de Caep wordt door d'instructie toegestaen, en sulcx mooght doen; ende onder dat decksel condij van elckeen, daer gy compt, sien op vracht te becomen wat ul: can, van cleyn steentgen beentgen ende anders dat portatif is; condt oock in sulcken gevalle wel secretelyck eenige diamanten ende fijne goederen coopen, met sulcx ul: van geldt soude avanceren, sonder dat sulcx tot yemandts kennisse soude connen comen, ende als ul: syn schepen van vivres ende water versaeght, moeste dit gepractiseert worden. -</p>
<p>Thuys comende, indien de reyse hem begeeft achter Java
<pb n="286"/>om te loopen, soo sal dienen dat men syn cours neemt op 25 à 30 graden aen het Suyden, om te sien oft men daer souden connen ontdecken de landen van Beach Maletur ende andere, die door Marcus Paulus Venetus worden beschreven; het soude connen wesen dat men daer yets soude rescontreren; ende tot op 30 graden aen het zuyden soude men mogen seylen, als men niet ryckelijcken thuys en quam ende dat wel diende, dat men wat meer vercreegh<note n="1)" place="foot">[Door de hooggeschutte hulp van Jhr. Mr. J.K.J. de Jonge is dit document naar het origineel op het Rijks-Archief verbeterd].</note>.</p>
<p>&nbsp;</p>
<p>Met die instructie zijns vaders gewapend liep Jaques le Maire met twee schepen, de Eendragt en de Hoorn geheeten, op den 14<hi rend="sup">den</hi> Junij 1615 in zee.</p>
<p>Goudzoekers, compagnie van goudzoekers! zeiden de bewindhebbers der O.I. Compagnie, en haalden de schouders op; maar zóó vreesden zij toch de schranderheid van hunnen vijand, dat er van hunne zijde berigt naar de Indiën ging van de aangevangen onderneming, en aan hunne commiesen last, hoe te handelen als zij daar aankwamen.</p>
<p>Wij zullen de goudzoekers niet op hunnen togt in alle bijzonderheden volgen. Op den 24<hi rend="sup">sten</hi> Januarij 1616 was de overwinning op de Oost-Indische Compagnie bevochten: de nieuwe doortogt was ontdekt, welken Jaques le Maire naar den naam zijns vaders de Straat Le Maire doopte; op die ontdekking volgde die van Kaap Hoorn, van het Staten-land, van het land dat zij Mauritius de Nassau heetten, van de Barnevelds-eilanden, eindelijk van het Willem-Schouten-eiland, dat ten onregte diens naam vereeuwigde.</p>
<p>Schouten had op de reize kwalijk aan de verwachting beantwoord, welke men van hem had opgevat. Eens, zegt men, was hij bij een gevecht met de eilanders onder een bank van de sloep weggekropen, en had daarom bij het scheepsvolk
<pb n="287"/>den bijnaam van den ‘droftcruyper’ bekomen. Liever onderstellen wij, dat het den ouden lang bevaren zeeman tegen de borst stuitte onder de bevelen van een koopmanszoon van aanzien te staan. Misschien had ook hij goud gezocht, en toen er geene goudlanden te ontdekken waren, viel hem het zwalken op zee tegen. Op de hoogte van Nieuw-Guinea wilde Jaques le Maire den verderen ontdekkingstogt voortzetten: Schouten kantte er zich tegen, en had de onvergenoegden op zijne hand. Le Maire moest zwichten en zette zeer ter kwader ure den koers naar de Molukken.</p>
<p>Toen de oude Le Maire zijne instructie had geschreven, had hij op alles gerekend, behalve op den dood. De gouverneur, welken hij zijnen zoon als het laatste voorwerp van overwinning had voorgeteekend, was overleden: Laurens Reael had hem voorloopig vervangen. Nog was deze op Ternate: hij ontving den ondernemenden jongeling vriendelijk, maar vorderde de belofte dat hij niet in Oost-Indië zou handelen, en verwees hem voor zijnen verderen koers naar Jacatra. Alsof toevalligheden al de wijsheid des ouden koopmans moesten verijdelen, ongeveer op denzelfden tijd landde daar de nieuwe gouverneur Jan Pictersz. Koen, de vestiger van onze grootheid in de Oost-Indiën, de man van ijzer, maar wiens ijzeren bestuur met een der hardste maatregelen zou beginnen: de inbeslagneming van schip en lading van Le Maire. Ik zeg schip: van de beide die uitgezeild waren, was het schip Hoorn onder weg een prooi der vlammen geworden.</p>
<p>Vergeefs alle vertoogen: vergeefs het bewijs aangeboden dat zij langs een anderen weg dan de Kaap de Goede Hoop of de Straat Magellaan in het O.I. vaarwater waren gekomen: Koen beweerde dat de nieuw ontdekte reis een moedwillig verzonnen lengen was van befaamde gelukzoekers. De vloot van Spilbergen lag zeilrce naar het vaderland; de bemanning van het schip van Le Maire werd verdeeld op twee verschillende schepen; hunne papieren werden hun ontnomen
<pb n="288"/>en verzegeld aan de Heeren bewindhebbers der Oost-Indische Compagnie toegezonden.</p>
<p>Op de terugreize stierf in 31jarigen ouderdom Jaques Le Maire, eene afflyvicheyt - zoo als een later verzoekschrift zijns vaders inhoudt, - ‘gecauseerd deur de affronte ende fiericheyt hem aengedaen.’ Hoe het zij, den 22<hi rend="sup">sten</hi> December 1616 overleed hij: ‘waeromme,’ zegt het verhaal der Voyagie van Spilbergen: ‘onsen admirael ende alle de andere seer bedroeft waren, doordien het een man was begaeft met sonderlinge wetenschap ende ervarenheyt in 't stuck van de zeevaert.’ De tranen van een held als Joris van Spilbergen maken een doode onsterfelijk.</p>
<p>Nimmer was eene overwinning duurder gekocht, dan die welke de oude Le Maire op de O.I. Compagnie had behaald: de slag was gewonnen, de veldheer gesneuveld, de prijs der overwinning in de handen van den overwonnene. Intusschen was al de eere op zijne zijde. Had hij tot dusverre met de Compagnie gekampt, de toeschouwers hadden kunnen aarzelen voor een der beide kampvechters partij te kiezen, misschien over beide kunnen mompelen wat minder voordeelig was. Thans won het gebeurde aller deelneming voor Le Maire; thans gaf elk zijne verontwaardiging lucht tegen de aanmatigingen der Compagnie en het onregtmatige van haar monopolie. Wel werd de geheime instructie van Jaques Le Maire, welke met andere papieren den bewindhebbers in handen gevallen was, als een bewijs van de kwade bedoelingen des vaders aangevoerd; wel werden diens brieven aan Van der Hagen en Reael opgevraagd; de openbare meening had ten voordeele van den ouden koopman beslist. De Staten van Holland, de Staten-Generaal, in wier midden de oude Le Maire op den 11den Julij 1617 zelf verscheen, ten einde rapport te doen van de roemruchte ontdekking, gaven weerklank aan die openbare meening, toen zij, ondanks de heftige vertoogen der O.I. Compagnie, de regten van Le Maire en zijne vennooten op de gemaakte ontdekking er-<pb n="289"/>kenden, en alle verdere eischen der O.I. Compagnie en der nieuwe Austraalsche aan den Hoogen Raad verwezen. Na twee jaren procedure - gij vergeeft mij zeker dat ik u niet al de verschillende lotwisselingen dier procedure verhale - werd de uitspraak gedaan, dat de O.I. Compagnie schip en lading met alle de onkosten en interesten sedert den dag der inbeslagneming had te vergoeden, en dat alle papieren zouden worden teruggegeven aan wie zij toebehoorden. Eene onedelmoedigheid was er nog door de O. Indische bewindhebbers gepleegd: Schouten, nog in de Indiën teruggebleven, toen Jacques Le Maire naar Holland was ingescheept, werd ondershands aangemoedigd een journaal in het licht te
geven, waarbij de eer van den togt aan hem zou ontnomen worden op wiens naam hij gedaan was; een nader verhaal, uit de papieren van Le Maire zamengesteld, en dat de eer genoot door den beroemden Barlaens in het Latijn te worden vertaald, handhaafde de eer der zoogenaamde Austraalsche navigatie.</p>
<p>Zoo iets van de deelneming, welke de zaak van Le Maire destijds bij onze landgenooten ondervond, ook bij u is opgewekt, dan mag ik mij ontslagen rekenen van het verhaal van kleinigheden, welke dien indruk zouden verminderen. Tot aan den dood van Le Maire bleef hij de Compagnie met processen plagen en de Compagnie hem. Prins Maurits zelf vond het noodig over den koopman nu en dan eene beschermende hand uit te strekken, welke zijn oude vriend Barnevelt niet meer verleenen kon. In 1621 werd het octrooi der O.I. Compagnie hernieuwd, en het monopoliestelsel, dat hij bestreden had, als het ware voor eeuwig gehuldigd. De onderneemzucht verflauwde, en met Le Maire daalde de laatste held ten grave van dat geslacht van kooplieden, dat voor ons vaderland de Heemskerken en Van Necks had te voorschijn geroepen.</p>
<p>Ik verhaalde u uitvoerig een leven dat in een eenvoudig, maar bij zijn eenvoud kernachtig, grafschrift in de kerk van
<pb n="290"/>Egmond vervat is. Ik spreek geene lofrede op den held, die er het voorwerp van is: ik gaf u zijn beeld in de lijst van zijn tijd. Ik verdedig noch zijn tijd, noch zijn stand, noch den man zelven. Vindt gij in hem iets groots, zegt dan: zóó was toen een koopman; vindt gij in hem iets te laken, de verontschuldiging zij: hij was maar een koopman!</p>
<p>&nbsp;</p>
<p>(<hi rend="spat">De Gids</hi>. 1865. Vierde Deel.)</p>
</div>
</div>
<div type="chapter">
<pb n="291"/>
<head rend="h2">Korte opstellen en karakterschetsen.</head>
<head rend="h3">De ‘Coutumes d'Amiens.’</head>
<p>Het tweede deel der <hi rend="spat">Coutumes locales du bailliage d'Amiens</hi> is thans in het licht verschenen. Daarmede is dit werk, dat in 1848 was aangevangen, in twee lijvige kwarto deelen voltooid. Alles wat wij tot aanbeveling van dit werk kunnen zeggen, vereenigt zich in dit eene feit, dat de president Dupin daarvan het onderwerp gemaakt heeft eener voordragt in de <hi rend="spat">Académie des sciences morales et politiques</hi>. Het lag in den geest diens redenaars (en zoo de berigtgever van zichzelven mag spreken, het vond weêrklank bij hem) dat hier op nieuw tegen het middeneeuwsche en féodale stelsel van regtspleging werd losgetrokken. Amiens ligt nagenoeg bij onze voormalige - wij spreken van den Boergoenschen tijd - zuidelijke nederlandsche provinciën, en gevolgtrekkingen zijn des te meer geoorloofd. Onze beroemde Raepsaet heeft, men weet het, de verdediging van eenige middeneeuwsche instellingen op zich genomen door de letterlijke kracht daarvan te ontzenuwen. Men herinnert zich wat hij voor het bekende <hi rend="spat">droit du nopçage</hi> of <hi rend="spat">droit du Seigneur</hi> heeft gedaan: des ondanks verschijnt uit de kostumen van Amiens dat monster op nieuw in al zijne vleeschelijke tastbaarheid. Zoo al de zeden beter dan de wetten mogen geweest zijn, eerst bij een arrest van het parlement van 19 Maart 1409 werd den bisschop van Amiens
<pb n="292"/>dit afschuwelijk <hi rend="spat">regt</hi> op zijne jeugdige bruiden ontzegd. - Hoe gelukkig voor ‘boeren en buitenlui’ het bestuur onzer vroegere heeren en graven geweest mag zijn, blijkt uit de verpligting aan de eerstgenoemden opgelegd om in sommige saizoenen bij nacht de slooten te kloppen en in beroering te brengen, ten einde de hoogadellijke slotvoogd en zijne burgtvrouw niet door het gekwaak van kikvorschen in hunnen slaap mogten worden gestoord. De wetten op boomenschennis waren even belagchelijk en even gestreng; maar op dit punt geeft het orthodoxe germanismus aan het halfbakken romanismus niets toe.</p>
<p>Het boek van Bouthors blijft ook voor de geschiedenis onzer voormalige Boergoensche Nederlanden onzen lezers aanbevolen. Het is sedert meer dan 20 jaren uit archieven vlijtig bijeen gebragt en bij deze gelegenheid mogen wij niet verzwijgen, dat Dupin niet alleen aan het Sansculottisme de vernieling van vroegere oorkonden toeschrijft, maar ook aan rustige gezetene stadsregeringen. Het was kermis te Nevers en eene komediantentroep verzocht voor hare voorstellingen een daartoe aangewezen lokaal. Intusschen het lokaal lag vol met oude onleesbare archieven. Wat raad? Bij raadsbesluit werd de papier- en parkementmassa aan kruideniers en komenijers pondsgewijze verkocht: het lokaal werd geledigd en de komedianten speelden!!</p>
<p>&nbsp;</p>
<p>(<hi rend="spat">Konst</hi>- <hi rend="spat">en Letterbode</hi>, 1854. N<hi rend="sup">o</hi>. 19).</p>
</div>
<div type="chapter">
<interpGrp>
<interp type="secundair" value="aitz001"/>
<interp type="secundair" value="aitz002"/>
</interpGrp>
<head rend="h3">Wurm over F. en L. van Aitzema<note n="1)" place="foot">Studien in den Archiven von Braunschweig, Bremen, Haag und Wolfenbüttel über die Lebensschicksale des Foppius van Aitzema, ersten niederländischen Residenten bei den Hansestädten und über den Nachlass des Leo van Aitzema, ersten hansischen Residenten im Haag. Herausgegeben von C.F. <hi rend="spat">Wurm</hi>. Hamburg, 1854. 4<hi rend="sup">o</hi>.</note></head>
<p>Deze studien maken den inhoud uit van het Paaschprogram, door prof. C.F. Wurm als rector van het Hamburgsche aka-<pb n="293"/>demische gymnasium in het licht gegeven. Het is zoo zeldzaam dat de lotgevallen en de letterkundige werkzaamheid van Nederlanders door buitenlandsche geleerden tot voorwerp van onderzoek worden gemaakt, dat wij ons als Nederlanders verpligt rekenen de beleefdheid van prof. Wurm met eene wederkeerige beleefdheid te beantwoorden en iets uitvoeriger van zijn arbeid nota te nemen.</p>
<p>Ofschoon de namen van Foppe en Lieuwe van Aitzema in onze vaderlandsche woordenboeken, in Scheltema's <hi rend="spat">Staatkundig Nederland</hi>, in de Wal's verhandeling <hi rend="spat">de claris Frisiae ICtis</hi> met meer of minder breedvoerigheid vermeld worden, zijn echter nergens zulke uitvoerige levensberigten, althans omtrent Foppe, te vinden als hier. Om echter tot werkelijke aanvulling der levensberigten onzerzijds gegeven te dienen, zou een uitvoeriger uiteenzetting van de betrekkingen tusschen Nederland, Denemarken en de Hansesteden vóór en in de eerste helft van den dertigjarigen oorlog noodig zijn, dan ons hier gegeven wordt. Wurm hield zich, zoo wij wel onderrigt zijn, bepaaldelijk bezig met het onderzoek der pogingen in Noord-Duitschland, Scandinavië en Engeland aangewend om bij den aanstaanden geloofskamp éénheid en welgezindheid onder de Protestantsche staten tot stand te brengen. Dat de Staten-Generaal hierbij eene loffelijke werkzaamheid aan den dag legden was buitendien zijne meening, en vond hij in het Rijks-Archief alhier bevestigd, werwaarts het vermoeden hem geleid had van in Holland den sleutel te vinden voor velerlei staatkundige bemoeijingen van die dagen. Zien wij dus met belangstelling het grootere werk van Wurm te gemoet, waarin de diplomatieke werkzaamheid van Nederland op punten, waarop in het algemeen onze aandacht minder pleegt gerigt te zijn, in het licht zal worden gesteld, wij moeten het bejammeren dat de diplomatieke beteekenis van Aitzema's werkzaamheid door velen onzer lezers minder zal opgemerkt blijven, ten gevolge van de korte aanduidingen van Wurm, voor wien, met het plan van zijnen arbeid in het hoofd, vele dingen
<pb n="294"/>helder waren, die voor de meesten onzer geëmbrouilleerd blijven.</p>
<p>Dat Foppe van Aitzema op het laatst zijn levens de zaak van Holland voor die des Roomschen keizers zou verraden hebben, was een gerucht, dat in den jare 1637, om de uitdrukking dier dagen te gebruiken, ‘over wagens en schuiten liep.’ De dood van Aitzema zelven smoorde het spoedig, en slechts bij enkele onderzoekers, die de lijvige <hi rend="spat">Saken van staat en oorlog</hi> van Lieuwe van Aitzema doorworstelen, wordt de herinnering aan dat gerucht weder opgewekt. Wurm had zooveel voor Foppe van Aitzema gedaan, dat hij ook in dit opzigt diens nagedachtenis heeft willen zuiveren. Ik twijfel of hem dit gelukt zij, en ik mag mij op den zoon mijns geeerden voorgangers, den heer mr. J.K.J. de Jonge, beroepen, of de onderzoekingen, door ons op uitnoodiging van den heer Wurm op nieuw gedaan, ons niet tot eene tegenovergestelde overtuiging gebragt hebben, die namelijk, dat Foppe werkelijk, door giften en gunsten omgekocht, de belangen zijns vaderlands en zijner meesters aan die des keizers heeft opgeofferd. Ik zie van prof. Wurm dan ook eene palinodie van het hier door hem gestelde te gemoet.</p>
<p>Niet onbelangrijk zijn de berigten van Wurm omtrent de eerste residenten van de Hansesteden bij de republiek der Vereenigde Nederlanden. Moge het intusschen ook waar zijn, dat eerst in 1645 Lieuwe van Aitzema als zoodanig Correspondent der stad Brunswijk zij geworden, altoos blijft het der moeite waardig te onderzoeken, in wiens of wier belang hij zijne briefwisseling reeds zooveel vroeger hebbe gevoerd. Een deel van zijn kort journaal van de jaren 1630-1639 ligt voor mij en ook daar vind ik zoo al niet dagelijks zeker wekelijks de door hem afgezondene brieven aangeteekend, met het geheimzinnige, ook door prof. Wurm opgemerkte: <hi rend="spat">alli soliti</hi>.</p>
<p>Hoogst nuttig en belangrijk zijn intusschen zijne ophelderingen omtrent de papieren-nalatenschap van Aitzema en het in beslag nemen daarvan eerst door de Staten van Holland,
<pb n="295"/>vervolgens het overbrengen daarvan ter griffie van de Staten-Generaal. Ik moet hier in naam van het Rijks-Archief prof. Wurm mijne hulde en dankbaarheid betuigen, dat hij ons door zijn vlijtig navragen tot het besef van onzen eigen rijkdom heeft gebragt. Met eene erkentelijkheid, die hem eer aandoet, vermeldt hij op eene inderdaad schilderachtige wijze, met hoeveel ijver hij door den verdienstelijken Commies-Chartermeester, den heer J.A. de Zwaan Cz., is bijgestaan. Het is mijne overtuiging, dat publiciteit en toegankelijkheid voor de Archieven zelve niet genoeg gewaardeerde voorregten zijn: ik voorzie dat de ontdekkingen op ons Rijks-Archief rassche en onverwachte schreden voorwaarts zullen doen, nu het door de gunstige beschikking des Konings in een lokaal is opgeslagen, dat den onderzoekers, zoo vreemden als vaderlandschen, in de materiele inrigting althans, alles aanbiedt, waardoor hun het navorschen gemakkelijk en aangenaam wordt gemaakt.</p>
<p>De stijl van prof. Wurm onderscheidt zich ditmaal weder door den hem eigenaardigen humor.</p>
<p>(<hi rend="spat">Konst- en Letterbode</hi>, 1854, N<hi rend="sup">o</hi>. 21.)</p>
</div>
<div type="chapter">
<head rend="h3">Het ‘Procès du comte d'Egmont’ van De Bavay.</head>
<p>De kundige procureur-generaal bij het hof van appel in Brussel, De Bavay, had zich tot dusverre op letterkundig terrein het meest onderscheiden door de wetenschappelijke redevoeringen, waarmede hij, in navolging van den beroemden Dupin, gewoon was de zittingen van het hof te openen. Wij herinneren ons hierbij zijn <hi rend="spat">discours</hi> over Stockmans, over het proces van Agneesens, over den grooten raad van Mechelen. Thans heeft hij door nog degelijker arbeid zijnen letterkundigen roem gevestigd. Het proces van den graaf van Egmont, door hem uitgegeven en met een commentaar begeleid, ziet dezer dagen bij den boekhandelaar Muquardt het licht. Zijne bronnen zijn de handschriften, onder den titel van <hi rend="spat">procès du Comte d'Egmont</hi> door den heer Leclerqz te Bergen
<pb n="296"/>in Henegouwen achtergelaten. Reeds lang geleden had wijlen de baron De Reiffenberg de aandacht op die verzameling gevestigd; maar Leclerqz had geweigerd, haar op andere voorwaarden ter beschikking van de regering en van de wetenschap te stellen dan op deze, dat hij tot baron zou verheven worden. Uit spijt over zijne teleurstelling te dezen opzigte, beschikte hij bij uitersten wil, dat het bedoelde manuscript na zijnen dood, in zijn geheel, ten aanschouwe van getuigen op de binnenplaats zijner woning zou verbrand worden. De minister van justitie, Ch. Faidèr, zelf door verdienstelijke werken over de geschiedenis en het staatsregt van zijn vaderland bekend, verzette zich tegen die Wandaalsche beschikking en met behulp van den heer De Bavay gelukte het hem, een gewijsde uit te lokken waarbij verklaard werd, dat het bedoelde <hi rend="spat">procès du Comte d'Egmont</hi> niet kon bewezen worden het eigendom van Leclerqz te zijn, ten gevolge waarvan de staat ten minste inzage van- en toezigt over die stukken bekwam. Bij nader onderzoek, - zegt het belgische berigt - bleek het, dat de verzameling van Leclerqz de origineele processtukken bevatte, welke tot de veroordeeling van den ongelukkigen graaf hadden gediend. Wij moeten hier echter bijvoegen dat het origineel der verhooren, door den graaf voor de leden van den bloedraad ondergaan en eigenhandig door hem geteekend, evenzeer als de authentieke vertaling dier verhooren, door den secretaris Prats opgemaakt en sedert door De Reiffen berg uitgegeven, aan die verzameling moet ontbroken hebben. Tot dusverre waren die beide merkwaardige stukken in het bezit van het nederlandsche rijks-archief, als herkomstig uit de bekende verzameling van Gérard, die ze op zijne beurt uit het archief van den Graaf Egmont-Pignatelli ten geschenke had ontvangen. De nederlandsche regeering was te verlicht om die stukken langer aan het eigenlijke vaderland des bekenden martelaars te onthouden, en tegen eene ruiling, waardoor
het archief der stad Maastricht kan gekompleteerd worden, zijn zij dezer dagen aan Belgie afgestaan.</p>
<pb n="297"/>
<p>Het berigt omtrent het werk van den heer De Bavay - misschien komen wij later daarop terug - bevat onder andere, dat hij op regtsgeleerde gronden de volkomene onschuld des graven heeft betoogd. Die taak moet een bekwaam regtsgeleerde te gemakkelijker vallen omdat het, in Belgie althans, <hi rend="spat">prêcher les convertis</hi> is. Op het standpunt, waarop zich de Spanjaarden plaatsten, was Egmonts onschuld meer te betwijfelen. De beste verdediging blijft, onzes inziens, altijd die van den president van Artois, Pierre d'Asset, welke aanvoerde dat sedert Egmont in 1567 den nieuwen eed gedaan had en die eed was aangenomen, hij niet kon vervolgd worden wegens daden, vóór die eedsaflegging gepleegd.</p>
<p>Egmont is ten gevolge van dichterlijke en plastische kunstvoorstellingen in Belgie een halve God geworden. Boeken, uit zoo authentieke bronnen zamengesteld als dat van De Bavay, zullen verhinderen dat hij eene <hi rend="spat">mythe</hi> wordt, waartoe overigens veel kans bestond. Cretenzer leugenaars hadden reeds, even als van den echten Zeus, op meer dan één plaats zijne grafstede aangewezen. Wij protesteren hiermede met een enkel woord tegen het berigt dat onze <hi rend="spat">Letterbode</hi> in zijn nummer XX, blz. 158, uit belgische berigten overnam. Hierges, waar hij, volgens dat berigt, nevens zijne familie zou zijn bijgezet, behoorde destijds niet aan de Egmonts, maar aan de Berlaimonts, en Berlaimont behoorde, zoo niet persoonlijk, dan toch solidair tot Egmonts regters. Het oude verhaal, dat zijn lijk naar Sotteghem in Vlaanderen zou gevoerd en daar begraven zijn, is het eenige ware. De belgische berigtgever, die van Hierges sprak, vergat, dat de bekende oudheidkundige De Bast in den jare 1819 te Gent een procesverbaal omtrent de ontdekking van het graf van Egmont had uitgegeven, waarbij pastoor, maire, vrederegter van Sotteghem, benevens onderscheidene getuigen verslag gegeven hadden van hunne onderzoekingen, ten jare 1804 in den grafkelder der Egmonts te Sotteghem gedaan. Dat zij er het hart van den graaf en van zijnen zoon Philips en het lijk
<pb n="298"/>zijner echtgenoote, Sabina van Beijeren, hebben teruggevonden, lijdt geen twijfel. Van het lijk van Lamoraal is het minder zeker. Men wilde er zijn hoofd hebben ontdekt en wij beweren dat het na zijn dood evenzeer zoek is, als het dit bij zijn leven was. ‘<hi rend="spat">Graaf zonder hoofd</hi>’ is Egmont gebleven tot in het schimmenrijk.</p>
<p>Latere onderzoekingen hebben het echter waarschijnlijk gemaakt, dat zijn hoofd naar Spanje vervoerd is. Reeds een gelijktijdig schrijver had dit met betrekking tot de hoofden der beide graven verzekerd en zijne getuigenis werd op het onverwachtst bevestigd door een brief van Geronimo de Roda, door den heer Gachard voor een paar jaren aan het licht gebragt (<hi rend="spat">Bulletins de la Commission d'histoire</hi>, T. XVI, N<hi rend="sup">o</hi>. 6). Toen de Spaansche partij na den dood van Requesens haren invloed begon te verliezen, werden de Nederlanders, zelfs de zoodanigen, die vroeger de dwingelandij gevleid hadden, des te stoutmoediger. Berlaimont rigtte in den raad van state tot zijne Spaansche medeleden de vraag of het waar was, dat Romero de hoofden van Egmont en Hoorne had weggesmeten, ‘<hi rend="spat">no sé donde</hi>.’ Het scheen, voegt de Roda er bij, als of hij bedoelde dat wij die hoofden ergens verborgen en bewaard hadden.</p>
<p>De vraag van Berlaimont is een nieuw bewijs tegen het lijk dat onder het altaar der kerk van Hierges zou begraven liggen; maar het smart ons bijna, het genot van een treffend meesterstuk der schilderkunst door de bedenking te storen, dat ook de voorstelling van Gallait in dit opzigt historisch onwaar is.</p>
<p>&nbsp;</p>
<p>(<hi rend="spat">Konst- en Letterkunde</hi>, 1854, N<hi rend="sup">o</hi>. 26.)</p>
</div>
<div type="chapter">
<head rend="h3">Emile Léonard Jean-Baptiste Gachet.</head>
<p>Op den 23<hi rend="sup">en</hi> Februarij overleed te Elsene bij Brussel de
<pb n="299"/>heer Emile Léonard Jean-Baptiste Gachet, bestuurder van het paleographisch bureau bij het departement van binnenlandsche zaken. Hij bereikte den ouderdom van slechts 47 jaren en toch mogt die leeftijd lang heeten voor iemand, die sedert tien jaren met den dood worstelde en van wien zijne vrienden herhaaldelijk te hartelijker afscheid namen, omdat zij vreezen moesten hem nimmer weder te zien. Te schooner ontwikkelde zich in dat langdurig lijden een karakter, dat nimmer zwichtte voor dien steeds dreigenden genadeslag - het woord vloeit ons uit de pen omdat de laatste jaren van Gachet altijd die eens martelaars waren; - even trouw bleef hij aan zijne historische studien verkleefd, even warm voor die hoogere belangen der menschheid, welke hij met het geloof en de zelfopoffering eens jongelings voorstond. Gachet behoorde tot Belgiës uitstekendste geleerden en keurigste vernuften. De <hi rend="spat">Commission royale d'histoire</hi>, waaraan hij van den aanvang af als secretaris verbonden was, leefde en ademde door hem. Geene der belangrijke bronnen, door dit verdienstelijk ligchaam uitgegeven, althans wat de fransche en latijnsche oorkonden betreft, of zij hadden de bewerking, de toelichting, het toezigt van Gachet ondergaan. Zijne rapporten, in de werken dier commissie opgenomen, ook die over zijne paleographisch-historische reizen in Frankrijk en Holland zijn meesterstukken van degelijkheid en fijne opmerking. Bij de uitgave van diens belangrijkste lettervruchten stond hij zijnen vriend Gachard, den te regt hooggeprezen archivaris van Belgie, als trouwe medehelper en raadsman ter zijde. Het was eene billijke belooning voor langjarige verdiensten, zoo vooral ten gevalle van Gachet het <hi rend="spat">bureau paléographique</hi> werd opgerigt en altoos heeft het ons bevreemd, dat de koninklijke akademie nimmer hare poorten voor een zoo degelijken onderzoeker en keurigen schrijver heeft ontsloten.</p>
<p>‘<hi rend="spat">Bevreemd</hi>’ schrijven wij en toch niet met volle overtuiging. Gachet toch was eene eigenaardige natuur. Hij bezat den ijver, den ernst, de naauwkeurigheid van een ouden Benedictijn; maar
<pb n="300"/>paarde daaraan eene onafhankelijkheid van geest, die hem als hevig gekleurden republikein dikwijls prijs gaf aan elken schok, die het politieke leven van Europa in de laatste jaren bewoog. Als vlagvoerder van den vooruitgang vond hij zijne natuurlijke tegenstanders in al wat conservatief of clericaal was: hij had nog andere vijanden onder de vlaamsche partij, welke hem te driftiger het scheldwoord ‘Fransquiljon’ naar het hoofd wierp, omdat Gachet, zoo wij meenen, zelf uit het Noorden van Frankrijk geboortig, van zijne franschgezinde rigting nimmer een geheim maakte, en die openhartigheid te dieper de tegenpartij trof, omdat het gewone strijdwapen, het verwijt van oppervlakkigheid, op den doorkundigen Gachet zich bot moest slaan. Daarenboven bezat hij een fijnen smaak en geoefenden kunstzin. De beroemde Eug. Simonis - het behoort tot zijne eeretitels - was Gachets boezemvriend. Die smaak en kunstzin oefenden hunnen invloed op zijn schrijfstijl, die door netheid, soberheid en bevalligheid boven die der meeste fransche schrijvers in Belgie uitmuntte. Ik wil niet met eene optelling eindigen van alles wat Gachet geschreven heeft. Behalve de door hem afzonderlijk uitgegevene <hi rend="spat">Lettres de</hi> P.P. <hi rend="spat">Rubens</hi> zijn zijne meeste schriften in tijdschriften, dagbladen en <hi rend="spat">comptes-rend us</hi> verspreid. De <hi rend="spat">Bulletins der commission d'histoire</hi>, door hem met een voortreffelijk register voorzien, vormen voor hem een gedenkteeken, waarnaar hij ieder met de woorden: ‘zie rond’ zou hebben kunnen verwijzen. Het meest deert ons, dat zijne talrijke bezigheden en zijne lijdende gezondheid, die hem het reizen, waar hij wenschte, verbood, hem belet hebben twee werken te voltooijen, waaraan hij sedert jaren werkzaam was: eene door echte oorkonden gestaafde chronologie der middeneeuwen, waardoor tevens alle tijdsbepalingen, in de verschillende charters voorhanden, naauwkeurig opgehelderd en juist zouden toegepast zijn en een
Midden-Fransch woordenboek, hem door de Belgische akademie opgedragen, dat zich aan die van Roquefort en Raynouard moest aansluiten en
<pb n="301"/>vooral het spraakgebruik van charters en kronijken zou opnemen.</p>
<p>&nbsp;</p>
<p>(<hi rend="spat">Konst- en Letterbode</hi>, 1857, N<hi rend="sup">o</hi>. 10).</p>
</div>
<div type="chapter">
<head rend="h3">De archivaris Peter Fuchs.</head>
<p>‘Dem Verdienste seine Krone.’ Op den 12<hi rend="sup">en</hi> Februarij overleed te Keulen de stedelijke secretaris en archivaris (twee betrekkingen, helaas! al te dikwijls verbonden) dr. Johann Peter Fuchs. De verdienste van dien man bestond daarin, dat hij minder aan eigene eer gedacht heeft, dan aan zijn dienstpligt als ambtenaar. Leerling van den bekenden archaeoloog en jurist Walraff had hij hart voor al wat ondheid en geschiedenis zijner beroemde vaderstad betrof, maar nooit streefde hij er naar om eer te bejagen door onverpligte werkzaamheid. Aan hem heeft het archief zijner vaderstad eene vordering en uitbreiding te danken zoo als aan niemand vroeger: bij hem pleegden mannen als Sartorius, Lappenberg en Hullmann raad, en een bewijs, hoe de eer de schaduw der deugd is, zonder dat men zelf ten behoeve zijner silhouette poseert, mag wel zijn, dat Hullmann het tweede deel zijner <hi rend="spat">Geschichte des Städtewesens</hi> aan hem opdroeg. Toen bij in 1854 het jubilé van zijne vijftigjarige ambtsdienst vierde, schonk hem de hoogeschool Bonn het eerdiploma als doctor, en begiftigde zijne vaderstad hem met eene medaille, te zijner eer geslagen. Men spreekt van de uitgave zijner nagelatene geschriften, die voor de geschiedenis hoogst belangrijk moeten zijn. Ons is de vermelding van een archivaris aangenaam, die nooit geoogst heeft, waar hij niet gezaaid had, en die begrepen heeft, dat een archivaris een dienaar van den staat is, die het allerlaatst en slechts wanneer ze toch verdroogen, van de toonbrooden mag eten, welke hij in zijn tabernakel bewaart.</p>
<p>&nbsp;</p>
<p>(<hi rend="spat">Konst- en Letterbode</hi>, 1857, N<hi rend="sup">o</hi>. 12).</p>
</div>
<div type="chapter">
<pb n="302"/>
<head rend="h3">De mémoires van J. Rou.</head>
<p>Op het oogenblik dat de mémoires van het keizerrijk aan de orde van den dag zijn, heeft de <hi rend="spat">Société de l'histoire du protestantisme Français</hi> het gewaagd oudere <hi rend="spat">Mémoires</hi> in het licht te zenden, die bij gelijke omslagtigheid echter niet minder belangrijk mogen geacht worden. Het zijn de <hi rend="spat">Mémoires inédits et opuscules de Jean Rou</hi> uit een handschrift, dat te 's Gravenhage op het rijks-archief berust, in het licht gegeven. Uitgever is de heer Fr. Waddington, die vooral op dezen grond zijne uitgave verdedigt, dat de geschiedenis van het fransch protestantisme, sedert Castelnau en De la Force, bepaaldelijk voor den tijd, welke de herroeping van het edict van Nantes voorafging en kort daarop volgde, geene gedenkschriften bezit uit de pen van een onafhaukelijken toeschouwer ontstaan, maar wel levensberichten en klagten der vervolgden, waarvan de <hi rend="spat">Larmes de Chambrun</hi> de levendigste uitdrukking zijn. Rou verliet weinig tijd vóór de herroeping van het edict van Nantes zijn vaderland; hij had er echter lang genoeg geleefd om de verdrukking en regtsverwaarloozing, waaraan zijne geloofsgenooten waren blootgesteld, te ondervinden. Zijn vader, raadslid van het parlement van Parijs, was er vermoord geworden, en men had bijna dien moord door de vingers gezien: hij zelf, de eerste bewerker van hetgeen men later een historischen atlas heeft genoemd, was, omdat die atlas eene te Hugenootsche kleur had, in de Bastille geworpen, een feit waarbij de groote Bossuet een leelijke rol speelt. Na zijn ontslag zwierf hij eenigen tijd in Engeland en sedert vestigde hij zich in de Nederlanden, waar hij de bescherming van den raadpensionaris Fagel en koning Willem III mogt ondervinden. Eerst gouverneur der kinderen van de voortreffelijke markiezin de Montbrun, die met den bekenden Aerssen van Sommelsdijk, den stichter der kolonie Suriname, te kwader
<pb n="303"/>ure gepaard was, werd hij later vertaler der depeches van de Staten-generaal, een post van vertrouwen vroeger door den bekenden Wicquefort bekleed. De meeste aanspraken en brieven in het tijdvak van Willem III door de Staten-generaal in de fransche taal uitgevaardigd, waren van de hand van Rou. Ten gevolge van die betrekkingen zijn deze <hi rend="spat">Mémoires</hi> ook voor de Nederlandsche geschiedenis niet zonder waarde. Treffend is zijne teekening van den heer van Sommelsdijk, wat betreft diens onbeperkte eerzucht, ligtzinnigheid van beginselen, grillige stoutmoedigheid en hardnekkige eigenzinnigheid, welke ons ten volle het later leven en lot van den bekenden gouverneur van Suriname verklaren. Even zoo vindt men onderscheidene bijzonderheden over de hoofden der latere refugiés, waarmede Rou in betrekking had gestaan, Jurieu, Bayle en den bekenden Rotterdamschen patricier Paats. Over het geheel komen ons de <hi rend="spat">Mémoires</hi> van Rou belangrijker voor dan zijne <hi rend="spat">Opuscules</hi>. In de eerste vindt men toch het vroeger leven des schrijvers, bijzonderheden omtrent beroemde personen, zooals den hertog de Montausier, Amyrant, Claude, den markies de Langey en de deelgenooten der zamenzwering van den Chevalier de Rohan, die te gelijker tijd met hem in de Bastille op hun vonnis wachtten. De <hi rend="spat">Opuscules</hi> zijn op zich zelve onbeduidend, maar geven eenige opheldering voor de letterkundige geschiedenis van Frankrijk in het laatst der zeventiende en het begin der achttiende eeuw, omdat wij daaruit de betrekkingen van Rou tot Conrart, Ménage, Chapelain, Rapin-Thoyras enz. leeren kennen. Als eene bijzonderheid is ons voorgekomen. dat achter dit werk, dat overigens ter stichting der fransche protestanten door de <hi rend="spat">Société du protestantisme</hi> bestemd is, zich in ons exemplaar eene <hi rend="spat">feuille supplémentaire</hi> bevindt, waarin al de ruwheden over het bijzonder leven van Sommelsdijk en Langey, die de uitgever in den
tekst had weggelaten, als <hi rend="spat">pour acquit de conscience</hi> worden medegedeeld. Het herinuerde ons de regels van Byron omtrent de uitgevers van
<pb n="304"/>klassieke dichters, ten behoeve der jeugd gezuiverd van hunne aanstootelijkheden:</p>
<lg type="poem">
<l rend="; 1tab">- pitying sore his mutilated ense</l>
<l>They only add them all in an appendix</l>
<l>Which saves in fact, the trouble of an index.</l>
</lg>
<p>(<hi rend="spat">Konst- en Letterbode</hi>, 1857, N<hi rend="sup">o</hi>. 20).</p>
</div>
<div type="chapter">
<interpGrp>
<interp type="secundair" value="slin001"/>
<interp type="secundair" value="slin002"/>
</interpGrp>
<head rend="h3">Slingelandts papieren.</head>
<p>Wij vernemen dat het rijks-archief dezer dagen met eene hoogst belangrijke verzameling oorkonden is verrijkt: het zijn de papieren van den beroemden raadpensionaris Simon van Slingelandt en van diens vader, den tijdge noot en vriend van Johan de Witt, Govert van Slingelandt. Welke waarde die papieren hebben kan door een negatief bewijs worden aangetoond. In 1817 bekroonde de Leidsche Maatschappij de beantwoording der door haar uitgeschrevene prijsstoffe: <hi rend="spat">Lofrede op Simon van Slingelandt</hi>. De laureaat was prof. Siegenbeek; maar professor had beter gedaan met zijne prijsverhandeling niet te schrijven en de Leidsche Maatschappij met haar niet te bekroonen. Immers toen het magere stuk in het licht kwam bleek het dat en de bouwstoffen den schrijver en de middelen van toetsing der maatschappij hadden ontbroken. De toenmalige bezitter van Slingelandts papieren ging gebukt onder zekere familieoverlevering dat de nalatenschap van den beroemden raadpensionaris ten eeuwigen dage aan de oogen des publieks moest worden onttrokken en weigerde alzoo den Leidschen hoogleeraar de verlangde inzage van stukken. Zoo lag die kostbare nalatenschap in kisten gespijkerd te verrotten en te vergaan - het kan den bezitters van oorkonden of belangrijke familiestukken niet genoeg op het hart gedrukt worden, dat deze op geene zekerder wijze hun verderf te gemoet gaan dan wanneer zij jaar in jaar uit in kisten gepakt en onaangeroerd blijven - totdat de tegenwoordige bezitter baron
<pb n="305"/>Diederik van Slingelandt zich boven het ongegronde familievooroordeel verhief en de geheele verzameling edelmoedig ten geschenke aanbood aan het rijk, ter plaatsing in het Rijksarchief.</p>
<p>Uit de dezer dagen in druk verspreide instructie voor den rijks-archivaris hebben wij gezien, dat op hem de verpligting rust jaarlijks verslag te doen van de aanwinsten van het archief. Wij vertrouwen dat bij die gelegenheid de verzameling van Slingelandt breeder zal ter sprake worden gebragt. Eene vlugtige inzage van het geschonkene stelt ons echter in staat het volgende te melden:</p>
<p>Van Govert van Slingelandt zijn uitvoerige tot dusverre op het Rijks archief gemiste verbalen voorhanden van zijne zending naar Denemarken en Zweden in den jare 1659 met alle daartoe behoorende originele stukken als kopijen van hetgeen hem ter betere uitvoering van zijnen last van staatswege is medegedeeld. Voorts verschillende stukken bij hem als secretaris van den Raad van State, een ambt dat hij van 1664 tot 1690 bekleedde, ingekomen: onder deze een uitvoerig verhaal van de gebeurtenissen in het noodlottig jaar 1672 en van den veldtogt van 1674.</p>
<p>Talrijker zijn dergelijke stukken aan zijnen zoon en opvolger Simon van Slingelandt in dezelfde betrekking ter hand gekomen. Wij moeten vooral opmerkzaam maken op diens briefwisseling met den hertog van Marlborough van 1702 tot 1712, eene verzameling waarvoor, zoo men Siegenbeek gelooven mag, ongeveer een eeuw geleden door een Engelsch boekhandelaar de som van duizend guineas werd geboden. Als raadpensionaris zorgde Slingelandt met eene naauwkeurigheid en zorgvuldigheid welke aan die van De Witt herinnert voor de bewaring zijner minuten en der bij hem ingekomene stukken. Zijne correspondentiën met de ambassadeurs Van Hoey, Van Ginkel, Van der Meer, Hop, Hamel Bruyninex, met vreemde ministers als Townshend, Walpole en Chesterfield zijn in de meest mogelijke volledigheid door hem bijeengebragt en, voor zoo-<pb n="306"/>verre al te hermetische afsluiting de papieren niet aan het alverdelgend vuur heeft prijsgegeven, bewaard gebleven.</p>
<p>De edelmoedige schenking van den heer Van Slingelandt zal, zoo wij meenen te mogen hopen, ook voor andere familiën, welke in het bezit van belangrijke staatspapieren zijn, een uitlokkend voorbeeld tot navolging worden. Het lot van dergelijke oorkonden, voor de geschiedenis des vaderlands even belangrijk als voor de eer der familie, kan niet beter worden verzekerd dan door die aan den staat toe te vertrouwen en alzoo aan de belangstelling en diensvolgens aan de hoede van het publiek aan te bevelen.</p>
<p>&nbsp;</p>
<p>(<hi rend="spat">Konst- en Letterbode</hi>, 1857, N<hi rend="sup">o</hi>. 48.)</p>
</div>
<div type="chapter">
<interpGrp>
<interp type="secundair" value="megen001"/>
</interpGrp>
<head rend="h3">De laatste gravin van Megen.</head>
<p>Op den 30<hi rend="sup">en</hi> December des vorigen jaars werd te Megen toevallig bij het omgraven van den grond van het kerkhof een looden doodkist ontdekt, die het stoffelijk overblijfsel bevatte der laatste gravin van Megen, welke in onze geschiedenis als zoodanig vermaard is. Te regt of te onregte, wij laten het daar; maar de rol, die zij gespeeld heeft, was van te veel beteekenis dan dat men haar overschot niet herdenken zou. Heeft niet Karel van Brimeu, 's konings stadhouder in Gelderland, de bekwame krijgsoverste die Oudewater bedwong en steeds aan het hoofd der katholijke partij ter bestrijding der Geuzen zich eervol onderscheiden heeft, toen in 1850 ook zijne begraafplaats ontdekt werd, eene waardige hulde gevonden door den gedenksteen te zijner eer gemetseld? Eer eene dergelijke hulde aan zijne nicht, de laatste gravin van Megen, te beurt valt, moeten wij herinneren, dat zij in alle opzigten het tegenbeeld van haren oom was. Dochter van George van Brimeu, was zij haren oom bij diens kinderloos overlijden in het graafschap opgevolgd. Zij huwde eerst Lancelot van Berlaimont, heer van Beauraing, die jong overleed; maar de echt katholijke omgeving, waarin zij ten ge-<pb n="307"/>volge van hare afstamming en haar huwelijk leefde, verhinderde niet dat zij eene protestante en zelfs eene der hevigste werd. Haar tweede man, Karel van Aerschot, prins van Chimay, was een tijd lang het slachtoffer van haren geloofsijver. Want zij dwong hem de zaak van zijne familie, van zijne partij, van zijn geloof te verlaten en de dienst der in vollen opstand gekomen staten te omhelzen. Later wreekte zich deze door op eene even geruchtmakende wijze zijne partij en zijne vrouw te verraden en zijne eigene veranderlijkheid te verontschuldigen door aan de nakomelingschap gedenkstukken achter te laten welke sedert door Reiffenberg onder den titel van <hi rend="spat">Une existence de grand seigneur au</hi> XIV<hi rend="sup">me</hi> <hi rend="spat">siècle</hi> in het licht zijn gegeven. Zij vertoonen den prins van
Chimay als den ijdelsten onder de ijdelen van zijn geslacht, en bevatten in de hevige uitvallen welke hij zich tegen zijne verlatene echtgenoot veroorlooft, het bewijs dat deze door bevalligheid of verstandelijke meerderheid vroeger een onweerstaanbaren invloed op hem moet hebben uitgeoefend. In allen gevalle is in die gedenkschriften veel tot haar nadeel te lezen, even als in een merkwaardig artikel van den heer P. Kuipers in de <hi rend="spat">Revue numismatique Belge</hi> van 1857 <hi rend="spat">sur les monnaies des Comtes de Megen</hi>. Was zij, toen zij in 1605 na een zeer avontuurlijk leven te Luik overleed, in die bisschopstad tot haar voorouderlijk geloof teruggekeerd? Wij weten het niet en hebben reden er aan te twijfelen. Doch wat ons vooral belangstelling inboezemt is de vraag der epigraphiek wat er eigenlijk op de looden doodkist te lezen staat. Wij hebben drie nummers voor ons liggen: de <hi rend="spat">Noord-Brabanter</hi>, de <hi rend="spat">Nieuwe Noord-Brabanter</hi> en het <hi rend="spat">Handels</hi>- <hi rend="spat">en Effectenblad</hi> en onze pogingen om uit die alle een behoorlijken tekst zamen te stellen zijn mislukt. Wij geven dienvolgens den <hi rend="spat">Noord-Brabanter</hi>, met de varianten:</p>
<p>‘Dame Marie de Brimeu, duchesse de Croye (1) et d'Aerschot (2) princesse du S. Empire, de Chimay (3) portien et
<pb n="308"/>hodicq (4) contesse de Megchen (5) etc. décédé (6) en Liège le 18 d'avril en cincq heures après midi.’</p>
<p>(1) <hi rend="spat">Croi</hi>. Alg. H. en E. Bl. Lees: <hi rend="spat">Croye</hi>. (2) <hi rend="spat">et A'arschot</hi>. Nieuwe N. Br. waarschijnlijk <hi rend="spat">et d'Aerschot</hi>. (3) <hi rend="spat">Chima</hi> y N.N. Br. (4) <hi rend="spat">Hortien et Podicq</hi>. A.H. en E.B. Lees: <hi rend="spat">Portien et Robecq</hi>. (5) <hi rend="spat">Comtesse Megchen</hi>. A.H. en E.B. <hi rend="spat">Contesse Meeghen</hi>. N.N. Br. (6) <hi rend="spat">décédéc</hi>. A.H. en E.B. <hi rend="spat">déceédé</hi>. N.N. Br. Lees: <hi rend="spat">décédée</hi>.</p>
<p>Alles wat ons duidelijk is, komt daarop neder dat het opschrift in gothieke of duitsche letters gesteld is, dat het jammer is opschriften <hi rend="spat">urbi</hi> en <hi rend="spat">orbi</hi> prijs te geven voordat zij goed gelezen zijn en dat mannen als Leemans en Janssen zich de zaak behooren aan te trekken en meer kunstbroeders in de zuidelijkste onzer provinciën aankweeken. Goede lezingen toch, wij hebben het aan de Eugubijnsche tafelen gezien, zijn de vaste grondslag voor alle betoogen over echtheid en onechtheid.</p>
<p>&nbsp;</p>
<p>(<hi rend="spat">Konst- en Letterbode</hi>, 1858, N<hi rend="sup">o</hi>. 4.)</p>
</div>
<div type="chapter">
<head rend="h3">De ‘Société pour la publication des mémoires relatifs à l'histoire de la Belgique.’</head>
<p>Steller gevoelde zich dezer dagen verrast en vereerd door een schrijven van den secretaris <hi rend="spat">der Société de l'histoire de la Belgique</hi>, waarbij hem de eerste vrucht dier vereeniging, de nieuwe uitgave van de <hi rend="spat">Mémoires de Féry de Guyon</hi> ten geschenke werd aangeboden en hij tevens op de vleijendste wijze werd uitgenoodigd zich met het doel van dit genootschap te vereenigen en de pogingen om dat te bereiken, naar zijn vermogen te ondersteunen. Mijne lezers zijn hiermede gewaarschuwd, dat ik voor de zaak ben ingenomen en dat, wanneer ik het plan met warmte aanbeveel, ik geacht kan worden een <hi rend="spat">casus pro amico</hi> te verdedigen. Maar zoo vast is mijne overtuiging, dat de zaak, welke ik
<pb n="309"/>voorspreek, eene goede, nuttige, wenschelijke is, dat ik het wantrouwen trotseer, hetwelk bij ieder nadenkende wordt opgewekt, zoodra het bekend is, dat iemand bij de zaak welke hij aanprijst een zijdelingsch, zij het slechts zedelijk belang heeft; dat hij er - in één woord - mede gecompromitteerd is.</p>
<p>Zonder nu met een van onze vruchtbaarste schrijvers te willen beweren, dat er voor de geschiedenis van den Nederlandschen vrijheidsoorlog een nieuw tijdvak is aangebroken en dat de teregt beroemde <hi rend="spat">Rise of the Dutch Republic</hi> van Motley tot dat tijdvak het punt van overgang vormt, moet ik toch erkennen, dat er in de laatste jaren over die wereldgebeurtenis veel licht is opgegaan. Nieuw licht zou ik zeggen, indien ik daarbij slechts dacht aan de ontdekkingen door Groen van Prinsterer en Gachard in tot dusver geslotene archieven gedaan; maar ik heb tevens inzonderheid het oog op veel dat bekend geweest was, maar langzamerhand in vergetelheid geraakt is, omdat het om- en overgewerkt, nu en dan overschaduwd of overgeslagen is door voornamer en uitvoeriger geschiedschrijvers, die de berigten omtrent enkele feiten, enkele personen, enkele toestanden tot een zamenhangend geheel wisten te vervormen. De schrijvers, voor de Nederlandsche partij: Bor, van Meteren, Hooft en Grotius; voor de Spaansche partij: Strada, Bentivoglio en de te weinig gebruikte Carnero, zijn door lateren met meer of minder kritiek nageschreven, verkort, geëxcerpeerd; maar eerst laat en ten gevolge mede van de ontdekking en uitgave der oorspronkelijke stukken heeft men er aan gedacht de gelijktijdige gedenkschriften op te sporen, welke de hoofdschrijvers hadden geraadpleegd of kunnen raadplegen. Slechts enkele contemporaine gedenkstukken waren aan den vloek der vergetelheid ontsnapt, zoo als de justificatie en de apologie des Prinsen van Oranje, de afgeworpen brieven van Don Juan en Escovedo, ook omdat zij in de verzameling van authentieke stukken bij Bor waren opgenomen; de verdediging van den graaf
<pb n="310"/>van Horne, omdat Foppens daarvan in zijn <hi rend="spat">Supplément de Strada</hi> een nieuwen, juist niet zeer aanbevelenswaardigen druk had gegeven; het op zich zelf weinig belangrijke <hi rend="spat">recueil</hi> van Hopperus, de <hi rend="spat">Commentarii</hi> van Tassis en van Schetz, omdat zij in de vrij algemeen verspreide verzamelingen van Hoynck van Papendrecht en Burman waren bekend gemaakt. Maar hoe zeldzaam had men zich, zelfs hier te lande, waar het tooneel der beschreven gebeurtenissen was geweest, om de zoo gewigtige <hi rend="spat">Commentarios</hi> van Don Bernardin de Mendoça bekommerd. Golden niet de boeken van Pontus Payen in onze dagen voor eene nieuwe ontdekking, ofschoon reeds de insgelijks te weinig gekende Buzelin in zijne <hi rend="spat">Gallo-Flandria</hi> uitdrukkelijk de belangrijkheid daarvan had aangetoond? Moest niet nog onlangs Fruin de herinnering vernieuwen aan het lang vergeten werk van Dondinus over den veldtogt van Parma in Frankrijk?</p>
<p>Frankrijk had het voorbeeld gegeven in zorgvuldig bijeengebragte verzamelingen de gelijktijdige gedenkschriften voor het algemeen toegankelijk te maken en alzoo den liefhebbers van zeldzaamheden, dat gevaarlijk geslacht van bibliophilen, bibliotaphen en bibliophagen hunne prooi te ontrukken. Tot hoe groot een voordeel voor de geschiedenis van Frankrijk, bewijzen de werken van Mignet, Monteil, Michelet, Martin. Beter aanbeveling van zulk eene onderneming kon er voorzeker niet zijn, dan dat het eene gedachte was van Guizot. Zoo dikwijls wij zijne verzameling en die van Petitot in handen namen, gevoelden wij hoeveel behoefte onze geschiedenis, waarvan belangrijke en zeldzame bijzonderheden in slechts met groote kosten te verkrijgen <hi rend="spat">bouquins</hi> verborgen liggen, aan een oordeelkundig bijeengebragt magazijn van dergelijke niet officiële oorkonden en berigten had. Maar wij vleiden ons geenszins met de hoop, dat of hier te lande of in België de boekhandel bij magte zou zijn dien wensch te vervullen. Meer hadden wij verwacht van de zamenwerkende krachten van een gezelschap als het Historisch genootschap te Utrecht.
<pb n="311"/>Schoon wij bij het door dat gezelschap in het licht gegevene meer orde, meer kritiek en strengere keus hadden gewenscht, mogen wij echter niet ondankbaar zijn voor enkele tot dusverre ongedrukte gedenkstukken, door deze vereeniging voor het algemeen toegankelijk gesteld.</p>
<p>Hartelijk juichen wij het dus toe, dat een dergelijk genootschap zich onder den naam van <hi rend="spat">Société de l'histoire de Belgique</hi> te Brussel heeft gevestigd. Het stelt zich voor de originele gedenkschriften, kleine boekskens en gelijktijdige berigten in het Fransch geschreven en tot de geschiedenis der zuidelijke Nederlanden betrekkelijk, zoo onuitgegevene als gedrukte, welke zeldzaam zijn geworden, in het licht te geven: evenzoo vertalingen van Vlaamsche of in andere talen opgestelde geschriften met of zonder den oorspronkelijken tekst. Om de middelen te vinden tot uitvoering van dat plan wordt men uitgenoodigd aan die vereeniging deel te nemen en zich voor vier jaren tot eene jaarlijksche toelage van 30 francs te verbinden. Daarvoor ontvangt elk lid een exemplaar der uit te geven werken. Wanneer wij in aanmerking nemen dat de winkelprijs van elk deel der verzameling ƒ 2.25, bij inteekening ƒ 1.90 is, dan kan, bij eenige activiteit van de zijde des bestuurs, de opoffering voor de leden niet zeer groot geschat worden. De raad van bestuur bevat mannen, wier naam een waarborg is voor het uitvoeren van hun plan. Wij rekenen daartoe de heeren Gachard, Alph. Wauters, Renne, Renard, Chalon. Voorzitter is de oud-minister H. de Brouckère, penningmeester de door zijne geschriften over het protestantismus in België gunstig bekende Ch. Rahlenbeck.</p>
<p>De werken, welke het genootschap uitgeeft, zijn deels vroeger gedrukt, deels liggen zij nog in handschrift. Eenige daarvan worden in het programma opgegeven als ter perse zijnde of eerlang zullende verschijnen. Onder de vroeger gedrukte merken wij op de werkjes van Wesembeke: zijne verantwoording, en zijne beschrijving van den staat der godsdienst in de Nederlanden; de Commentariën van Mendoça; het <hi rend="spat">Re</hi>-<pb n="312"/><hi rend="spat">cueil d'Aléthophile</hi>, of de verdediging van Champagney over zijn gedrag te Antwerpen tijdens de Spaansche furie. Onder de ongedrukte, die ons beloofd worden, zien wij vooral met verlangen het voor weinige jaren teruggevondene gedenkschrift van den door den bloedraad omgebragten procureur-fiscaal van Doornik, Pasquier de la Barre, en het werk van Pontus Payen te gemoet. Het blijkt voorts uit dit programma, dat niet alleen vele leden van het bestuur zich met de uitgave der verschillende stukken hebben belast, maar dat zij ook de hulp van anderen, wier namen met eere in België genoemd worden, zooals van den heer Pinchart en van den kolonel Guillaume, hebben ingeroepen.</p>
<p>De eerste aflevering van de verzameling ligt op dit oogenblik voor ons: het zijn de <hi rend="spat">Mémoires de Féry de Guyon, écuyer, bailli-général d'Anchin et de Pesquencourt avec un commentaire historique et une notice sur la vie de l'auteur</hi> par A.P.L. de Robaulx de Soumoy. Het werkje was in 1664 in quarto in het licht gegeven door een nazaat van den schrijver, maar weinig opgemerkt gebleven en thans zeldzaam geworden. Féry de Guyon was de eerste die moediglijk met de wapenen in de hand den woesten stroom van den beeldenstorm stuitte en het klinkt naief in de eerste uitgave van het werk te lezen, dat God om dit heldenfeit te loonen, gewild had dat eene van 's mans afstammelingen onder de heiligen kon gesteld worden. Die afstammeling echter droeg ongelukkiglijk den naam van den held niet: zij heette Jeanne de Cambry en de vrome vader vergat, dat omstreeks denzelfden tijd, waarop Guyon de kerk redde, de Cambrys te Doornik tot de hoofden der partij van den opstand werden gerekend en zelfs een hunner, Gabriel de Cambry, Sire du Bus, om die reden met den dood gestraft was. Hoe het zij, Féry de Guyon was een dapper krijgsman geweest, die bijna alle veldtogten van keizer Karel V had medegemaakt, die bij den slag van Pavia zoowel als bij die van St. Quentin en Grevelingen was geweest,
<pb n="313"/>die Milaan en Weenen had helpen ontzetten, en Rome, Napels, Florence, Tuuis en Thérouanne belegeren. Hij teekende hetgeen hij gezien en gedaan had op, beknoptelijk, zonder ophef en grootspraak, maar ook zonder zich zelven te kort te doen, en de heer Robaulx heeft in zijne inleiding eenige feiten opgeteekend, die alleenlijk of anders dan bij anderen bij Guyon geboekt staan.</p>
<p>De mannen van het zwaard uit de dagen van Karel V en Filips II waren niet allen ongeletterd, en hadden ook met de pen zekere vaardigheid. Mogen wij roem dragen op Marnix, op Van der Does, op Cornput, de Franschen hadden hunnen Coligny, hunnen Rabutin, hunnen Popelinière, hunnen Monluc, hunnen Lanoue; de Duitschers hunnen Schwendi; de Spanjaarden hunnen Davila en Mendoça. Ook onder de Zuidelijke Nederlanders stonden de wreede Noircarmes, Philippe de Beauvoir, heer van Lannoy, en de graaf van Rennenberg als mannen van letterkundige bekwaamheid bekend. Zeer mogelijk is het, dat, nu eenmaal de aandacht op het uitgeven van gedenkschriften gevestigd is, ook nog tot dusverre ongekende berigten en aanteekeningen gevonden worden van personen, die in de gebeurtenissen zelven eene hoofdrol hebben gespeeld.</p>
<p>Ondanks zijn geschrijf bekleedde Féry de Guyon, noch wat stijl, noch wat keuze van uitdrukking betreft, een eersten rang onder de helden van de pen. De tegenwoordige uitgever heeft de verdienste, zonder trompetgeschal zijne waar ter markt te hebben gebragt. Hij beoordeelt in zijne inleiding zijnen schrijver volkomen juist. Het gedenkschrift van Guyon geeft nevens de historische bijzonderheden, voor welke de verklaring van een ooggetuige altoos van gewigt blijft, de indrukken terug van een Nederlandsch krijgsman uit den tijd der Oostenrijksche regering, ingelijfd in legerafdeelingen, die niet meer den naam van zijnen landaard droegen en strijdende voor belangen, welke niet die zijns vaderlands waren. Gaf De Reiffenberg aan de gedenkschriften van Karel de Croy den
<pb n="314"/>titel: <hi rend="spat">Une existence de grand</hi>-<hi rend="spat">seigneur au seizième siècle</hi>, wij zouden voor de <hi rend="spat">mémoires</hi> van Guyon het opschrift voorslaan: <hi rend="spat">Une existence de soldat au seizième siècle</hi>.</p>
<p>Met evenveel lof als van de inleiding moeten wij van de aanteekeningen van den heer De Robaulx spreken. Het blijkt dat het geheugen wel eens den goeden Guyon bij het te bock stellen zijner herinneringen had begeven en vlijtig heeft de uitgever uit erkend goede bronnen de feilen van zijn schrijver aangewezen en getracht te herstellen. Namenstudie is eene liefhebberij, die ook wel eens herwaarts overwaait, maar nergens met zoo belagchelijken ernst gedreven wordt als in België, en de uitgever bewijst zich volkomen op de hoogte van zijn publiek. Zijne ophelderingen zijn juist en niet zonder belangrijkheid. Enkele plaatsen, waar wij in meening van hem verschilden, hebben wij opgeteekend: doch waartoe dergelijke kleinigheden hier medegedeeld? Als eene proeve, dat wij naauwkeurig gelezen hebben, willen wij onze Belgische vrienden raden voor de beteekenis van sommige woorden niet te steunen op Fransche woordenboeken van den tegenwoordigen tijd. Het is zeer mogelijk en misschien zeer juist, dat <hi rend="spat">limaçon</hi> volgens Bescherelle is: <hi rend="spat">évolution d'infanterie en usage chez les Suisses et les Bourguignons</hi>, maar de <hi rend="spat">reële</hi> beteekenis van <hi rend="spat">faire limaçon sur le marché</hi> is deze, dat de partij, die het doet, daardoor zich verklaart gewapenderhand meester van de plaats te zijn en als zoodanig eenen staat van beleg aankondigt. Het wordt dan ook, zoo als hier, bl. 147 in verband gebragt met het luiden der klokken, den zoogenaamden <hi rend="spat">klokkenslag</hi>.</p>
<p>Het plan is goed en de aanvankelijke uitvoering geeft het regt het beste te verwachten. Zonder aarzeling durven wij het plan aan de belangstelling, aan de ondersteuning onzer landgenooten aanbevelen; want behoeft het gezegd te worden dat een groot gedeelte onzer eigene geschiedenis in de zuidelijke Nederlanden werd afgespeeld en dat inzonderheid gedu-<pb n="315"/>rende het tijdvak, waarover de thans ter uitgave voorbereide gedenkschriften handelen, het lot van noord en zuid als onafscheidelijk te beschouwen is? Maar terwijl wij de zamenwerking onzer landgenooten voor de Belgische onderneming inroepen, willen wij in de onderstelling, dat welligt dit blad naar Brussel overwaaije, onzen vrienden aldaar niet onthouden, wat volgens ons inzigt voor de volvoering van hun plan noodig is, opdat dezerzijds de belangstelling niet fale.</p>
<p>Men wenscht namelijk dat de verzameling <hi rend="spat">mémoires</hi> zoo volledig mogelijk zij, en bij de herinnering dat onderscheidene zoogenaamde <hi rend="spat">Sociétés de bibliophiles</hi> in België afzonderlijk zeldzaam geworden boeken hebben in het licht gezonden, kan de wensch niet onderdrukt worden, dat met de eigenaars dier uitgaven zoodanige overeenkomst worde getroffen, dat ook deze in de verzameling worden opgenomen. Zoo is, indien wij ons niet bedriegen, de zeer zeldzaam gewordene justificatie van den graaf van Hoogstraten afzonderlijk uitgegeven; en nu, blijkens de voorgenomene uitgave der <hi rend="spat">défense</hi> van Wesembeke, de <hi rend="spat">Société</hi> zich op het terrein der justificatiën begeeft, zouden wij niet alleen die justificatie in de verzameling opgenomen wenschen, maar ook die van den befaamden Herman Modet, welke bijna nergens meer wordt aangetroffen en die voor de geschiedenis van de eerste jaren der Nederlandsche beroerten en niet minder voor de kennis van den geest der tijden zoovele belangrijke bijzonderheden bevat. Kon van de <hi rend="spat">Déduction de l'innocence du Comte de Horne</hi> eene nieuwe uitgave geleverd worden, wat zwarigheid? De oorspronkelijke druk is schaarsch en kostbaar en het <hi rend="spat">Supplément de Strada</hi> onvolledig. Maar dan zouden wij herinneren dat onder anderen de stadsbibliotheek van Kamerijk in een handschrift getiteld: <hi rend="spat">Déclaration des gages des officiers des Pays-Bas sous Charles Quint</hi> (Leglay, <hi rend="spat">Mémoires sur les bibliothèques du dep</hi>. <hi rend="spat">du Nord</hi> n<hi rend="sup">o</hi>. 695) eene uitmuntende kopij der geschrevene verantwoording van den graaf van
<pb n="316"/>Egmont bevat en dat deze, gevoegd bij het uitvoerig advies van den president van Artois, Pierre Asset (deze man sprak met lofwaardige onafhankelijkheid ten voordeele van het slagtoffer van Alva's tyrannij) hetwelk zich onder anderen onder de verzameling kopijen, door den graaf De Wijnandts gemaakt, op het rijks-archief te Brussel bevindt, eene uitmuntende bijdrage zou zijn tot de geheime geschiedenis dier bloedige dagen. Ook de verdediging van Van Stralen en die van den pensionaris Bets behooren tot dezelfde rubriek. Andere stukken zijn op andere wijze, vooral door de <hi rend="spat">Commission d'histoire</hi>, afzonderlijk uitgegeven: maar het komt ons voor dat in eene verzameling als deze niet mogen achterwege blijven b.v. het verhaal van Courteville omtrent den veldtogt tegen den Prins van Oranje in 1568, gedrukt in Gachard's <hi rend="spat">Correspondance de Guillaume le Taciturne</hi>, het <hi rend="spat">Geusianismus Flandriae Oocidentalis</hi> van De Wijnck, het verhaal van den graaf van Lalaing omtrent de gebeurtenissen gedurende den opstand tegen Don Jan, door Gachet in het <hi rend="spat">Bulletin de la Commission</hi> d'<hi rend="spat">histoire</hi>, an. 1853 p. 336 suiv. medegedeeld.</p>
<p>Wij juichen zeer den herdruk van het <hi rend="spat">recueil d'Aléthophile</hi> toe; maar wij moeten opmerken dat van denzelfden Champagney de <hi rend="spat">Bibliothèque de Bourgogne</hi> eene uitmuntende in het Spaansch gestelde memorie bevat, welke zoowel om de politieke inzigten des bekwamen stellers, als om de bijzonderheden, welke zij over den togt van Requesens naar Zeeland en de gebeurtenissen, welke de muiterij van het Spaansche krijgsvolk ten gevolge hadden, bevat, allezins waardig is het licht te zien. Evenzoo zou nevens het hoofdwerk van Pontus Payen: <hi rend="spat">Discours en bref des choses mémorables advenues en ees Pays-Bas</hi>, de opneming in deze verzameling van het andere werk diens schrijvers over de onlusten, welke te Atrecht in 1570 plaats hadden en den dood van Gosson, ofschoon het, zoo wij meenen, door den graaf d'Héricourt in het licht werd gegeven, geen onwelkom geschenk zijn.</p>
<pb n="317"/>
<p>Onder de werken, waarvan wij verder in het bijzonder den herdruk zouden aanbevelen, behooren de <hi rend="spat">Vita Fr. Junii</hi>, in Gerdes' <hi rend="spat">Scrinium antiq</hi>. uitgegeven; het verhaal van Havensius omtrent de inneming van Roermond in 1572, de <hi rend="spat">Historia martyrum Gorcomensium</hi>, en vooral de beide werken van Rolandus Mirteus Onatinus (Mart. Ant. del Rio), <hi rend="spat">Comentarios de las alteraciones de los Estados de Flandes, en de Commentarius rerum in Belgio gestarum</hi> a P.H. <hi rend="spat">de Azevedo de Fuentes</hi>. Beide zijn, zoo ik mij niet bedrieg, op de koninklijke bibliotheek te Brussel, uit het fonds der voormalige stadsboekerij te vinden.</p>
<p>Er zijn nog enkele werken in HS. voorhanden, waarop wij te dezer gelegenheid gaarne de aandacht van het bestuur der <hi rend="spat">Société</hi> gevestigd zouden wenschen. Te Bergen in Henegouwen, zoowel als te Valencijn, zijn onderscheidene handschriften en aanteekeningen voorhanden, betreffende de onlusten in de laatstgemelde stad voorgevallen. Wij herinneren b.v. aan de <hi rend="spat">Histoire particuliere tirée hors de plusieurs escrits à la main et mémoires de plusieurs bourgeois de ceste ville signamment de feux Joachim Goyemans et Jean Raloux, témoins oculaires</hi>, waarover zie Leroy, <hi rend="spat">Archives historiques et litéraires du Nord</hi> T. II, p. 207. Een met oordeel gemaakt uittreksel uit die handschriften zou niet onbelangrijk zijn. Vooral mag niet langer ongedrukt blijven het werk van den bisschop van 's Hertogenbosch L. Metsius: over de gebeurtenissen van de jaren 1576 en 1577, Wel is het bij stukken en brokken ingelascht in de <hi rend="spat">Annales Antverpienses</hi> van Papebroch, doch het verdient in zijn geheel gekend te worden en in zijn zamenhang gelezen. Een goede kopij berust in de <hi rend="spat">Bibliothèque de Bourgogne</hi>.</p>
<p>De vereeniging stelt zich voor, Fransche vertalingen mede te deelen van zoodanige stukken, als in andere talen geschreven zijn en laat het van nadere beschouwingen afhangen of
<pb n="318"/>zij den grondtekst al of niet zal opnemen. Wij erkennen dat in enkele gevallen aan dien grondtekst weinig verloren wordt. Wie zou b.v., nu de uitgave der <hi rend="spat">Mémoires</hi> van De Pottere aan zulke goede handen als van den heer Wauters is toevertrouwd, er op gesteld zijn het ellendige Vlaamsch van den oorspronkelijken schrijver te lezen. Maar iets anders is het met de commentariën van Mendoca. De oud-Fransche vertaling is bijna ongenietbaar, nu en dan volstrekte onzin, bij zoodanige verminking van plaats- en geslachtsnamen, dat deze bijna onkenbaar worden. Hier komt het ons dus wenschelijk voor, dat men zoo na mogelijk bij den oorspronkelijken tekst blijve en dus het Spaansch mededeele.</p>
<p>Wij hebben naar aanleiding hiervan nog eenen wensch. Een van de voornaamste opbouwers van onze Nederlandsche taal, een van onze oudste en beste stylisten was Dirk Volkertsz. Coornhert; maar diezelfde Coornhert was tevens een van de schoonste karakters uit de dagen van 1566 en 1567. Ook hij ondervond hechtenis, vervolging en ballingschap; ook hij leverde eene verantwoording in, welke om inhoud en vorm even merkwaardig blijft. Wij hebben haar genoten op het rijks-archief te Brussel, waar zij een der paarlen is uit de rijke verzameling <hi rend="spat">Papiers du Conseil des Troubles</hi>. Coornhert had een werkzaam deel genomen aan het beleid der zaken in 1566 en het <hi rend="spat">principibus placuisse viris</hi> was ook zijne <hi rend="spat">non ultima laus</hi>. In zoo verre heeft die apologie ook voor België belang; maar de Noord-Nederlander inzonderheid verlangt dit werk van een van de vaders zijner letterkunde te kennen. Door Coornherts verantwoording in het oorspronkelijke, zij het dan ook met eene Fransche vertaling, mede te deelen, zal de <hi rend="spat">Société de l'histoire</hi> den Noord-Nederlanders een pand van welwillendheid geven, dat hen tot het bevorderen dezer schoone onderneming verpligt.</p>
<p>Immers waartoe zou men zich dezerzijds slechts bepalen tot eene geldelijke ondersteuning van het Brusselsche ontwerp? Waarom zouden ook niet, in de overtuiging, dat, althans
<pb n="319"/>gedurende het behandelde tijdvak, de geschiedenis van Noord en Zuid digt ineen geweven zijn, onze letterkundigen aan den arbeid zelven eene behulpzame haud leenen? waarom zouden gedenkschriften, van Noord-Nederlanders herkomstig en inzonderheid onze gewesten rakende, niet in de verzameling mogen opgenomen worden? Wat steller dezes betreft, gaarne en openlijk verklaart hij zich bereid om het zijne daartoe bij te dragen.</p>
<p><hi rend="sc">R.C.B.v.d.B.</hi></p>
<p>(<hi rend="spat">Konst- en Letterbode</hi>, 1858, N<hi rend="sup">o</hi>. 32.)</p>
</div>
<div type="chapter">
<head rend="h3">Joseph Chmel.</head>
<p>Oostenrijk heeft een van zijne uitstekendste mannen verloren door den dood van dr. Joseph Chmel, op den 28en November jl. te Weenen overleden. Hij was in het jaar 1798 te Olmutz geboren, waar zijn vader onderwijzer was bij de ingenieursschool, aldaar aan de Stenden-akademie gevestigd. Zijne opvoeding genoot hij aan de scholen van Lintz en Kremsmunster en werd op zijn achttiende jaar in het koorheerenstift St. Florian opgenomen. Door de wetenschappelijke ontwikkeling zijner geestelijken, waaronder vele voor de beoefening der geschiedenis met vrucht waren werkzaam geweest, had zich dit stift een eervollen naam verworven, en de toenmalige proost Michael Arneth - een naam insgelijks der Oostenrijksche geschiedenis dierbaar - koesterde het in den jeugdigen Chmel sluimerend talent, niet alleen door hem bij de bibliotheek van het stift aan te stellen, maar door hem ook te veroorloven zijne paleografische en historische studien te Weenen voort te zetten. Hij was daarin meer dan iemand geoefend, toen hij in 1834 tot tweeden archivaris bij het k.k. huis-, hof- en staatsarchief aangesteld en in 1840 tot eersten archivaris benoemd werd. Chmel gaf van zijne onvermoeide werkzaamheid proeven in zijne <hi rend="spat">Materialien zur Oesterreichischen Geschichte</hi>; zijn <hi rend="spat">Oesterreichischer Geschichtsforscher</hi>, zijne <hi rend="spat">Regesta Ruperti</hi> en <hi rend="spat">Friderici III</hi>,
<pb n="320"/>zijne (historische) <hi rend="spat">Handschriften der Bibliothek zu Wien</hi> en vooral in zijne aangevangene maar niet voltooide: <hi rend="spat">Geschichte Kaiser Friedrichs IV</hi> (III) <hi rend="spat">und seines Sohnes Maximilian</hi> I, waarvan slechts twee deelen (1840-1843) het licht zagen. Bij zijne groote werkzaamheid had Chmel eene voor de wetenschap in Oostenrijk eigenaardige verdienste; dààr werd de geschiedenis tot dus verre met veel talent, maar ook dikwijls met eene vooraf bepaalde strekking beoefend, hetzij in den geest van het bij de regering heerschend stelsel, hetzij in die eener vijandige oppositie, welke dan over de grenzen eene gedienstige drukpers en vrije lucht wist te vinden. Von Gentz en Von Hormayr vertegenwoordigen die beide rigtingen. Chmel ondertusschen behoorde tot geene van beiden, en zonder ter regte of ter slinke zijde om te zien, zette hij zijne onderzoekingen voort en bragt die met zooveel naauwgezette trouw aan het licht, dat het opmerking verdient, hoe wel eens in de beschouwing der roomsche keizergeschiedenis Chmel zoo zeer van zijn boezem vriend, den Frankforter archivaris Boehmer, verschilde, dat de katholijke koorlieer de protestantsche meening scheen te hebben omhelsd, terwijl de Frankforter protestant van ultramontanisme verdacht werd. Van dien Roomsch-duitschen keizerstaat had Oostenrijk de nalatenschap aanvaard, ofschoon uit verschillende, daaronder zeer onduitsche, bestanddeelen zamengesteld, en de archivaris des rijks begreep dat het voor de geschiedenis van dien staat evenzeer noodwendig was de bronnen en bouwstoffen der Duitsche rijksgeschiedenis te Weenen te vereenigen en te bearbeiden, als die van de Oostenrijksche erflanden, Bohemen, Hongarijë, Moravië en Lombardije daarmede in verbinding te brengen. Ook afgezien van Chmels buitengewone begaafdheid in middeleeuwsche paleografie en chronologie, was hij om die redenen meer dan iemand geschikt aan het hoofd van het Oostenrijksche archief te staan en aan de
beoefening der geschiedenis aldaar, in verband met die van het overige Duitschland, den stoot en de rigting te geven. Maar dat hij dit deed
<pb n="321"/>zonder zich veel om het officieele stelsel te bekreunen scheen ‘ter hoogere plaatse’, zoo als het in Duitschland heet, niet te bevallen. In 1846 ontving Chmel een aanzienlijken titel, maar tevens een deftigen staatsman tot opzichter, welke voortaan aan het hoofd van het archief zou staan, en tot plaatsvervanger in zijn eigen vorigen rang een man niet zonder historische bekwaamheden, maar die juist toen om eene soort van <hi rend="spat">Vindobona Mariana</hi> bijzonder de aanbeveling der geestelijkheid had verworven, en wien de bekwame ambtenaren van het Weener archief, allen kweekelingen en vereerders van Chmel, als iets beschouwden, wat wij in het Hollandsch <hi rend="spat">dwarskijker</hi> plegen te noemen. Chmel gevoelde zich gekwetst en gedrukt door dat officieel toezicht, hetwelk hem niet door den titel van k.k. regeringsraad werd vergoed. 1848 kwam, niet om den ernstigen geleerde uit zijne studien in den stroom der omwenteling te werpen, maar om hem toch te verlossen van den hooggeplaatsten diplomaat, die over het archief en de historische wetenschap in Oostenrijk het oppertoezigt had te voeren. Sinds dien tijd wakkerde de ijver van Chmel op nieuw aan, en vond vooral in de in 1847 opgerigte Akademie van wetenschappen eene nieuwe bron van werkzaamheid. Zoo zich deze door talrijke elkander bij geringe tusschenpoozen opvolgende werken heeft onderscheiden, vele, en daaronder de beste, stukken zijn van Chmels hand. Onder deze verdient zijn opstel over de onechtheid der Oostenrijksche vrijheidsprivilegien als een bewijs van zijne onafhankelijkheid te worden vermeld. Eere zij der nagedachtenis des braven mans, wien, als schrijver minder gelukkig, niet die populariteit ten deele viel, welke meerdere vaardigheid met de pen zoo ligtelijk kan winnen, maar die als onderzoeker bij niemand in juistheid van oordeel, bij niemand vooral in waarheidsliefde achterstond. Aan het hoofd geplaatst van het archief, op een tijd dat in Oostenrijk de zin voor publiciteit, reeds van
zelve niet groot, nog verminderd was door het ‘indiscrete’ proces der erven van Wallenstein, vulde hij aan hetgeen aan de vrijge-<pb n="322"/>vigheid zijner regering ontbrak, door eigene welwillendheid en door hulpvaardige voorlichtingen, welke hij onvermoeid ook aan vreemdelingen wist te schenken.</p>
<p>(<hi rend="spat">Konst- en Letterbode</hi>, 1858, N<hi rend="sup">o</hi>. 52).</p>
</div>
<div type="chapter">
<interpGrp>
<interp type="secundair" value="scha058"/>
</interpGrp>
<head rend="h3">A.G.B. Schayes.</head>
<p>Op den 8<hi rend="sup">en</hi> Januarij overleed in den ouderdom van bijna 51 jaren de heer Antoine Guillaume Bernard Schayes. Het verlies, dat België door zijnen dood lijdt, is gelijk te stellen aan dat, hetwelk het een jaar geleden doer het overlijden van Gachet ondervond. Beiden waren de stennpilaren van de degelijke, geleerde historische studiën in België: beiden was de wetensehap om de wetenschap lief en beiden hadden karakter genoeg om den geest des onderzoeks getrouw te blijven, al voerde hen die langs weinig betreden, schaarsch uitlokkende en moeijelijke paden. Maar beiden liepen door hunne rigting uiteen en zoo Gachet den Franschman vertegenwoordigde, was en bleef Schayes de Vlaming. Geboren en opgevoed te Leuven, sedert student aldaar, vertoonde Schayes in de strekking van zijn geest, in de resultaten van zijne werkzaamheid, den Lovanist, zooals wij dien van ouds kennen. Grondige en veelomvattende geleerdheid, welke voor geene navorsching terugdeinst, klassiek op de oude manier, zonder dat het klassicisme zich tot humanisme veredelt: veel gezond oordeel bij veelomvattende kennis, maar tevens groote verachting voor tentoonspreiding van talent, voor moderne vormen, voor bevalligheid van stijl. Te midden van boekenstudie door boeken gevormd, door neiging tot de beoefening van het Romeinsche tijdvak en dat der middeleeuwen gedreven, en daarin te meer behagen scheppend, naarmate hij de vormen der nieuwere beschaving van zich stiet, was Schayes meer dan eenig ander de vertegenwoordiger der oude Belgische geleerdheid, der geleerdheid van Van Espen, van Foppens, van Ghesquière. Archaeologie en geographie waren de studiën
<pb n="323"/>zijner voorkeuze en hij leverde daarvan eene uitstekende, wij mogen zeggen wereldberoemde proeve, in zijne <hi rend="spat">Les Pays-Bas, avant et durant la domination Romaine</hi>, 2 vol. 1837, 8<hi rend="sup">o</hi>. Reeds te 's Gravenhage had hij zich voor en omstreeks 1830 als ambtenaar bij de koninklijke bibliotheek door zijne bibliographische kennis niet onverdienstelijk gemaakt en die kennis sedert door aanhoudende praktijk vermeerderd. Overgeplaatst bij het Belgische rijks-archief, werd hem de rangschikking en katalogisering der kaarten opgedragen en de <hi rend="spat">inventaire des cartes et plans</hi>, op last der regering in 1848 uitgegeven, was voor een groot gedeelte de vrucht zijner werkzaamheid. Zoowel de Belgische akademie als de Belgische regering wisten de geleerdheid van Schayes op prijs te stellen: gene door hem als haar medelid de moeijelijkste onderzoekingen op te dragen over al hetgeen het aan oudheden zoo rijke België bijna telken dage in zijnen schoot vond, deze, door voor hem bepaaldelijk het museum van oudheden te scheppen, en hem in de gelegenheid te stellen daar den rijkdom zijner wetenschap op het te zamen stellen en klassificeren van het gezondene toe te passen. Het museum van oudheden aan de Halsche poort is zijne gedachte en zijne schepping. Ondertusschen bewerkte hij voor de <hi rend="spat">Collection Jamar</hi> zijne voortreffelijke <hi rend="spat">Histoire de l'architecture en Belgique</hi> in 4 deelen; later hield hij zich bezig met eene uitgave van den Anonymus Ravennas, waartoe hij met zijn vriend, prof. Bock, van alle kanten de bouwstoffen verzamelde: eindelijk, toen de dood hem overviel, met eene omwerking van zijne <hi rend="spat">Belgique sous les Romains</hi>, welke hij met zijne eigene ervaringen en ontdekkingen van latere dagen zou hebben verrijkt. Aan dezen arbeid is bijna de laatste hand gelegd en wij vertrouwen, dat zijne talrijke vrienden voor de uitgave daarvan zullen zorg dragen. Maar die uitgave zal te meer doen bejammeren, dat een vroegtijdige dood hem, den
voor alle vorderingen zoo vatbaren Schayes, verdere ontwikkeling zal hebben benijd. Be-<pb n="324"/>krompen omstandigheden lieten hem het voor den archaeoloog zoo noodige en onmisbare reizen niet toe; eerst later was hij in de gelegenheid Italië en andere voor zijne wetenschap belangrijke gewesten te bezoeken en voorzeker zou dit eene nieuwe vlugt aan zijnen geest en aan zijne wijze van voorstelling eene aesthetische kleur hebben gegeven, welke daaraan te dikwijls ontbrak.</p>
<p>(<hi rend="spat">Konst- en Letterbode</hi>, 1859, N<hi rend="sup">o</hi>. 3.)</p>
</div>
<div type="chapter">
<head rend="h3">C. von Rommel.</head>
<p>Op den 20<hi rend="sup">en</hi> Januarij jl. overleed te Kassel, na eene langdurige ziekte, in 78jarigen ouderdom, dr. Christoph von Rommel, directeur van het huis- en staatsarchief van het keurvorstendom Hessen, vroeger hoogleeraar in de geschiedenis te Marburg. Hij had zijne krachten vooral en bijna uitsluitend aan de geschiedenis zijns vaderlands toegewijd en, naar aanleiding van de voor hem toegankelijke bronnen, eene <hi rend="spat">Geschichte von Hessen</hi> bewerkt, waarvan nog in het vorige jaar het tiende deel het licht zag, dat die geschiedenis tot op het tijdvak van den landgraaf Karel bragt. Als geschiedschrijver muntte Von Rommel uit door den ernst en de vlijt zijner studie; behoorende tot een sedert eeuwen in Hessen bekend geslacht, behandelde hij zijn taak met nationalen ijver, nu en dan zonder nationale bekrompenheid; als staatsbeambte in een land, waar een vorstenhuis regeert, dat niet altoos even loffelijke herinneringen heeft, en tot welks verdiensten de bevordering van vrijheid van denken en spreken niet behoort, was hem die vrije gang van oordeelen en beschouwen niet veroorloofd, waardoor zijn gemoedelijke arbeid eenen eersten rang onder de latere geschiedwerken kon innemen. Zijne geschiedenis heeft een lichtpunt, het tijdvak van Filips den Grootmoedige, en dat vooral bewerkte hij als het heldentijdvak zijns vaderlands met bijzondere voorliefde, hoewel niet zonder partijdigheid. Zoo wij vooral aan zijn onder-<pb n="325"/>zoek vele bijzonderheden omtrent het Schmalkaldische verbond verschuldigd zijn, alsmede het bewijs der schandelijke trouweloosheid van Karel V en Granvelle jegens den landgraaf, wij mogen niet vergeten, dat hij de dwaasheden en ongeregtigheden van zijnen held verdedigde met eene theorie van zedekunde, aan het oude testament ontleend, welke zich een puritein uit den tijd van Cromwell niet zou hebben geschaamd.</p>
<p>(<hi rend="spat">Konst- en Letterbode</hi>, 1859, N<hi rend="sup">o</hi>. 8.)</p>
</div>
<div type="chapter">
<head rend="h3">C.F. Wurm.</head>
<p>Op den eersten Februarij leed het akademisch gymnasium te Hamburg een groot verlies door den dood van den hoogleeraar Christian Friedrich Wurm. Hij stierf te Reinbeck, waar hij de waterkuur beproefd had als laatste redmiddel voor zijne door aanhoudenden arbeid geschokte gezondheid. Het schijnt dat hij zijn laatste levenskracht had uitgeput in het congres, te Londen over den tol te Stade gehouden, waaraan hij als afgevaardigde van Hamburg deel nam, met al die zenuwachtige prikkelbaarheid, welke hem eigen was. Waar het vragen gold vooral van internationaal handelsregt was Wurm de eerste publicist uit Duitschland, en het was eene billijke hulde aan zijne grondige studie en ongemeene bedrevenheid, dat hij ten deze door verschillende regeringen werd geraadpleegd, zelfs door die, waarbij hij, vooral sedert zijn optreden bij het Frankfortsche parlement, onder verdenking van radicalisme lag. Wurm was in 1803 geboren en een zoon van den beroemden Wurtembergschen sterrekundige J.F. Wurm. Aanvankelijk had hij zich op de studie der godgeleerdheid toegelegd; maar spoedig verliet hij dat vak, om zich uitsluitend aan de geschiedenis en aan het staats- en volkeuregt toe te wijden. Een vierjarig verblijf in Engeland, waar hij zich taal en denkwijze zoo zeer wist eigen te maken, dat hij een tijdschrift onder den titel van <hi rend="spat">the Gleaner</hi> uitgaf, droeg tot zijne
<pb n="326"/>ontwikkeling en rigting op eene eigenaardige en krachtige wijze bij. Vervolgens naar Hamburg verplaatst en sedert 1835 daar als leeraar in de geschiedenis werkzaam, in duurzame verbinding met mannen als Lappenberg en Waitz, legde hij zich hoofdzakelijk op de geschiedenis van de Noord- en Oostzee-kusten van Duitschland toe en op het onderzoek van hare handelsbelangen en handelsrechten. Van daar zijne geschriften: <hi rend="spat">Verfassungsskizzeu der freien Hanse-Städte Lübeck, Hamburg und Bremen</hi>; zijne verhandeling: <hi rend="spat">Eine deutsche Colonie</hi> (Lijfland) <hi rend="spat">und deren Abfall</hi>, en hoewel zijn onderzoek bij voorkeur eene praktische strekking had, verzuimde hij den historischen grondslag zoo weinig, dat hij overal in archieven nasporingen deed ten einde het gemis der oorkonden aan te vullen, welke Hamburg bij den brand van 1842 grootendeels verloren had. Datzelfde onderzoek voerde hem naar Nederland, waar hij niet alleen met onze beste onderzoekers der geschiedenis in eene vriendschappelijke betrekking kwam, maar ook de aandacht, meer dan vroeger het geval was, vestigde op de geschiedenis onzer agenten aan de Noord- en Oostzee, inzonderheid op den geschiedschrijver L. van Aitzema, diens bronnen, en de lotgevallen van diens raadselachtigen oom Foppe van Aitzema. Aan zijne nasporingen in Nederland gedaan wijdde hij twee zijner akademische programma's toe (zie hiervoor blz. 292). Doch ook in het algemeen wijdde hij zijne pen aan de staatsregtelijke belangen van Duitschland: in de vraag over den Sondtol, het Zollverein, de Donauacte sprak hij een woord mede, dat doorgaans met nieuwsgierigheid of welgevallen werd vernomen. Aan het <hi rend="spat">Staatslexicon</hi> van Rotteck en Welcker leverde hij belangrijke artikels, alle echter in den zin van een ijveraar voor Duitschlands eenheid en grootheid. Maar zijn verblijf te midden van het praktische, het materiele, het vrijgeestige Hamburg, waarde hem vrij van alle Zwabische opgewondenheid en Berlijnsche
schoolschheid. De hem aangeboren luim vond daar voedsel en zijne
<pb n="327"/>geschriften hebben, bij alle hunne wetenschappelijke grondigheid, een vrolijken toon, die misschien vele hooge regeringen als de Godheid van Mephisto zeggen deed: der Schalk ist mir am liebsten. Tot zijne laatste werken behoort <hi rend="spat">de diplomatische Geschichte der Orientalischen Frage</hi>, welke het 11e en 12e deel van bet door Brockhaus uitgegeven vervolgwerk ‘<hi rend="spat">die Gegenwart</hi>’ uitmaakt. Zijne sympathie voor Nederland en zijne niet onverdienstelijke beoefening van enkele punten onzer geschiedenis noopten, in 1854, de Maatschappij der Nederlandsche letterkunde te Leiden, Wurm tot haar medelid te benoemen.</p>
<p>&nbsp;</p>
<p>(<hi rend="spat">Konst- en Letterhode</hi>, 1859, N<hi rend="sup">o</hi>. 9.)</p>
</div>
<div type="chapter">
<head rend="h3">Twee veilingen van handschriften.</head>
<p>Twee veilingen van handschriften en autographen hebben in de laatste dagen plaats gehad, waarvan de uitslag over het geheel voordeelig voor de nationale studiën is uitgevallen; niettemin doen veilingen van dien aard ons altijd pijnlijk aan, omdat hetgeen eigenaardig vaderlandsch is, hetgeen tot de kennis, tot den roem van ons vaderland bouwstoffen bevat, veil gesteld wordt voor den meerderen rijkdom, de meerdere hebzucht, de meerdere <hi rend="spat">curiositeit</hi> van vreemden. De eerste in tijdsorde was die, welke bij den heer Bom te Amsterdam op 8 en 9 April plaats had. De verzameling was, zoo men zeide, van een beroemd Nederlandsch staatsman afkomstig en kon gevoegelijk in zes afdeelingen worden gesplitst. De eerste was een briefwisseling met de afstammelingen van het grafelijk huis van Egmont, om juister te spreken, met de kinderen van den beroemden en ongelukkigén Lamoraal gevoerd; de tweede zouden wij de Remonstrantsche mogen noemen: zij bevatte zeer belangrijke brieven van de voornaamste personen, welke zich in de kerktwisten van de eerste helft der zeventiende eeuw hebben onderscheiden: er waren daaronder stukken, belangrijk om het gezag van de schrijvers,
<pb n="328"/>om de waarde van den inhoud. Proeven: een brief van De Groot aan Joris de Bye, uit Loevestein geschreven, waarin hij uitvoerig zijn gedrag verdedigt en de bewijzen zijner onschuld levert; een brief van Jan Francken aan den boekverkooper Naeranus, over de uitgave zijner herinneringen van zijn onvergetelijken meester, den voortreffelijken Oldenbarnevelt. De derde afdeeling bestond uit meestal latijnsche brieven, maar van staatkundigen inhoud, aan den beroemden Elbertus Leoninus gerigt, voornamelijk sedert den tijd, waarop deze de partij der Staten had gekozen en aan die partij onverdeeld getrouw bleef. De vierde afdeeling zou de verzameling Paets kunnen genoemd worden. Zij bestond uit brieven aan dien bekenden magistraatspersoon te Rotterdam, sedert afgezant te Madrid, gerigt: Willem III, P. de Groot, Van der Dussen, Fagel waren zijne correspondenten. Tot de vijfde afdeeling behoorde eene keurige verzameling brieven meest van geschied- en oudheidkundigen inhoud, door verscheidene beoefenaars der vaderlandsche geschiedenis en oudheden aan den werkzamen en nieuwsgierigen Van Alkemade gerigt. De zesde afdeeling kon welligt de allermerkwaardigste heeten, omdat zij de officiële briefwisseling bevatte van den dapperen Nic. Ruychaver, zoo het heette, ten sterfhuize geligt en onwaardeerbaar voor de geschiedenis van den geuzenstrijd en de vrijwording van Noord-Holland. Elf brieven van den prins van Oranje, veertig van Sonoy, vijf van Jhr. Jacob Cabeljaauw versierden die verzameling. Het viel te bejammeren, dat zes zoo uiteenloopende verzamelingen, die echter waarschijnlijk elk voor zich zelve een geheel hadden uitgemaakt, thans in het belang van den verkoop uiteen genomen waren en perceelsgewijze brief voor brief (helaas, niet altoos juist beschreven) ter tafel werden gebragt. Intusschen de <hi rend="spat">disjecta membra</hi> zijn tamelijk wel verzameld, al moet ergens een ivoren schouder worden ingepast om het ligchaam in zijn geheel te herstellen. Voor tamelijke,
geenszins dure prijzen heeft de Remonstrantsche boekerij te Rotterdam meest alle
<pb n="329"/>stukken aangekocht, die tot de kerktwisten van de zeventiende ceuw en de geschiedenis der broederschap betrekking hadden. Voor ƒ 140 werd het provinciaal archief van Noord-Holland de verzameling van Ruychaver meester, welke eigenaardiglijk bij die inrigting schijnt te huis te behooren. Het rijks-archief kocht het meerendeel der aan Leoninus gerigte brieven aan, en een afstammeling der familie Paets ontfermde zich over de staatspapieren zijns voorvaders. De eerste en vijfde afdeeling zijn het meest verstrooid geraakt: gene met te minder schade, omdat zoogenaamde liefhebbers hunnen geeuwhonger aan merkwaardige handteekeningen hebben kunnen stillen: deze kan voor de wetenschap niet geheel verloren worden geacht, omdat bevoegde kenners zoo als de heeren Alberdiugk Thijm en Fr. Muller tot de voornaamste koopers hebben behoord. Over het geheel is deze veiling ten genoegen van koopers en verkoopers en hetgeen meer zegt ten voordeele van de wetenschap uitgevallen.</p>
<p>Nog belangrijker was eene andere verzameling handschriften en autographen, welke op den 11<hi rend="sup">en</hi> dezer bij den boekhandelaar Martinus Nijhoff te 's Gravenhage werd verkocht. Die verzameling had iets van dat maagdelijke, dat door kunstkoopers op zoo hoogen prijs wordt geschat. In het voorvaderlijke slot had de betooverde jonkvrouw tweehonderd jaren geslapen, tot dat zij onder den hamer des afslagers voor de werkelijke wereld ontwaakte. Museën en archieven zijn zoo jaloersch op het bezit van gouden bullen, dat het niet onmogelijk zou zijn bij die ernstige inrigtingen de stof te vinden voor een heldendicht als <hi rend="spat">Le Lutriu</hi>. Maar wie had ooit verwacht dat ergens hier te lande op het erfslot eener bijzondere familie eene gouden bul zou verscholen liggen: van Byzantijnschen oorsprong, van een zoogenaamden keizer van Romanië, maar die gedurende het meeste deel zijns levens het minst van zijn keizerschap en van zijn zoogenaamd rijk had genoten. Niet zonder ophef was op schutblad en titel van eene overigens verdienstelijke Belgische
<pb n="330"/>publicatie de gouden bulle van Boudewijn van Constantinopel afgebeeld: thans kwam eene gouden bulle van Boudewijn van Courtenay voor den dag, van zoo veel meer waarde als de vorst die haar uitgaf minder dan zijn naamgenoot te beduiden had. Heeft de <hi rend="spat">Quarterly Review</hi> onlangs niet zonder grond beweerd dat voor de liefhebbers van boekerijen de prullen van prulschrijvers de duurzaamste waarde behouden, hetzelfde valt te getuigen van munten en zegels, waaronder die van de kleinste despoten en kortstondigste tyrannen den duursten koopprijs gelden. Het is misschien het beste <hi rend="spat">schibboleth</hi>, waaruit gekend kan worden, dat zekere gesystematiseerde liefhebberijen, die hare namen even pedant op <hi rend="spat">ie</hi> en <hi rend="spat">iek</hi> spellen, toch met de ware wetenschap niets gemeens hebben.</p>
<p>Om ter zake te komen: de vice-admiraal François van Aerssen, een niet onverdienstelijk, voorzeker moedig zeevoogd, die iets van de stoutmoedigheid zijns vaders, den bekenden gouverneur van Suriname, had overgeërfd, was in het bezit van eenige voorouderlijke bescheiden. Zij waren afkomstig van François van Aerssen, den beroemden gezant in Frankrijk en vijand van Oldenbarnevelt: van Cornelis van Aerssen, den ongelukkigen raadsman van Willem II; van zijn vader, dien wij reeds vermeldden; maar bovendien waren door zijn huwelijk met Marie van Aerssen van Wernhout, eene kleindochter van die mevrouw van Aerssen van Wernhout, welke gij als eene dochter van den te veel geprezen Jacob Cats uit Van Lennep's <hi rend="spat">Elisabeth Musch</hi> hebt leeren kennen, eenige stukken overgeërfd van dien dichter, welke als zoodanig in allen gevalle nog meer dan als staatsman te beteekenen had. De nalatenschap van den vice-admiraal was langs de vrouwelijke linie, ook door het geslacht Van der Duyn, afgedaald op den graaf Otto Anne van Bylandt, welke een paar jaren geleden in hoogen ouderdom te 's Gravenhage overleed. Het was inderdaad jammer, dat eene zoo zorgvuldig bijeengehoudene nalatenschap welligt op eene openbare veiling aan de
<pb n="331"/>gretigheid van den vreemdeling zoude worden prijsgegeven. En zoo het nog meer jammer was, dat dergelijke belangrijke bouwstoffen voor de geschiedenis door de bezitters aan onze letterkunde ijverzuchtig waren onthouden, thans hadden waarlijk de afstammelingen wel over het begraven talent boete mogen doen door het ten beste des vaderlands af te staan. Of was misschien de aanstaande veiling aan de waakzaamheid der regering ontsnapt? had zij weinig belangstelling betoond voor hetgeen der studie onmisbaar was? gedane aanbiedingen welligt met onverschilligheid bejegend, en geaarzeld naar aanleiding daarvan billijke onderhandelingen aan te knoopen?<note n="1)" place="foot">Het is der redactie aangenaam te kunnen verzekeren dat de onderstellingen van den geachten inzender ongegrond zijn en werkelijk de regeering door een aanzienlijk bod de nalatenschap der Aerssens en van Cats voor onze nationale instellingen heeft trachten te behouden. Doch de onderhandelingen daarover hebben schipbreuk geleden op de belangen van minderjarigen, welke door eenige der erfgenamen met eene naanwgezetheid en vasthoudendheid werden voorgestaan, welke het onkiesch zou zijn te misprijzen.
<lb/>
(<hi rend="i">Aanm. van de Redactie</hi>.)</note>.</p>
<p>Zoo welligt deze schuld te haren laste komt, haar ten minste komt de eer toe boete te hebben gedaan, boete door de hooge prijzen, waarvoor zij belangrijke oorkonden heeft aangekocht, die haar voor soberder opoffering welligt niet zouden ontgaan zijn. De veiling, welke op Maandag den 11<hi rend="sup">den</hi> April heeft plaats gehad, heeft inderdaad in ons land ongewoon hooge prijzen opgebragt. Drie gedeelten der verzameling hadden dan ook buitengewone waarde: ten eerste de verzameling der verbalen van de onderscheidene gezantschappen van François van Aerssen, zooals zij meestal met zijne eigene hand waren opgesteld, en de minuten en kopijen der brieven door hem in die betrekking aan onderscheidene personen gerigt: ten tweede, de stukken rakende Jacob Cats, zijne persoonlijke onderscheidingen, zijn huiselijk leven, zijne bezittingen, vooral in Zeeland en Staats-Vlaanderen; ten derde de prachtige verzameling albums, waarvan in een vori-<pb n="332"/>gen jaargang van dit weekblad (1857) verslag werd gegeven en die door den verkooper met welberekend overleg in een overigens zoo schitterend raam waren ingelijst. Holland, Engeland en België waren op de veiling vertegenwoordigd; ook uit Frankrijk waren, zoo zegt men, commissiën ingezonden, maar te laag om mede te dingen. De schrik van de verkooping was de Londensche boekhandelaar Boone, die met ruime hand hetzij uit speculatie over zijn eigene beurs, hetzij ingevolge commissie over die zijner rijke landslieden, scheen te beschikken en wiens mededinging te gevaarlijker was, omdat men niet weten kon, of hij ten behoeve van openbare instellingen, dan wel van particulieren, die den verkregen schat zouden begraven, aankocht. Reeds dadelijk gaf hij den voor den verkooper meest wenschelijken toon aan, door voor ƒ 350 de gonden bulle magtig te worden. Ook op de verbalen en de briefwisseling van Fr. van Aerssen, waarvan vele voorzeker op Engeland zeer naauw betrekking hadden, deed hij stonte aanvallen, doch
vond gelukkiglijk een tegenstander in den rijks-archivaris, die het er op scheen gezet te hebben tot elken prijs alles aan te koopen, wat niet op het Rijksarchief voorhanden was. Zoo heeft Nederland het verbaal van Aerssens gezantschap naar Venetie (waarvan Mr. J.C. de Jonge in zijn <hi rend="spat">Nederland en Venetië</hi> het gemis had betreurd) met daartoe behoorende minuteele stukken voor ƒ 167 behouden. Voor ƒ 40 werden de kopijen der brieven van onze gezanten in Engeland in 1641 aan den Prins van Oranje, Fredrik Hendrik, geschreven over het huwelijk van prins Willem met de Engelsche kroonprinses aangekocht; voor ƒ 200 de minuten der brieven van Aerssen aan prins Maurits, gedurende zijn gezantschap in Engeland in 1624 en 1625, ter vernieuwing van het oude bondgenootschap en ter vereffening der geschillen over de betrekkingen met Frankrijk en den wedijver over den O.I. handel ontstaan; voor ƒ 90 de minuten der brieven door Aerssen aan de Staten-generaal en den stadhouder geschreven ter gelegenheid van zijne zen-<pb n="333"/>ding naar Engeland in 1639 en 1640, vooral om de gerezen moeijelijkheden wegens den slag van Duins en de zigtbare toenadering des konings tot de staatkunde van Spanje te vereffenen. De belangrijkste koop echter was onzes inziens die van zeven lijvige kopijboeken van Aerssen, kennelijk met de hand van zijnen secretaris gedurende zijn gezantschap in Frankrijk geschreven. Zij strekken zich over de jaren 1604 tot 1611 uit en de brieven zijn gericht aan prins Maurits, aan Louise de Coligny, aan Oldenbarnevelt, Van der Mijle, Vosbergen, Caron, Duplessis en andere Fransche grooten. Schoon de rijks-archivaris het waagde daarvoor een prijs van ƒ 500 te besteden, durven wij hem echter met dien aankoop gelukwenschen. Eene verzameling als deze wordt nergens noch in het rijks-archief, noch in Z.M. huis-archief zoo in haar geheel aangetroffen. Gelijk de uitgave der 1<hi rend="sup">e</hi> serie van de <hi rend="spat">Archives de la maison
d'Orange-Nassau</hi> de werkzaamheid onzer geschiedkundigen vooral tot de studie van het eerste tijdvak onzer onafhankelijkheid had geleid, zoo kan het niet missen of de uitgave der 2<hi rend="sup">de</hi> serie zal die op het tijdvak van Oldenbarnevelt rigten. Reeds nu en misschien onafhankelijk van de werkzaamheid des heeren Groen van Prinsterer vertoonen zich de voorboden dier rigting in den arbeid van den heer Fruin, in de ijverig voortgezette studiën van den heer Motley over het tijdvak van Prins Maurits, in de opwekkingen welke het groote werk van den hoogleeraar Vreede geeft, in het stellige gerucht dat een jeugdig geschiedvorscher ten onzent eene uitgave der staatspapieren van Oldenbarnevelt voorbereidt. Het kan dus niet missen of eene zoo belangrijke bron als de briefwisseling van Aerssen zal talrijke onderzoekers uitlokken, en door hare openstelling op het rijks-archief is eene behoefte bevredigd, welke eerlang dringend zal worden ontwaard.</p>
<p>De verzameling van Jacob Cats is, met uitzondering van de gouden bulle, welke insgelijks daaruit afkomstig was, althans tot dusverre voor ons vaderland behouden. De boek-<pb n="334"/>handelaar Frederik Muller heeft de diploma's, waarbij Cats tot ridder van St. Joris en in den Engelschen adelstand verheven werd, voor ƒ 126 aangekocht. Dezelfde kocht de correspondentie van Cats met zijn nicht Jacobina, zijn broeder en anderen voor ƒ 50, zijn keuken- en huishoudboekje voor ƒ 20, eene notariele kopij van zijn testament en den inventaris van zijn boedel voor ƒ 100. Ook de oude kaarten van Zeeland en Staats-Vlaanderen (no. 81) werden tegen niet zeer hoogen prijs door den heer Muller aangekocht. Zoo wij allen lof hebben voor de tusschenkomst van het departement van binnenlandsche zaken in deze veiling, moet het ons te meer bevreemden dat het departement van oorlog deze kans om zijn rijken kaartenschat te vermeerderen ongebruikt heeft gelalen.</p>
<p>De albums daarentegen zijn op ééne uitzondering na alle voor vreemde rekening aangekocht. De verkooper bragt ze voor een paar jaren uit Berlijn herwaarts; zij hebben dus hier te lande slechts eene étape gemaakt om de begeerlijkheid te prikkelen van liefhebbers, welke ze liever bekeken dan kochten. Dat van Jacob van Marnix gold ƒ 250, dat van Petrus Hondius ƒ 140, dat van Paulus Demetrius van Frankfort ƒ 100. Het onzes inziens meest keurige en meest belangrijke van Hieronymus de Backere werd voor ƒ 205 opgehouden.</p>
<p>Onder de aankoopen voor het rijk gedaan behoorde eindelijk de verzameling van verbalen, orderboeken en scheepsjournalen van den schout-bij-nacht, later vice-admiraal, Fr. van Aersens, vooral zijne togten in de Middellandsche zee en langs de kusten van Spanje van 1699 tot 1729 betreffende. Daarbij waren brieven van den spaanschen koning Karel III en den nederlandschen gezant van der Meer. Deze geheele verzameling werd voor ƒ 100 toegeslagen.</p>
<p>(<hi rend="spat">Konst</hi>- <hi rend="spat">en Letterbode</hi>, 1859, N<hi rend="sup">o</hi>. 17.)</p>
</div>
<div type="chapter">
<head rend="h3">H. von Sybel's tijdschrift en het Czechisme.</head>
<p>Over het nieuw ondernomen tijdschrift van prof. H. von
<pb n="335"/>Sybel, dat onder den titel van <hi rend="spat">Historische Zeitschrift</hi> sedert het begin dezes jaars te Munchen het licht ziet en in kennelijk verband staat met die groote plannen voor de studie der geschiedenis, welke in Beijeren van regeringswege deels ontworpen zijn, deels aangemoedigd worden, zullen wij misschien nader uitvoeriger spreken. Onze uitgever heeft zijn pligt gedaan het nieuwe tijdschrift, ten behoeve zijner gegadigden, aan te kondigen en daarvan den inhoud bij uittreksel mede te deelen. Voor het oogenblik wenschen wij alleen de aandacht te vestigen op de partij welke dit tijdschrift gekozen heeft in eenen strijd, welke sinds jaren den Oostenrijkschen staat verdeelt, den strijd der Czechen en der Duitschers. Het is noodig dat wij eenige feiten voor de herinnering onzer lezers roepen. Sedert de gelukkige uitslag van den Duitschen vrijheidsoorlog onder de verschillende staten eene gisting van nationaliteit had opgewekt, liet zich ook het Boheemsche beginsel als zelfstandig meestal in vijandschap tegen het Duitsche als vreemd en niet nationaal gelden. Praag stond daar in al zijne historische grootheid, en te midden zijner bloedige en schitterende herinneringen werd in 1813 op het Hradschin, het kapitool van de oude Moldaustad, het nationaal Czechsch museum gesticht. Oude Boheemsche geslachten, de Graven Sternberg en Kolowrat behoorden tot de beschermers en begiftigers der nationale inrigting. Wij herinneren ons niet slechts daar alles gezien te hebben wat aan de groote dagen van Boheme in den tijd van den roomsch koning Karel IV herinnerde, maar ook opdelvingen, voorwerpen van natuurlijke historie en geologie, voorts een schilderijen-museum dat waarlijk niet tot de minste behoort, doch waaronder eene keurig geschilderde martelaars-geschiedenis der christenen onder Sapor door Albert Durer, en een maneschijn door Van der Neer, zoo als wij er naauwelijks eene in Holland kennen, zeker niet geschikt zijn om eene voorstelling der nationaal Czechsche
kunst te geven. Hoe het zij, een Czechsch museum nevens de St. Veits kerk,
<pb n="336"/>die de herinneringen van den heiligen Wenzel verlevendigde in het gezicht van den Wyschehrad, den zetel der mythische Libyssa en Premysl, nevens de Moldaubrug, welke de zegeteekenen bewaart van het ingedrongen catholicismus of zoo gij, in dit geval, willen mogt, Germanismus, eene Boheemsche akademie, waar men zich inspannen blijft al wat Germaansch is buiten te sluiten, - dat alles werkte krachtig zamen om ook eene literatuur te voorschijn te roepen, welke de leus der opgeheven banier in schrift of dicht vertolkte en eene beweging deed ontstaan, welke wij eenigermate met de Vlaamsche beweging in België kunnen vergelijken. Jungmann en Tyl waren voor Boheme wat Van Rijswijck en Conscience voor Belgie waren. Zij schreven zuiver Boheemsch in gedichten en opstellen vol van gloeijenden haat tegen al wat Duitsch was, zonder daarom zich aan den invloed der Duitsche beschaving en der Duitsche voorbeelden te kunnen ontworstelen en zich alleen onderscheidend door een zwaarmoedige graf- of liever spooktint die aan hunne scheppingen eigen bleef. Enkele ernstige schrijvers zoo als Dobrowsky en de tot Czech bekeerde Duitsch-Hongaar maar door en door geleerde Schafarik (Schäfer) stonden tegen hen over. Der nieuwe Czechen-literatuur had het echter steeds aan een historischen achtergrond ontbroken en het was opmerkelijk, dat de oprichting van het nationaal-museum zamenviel met de ontdekking van onderscheidene Czechsche handschriften, waarvan men tot dusverre niet gedroomd had. Hanka, de eigenlijke drijver en sedert directeur van het museum, de groote voorstander van het panslavismus in Boheme was daarvan de ontdekker en, op eene allerzonderlingste wijze, vloeiden hem allerlei bijdragen toe, welke hij onder bescherming van oud-Boheemsche geslachten, zoo als Sternberg, Kolowrat en Waldstein stelde. Eenige gedichten had hij in handschrift aangetroffen, gevonden in een ouden toren van het stedelijke Köninginhof (Kralodwor) om een bundel pijlen, welke
dagteekenen moest van den tijd, waarin Zeiska die plaats na eene
<pb n="337"/>felle belegering tot de overgave dwong. Van het blad perkament waarop die gedichten geschreven waren werd een keurig fascimile bij de uitgave medegedeeld. Die gedichten herinnerden oude Boheemsche wapenfeiten zelfs uit den voorchristelijken tijd en twee daarvan, ‘Jaroslow’ en het lyrisch gedicht op Benes Hermanzow hadden kennelijk eene tegen Duitschland vijandige strekking. Nog zonderlinger kwam bij die oud-Boheemsche verzameling een ander gedicht ‘het vonnis van Libyssa’ getiteld, door een ongenoemden vinder ingezonden, die daarom zijn naam verzwegen wenschte, omdat hij het heimelijk uit de verzameling eens Duitschers, die anticzech was, had geligt. Het gedicht strekte tot verheerlijking van het Slawische regt, dat het vaderlijk erfgoed onder alle kinderen verdeelt, tegenover het regt van eerstgeboorte, dat het Duitsche regt erkende. De nieuw ontdekte Boheemsche gedichten, nog met eenige lyrische voortbrengselen verrijkt, werden verspreid, werden opgehemeld, werden tot groote ergernis der Duitschers in het Duitsch vertaald. Dobrowsky en Schafarik lieten zich weinig, de eerste zelfs ongunstig, over de nieuwe ontdekkingen uit. Kopitar, de beroemde bibliothekaris der Weener boekerij, hield de onechtheid der gedichten staande, maar zijn tegenspraak werd toegeschreven aan den nationalen haat, welke hem, den Hongaar, tegen al wat Slavisch was bezielde. Over het geheel werd, met uitzondering van ‘het vonnis van Libyssa’ dat meest elkeen voor verdicht hield, de oude nationaalpoezy der Czechen erkend, vooral sedert Fr. Palacky, de te regt hooggeschatte geschiedschrijver van Boheme, het zegel van zijn gezag aan de gemaakte ontdekkingen gehecht had. Sedert 1849 ontstond echter eene krachtige reactie. Toen kwam op nieuw een oud-Boheemsch gedicht aan den dag: ‘de profecy van Libyssa’. Te midden der jongst ontstane gisting van nationaliteiten viel daarvan de antigermaansche strekking in het oog: het kroost van
Elizabeth (de moeder van Boheme's grooten koning Karel IV) - heette het daar - zou de
<pb n="338"/>Duitschers verjagen en de tot niets gebragte Bohemen tot hunne vorige grootheid herstellen. Van dat oogenblik ging de Duitsche kritiek op jagt tegen een gedicht, waarvan zelfs eene kreupele latijnsche vertaling nevens den Czechschen grondtekst was opgedischt. Talrijke leemten en onwaarschijnlijkheden werden in het gedicht opgespoord en Hanka, die dat vers even als het Königinhofer handschrift had uitgegeven, stond als bedrieger of bedrogene ten toon gesteld. Het ontdekt bedrog werkte op de vroegere ontdekkingen terug en de Weener geleerden met den voornamen Serbist Miklosich aan het hoofd verklaarden zich tegen de echtheid. De Pragers, gesteund door het gezag van Palacky, waagden het uiterste, tot dat Palacky zelf zich wrevelig aan een strijd onttrok, waarvan hij verklaarde dat hij tot geene verandering van zijne overtuiging zou leiden. De pijlbondel, waarin het oud-boheemsche epos zou ontdekt zijn, werd gelijk gesteld met het hol, waarin Simonides zijne handschriften zou ontdekt hebben, en dezer dagen maakte de archaeologische afdeeling van het Praagsch museum de zaak nog erger, door over de herkomst van ‘het vonnis van Libyssa’ een zoo onwaarschijnlijk verhaal te registreren, dat men dooden zou hebben moeten opkloppen om daaraan een schijn van gezag te geven. De verdienstelijke geschiedschrijver van Oostenrijk, Max Büdinger, had in zijn grondig werk in het geheel geen gebruik gemaakt van het Boheemsche epos. In het nieuwe tijdschrift van Von Sybel heeft hij daarvan rekenschap gegeven en vooral op historische gronden de verdedigingsmiddelen van Palacky bestreden. Hij heeft trachten aan te toonen dat alle bijzond erheden aan vroegere geschriften, vooral aan gedeeltelijk misverstane plaatsen van den ouden Boheemschen kronijkschrijver Hagek zijn ontleend: dat de als oud geprezen gedichten geen enkel nieuw feit bevatten en met het kostuum der tijden, waarin zij geplaatst worden, in strijd zijn. Zoo zou er in het begin der 11e
eeuw van trommels gewaagd worden, welke van Oostersche herkomst, eerst in den tijd van Karel den
<pb n="339"/>Stoute in de krijgsmuziek waren opgenomen. Büdinger heeft met open vizier gestreden, ofschoon niet zonder hatelijkheid tegen het Czechisme, inzonderheid tegen Hanka, welken hij niet onduidelijk als den verdichter aanwijst. Hoe het zij, de worsteling tusschen Slavisme en Germanisme wordt thans om het Königinhofer handschrift met verbittering gevoerd, een strijd die zich voor de Czechen te onvoordeeliger laat aanzien omdat men niet met het handschrift zelf, maar met zeer verdachte fascimiles zich verdedigt.</p>
<p>(<hi rend="spat">Konst-en Letterbode</hi>, 1859, N<hi rend="sup">o</hi>. 24.)</p>
</div>
<div type="chapter">
<head rend="h3">Het monument voor Egmont en Hoorne.</head>
<p>Onbegrijpelijk groot zijn de vorderingen in de studie der geschiedenis in de laatste jaren in België gemaakt; onschatbaar de verpligtingen, die Noord-Nederland voor het onderzoek van zijne eigene vroegere geschiedenis aan de Belgische onderzoekers heeft. Maar zoo dezelfde bron voor beide natien vloeit, het is vooreerst niet te verwachten, dat de voorstellingen daaruit opgeweld voor beiden ooit dezelfde zullen worden. Het volksleven in België bezit meer poezy en meer katholicisme. Wat Nederland in beeld brengt draagt het karakter van de nuchterheid en het zelfstandig oordeel des volks. Zoo de nationale geschiedenis de leerschool der natie is, zij moet in Belgie met beelden, bij ons met lessen werken. Voor de aureole van een naam is Nederland zoo min vatbaar als voor een mirakel, niet omdat het scherpzinniger maar omdat het koeler is: en standbeelden, zoo als België opgerigt heeft te Brussel voor Godfried van Bouillon en Karel van Lotharingen, waren voor gelijksoortige personaadjen te 's Gravenhage en te Amsterdam onmogelijk. De derde in de rij der helden van den volkswaan zal thans zijn standbeeld hebben, de graaf van Egmont. Wel heeft die graaf in Holland eene zekere schoolboeken-populariteit genoten; maar de tijd, toen de Hollandsche maatschappij als
<pb n="340"/>stoffe van een prijsvers zijnen dood en dien van Hoorne uitschreef en Tollens den krakenden lauwer er voor durfde vragen is, God dank, lang voorbij. De nieuwste onderzoekingen, welke wij vooral aan België dauk weten, hebben de ond-Hollandsche overtuiging vernieuwd, welke het geuzenlied uitsprak, toen het elkeen voor ‘Egmont ongestadich’ waarschuwde: de overtuiging, dat dien man het hoofd zoo los op den romp zat, dat het er in tijden van beroerte, ook onder eene mindere tiranny dan die van Alva, moest afvallen. Vergeefs, dat het uitstekend penseel van Gallait door de voorstelling van Egmonts biecht en van Egmonts lijk ons Hollanders trachtte te verteederen: te vergeefs hebben wij dit jaar Egmonts weduwe in het klooster ter Kameren aanschouwd: te vergeefs hebben wij Egmont gezien in den slag van Grevelingen, neen niet in den slag, die was verder op en daar behoorde Egmont en dat begreep zijn paard beter dan hij, toen het, teruggedeinsd voor eene mand kwakende eenden, den held, dien het voerde, waarschuwde dat hier slechts kippen en kinderen te vertrappen vielen, maar dat ginds de nederlaag van een nog kampenden vijand te voltooijen was. Doch de jury onzer tentoonstelling verantwoorde zijne bekrooning van het stuk van Van Severdonck. Zoo hij gemeend heeft een nationaal werk te doen door Egmont à <hi rend="spat">toute sauce</hi> te huldigen dan leze hij Motley en bekome van zijne dwaling.</p>
<p>Egmont kan in Nederland zoo weinig een nationaal held zijn, dat zelfs in België eene minderheid opgekomen is tegen den volkswaan, die nog altijd een groot voetstuk voor hem in gereedheid houdt. Op dat voetstuk heeft de raad van Brussel besloten een marmeren gedenkteeken voor hem en zijn lotgenoot Hoorne op te rigten; maar één man die tot Belgiës voortreffelijkste staatslieden behoort, omdat hij een van de zelfstandigste is, de burgemeester van Brussel, Ch. de Bronckère heeft tegen die beslissing eene krachtige stem doen hooren. Wij veroorloven ons zijne redevoering mede te
<pb n="341"/>deelen als een nieuw bewijs voor de oude waarheid, dat de minderheid doorgaans gelijk heeft.</p>
<p>‘In de laatste zitting van den raad’ dus sprak hij: hebben de meeste leden de oprigting der standbeelden van Egmont en Hoorne als eene besliste zaak voorgesteld, en zich slechts bezig gehouden met de plaats waar zij staan zouden. Morgen op den dag af, zeide een geacht raadslid, zal het 291 jaren geleden zijn, dat op dit plein, dat wij dagelijks met onverschilligheid betreden, weinig schreden afstands van het koningshuis, op een schavot met rouwfloers omhangen, de twee groote slagtoffers van onze omwenteling met hun hoofd de wenschen en zuchten des vaderlands en hunnen haat voor het vreemde juk hebben geboet. Ware die beschouwing juist, met hart en ziel zou ik mij met het voorstel vereenigen. Maar ik ben niet sterk in de geschiedenis en daarom heb ik veertien dagen doorgebragt met na te slaan, wat er over die mannen al geschreven was, en nergens heb ik van den graaf van Egmont zien spreken als van een staatkundig hoofd, als van iemand, die het vreemde juk had willen afschudden. Ik heb een groot legerhoofd in hem gezien, maar een nul in het cijfer waar het staatkunde betrof. <hi rend="spat">Graaf zonder hoofd</hi>! zeide eens de prins van Oranje en hij zinspeelde, ik weet het, op het lot dat hem in de toekomst wachtte, maar ook daargelaten die zinspeling, sprak hij de waarheid. Bij zijne zending naar Spanje, wat deed hij? zorgen voor zijne familie. Bij de zamenkomst van Breda, wat deed hij? haar verklappen aan de hertogin van Parma en verslag geven wat hij gehoord en gezien had. Ik zie hem niet bij het verbond der edelen, en nergens waar het oogenblik beslissend is. Ik wil hem niet beschuldigen, en het zou beschuldigen zijn, wanneer ik beweerde, dat hij eene dubbelzinnige rol had gespeeld; maar ik verklaar dat hij een zwak man, een groot aanvoerder voorzeker in den oorlog, maar een nietig staatsman was. En nog zou ik toegeven, dat men hem alléén een gedenkteeken oprigtte; maar wat doet er de
<pb n="342"/>graaf van Hoorne bij? die personaadjen zijn nimmer één geweest dan in hun dood. Te midden van al onze beroerten zie ik Hoorne ver van het hof op zijne landgoederen, in schulden gedompeld, welke hij zich beklaagt, dat de koning niet betalen wil; maar er is geene groote staatkundige gebeurtenis, waaraan Hoorne werkzaam aandeel neemt. Men zegt, dat zij in stilte hebben gewerkt. Dat is groote heeren onwaardig, dat is den hoofden des adels, dat is hunner onwaardig. Het is noch groot, noch edel, de menigte op te ruijen en aan zijn leiband te doen loopen, om zich daarna aan het gevaar te ontrekken. Spreekt men mij van hunnen dood, dan vraag ik: zijn die mannen werkelijk op den dag hunner teregtstelling en in den nacht, die daaraan voorafging, zoo bewonderenswaardig geweest? Neen voorwaar! honderdmaal liever zijn mij die achttien slagtoffers, twee dagen vroeger op den Zavel onthoofd: deze zijn gestorven zingende en het geroffel der trommen heeft hun lied moeten verdooven. Dat is de heldenmoed der overtuiging, dat is als martelaar sterven voor zijn geloof. Maar Egmont!... ik heb slechts zijne verdediging te lezen, of den brief, dien hij aan zijne vrouw daags voor zijne onthoofding schreef, of zijn brief aan den koning, waarin hij verzekert, dat hij hem altijd trouw heeft gediend. Neen voorwaar, zoo sterft geen staatsman.</p>
<p>‘Wil men een gedenkteeken voor Egmont alléén, in Gods naam; hij was een groot krijgsman en hij stierf als slagtoffer onzer beroerten. Wil men een gedenkteeken voor Marnix van St. Aldegonde, gaarne mijnentwege. Wil men er een voor al de slagtoffers onzer omwenteling, het zij zoo; maar nimmer zal ik mijne stem geven aan een gezamenlijk gedenkteeken voor Egmont en Hoorne. Ik weet, dat vijf-en-twintig jaar geleden de historieschrijvers gewoon waren lofredenen op hun gedrag te houden. Maar sinds is er zooveel geschreven: het veroordeel vernietigt zich zelf en de tijd is niet ver meer, waarop men vragen zal, waarom men aan die twee mannen een standbeeld heeft opgerigt’.</p>
<pb n="343"/>
<p>De raad van Brussel heeft bij meerderheid van stemmen de oprigting van het gedenkteeken bekrachtigd. De burgemeester stond met nog één enkel raadslid alleen. Leve de traditie!</p>
<p>&nbsp;</p>
<p>(<hi rend="spat">Konst- en Letterbode</hi>, 1859, N<hi rend="sup">o</hi>. 28.)</p>
</div>
<div type="chapter">
<head rend="h3">De voortzetting der Acta Sanctorum.</head>
<p>Eene zeer hevige beraadslaging heeft verleden week in de Belgische kamer de voortzetting der <hi rend="spat">Acta Sanctorum</hi> door de Bollandisten in gevaar gebragt. Sedert 1837 hadden zich de geleerdsten onder de Jesuïten vereenigd om het gestaakte werk van Bollandus, Henschenius en Papenbroch voort te zetten. De Acta Sanctorum werden geacht de degelijkste gedenkstukken te bevatten niet alleen voor de geschiedenis der kerk, maar ook voor de wereldgeschiedenis en die der beschaving in de middeleeuwen. Viel het eenigermate in den smaak van den laatsten tijd, groote ondernemingen van de zeventiende eeuw, die door de laauwheid der achttiende en de omwentelingen, welke den aanvang der negentiende kenmerkten, gestaakt waren, te willen voltooijen - immers daaraan was de voortzetting van de <hi rend="spat">Historiens de France</hi>, van de <hi rend="spat">Gallia Christiana</hi> enz. te danken - geen wonder was het, dat de Belgische regering zich eenige opoffering wilde getroosten voor een reuzenarbeid, het eerst in België ondernomen en die een blijvend gedenkteeken van Belgische geleerdheid moest zijn. Ware zij niet tusschenbeide gekomen, de Fransche regering zou haar misschien dien lauwer hebben ontnomen. De nieuwe Bollandisten onderscheidden zich door geleerdheid, oordeel en ijver: eene rijke, keurige en uit de zeldzaamste werken en handschriften zaamgestelde boekerij was een middel ter bereiking van hun doel, maar tevens eene aanwinst voor de wetenschap in België; 6000 francs werden jaarlijks ter bevordering van het werk door den staat toegestaan. Doch welke de persoonlijke bekwaamheid der eerwaarde vaders mogt zijn, de negentiende eeuw bleek ook te dezen
<pb n="344"/>opzigte zeer van de zeventiende onderscheiden. Het <hi rend="spat">non possumus</hi> scheen een interdict te leggen op hunne ontwikkeling: zij bleken meer op de hoogte van de eeuw van Albertus en Isabella gebleven te zijn, dan tot die onzer dagen opgeklommen: de weinige belangstelling des publieks prikkelde hunnen ijver niet meer, en de geleerde lezers zelf waren, misschien ten onregte, ontevreden en ontsticht over den kost dien men hun voortzette. Nadat gedurende 23 jaren 138,000 francs door den staat waren toegestaan, hadden de vaders slechts drie boekdeelen geleverd: zelfs de <hi rend="spat">genethlia</hi> der heiligen werkten de onderneming niet in de hand: de verzamelaars zagen zich gedwongen de hysterische verrukkingen der heilige Theresia te registreren en het gezond verstand der eeuw ergerde zich aan dergelijke mystiek. De heilige Lucas lag in een ander deel aan de beurt; maar de protestantsche kritiek had nu eenmaal de wetenschap gewend zich met iets anders bezig te houden dan met het onderzoek naar de echtheid van de schilderij van Lucas en het al of niet gelijkende van het portret der H. Maagd. Het derde deel - maar hier nemen wij de woorden over, welke de heer Hymans in de Belgische kamer uitsprak - hehandelt 89 heiligen, waarvan de allergewichtigste 200 bladzijden inneemt. Het is de heilige Jambon: <hi rend="spat">Beatus Sanctus Jambonus</hi>. - ‘Gij verstaat geen Latijn,’ schreeuwde de heer Dumortier, ‘het is: <hi rend="spat">Sanctus Johannes Bonus</hi>.’ - ‘Ik weet,’ antwoordde Hymans, ‘dat een geleerde den naam heeft willen rehabiliteren door er <hi rend="spat">Johannes Bonus</hi> van te maken; maar de Bollandisten noemen hem in hun werk even als anderen wel degelijk <hi rend="spat">Jambonus</hi>. Welnu, ik heb het leven van dien heilige geheel doorlezen. In weinige woorden kan ik den inhoud opgeven; maar men veroorlove mij, het niet in het Fransch te doen. Het Latijn heeft het voorrecht niet alleen de kieschheid maar ook het gezond verstand te mogen
braveren.’ De spreker eindigde met het voorstel, dat de Belgische regering de toelage niet langer zoude toekennen.</p>
<pb n="345"/>
<p>Een hevige storm volgde op zijn voorstel. De heer Barthelémy Dumortier is de hevigste schreeuwer in de Belgische kamer: hij heeft zich in allerlei staatscommissiën, ja ten onregte zelfs in de Akademie van wetenschappen binnengeschreeuwd: maar overigens staat hij op het standpunt van het clericaal fanatisme van 1830; waar het wonderen in zijne eigene familie geldt, op de hoogte van den tijd, toen onze lieve vrouw van Halle de Fransche kogels in haar schoot ving. Hij barstte in volle woede los tegen den heer Hymans, die protestant en hoogleeraar aan de Université libre is; hij schold zijne redevoering uit voor een protestantsche preek en hem voor een Jood, welke om zijns geloofs wille van al wat <hi rend="spat">Jambon</hi> heette een afkeer had. De voorzitter riep hem bij herhaling tot de orde en met waardigheid hervatte Hymans: ‘Ik heb niets gemeen met den kleinen Mortara: Ik ben protestant, het is eene smet, die mij van mijne geboorte af aankleeft; maar noch op de banken der school, noch op die der Universiteit heeft mij iemand daarvan een verwijt gemaakt. De eer om in deze kamer zitting te nemen moest mij te beurt vallen, om voor het eerst van mijn leven te hooren, dat mij een grief gemaakt wordt van het kerkgenootschap, waartoe ik behoor.’</p>
<p>De hevigheid van het tooneel is misschien oorzaak geweest, dat de zaak der Bollandisten nog voor dit jaar gered is. De minister Rogier heeft eenige woorden van verzoening kunnen te pas brengen, waarin hij tevens aan de vaders en aan hunnen arbeid lof schonk. Het voorstel van den heer Hymans is teruggenomen en de toelage toegestaan, onder voorwaarde dat de minister voor een volgend jaar een nader onderzoek over den arbeid zal in het werk stellen en daarvan aan de Kamer rapport doen.</p>
<p>&nbsp;</p>
<p>(<hi rend="spat">Ned. Spectator</hi>, 1860, N<hi rend="sup">o</hi>. 7.)</p>
</div>
<div type="chapter">
<head rend="h3">Champagney.</head>
<p>Ik ben Prof. Van Vloten dankbaar dat hij in het vorig
<pb n="346"/>nummer van den <hi rend="spat">Spectator</hi> opgekomen is tegen den waan, dat er ooit eene welgemeende vriendschap tusschen den Prins van Oranje en Frederik Perrenot, heer van Champagney, zou hebben bestaan. Ik deel over het geheel zijne beschouwingen omtrent laatstgemelden staatsman; maar zou, ofschoon ik diens ijdelheid en eerzucht niet loochenen wil, ter verklaring van zijn gedrag, inzonderheid willen aangedrongen hebben op zijne overdrevene, maar, zoo ik geloof, ongehuichelde aanhankelijkheid aan het Roomsche kerkgeloof. Hoe het zij, Prof. Van Vloten heeft wel gedaan op nieuw den uitgevers der Belgische mémoires eene les te geven, zich in hunnen arbeid niet te overhaasten, en met genoegen vernemen wij, dat ZHG. zelf de belangrijke brieven van Champagney over de vredebreuk van Don Jan het licht zal doen zien. Eene zaak echter bevreemdt ons ten hoogste: dat noch de uitgever van de Mémoires van Champagney, noch de heer Van Vloten bij zijne onderzoekingen de hand gelegd heeft op eene zeer belangrijke memorie van Champagney in de Bibliothèque de Bourgogne voorhanden, waarop wij reeds op bl. 251 van den <hi rend="spat">Algemeene Konst- en Letterbode</hi>, Jaargang 1858, [zie hiervóór bl. 316] opmerkzaam hebben gemaakt. Zij is op den inventaris van Marchal onder n<hi rend="sup">o</hi>. 17374 bekend, en wordt, omdat zij in het Spaansch geschreven is, aan ‘un ministre Espagnol’ toegeschreven: De Nélis noemde haar te onregt ‘une relation des troubles des Pays-Bas depuis le commencement du Luthérianisme jusqu'après la pacification de Gand.’ Had de geleerde bisschop het stuk gelezen, hij zou gezien hebben, dat het een onvoltooid werk is van Champagney, waarin deze vele bijzonderheden van zijne staatkundige loopbaan mededeelt, om te bewijzen, dat zijne pogingen steeds daarheen hebben gestrekt om alle overeenkomst met de rebellen te verbreken, zoo daarmede eenige toelating van de ketterij moest gepaard gaan.
Het stuk is geschreven na den dood van Prins Willem I, tegen wien, even als tegen Marnix van St. Aldegonde de schrijver zijnen haat niet ontveinst, welligt omstreeks het
<pb n="347"/>jaar 1587, toen de toeleg van de onoverwinnelijke vloot achter het masker van door tusschenkomst van Engeland aan te knoopen onderhandelingen verborgen werd gehouden.</p>
<p>&nbsp;</p>
<p>b.v.n.B. (<hi rend="spat">Ned</hi>. <hi rend="spat">Spectator</hi>, 1860, N<hi rend="sup">o</hi>. 17.)</p>
</div>
<div type="chapter">
<interpGrp>
<interp type="secundair" value="denha004"/>
</interpGrp>
<head rend="h3">De restauratie van de Groote Zaal te 's Gravenhage.</head>
<p>Of het eene schoone vertooning geweest is, welke de Tweede Kamer der Staten-Generaal op den 14<hi rend="sup">den</hi> Mei dezes jaars, zoo voor de eer der regering als voor die der vertegenwoordiging heeft opgeleverd, laten wij liefst onbeslist. De medewerker, welke in een vorig nommer van den <hi rend="spat">Spectator</hi> zijne beschouwingen over de restauratie der groote zaal mededeelde, ging zelfs wat al te ver, toen hij de uitkomst der Kamerzitting ‘eene gelukkige’ noemde. Het geluk wordt nog verwacht. Er is eene ‘<hi rend="spat">halte dans la boue</hi>’ gemaakt, en wij zijn daardoor bewaard gebleven van blindelings met paard en zak in den afgrond te storten; maar op den regten weg zijn wij daarom nog niet.</p>
<p>De ontkroonde <hi rend="spat">ridderzaal</hi> - of, opdat wij ons van eene voorstelling vrij maken, die ook alweder hare eigenaardige verwarring dreigt mede te brengen - de <hi rend="spat">groote zaal</hi> steekt op het oogenblik eenige naakte sprieten ten dake uit, als om bescherming en regt van den hemel af te bidden. Is het werk van hare slooping gestaakt of niet? Zijn het de zuchten van de lijderes, of zijn het wezenlijke houweelslagen, die van tijd tot tijd verraden, dat de verderver nog in hare ingewanden woedt? Als een akelige spookgestalte waart de gevierde schoone van weleer voor de verbeelding van alle ‘Hagenaars en Haagloopers’ rond: elkeen houdt zij staande om hem omtrent hare toekomst te raadplegen, voor haar tegenwoordig lot deernis in te roepen, en zich te beklagen dat de bouwkunstenaars van de 19<hi rend="sup">de</hi> eeuw aan haar gewelddadigheden plegen, waarvoor de plunderaars van Maarten van Rossum in de zestiende zijn teruggedeinsd.</p>
<pb n="348"/>
<p>En nu komt nog ter elfder ure eene commissie uit de Akademie van Wetenschappen de verwarring vergrooten en den amechtigen minister plagen. Om de waarheid te zeggen: ik vertrouw zulk een commissie weinig, die tot hare leden heeft een verdediger van de beeldstormers der 16<hi rend="sup">de</hi> eeuw en een Geldersch edelman, die een verre neef is van Maarten van Rossum<note n="1)" place="foot">[De eerste was B.v.d.B. zelf, de tweede Baron Sloet van de Beele.]</note>.</p>
<p>Eene commissie, mompelt men, zal er benoemd worden van des - vrage wes? - kundigen. Zeker niet enkel van <hi rend="spat">technici</hi>, die beslissen zullen, of bindten en spanten door en door vergaan zijn, dan of zij met lasschen en lappen nog eenige saizoenen aan tijd en klimaat zullen kunnen wederstand bieden. Over het geheel gelooven wij ten volle de verzekering van den Minister van Binnenlandsche Zaken dat de deskundigen over dit punt vrij eenstemmig, en zeer ongunstig over den thans gesloopt wordenden bouw denken.</p>
<p>Om te beseffen wat er van zulk eene commissie moet worden verwacht, is het goed de verwarring na te gaan, waarin de vraag thans door spreken en schrijven, lofzingen en hekelen is gebragt.</p>
<p>- ‘Ik zal u,’ zeide de regering bij de laatste begrooting ‘de oude zaal zoo laten restaureren, dat zij volkomen het uitwendig voorkomen zal hebben van een gebouw van de dertiende eeuw: maar de kap moet er af; die is een maaksel van 1621; een ijzeren dak zal haar vervangen, zoo konstiglijk geverwd dat elkeen het voor hout zal aanzien.’</p>
<p>Zoo als de regering de inlichtingen van den landsbouwmeester omtrent dat merkwaardige jaar 1621 genuttigd had, evenzoo verzwolg de Kamer destijds de verzekering der regering en - gevoelde zich niet kwalijk. Over één punt waren beide het eens: de groote zaal zou in het pak van de dertiende eeuw gestoken worden. - Het schijnt wel dat de handwerksstand niet zoo wakker in de Kamer vertegenwoordigd wordt als de stand van boeren, veehonders en tiend-<pb n="349"/>heffers; anders ware alligt de vraag gedaan, of de muren in staat waren de zwaarte van dat ijzeren dak te dragen, en het zou dan aan den dag gekomen zijn- dat het door rijen van ijzeren pilaren zou worden ondersteund.</p>
<p>De ontknooping van dat geheim heeft op eenmaal bij het publiek de tongen los gemaakt; maar regering en vertegenwoordiging zuchten niet te min onder gelijke schuld, de eene om hare achterhoudendheid, de andere om hare ligtvaardigheid. De Kamer ondertusschen, geholpen door den kreet van verontwaardiging die van de oudheidkundigen, van verbazing die uit het publiek opging, had het voordeel van nu laatstmaal den eersten slag toe te brengen. - ‘Het innerlijke van uwen bouw zal vloeken tegen het uitwendige,’ riep zij, - ‘volgens uwe verzekering de dertiende eeuw van buiten, en van binnen pylarenbosch en nissenweefsel, dat nooit dertiende-eeuwsch was, maar voor Walhallaas past, dat wangedrocht uit het overspel der Noordsche mythologie met de fantasie van Zuid-duitsche bouwmeesters te voorschijn geroepen.’</p>
<p>Wij nemen in het voorbijgaan akte van dit punt van aanklagt: het uiterlijk mag niet met het innerlijke in tegenspraak zijn, er moet harmonie bestaan, - omdat wij op dat punt voornemens zijn terug te komen.</p>
<p>Of de landsbouwmeester het uitwendige van zijn bouwontwerp als overeenkomstig met den stijl der dertiende eeuw wil verdedigen, weten wij niet; zeker is het, dat het oudheidkundig genootschap dit beweren als een vergrijp tegen alle kunsttraditie zou beschouwen. Voor het oogenblik gaat het genootschap nog verder en betwist den bouwmeester zijne stelling, dat het uiterlijk van het door hem ontworpen gebouw dertiende-eeuwsch zal zijn, juist omdat hij voor de traditionele houten kap, welke hij van latere dagteekening acht, zijn ijzeren dak in plaats wil stellen.</p>
<p>Voorshands willen wij ons in dien strijd tusschen beiden niet mengen. De een, zoowel als de ander, komt ons voor op een aprioristisch standpunt te staan. Beiden hebben - wij
<pb n="350"/>vertrouwen het - hunne studie van de architektonische gedenkteekenen der dertiende eeuw gemaakt: beiden hebben, misschien niet kritisch genoeg, onderzocht in hoeverre die gedenkteekenen hunne oorspronkelijke type hebben bewaard, in hoeverre die door latere verfraaijingen of herstellingen onkenbaar geworden is. Hoe veel kritisch onderzoek er dikwijls voor een enkel dier gedenkteekenen noodig is, leert ons het voorbeeld van deze zaal. Maar vooral, vreezen wij, oefenen subjectieve smaak, gezag van overlevering, vooral toevallige kennisneming, hetzij bij eigen aanschouwing, hetzij door het bestuderen van afbeeldingen der bouwmonumenten van bepaalde landen en scholen, op de zienswijze der twistende partijen een al te beslissenden invloed uit. Sedert jaren heet nu eenmaal de dertiende eeuw het bloeijendst tijdvak der middeneeuwsche bouwkunst, en dien ten gevolge beijvert zich elke der partijen om dertiende-eeuwsch te noemen, wat elk van beide schoon vindt.</p>
<p>Het mag hier de plaats zijn een boek in de herinnering te herroepen, dat, ondanks de onmiskenbare leemten van zijne zamenstelling, tot onze smart onvoltooid is gebleven: de <hi rend="spat">Beschrijving van</hi> 's <hi rend="spat">Gravenhage</hi> door den heer A.W. Kroon. Het onderzoek dat aan dit boek ten grondslag heeft gestrekt, had met meer volharding en naauwgezetheid kunnen worden doorgezet: toch was het reeds eene verdienste dat er de sporen van zelfstandigheid in werden aangetroffen, bepaaldelijk van een onderzoek, dat met de ware bronnen, grafelijke rekeningen en grafelijke registers, was te rade gegaan. Het boek van Kroon had landsbouwmeester, regering en kamer op den weg kunnen helpen: den eersten wel het meeste, omdat de resultaten van het boek het naast aan zijne beschouwingen kwamen. De hooggeprezen kap - ziedaar ten naasten bij de slotsom van de nasporingen van den jongsten beschrijver van 's Gravenhage - is niet zulk een voortreffelijk kunstwerk, en het hout niet zoo onvergankelijk als vader Cats en na vader Cats zoovele anderen hebben gefabeld: de
<pb n="351"/>versierselen daarin aangebragt herinneren kennelijk het tijdvak der Boergoensche hertogen: het hooggeprezene pronkstuk en zijne belendingen zijn het werk van de vijftiende en het begin der zestiende eeuw.</p>
<p>Er is voorzeker overhaasting in de gevolgtrekkingen van Kroon. De versierselen aan de zaal aangebragt, de kapiteelen of nooten aan het uiteinde der balken, enkele gedeelten van het houtwerk zelf, inzonderheid de vernieuwingen daaraan, kunnen kennelijk tot de zoogenaamde derde periode behoord hebben; desniettemin kan het geheele getimmerte in zijne afmetingen en verbindingen een overblijfsel zijn van het Hollandsche huis, waarvan de hoofdvormen, ondanks later aangebragten opschik, angstvallig zijn behouden. Onwederlegbaar blijft desniettemin Kroons beweren, dat die versierselen, die belendingen van de vijftiende eeuw en van later dagteekenen. Wij gaan verder: de torens aan den Noorder- en Zuidervleugel werden in de jaren 1535 en 1536 genoegzaam geheel hernieuwd: de beroemde roos boven den ingang, dien onze voorouders eenvoudig weg ‘de groote ronde Oo’ noemden, was geheel met gekleurd glas bezet: het middenstuk werd gevormd door eene vrouw of maagd, die als schildhondster de wapens van vorsten of van gewesten of van steden droeg; die ingang zelf en het bordes daarvoor waren overwelfd door een portaal dat zijn eigen dak en zijne eigen vensters had; een portaal welks latere misvorming, in de bekende afbeelding van het Binnenhof in den Atlas van Blaen, het oog van den aanschouwer zoo pijnlijk aandoet.</p>
<p>Wil men nu, na het kunstig betoog van den Heer Alberdingk Thijm, ook aan dien ervaren oudheidkundige toegeven, dat kap en gevel een werk van de dertiende eeuw zijn, men zal aan den anderen niet mogen ontkennen, dat het gebouw, zoo als het in zijn historischen vorm zich aan ons voordoet, ondanks, en zoo men wil, in strijd met de oorspronkelijke type, zich in het pak van de derde periode had gemaskerd. Er is meer; zoo hier disharmonie bestond,
<pb n="352"/>zij verergerde nog, wanneer men het geheele Binnenhof, dat overal de schepping van Hertog Karel en van zijne opvolgers vertegenwoordigde, in verband met de dertiende-eeuwsche zaal beschouwde. Die hertog zelf prijkte in een fraai geschilderd glas boven den ingang der hofkapel, en die hofkapel zelve had onder de regering van zijn achterkleinzoon eene aanmerkelijke vernieuwing ondergaan: de raadkamer achter de zaal, waar het tegenwoordig hof zijne zittingen houdt, was een werk van het tijdvak van Karels minderjarigheid, gebouwd op en uit de afbraak van die hooggevierde <hi rend="spat">oude</hi> zaal, waarin Koning Willem II, volgens de overlevering, het eerst zou hebben getroond; de zuilenrij langs de noordzijde van het binnenhof behoorde tot den bloeitijd van Karels regering: de drie toegangen naar het Binnenhof, die aan het Buitenhof, aan het Spui en aan den voormaligen Doelen, met hunne bruggen en torens, waren onder de herstellingen, welke zij destijds ondergaan hadden, onkenbaar geworden van hetgeen zij vroeger waren geweest.</p>
<p>Ik heb er in het minst niet tegen, dat de strijd tusschen Alberdingk Thym en den rijksbouwmeester gevoerd eindige met de volslagen nederlaag van dezen laatsten en ons in alle zijne naaktheid het geraamte herbouwd worde van de eenigermate antediluviaansche ridderzaal. Herbouwd, meen ik, voor onze verbeelding en in onze voorstelling; niet in hout en steen, ten koste van ons budget. Want op deze wijze zou na lang twisten een gebouw verrijzen, dat een werkstuk van de dertiende eeuw vertegenwoordigde, zoo als ditmaal de Heer Thym, en niet de Heer Rose, begrepen had dat een dertiende-eeuwsch gebouw wezen moest; eene middeneeuwsche zaal van het jaar van ons Heeren Carnacioen achttienhonderd twee en zestig: een gebouw, dat de moedervlek van het <hi rend="spat">postiche</hi> zijner stichting te duidelijker ten toon zou dragen, naarmate de omgeving, hetzij men die in renaissancestijl liet of herstelde, hetzij men het geheel veranderde in den geest van den bouwstijl van het lokaal der Tweede Kamer, daartegen te
<pb n="353"/>grilliger zou afsteken; eene zaal eindelijk, die voor niets zou kunnen dienen, dan voor het geven van maskerades en die al het belagchelijke zou hebben van een Zwitsersche chalet, te midden der klaverweiden van den Purmer of den Beemster.</p>
<p>Ik hecht zeer hooge waarde aan de brochure van den Heer Alberdingk. Ik geloof dat hij op onomstootelijke gronden het onbegrijpelijk dwaalbegrip van den rijksbouwmeester omtrent den bouw van de kap in 1621 heeft bestreden: ik doe hulde aan de smaakvolle en gevoelige bladzijden door hem aan de beschrijving van de kap gewijd: ik ben overtuigd, dat die kap tot de oorspronkelijke stichting van de zaal behoord heeft, en dat bij de groote vertimmering in 1468, van welke de Heer Thym trouwens niets weten kon, de oude afmetingen en het geheim van het oorspronkelijk zamenstel met angstvalligen eerbied zijn bewaard gebleven: maar ik mag de opgewondenheid niet deelen waarmede hij zich in zijne historische herinneringen uit de dertiende eeuw vermeit. Van die zaal ‘waar Graaf Willem II, toen hij zich de kroon der Duitsche Koningen spande, zijn Hof en hooge regering in den vollen bloei der middeleeuwsche beschaving (!) heenbracht’ zijn misschien eenige steenen op de anderen gebleven, maar het geheel is zoo in al zijne leden herschapen, dat onze vooronders tot in het tiende gelid van de oorspronkelijke schepping zelfs geen onzeker denkbeeld meer hadden. Ik laat daar de grootspraak van de Divisie-Kronijk dat hij ‘doer alsucke manieren die glorie en eere van Hollant andere natien, die daer dikwijls bij hem qwemen, heeft willen condich maken.’ Maar als de Clerc van de lage landen schrijft dat Floris V ‘die <hi rend="spat">hoege Sael</hi> ende die Capelle in den Haege dede <hi rend="spat">maecken</hi>’ schreef hij volkomen de waarheid en verdient niet met de conjectuur van A.T. ‘volmaecken’ in plaats van ‘maecken’ gekastijd te worden. De goed onderrigte Philippus a Leydis: <hi rend="spat">de cura reip. Cas</hi>. 65 p. 260, vertelt volkomen hetzelfde en maakt ons zelfs met den naam van den Eyssell of Rose van die dagen bekend, onder wiens toe-<pb n="354"/>zigt het werk tot stand kwam. Het was Gerard van Leiden, de bekende raadsman en zaakgelastigde
van graaf Floris. De <hi rend="spat">oude</hi> zaal, waarvan bijkans alle sporen zijn uitgewischt, was de stichting van Koning Willem II; <hi rend="spat">de hooge of groote zaal</hi>, van welke wij, tot voor weinige weken, de kap aanschouwden of bewonderden, was de stichting van zijnen zoon, Floris V. Over ‘der keerlen God’ heeft de geschiedenis nog het laatste woord niet gezegd en is het onberouwelijk doodenvonnis der nakomelingschap niet uitgesproken. Zijne onrustige ziel waart nog rond en zoo zij ergens spookt, spookt zij op het slot van Muiden of door de dreven tusschen de Vogelenzang en Velzen. Om het spook binnen de wanden der <hi rend="spat">Haagsche zaal</hi> te bannen, moeten de even nevelachtige schimmen der St. Jacobs ridders worden opgezworen. Er behoort weder al de voorliefde van Alberdingk Thym voor zijn aangebeden tijdvak toe om hun aardsch bestaan boven alle bedenkingen te stellen, sedert de brieven van den baron van Lynden daarover in het licht verschenen zijn. Ons blijft de zaak even vragelijk als voor dezen; en al ware het geschiedkundig bewijs voor de St. Jacobsorde geleverd, hare ridders bleven even vreemd aan den kring onzer historische herinneringen als die van de latere Tuinorde van graaf Albrecht en zijn zoon. De Boergoensche zondvloed heeft, wie het lief of leed zij, de sporen van die voorwereld verzwolgen, en op hare bouwvallen die nieuwe orde der dingen gesticht, welke eerst met den jare 1798 een einde heeft genomen.</p>
<p>Verre zij het van mij, de Boergoensche heerschappij in alle opzigten te willen verdedigen. Wat van het vroegere staatsstelsel stevig stond heeft zij niet omvergeworpen, wat wankelde heeft zij geschraagd; wat zij invoerde, heeft zij met buitengewone handigheid weten aan te passen aan hetgeen zij aanwezig vond; maar het neemt niet weg, dat, ten spijt van al onze germanisten, het Boergoensche staatsstelsel, onder zijn Romaansche vormen, het vroeger bestaande verdonkerd of onkenbaar gemaakt heeft. Zij heeft evenzoo met onze zaal
<pb n="355"/>gehandeld. Wie de ongetwijfeld oude deur binnentreedt, vindt zich verrast door versierselen uit het tijdvak van Karel den Stoute en zijne opvolgers; door binnendeuren met laaggedrukte bogen, die het karakter der derde periode dragen; maar hij vergete niet, dat deze deuren bestemd waren tot toegangen voor die bijna onsterfelijke scheppingen van ons vierde gravenhuis: het Hof van Holland en de Rekenkamer, alles overwelfd door die eeuwenheugende kap, welke als het ware naar buiten vertegenwoordigde, dat ondanks alle wisseling van bouw- en regeringsvorm, het wezen van den Hollandschen staat ongeschonden was bewaard.</p>
<p>Ons vijfde gravenhuis, de erfgenaam van het Boergoensche, bezweek voor eene verandering van zaken, die wij niet aarzelen eene omwenteling te noemen; maar eene omwenteling, veeleer in de gemoederen der burgers, dat in hunnen staatsvorm. In denzelfden toestand, waarin de zaal hersteld was, toen in 1559 de laatste Graaf het land verliet, ontving zij, zoo Cats waarheid sprak, de vertegenwoordigers der natie, toen zij in 1581 dienzelfden laatsten Graaf afzwoeren. De zaal bleef ongerept; maar aan de leeuwen en de wapens, die de muurpilaren versierden, werden sedert de vaandels en zegeteekens gehangen, die de verjongde staat op het oude stamhuis had bevochten, en onder die zegeteekens door, ging de grijsaard naar het schavot, die als jongeling en man de jeugdige orde van zaken had geleid en gekoesterd. Nog een menschenleeftijd later, en het bestaande bezweek andermaal voor eene gelijksoortige orde van zaken, als waarvoor de grijsaard het hoofd onder het zwaard des beuls had gebogen; maar toen hier de uitvaart van een bijna uitgestorven vorstenhuis gevierd werd, dekte geen rouw de wanden: de kap welfde zich onbelemmerd over de hoofden der vergadering, en als van ouds woeijen van de Boergoensche en Oostenrijksche leeuwen en schilden, de met bloed betaalde vlaggen van Turnhout, Nieuwpoort en Duins.</p>
<p>&nbsp;</p>
<p>(<hi rend="spat">Ned. Spectator</hi>, 1861, N<hi rend="sup">o</hi>. 24.)</p>
</div>
<div type="chapter">
<pb n="356"/>
<head rend="h3">Laatste berigten omtrent de Groote Zaal.</head>
<p>De herbouwing van de Groote Zaal gaat steeds voort: de muren worden opgemetseld en de ijzeren kolommen beginnen ons tegen te grijnzen. Onder andere herstellingen, waarvan men spreekt, wordt de geheele opruiming van het groote ronde venster boven den ingang genoemd. Het zal vervangen worden door een massive koperen plaat, bestemd om het groote feit des aanstaanden jaars in kolossale letteren voor de nakomelingschap te vereeuwigen. Het ontworpen opschrift is van dezen inhoud:</p>
<q rend="bq"><hi rend="sc">indignante. popvlo.
<lb/>
adversante. regia. scientiarvm. academia.
<lb/>
impvgnante. archaeologorum. societate.
<lb/>
vetante. svpremo. ordinvm. concessv.
<lb/>
averrvncantibvs. qvibvslibet. bonae. artes.
<lb/>
antiqvitatisqve. honos. cordi. svnt.
<lb/>
ex. vetvsti. comitvm. palatii. rvinis.
<lb/>
hasce. aedes. exstrvxit.
<lb/>
g.n. rose.
<lb/>
opvs. ivssit.
<lb/>
s. baro. ab. heemstra.
<lb/>
serenissimi. regis. ad. interiorem. reip.
<lb/>
cvram. gerendam. administer.
<lb/>
<lb/>
ito. viator. et. sortem. hvivs. aevi. lvgeto.
<lb/>
a.d. mdccclxii</hi>.</q>
<p>Het Latijn daargelaten, dat misschien voor verbetering vatbaar is, komt ons het opschrift uitmuntend voor, omdat het kort en volledig de geschiedenis van deze herbouwing behelst. Wij betwijfelen dus te meer, dat onze berigtgever goed onderrigt is, omdat het departement van Binnenlandsche Zaken in de laatste tijden zoo ongelukkig is geweest in het aanbesteden van monumentale opschriften.</p>
<p>(<hi rend="spat">Pluksel in den Nederl. Spectator</hi>, 1861, N<hi rend="sup">o</hi>. 37.)</p>
</div>
<div type="chapter">
<interpGrp>
<interp type="secundair" value="viss002"/>
</interpGrp>
<pb n="357"/>
<head rend="h3">Tesselschade Roemers<note n="1)" place="foot">Tesselschade Roemers en hare vrienden. 1632-1649, Onuitgegeven Brieven en Dichtjens van Tesselschade, Huygens, Van Baerle en anderen. 92 blz. kl. 8o. met portr. Leiden, E.J. Brill, 1852.</note>.</head>
<p>Met opregt genoegen kondigen wij dit werkje over <hi rend="spat">Tesselschade Roemers en hare vrienden</hi> aan.</p>
<p>Er is vooruitgang, sedert Scheltema onze oude dichteressen, Roemers dochters, tot zijn onderwerp koos. Het ontbrak dien man aan grondige studie, aan geest, aan smaak; maar hij bezat ijver en volharding zoo als weinigen. Zoo het hem gelukte zich zelven eenen naam te vestigen en onmiskenbaren invloed op de beoefening van vaderlandsche taal- en letterkunde te oefenen, het was deels aan die eigenschappen te danken - maar deels ook aan de middelmatigheid en eenzijdigheid van het tijdvak, dat hij met zijne boeken overlaadde.</p>
<p>Onder zijne pen werden Roemer Visschers dochters zwevende gestalten: vriendinnen van Hooft en van Cats, tot wier lof alles bijeengezameld werd, wat door die beiden en beider aanhangers uit zeer uiteenloopende beginselen was bijeengebragt: eene apotheose dier Nederlandsche Muzen, waarbij veel huishoudelijks en nietigs gebeuzeld werd, zonder dat de kloof tusschen den stralenkrans der geafgodeerden en de huik, waaronder zij in het dagelijksche leven rondliepen, werd aangevuld.</p>
<p>Tesselschade - eene Muze, eene nymfe, eene halve godin,
<pb n="358"/>eene Sappho of Corinna! - Wij hebben het hare vroegere en latere lofredenaars nagegalmd, en uit dat standpunt ons zelven opgedrongen, dat, wanneer wij al hare verzen niet even mooi vonden, zij er betere gemaakt moest hebben, die de lofspraken van Hooft, van Barlaeus, van Huygens en van Vondel rechtvaardigden.</p>
<p>Het boekje van den heer Van Vloten (eene voorrede uit Leiden, V. geteekend, kan van niemand dan van hem zijn, al maakte ook hier de sprake den Galileër niet openbaar) heeft die onkritische dweeperij voor het vervolg onmogelijk gemaakt. Hij heeft Tesselschades poëzy in verband met haar leven, met de vrienden die haar omgaven, voorgesteld: de dichteres heeft verloren wat de vrouw won; de geschiedenis der dichtkunst telt misschien eene parel minder; de galerij van Nederlands vrouwen telt een sieraad meer.</p>
<p>Het is eigenaardig aan de periode van Hollands schoonste ontwikkeling, dat, terwijl de meest afgetrokken en dorre studiën op het diepzinnigst werden beoefend, het hart gevoel en de geest inspanning overhield voor alles, wat tot opsiering des levens en tot veraangenaming des maatschappelijken verkeers kon bijdragen. Universaliteit bij zeer ontwikkelde Specialiteit is in die dagen een karaktertrek der beschaving in het algemeen; maar zij zou dit niet in het algemeen hebben kunnen zijn, zoo die gelukkige vereeniging van beide eigenschappen niet bestaan had bij de individus, die zich onder de menigte onderscheidden. Waar vindt ge anders dan toen een stijf regtzinnig predikant, die zeekaarten teekent en een nieuwen weg wijst naar</p>
<q rend="bq">'t Magtig Chine en rijken van Cathay</q>
<p>zoo als Plaucius?<note n="1)" place="foot">Toch welligt heden ten dage, nu wij een predikant zien benoemen in de commissie voor eene geologische kaart onzes lands, en nu wij in Engeland de beste observatoria voor de meteorologie door geestelijken zien oprigten. Sluit de regtzinnige predikant den <hi rend="spat">wetenschappelijken</hi> man uit? De vraag is welligt à <hi rend="spat">l'ordre du jour</hi>. (Red.)</note> Waar een staatsman, die als hoveling
<pb n="359"/>en gezant boven zijne tijdgenooten staat en een boersche vrijaadje tot zijn onderwerp neemt, zoo als Huygens dat behandeld heeft? Waar een vernuft, verzot op en vatbaar voor alles wat de nieuwe mode uit Frankrijk en Italië aanbrengt, en zoo streng om zich zelven in de vormen der grondig bestudeerde klassieke oudheid te dwingen zoo als Hooft? Waar zooveel praktische kennis, in alle opzigten, vereenigd als bij vader Cats? Waar een genie zoo als Huig de Groot, die zich met eenen sprong aan het hoofd aller apologeten plaatst, - opdat de Hollandsche zeeman, wanneer hij in afgelegen oorden komt, rekenschap van zijn geloof kunne geven en anderen daartoe bekeeren?</p>
<p>Wij schijnen van ons onderwerp af te dwalen, maar wij wilden eer wij daartoe terugkeeren, vaststellen, dat die mannen, welke wij noemden, door de gedachte schijnen beheerscht te zijn, dat het meer was een ontwikkeld mensch, dan een groot geleerde of schrijver te wezen. In eene specialiteit te schitteren is dikwijls een gevolg van bekrompenheid, of de afwijking van een talent, dat tot grootere dingen in staat was.</p>
<p>Ongelukkige, tot krankzinnigheid overspannen geniën weet ik uit den tijd van Frederik Hendrik geene op te noemen. Vondel worstelt met den slechten tijd, dikwijls door eigen schuld; maar is er in zijn levensloop iets tragisch of iets dat gelijkt naar het dichterlijden, door de bedorven romantiek ter wereld gebragt? De kunst, als zoodanig, maakt geene slachtoffers, waar eenheid van geest, hart en handel boven alles staat, en waar het volk en de tijd gezond is.</p>
<p>Wij zouden aan dien regel den geheelen Parnas van het Muider Slot willen toetsen, zoo Tesselschade daar niet het eerst onze aandacht trok.</p>
<p>In den kring van de mannen, die haar omgeven, ware een speeltuig van geniale grillen, zelfs eene doorgaande savante, even misplaatst, als eene uitsporige dichterlijkheid vreemd is onder Nederlandsche vrouwen. Tesselschade was geen genie
<pb n="360"/>en gaf zich evenmin daarvan het uiterlijk. Voor haar was de kunst het middel tot veredeling van het maatschappelijk verkeer. Of zij beter dichtte, of beter op glazen bokalen schreef, of zij liefelijker zong of sierlijker borduurde, Hooft geeft het u te raden in zijn bekend huwelijksvers; maar wat hij duidelijk voorspelde had plaats: toen zij als echtgenoot en moeder hoogere pligten leerde kennen, verkoos zij liever de volmaakte dan de beroemde vrouw te zijn, en liet zij al haar speeltuig varen voor beter kraam.</p>
<p>In het boekje dat voor ons ligt is Tesselschade het ideaal geworden eener beschaafde, rijk ontwikkelde Hollandsche vrouw uit het begin der zeventiende eeuw. Het kan niet genoeg gezegd worden, welk een bevallig licht die voorstelling werpt over het maatschappelijk leven dier dagen in de hoogere kringen en hoe verdraagzaam men daarbij wordt jegens de pedanterie en overdrijving, welke daarop als vlekken kleven.</p>
<p>Het innerlijk leven van Tesselschade is door dit boekje evenzeer geregtvaardigd als haar uiterlijk optreden. De vrouw die uit liefde huwt en, jeugdige en bevallige weduwe, zich met dien sluijer als met hare deugd omhult, de moeder die van hartzeer bezwijkt, als haar laatste eenig overgeblevene dochter haar ontvalt, verdiende zij de liefde niet van mannen als Barlaeus en Huygens?</p>
<p>De eerste levert een zonderling kontrast met Tesselschade, en de heer Van Vloten heeft dat punt uitmuntend doen uitkomen. Voor Barlaeus is kunst en wetenschap een afgod: wilt gij het, zijne liefde voor beide is sterker dan zijn karakter: hij gelooft aan de scheppingen der klassieke wereld waarin hij leeft, en aan de hersenschimmen die zijne eigene fantasie daaruit nabootst. Zijne verliefdheid stelt zijne zedigheid aan de kaak, omdat de Latijnsche poezij in die dagen ook het voertuig was van liederlijkheid. Hij is hartstogtelijk naar de regels van den <hi rend="spat">Gradus ad Parnassum</hi> en zoo zoetsappig laf als een Arkadische herder. Voor zulk een man paste de verstandige Tesselschade niet.</p>
<pb n="361"/>
<p>Paste zij om haar verstand beter voor Huygens? Uit het medegedeelde door den heer v.V. is hare sympathie voor dezen zeker onmiskenbaar; maar zoo Barlaeus haar weeker wilde, Huygens wilde haar te kloek. Om haar, gewetenshalve, te kunnen huwen, wilde hij haar door klem van geleerde redenen uit het voorvaderlijke Roomsche geloof tot zijne Protestantsche overtuiging overbrengen. Maar zij - schreef Van Baerle - zij stelt dat er maar weinig bepalingen voor het geloof noodig en die der Roomsche kerk naar de wijze en wet der oudheid zijn, en dat de overigen buiten de ‘zorg en het onderzoek van een vrouwenleek liggen.’ Het is, dunkt mij, echt vrouwelijk gesproken en, spijt Huygens, hebben wij er Tesselschade te liever om.</p>
<p>Wij hadden wel gewenscht, dat de heer Van Vloten bij het bewerken van zijn boekje, minder op vernuft, dan op duidelijkheid, meer op bevalligheid dan op puntigheid van stijl zich hadde toegelegd. De schrijvers en dichters waaruit hij zijn arbeid zamenstelde hebben zichtbaar op hem afgegeven. Had hij kunnen besluiten zijn boekje nog een maand of wat onuitgegeven te laten liggen, wij hadden dit gebrek niet behoeven op te geven, evenmin als andere fouten, die wij aan overhaasting toeschrijven. B.v. blz. 49 ‘zij (de weduwen) vergeven den raven, maar de duiven kwellen zij met verwijt’, is zeker eene zeer ongelukkige vertaling van het: ‘<hi rend="spat">dat veniam corvis, vexat censura columbas</hi>.’ Blz. 78 moet: ‘<hi rend="spat">nos suduare viros sed persuadere maritas</hi>’ zeker ‘<hi rend="spat">non suadere</hi>,’ blz. 92: ‘<hi rend="spat">Den gans niet afgerecht</hi>:’ ‘<hi rend="spat">Ben gans</hi> enz.’ zijn. Wij zouden over dergelijke feilen niet vallen, waren het geen onuitgegeven gedichten, die door den heer Van Vloten voor de eerste maal, en welligt voor de eenigste, aan het licht zijn gebragt.</p>
<p>Om zijnentwille zonden wij gaarne luid prijzende eindigen, maar de uitgever belet het ons: de vorm der letters is voor zulk een boekje hoogst onbehagelijk. Het wel uitgevoerde portret van Tesselschade ontvangen wij dankbaar omdat er
<pb n="362"/>een ik en weet niet wat in is, dat ons de gelijkheid waarborgt, maar bij gebrek van dimensie barst het uit zijne lijst.</p>
<p>&nbsp;</p>
<p>B.</p>
<p>&nbsp;</p>
<p>(<hi rend="spat">Nederlandsch Athenaeum</hi><note n="1)" place="foot">Dit tijdschrift heeft slechts een kort leven gehad. Het zag gedurende het eerste halfjaar van 1853 het licht te 's Gravenhage bij K. Fubri, en werd geredigeerd door den heer J. <hi rend="spat">Tideman</hi> met medewerking van de heeren H.J. Bool, A. Ising, G. Keller en J.B. Rietstap.</note> 1853, N<hi rend="sup">o</hi>. 4.)</p>
</div>
<div type="chapter">
<interpGrp>
<interp type="secundair" value="lenn004"/>
</interpGrp>
<pb n="363"/>
<head rend="h3">David Jacobus van Lennep.</head>
<p>Op den 10<hi rend="sup">en</hi> Februarij overleed te Amsterdam in acht-enzeventigjarigen ouderdom de oud-hoogleeraar David Jacobus van Lennep. Wij zouden het heiligschennis rekenen, met dit dorre berigt te volstaan, en daarbij alleenlijk de reeks der onderscheidingen op te noemen, aan hem te beurt gevallen, en de werken door hem in het licht gegeven. Wij voldoen aan den drang van ons gemoed, indien wij hier de voorstelling mededeelen, zooals die in onzen geest levende blijft, van eenen der merkwaardigste mannen van ons land en van onzen leeftijd.</p>
<p>Geen hoogleeraar, van der Palm misschien uitgenomen, kon zich verheugen in zulk een aantal uitstekende leerlingen, welke aan hem hunne eerste vorming te danken hadden, als Van Lennep; maar even als van Van der Palm kan van Van Lennep gezegd worden, dat geen dier leerlingen in staat is Van Lennep te doen voortleven, of zelfs zijnen geest in eene rigting heeft vertegenwoordigd, welke men de school van Van Lennep zou kunnen noemen. Men denke aan Hamaker en Reuvens, aan Thorbecke en aan Geel, aan Bosscha en Da Costa, aan de Van Halls en aan Koopmans, aan Van Cappelle, aan Uylenbroek en zoovele anderen. Hoe veel verscheidenheid van studie, van talent, van streven! En echter geen
<pb n="364"/>van die allen, die niet met dankbaarheid Van Lenneps opleiding heeft herdacht, geen die niet iets van hem heeft ontleend, geen van die allen, welke, voor zooverre zij hunnen leermeester niet reeds ten grave zijn vooruitgegaan, niet een traan van dankbaarheid op het zijne stort. Van Lennep behoorde niet tot die geleerden, welke een bepaald stelsel scheppen of aan het hoofd staan eener scherpgeteekende rigting, welke zich in hunne kweekelingen afspiegelt; Van Lennep wist elk dier uitstekende leerlingen in te leiden op den weg, welken zij volgen zouden, hen daarop aan te moedigen en door de eens gelegde grondslagen hun dien weg gemakkelijk en aangenaam te maken. Zoo er iets is dat de verschillende namen welke wij noemden vereenigt, het is eene elegantie van vormen, waarin elk de vruchten zijner geleerdheid aan het licht bragt en die zich zelfs bij Reuvens en Uylenbroek, om een paar te noemen wier keuze op studien gevallen was, waarbij de vorm niets tot het fouds der wetenschap bijdroeg, in de bevalligheid en zuiverheid van hun Latijn zich openbaarde. Aan Van Lenneps invloed is eenigermate die eenparige sierlijkheid van vorm te danken, welke ook bij wetenschappelijke grondigheid de Amsterdamsche dissertatiën onderscheidde.</p>
<p>Van Lennep kon van zich zelven zeggen dat hij een groot deel van het Amsterdamsche Athenaeum uitmaakte; wij gelooven dat met hem de krachtigste, om juister te spreken de volkomen vertegenwoordiger dier instelling gevallen is. Als men de talrijke vakken gadeslaat, van oudsher den hoogleeraar der letteren te Amsterdam opgedragen, dan moet men erkennen dat de grondige behandeling dier vakken voor een enkel man onmogelijk was. De hoogleeraar der oude letteren had, behalve Grieksch en Latijn, de Grieksche en Romeinsche oudheden, de geschiedenis in haren geheelen omvang, de geschiedenis der kunsten en wetenschappen in het bijzonder voor zijne rekening. Hij was daarenboven hoogleeraar in welsprekendheid en poezij; nu en dan kwam de theo-<pb n="365"/>retische wijsbegeerte of Oostersche letterkunde daarbij. Sterke naturen, welke een bepaald vak omhelzen, dat vasthouden en met hen vooruitdragen, zoo als Hemsterhuis en Wyttenbach, konden dan ook te Amsterdam niet aarden; zij werden voor hen zelven en hunne wetenschap te goeder ure naar elders verplaatst. Burman de jonge, met minder genie dan die beiden, beantwoordde echter meer aan het denkbeeld van een Amsterdamsch <hi rend="spat">litterarum professor</hi>; hij hield oratiën, schreef uitstekende Latijnsche verzen, schoof ten koste van de studie van het Grieksch de beoefening van Virgilius en Ovidius op den voorgrond, en maakte zich zelfs voor de vaderlandsche geschiedenis niet onverdienstelijk. Intusschen heeft de overlevering tot op onze dagen de herinnering van Burmans hoogmoedige pedanterie, van zijne oudragelijke en onverdraagzame ijdelheid, van zijnen onverstandigen afkeer van de moedertaal voortgeplant. Schoon wij van Burman spreken ter gelegenheid van Van Lennep, is het genoeg deze drie punten aan te stippen, om te toonen hoe hoog boven den voorganger de opvolger stond, die genen bovendien zeker in geest en fijnen smaak overtrof.</p>
<p>Opvolger in zeer jeugdigen leeftijd van Wyttenbach, wist Van Lennep diens plaats niet alleen waardiglijk te vervullen, maar meer te doen dan hij. Den ballast van theoretische philosophie, in den vorm van het verknoeide Wolfianisme, door Wyttenbach onder zijne vlag gevoerd, wierp hij, geloof ik, aanstonds over boord. Dat lag niet in de natuur des jongelings, die zich bovenal door zijnen dichterlijken aanleg onderscheidde. Het was die zelfde dichterlijkheid, die hem tot in vergevorderden leeftijd eenen zoo magtigen invloed op alle jonge gemoederen verschafte, die zich om zijn leerstoel schaarden. Maar vooral moet dit het geval geweest zijn toen Van Lennep zelf in de dichterlijke vaag des levens was. Wij hebben meermalen door thans reeds hoogbejaarde lieden met ophef van het vertrouwelijke verkeer hooren gewagen, dat in die dagen tusschen den jeugdigen
<pb n="366"/>hoogleeraar en zijne studenten had bestaan. Later breidde het getal zijner leerlingen zich tot het dubbele en driedubbele uit: Van Lenneps betrekkingen zelve werden talrijker en werkzamer; hij gevoelde diep hetgeen elk Amsterdamsch hoogleeraar zoo dikwijls met smart moest ondervinden, dat de beste zijner leerlingen hem op het schoonste oogenblik hunner ontwikkeling ontvielen om aan eene andere hoogeschool de bloesems te zetten, waarvan hij de zaden had gestrooid. Ondertusschen ontging aan Van Lenneps schranderen blik zelden de jongeling, in wien een bijzondere aanleg stak. Sommigen mogen misschien later talenten hebben outwikkeld die toen niet door Van Lennep werden opgemerkt, maar zeker kan men zeggen dat hij in zijne kenze nimmer of zelden heeft misgetast. Van daar was en bleef het eene werkelijke eer om tot zijn Dingsdagsch gezelschap te worden uitgenoodigd; daartoe te behooren was voor een student een eertitel onder zijne medestudenten en een prikkel der eerzucht voor zoo velen, als nog op de collegiebanken zwoegden.</p>
<p>Die uitnoodiging had namelijk plaats op het oogenblik dat zijne leerlingen gereed stonden zijne lessen te verlaten. Het was een band, die hem aan de besten onder hen verbonden hield en die voor de velen de aanleiding was tot een duurzaam en vertrouwelijk verkeer met hunnen leermeester. Eene weigering op zijne uitnoodiging, of het vaarwelzeggen aan het Dingsdagsch gezelschap om andere redenen dan omdat men Amsterdam ging verlaten, griefde hem diep. Zelfs als de Dingsdag schraal bezocht was toonde hij zich daarover gevoelig. Hij gaf dan ook steeds het voorbeeld alle zaken op zijde te zetten, opdat die bijeenkomst voortgang zou kunnen hebben. Wij maken deze opmerking te liever, omdat Van Lenneps hartelijkheid jegens zijne studenten wel eens ten onregte werd in twijfel getrokken, en omdat de beleefdheidsvormen, waarmede hij allen zonder onderscheid overstelpte en die zelfs tot een spreekwoord waren geworden, zijne opregtheid verdacht maakten. Wij ontkennen niet, dat het
<pb n="367"/>hoofsche van den kring, waarin zich Van Lennep bewoog, ook daartoe eenige aanleiding hebbe gegeven; maar die betuigingen gingen hem met zooveel goedhartigheid af, dat wij daarin nog overblijfsels zien uit zijn eersten tijd, toen hij den beroemden Wyttenbach verving, die zeker vele uitstekende leerlingen had gevormd, maar ook velen door zijn norschheid en eigenliefde had teruggestooten.</p>
<p>Waar Van Lennep geroepen werd wezenlijke diensten aan zijne leerlingen te bewijzen, ook in het vervolg van hun leven, daar bleef hij niet achter. De Bosscha's en Cappelle's zouden daarvan kunnen getuigen; de menigvuldige voorbeelden van op de meest kiesche wijze geweigerde collegiegelden, waar hij wist dat zij den onbemiddelden student tot aanmoediging zouden strekken; de ongehuichelde voorliefde die hij voor zulke leerlingen betoonde, wier vaders zich reeds onder zijne studenten hadden onderscheiden; de gevoelige woorden waarin hij nu en dan met trillende stem en tranen in de oogen eene hulde toebragt aan de studenten die hem lief waren maar door den dood werden weggerukt, zijn zoovele bewijzen voor Van Lenneps hartelijkheid.</p>
<p>Van Lennep dan nam, opdat wij daartoe terugkeeren, het Amsterdamsch professoraat in zijn geheelen omvang waar. Het lag niet in zijnen aard dat hij iets minder dan middelmatig of onbevallig zou doen; maar het was onmogelijk dat niet eenige vakken met meer of minder voorliefde zouden worden waargenomen. Van antiquiteiten heeft hij, ofschoon hij Renvens hielp vormen, echter nimmer gehouden en ik geloof dat dit dictaat slechts weinige verandering heeft ondergaan. Bij zulke ontdekkingen als van de boeken der republiek van Cicero of die van Gajus en Lydus bekwam het alleen die omzettingen, die volstrekt onmisbaar waren. Bij de behandeling der historie of van bijzondere schrijvers waren er enkele punten waar Van Lennep zijne voorkenze openbaarde, en al had men over het geheel nog iets meer gewenscht, daar schitterde, daar inspircerde hij. Ik herinner aan allen den
<pb n="368"/>welsprekenden ijver, waarmede hij in zijne historische lessen het stelsel van Champollion ontwikkelde. Hij had dit reeds vroeg met ijver bestudeerd, en schoon ook in ons vaderland latere onderzoekingen dieper en grondiger geweest, zijn, ik geloof dat aan Van Lennep de eer toekomt, daarvoor het allereerst de belangstelling te hebben opgewekt. Even zoo had hij bij zijne auteurs zijne lievelingsplaatsen, of lievelingsdenkbeelden, welke hij bij voorkeur ontwikkelde. Ik herinner mij bij hem Tacitus <hi rend="spat">Germania</hi> te hebben gehoord. Het was vrij droog: maar daar nam hij de vertaling van Hooft naast zich: hij deed opmerken met hoeveel kunst onze historieschrijver den Romeinschen had nagebootst in vorm en uitdrukking, hij gloeide van welgevallen over den rijkdom en het kernachtige onzer taal en hij sleepte zijn gehoor mede. Virgilius en Ovidius waren zijne lievelings-schrijvers: men weet dat het beste kritische werk dat hij ons heeft nagelaten zeker zijn uitmuntend boekje: <hi rend="spat">Heroides</hi> is. Van Virgilius behandelde hij de <hi rend="spat">Georgica</hi> op eene waarlijk boeijende wijze. Zelf met alle details van het landleven bekend, wist hij beter dan iemand zijne leerlingen te doen gevoelen, hoe bevallig en sierlijk de eenvoudigste bijzonderheden van het boerenleven waren uitgedrukt; maar ook hier, wanneer de dichter aan de stoute voorstelling kwam der voorteekenen van Caesars dood, dan greep hij, terwijl hij zijn Latijnschen Virgilius ter zijde legde, reeds met de andere hand naar zijnen, met nadruk <hi rend="spat">zijnen</hi>, Vondel, en met een gloeijend gelaat en een oog vonkelend van geestdrift hield zijne welluidende heldere stem ons opgetogen bij het aanhooren der rollende en gespierde verzen van den vorst onzer dichters.</p>
<p>Menig student is misschien van het collegie van Van Lennep weggegaan, zonder een enkele wel begrepen grammatikale wijsheid meer en zonder een stap in zijne kennis van het Grieksch of van de Ionica (‘<hi rend="spat">quaenam sunt Iönica in his</hi>?’) te zijn gevorderd. Bij deze echter niet alleen maar zelfs bij de beste zijner kweekelingen, had Van Lennep iets
<pb n="369"/>meer bereikt: de overtuiging namelijk dat wat in het Grieksch en Latijn schoon was, ook schoon moest zijn in het Hollandsch. Ik heb het reeds gezegd: de vereering van dit algemeene begrip van schoonheid, dat wij elk op onze wijze en elk naar de mate onzer krachten uitwerkten, boeide ons aan den man die de pedanterie der vorige eeuw had afgezworen voor de populariteit der negentiende, aan welker drempel hij in al zijne grootheid schitterde. Van Lennep was dichter in den volsten zin des woords en daarom was hij het zoowel in het Latijn als in het Hollandsch; hij was redenaar omdat welsprekendheid hem eene aangeborene deugd was en zijne Latijnsche parentatie op Jeronimo de Bosch doet voor zijne Hollandsche lijkrede op Van Swinden geenszins onder.</p>
<p>Toen Van Lennep optrad was het handhaven van vaderlandsche taal en welsprekendheid aan genootschappen, kansels, openbare vergaderingen, waarin rijp en groen dooreen sprak, toevertrouwd. De mannen, die de geleerdheid in pacht hadden, achtten zulk gebeuzel naauwelijks nadenken waardig. Aan de toen nieuwe school van sprekers en redenaars, Ockerse, Kantelaar, Cras, Nieuwland, sloot zich Van Lennep aan. De toenadering tusschen klassieke elegantie eu beoefening van het Hollandsch had in hem een krachtig voorstander en bevorderaar. De scheidsmuur tusschen de doode talen en het levend Hollandsch hielp hij omverre rukken. Om voordeelig op de studie van vaderlandsche taal en letterkunde te werken, bragt hij zijne grondige wetenschap, zijne dichterlijkheid, de zachte stemming zijns gemoeds mede. Nimmer heeft hij zich aan Bilderdijks tyrannieke betweterij aangesloten: nimmer echter ook geheuld met dat valsche klassicismus, dat op zoo menig genootschaps-spreekgestoelte weergalmde, en van achter het bolwerk van een bekend tijdschrift de volle laag gaf aan alles wat niet tot de vrienden van <hi rend="spat">Felix</hi> en <hi rend="spat">Nut</hi> behoorde. Het was eene daad, die den mensch vereert, dat de leerstoel voor Hollandsche taal- en letter-<pb n="370"/>kunde ten behoeve van een ongelukkigen en verdienstelijken leerling door Van Lenneps invloed mede werd opgerigt; het geeft getuigenis van de onbekrompenheid van zijnen geest, dat hij zelf zoo vaak hij kon, dit vak aanmoedigde en niemand daarvan aftrok ten behoeve van het zijne. Bosscha, F.E. Berg, Koenen en anderen hadden mede zeker aan hem die neiging voor vaderlandsche geschiedenis te danken waardoor zij zich sedert hebben onderscheiden. De onderwerpen, door Van Lennep buiten de collegiezaal behandeld, waren van historisch-vaderlandschen aard; het was òf eene lofrede op Vondel, òf eene tegenstelling der eeuw van Frederik Hendrik met de zwakheid en overdrevenheid der onze. In zijne collegiezaal zat Da Costa, zat Ter Haar: onze
beroemde Jacob van Lennep had aan hem meer dan het leven, had aan hem de ontwikkeling van zijn dichtertalent, van zijnen onafhankelijken dichterlijken geest te danken. Het was zijn vader die het eerst betoogde, hoe ook onze grond, hoe ook onze geschiedenis voor dichterlijke opvatting vatbaar waren, hoe ook hier het terrein lag voor verdichtingen als van Scott. Behalve de genoemden zat er iemand onder zijne hoorders en vatte met meer gretigheid die wenken op dan de fijnheden van Grieksch en Latijn. Het was Drost: hij nam eene, twee proeven, en slaagde uitmuntend; maar toen de dood den veelbelovenden jongeling had weggerukt en toen ik zijne nagelaten schriften aan Van Lennep bragt, zeker dat ik den wil van den overledene volgde, die zich altoos op Van Lenneps gezag beriep, nam deze dat geschenk aan met een gevoel van zelfverwijt dat ik niet beschrijven kan en met de de woorden: ‘Het spijt mij; maar ik heb Drost nimmer goed gekend.’</p>
<p>Toen Van Lennep in 1831 het tweehonderdjarig bestaan van het Athenaeum vierde, - het was een triomfdag voor hem die van die plegtigheid in allen nadruk de opperpriester was - herinnerde hij hoe tweehonderd jaren vroeger Barlaeus die instelling had ingewijd met eene redevoering over
<pb n="371"/><hi rend="spat">den wijzen koopman</hi> en hoe D'Orville die plechtigheid honderd jaren later had herdacht door eene verhandeling over <hi rend="spat">de heilvolle eendragt tusschen Mercurius en de Muzen</hi>. Kon voor het tweede eeuwfeest een waardiger spreker dan Van Lennep gevonden worden? De tijden namelijk waren lang voorbij, waarop het Amsterdamsch Athenacum aanspraak maakte de mededingster en misschien vijandin van 's lands hoogescholen te worden: maar meer en meer had die instelling de roeping gerechtvaardigd om bij de weelderige koningin van onzen Staat, te midden van stoffelijke bemoeijingen en het genot van overvloed, den zin voor geestelijke en verstandelijke belangen levendig te houden en haar te dwingen om het voorbeeld en bewijs te geven, dat rijkdom noch magt het sieraad van wetenschap ontberen mogen, dat rijkdom noch magt wel aangewend zijn, indien zij niet tot bevordering van wetenschap mede dienstbaar gemaakt worden. De Amsterdamsche beschaving was en is van eene eigenaardige natuur: zij is te veelzijdig, zij is te oppervlakkig, zij is te zeer à <hi rend="spat">bout portant</hi> om in de strenge leerscholen gezag te hebben: zij is evenwel sterk genoeg om alle handelsgeluk en geldtrots onafgebroken de beschamende les te lezen, dat er eene hoogere, eene door hunne middelen onbereikbare ontwikkeling is, die van den geest. De hoofdstad, schoon meer dan ooit hoofdstad, is niet meer wat zij in Barlaeus tijden beloofde en in die van D'Orville was; maar Van Lennep, Amsterdammer nog minder van afkomst dan uit neiging: patricier door betrekkingen en uit overtuiging: rijk door voorouderlijke in den handel gewonnen schatten, maar rijker nog aan hetgeen geen erfgoed is, aan geest en talent, omhelsde die voorvaderlijke voorstelling alsof zij nog levende was; hij had haar in zijne gansche professorale loopbaan verpersoonlijkt. Hetzij het Amsterdamsch Athenaeum thans over tachtig jaren nog besta, hetzij het den loop der ondermaansche dingen hebbe gevolgd, de redenaar die dan
zal optreden zal kunnen verzekeren, dat het beginsel, waaruit het ontstond
<pb n="372"/>en waardoor het leefde, nimmer grootere ontwikkeling heeft bereikt dan die, welke Van Lennep vertegenwoordigde.</p>
<p>Ik vraag mij op dit oogenblik af, hoe Van Lennep, groot geworden in de denkbeelden die in zijne jeugd de wereld en het vaderland beheerschten, met het voorbeeld eens vaders voor oogen, welke onder de toenmalige staatslieden eene werkzame rol speelde, die in zijne naaste betrekkingen en vrienden deelgenooten der regering aanschouwde, die een uitmuntenden aanleg medebragt en ieder vak zich met gelijke gemakkelijkheid zou hebben eigen gemaakt, die welsprekendheid met menschenkennis paarde, die in iedere werkzame en nuttige inrigting tot op het laatst zijns levens eenen krachtigen invloed oefende, die voor de bewegingen zijns tijds zoo gevoelig en zoo ijverig was om op de maatschappij, welke hem omgaf, scheppend of wijzigend terug te werken, hoe Van Lennep bij alle die gelegenheden, bij alle die aanmoedigingen, bij al dien aanleg de verloksels van staatszucht heeft wederstaan? Ik weet geene andere oplossing, dan zijne trouwe onveranderlijke liefde voor de wetenschap. Heeft deze hem daarvoor beloond?</p>
<p>Ja! in den duurzamen, dikwijls verborgen invloed, dien hij op de beschaving van zijne geboortestad, op den bloei van het Athenaeum, op de ontwikkeling van voortreffelijke kweekelingen, op den gang der vaderlandsche letterkunde heeft geoefend. Anderen zijn geschikter dan wij om hem als geleerde en litterator te beoordeelen. Zoo wij echter de waarheid erkennen, dan behooren wij ook tot die afvalligen die van achter hem zijn omgekeerd en andere beginselen bebben gevolgd dan de zijne. Zijne oude schrijvers beschouwde Van Lennep uit een ander standpunt dan hetgeen tegenwoordig geldend is. Fijnheid en zuiverheid van taal stond bij hem achter bij verhevenheid van gedachten en sierlijkheid van uitdrukking, stond althans achter bij hetgeen in de Ouden overeenstemmend of sympathetisch met de gedachten en begrippen der nieuwere beschaving kon worden
<pb n="373"/>geacht. Schoon hij van conjecturaal-kritiek eenige niet ongelukkige proeven had gegeven, over het geheel hield hij van den tekst, dien hij van jongsaf bewonderd en in zichzelven gemijmerd had. Als hij op zijne collegiën de herhaalde vraag deed: <hi rend="spat">num est epitheton ornans</hi>? dan wist elk schran der leerling dat hij neen moest antwoorden al kon hij van zijn neen geen rekenschap geven. Van Lennep haalde dikwijls met meer spitsvondigheid dan billijkheid uit de strikken en kwikken zijner geliefkoosde dichters eene gedachte te voorschijn. Daarbij kwam de zachtheid van zijn gemoed, de gepolijstheid van zijne vormen, die hem al wat hard was of zelfs door vreemdheid stootte, onaangenaam maakte. Niet dat hij ongevoelig was voor de kracht van stijl, maar ook dan wilde hij eene kracht, die verhief en niet kwetste. Ik weet van hem zelven dat hij van Aeschylus niet hield en zich in Aristophanes niet te huis kon vinden; het was hem onbegrijpelijk toen ik het eens waagde te zeggen, dat ik de dictie van Lucretius en Catullus gezonder vond dan die van Tibullus of Ovidius. De Oden van Horatius hadden bij hem de voorkeur boven zijne <hi rend="spat">Sermones</hi>. Peerlkamps kritiek schokte hem diep en ik herinner mij levendig hoe hij door allerlei regt geestige vonden zelfs te midden der krachtige ode van het vierde boek het</p>
<q rend="bq">queis
<lb/>
Mos unde deductus - Amazonia securi
<lb/>
Dextras obarmet</q>
<p>niet alleen als Horatiaansch maar ook als wèlgezegd trachtte te verdedigen. Wat zou hij van de oneerbiedige, maar toch zoo rechtvaardige, kritiek hebben gezegd die de klassieke Grieksche schrijvers binnen de tijdsruimte van Pericles tot Philippus besluit en dan nog elk hunner rekenschap vraagt van wat zij zeiden en hoe zij het zeiden, alsof zij voor onze recensenten-regtbank te regt stonden?</p>
<p>De jaren mogen er iets toe hebben bijgedragen; maar conservatismus was voor Van Lennep ook de leus zijner letter
<pb n="374"/>kundige studien geworden: het is bekend hoe het hem met Hesiodus gegaan is. Het was zijn lievelingsauteur, met wien hij om zoo te spreken van der jeugd af was opgestaan en te bed gegaan: en hoe kon hij de <hi rend="spat">Werken en Dagen</hi> in zoo schoon Hollandsch vertolkt hebben indien hem Hesiodus niet lief ware geweest? hoe kon hij Hesiodus niet lief hebben, sedert zijne vertaling zoo gelukkig was geslaagd? Intusschen de kritiek uit de school van Wolf had ook hem in zijne overtuiging meer geschokt dan hij zich zelven bekende. Toen hij nu, na lange werkzaamheid, waarbij, ik moet het erkennen, ook van nieuwere onderzoekingen niets was overgeslagen, van zijne Theogonia sprak, die ter perse was, bragt ik bescheiden mijne neologische bedenkingen te berde. ‘Welnu - hervatte de oude man met levendigheid - dan zal ik voor den tegenwoordigen tijd nog nieuwer zijn dan al uwe nieuwen, omdat ik bijna elken versregel van de Theogonie zonder onderscheid verdedig.’</p>
<p>Doch ik zou voortschrijvende noch aan de ruimte van dit weekblad, noch aan het geduld mijner lezers denken. Iets moet ik toch nog van Van Lennep als hoogleeraar zeggen. Het is de indruk, dien hij op ons maakte wanneer hij Latijn sprak. Een zoo overvloeijende rijkdom van woorden, eene zoo groote gemakkelijkheid van uitdrukking, eene zoo onbegrijpelijke vaardigheid om zelfs een kwalijk opgezetten volzin bij het eerste haperen door eene handige wending tot een goed einde te brengen, was eenig en is welligt met hem uitgestorven. Zijn Latijnspreken was eene der krachten, waardoor hij zijn gehoor beheerschte. De roerige Amsterdamsche studenten uit onzen tijd zwegen voor die tooverkracht van zijn woord. Vooral sedert zijne openingsrede hadden allen gelijkelijk voor altoos hunne muitzucht afgezworen. Het gebeurde wel dat de goede wil het trouw collegie-gaan gedurende negen maanden zelfs bij Van Lennep niet vol hield, maar het ‘<hi rend="spat">tres faciunt collegium</hi>’ heeft hij nimmer behoeven te zeggen. Altoos bleef er eene gemiddelde voltalligheid. En nu nog een staaltje.
<pb n="375"/>Het groenenplagen was in die dagen in vollen gang en op het meest bezochte collegie van Van Lennep had die barbaarschheid het ruimste spel. Eens was het tot eene bloedige vechtpartij gekomen. Des ondanks had Van Lennep zijne hooge kalmte hewaard, maar 's anderdaags stonden er op het zwarte bord, waarop hij gewoon was zijne paleografische voorbeelden of andere bijzonderheden op te teekenen, zes regels, waarvan ik betreur alleen de laatste onthouden te hebben</p>
<lg type="poem">
<l rend="; 1tab">Sint sine felle sales et sine fuste joci</l>
<l>Amstelia ut dignis laudetur Pallas alumnis</l>
<l rend="; 1tab">Laetaque discipulos comprobet usque suos.</l>
</lg>
<p>Van dat oogenblik af hadden alle ongeregeldheden een einde.</p>
<p>Van Lennep was lid van de talrijke inrigtingen, die levendig en lang het gemis zijner medewerking zullen ondervinden; de Amsterdamsche hoogleeraren zullen niet achterblijven in de hulde aan hun voorbeeld en ambtgenoot; het Amsterdamsch Athenaeum treurt om het verlies van zijne kroon; talrijke leerlingen door het gansche vaderland herdenken hem met eerbied en liefde; sommigen vergezellen hem in rouw ten grave. Terwijl de hoofdstad hem betreurt mengt uit de hofstad een misschien lang vergeten leerling, maar die den leermeester innig vereerde, zijne parentatio in de algemeene lijkklacht. Hij heeft niets anders bedoeld, dan de smart waarmede de doodsmaar van Van Lennep hem vervult, lucht te geven en te beheerschen door de voorstelling des onvergetelijken, zoo als die voor zijne herinnering leeft.</p>
<p>&nbsp;</p>
<p>(<hi rend="spat">Nederlandsch Athenaeum</hi>, 1853 N<hi rend="sup">o</hi>. 8).</p>
</div>
<div type="chapter">
<interpGrp>
<interp type="secundair" value="spanj01"/>
</interpGrp>
<pb n="376"/>
<head rend="h3">De bronnen voor de geschiedenis van den opstand tegen Spanje<note n="1)" place="foot">Medegedeeld op de vergaderingen eener wetenschappelijke vereeniging te Leiden van 4 October 1851 en 3 April 1852. Vgl. de voorrede voor dit deel.</note>.</head>
<p>De Heer Van den Brink doet eene mededeeling omtrent de kritische waarde der berigten, welke wij bezitten, ten opzigte van de zoogenaamde ‘beroerten der Nederlanden’ en van de aanleiding en eerste feiten van onzen oorlog tegen Spanje.</p>
<p>Hij tracht aan te wijzen dat onze oudste en meest gevolgde geschiedschrijvers Bor en Van Meteren, schoon het naast aan de gebeurtenissen welke zij beschreven, niet veel meer waren dan compilatoren, en hunne compilatiën maakten zonder kritiek, ten minste zonder historische kunst. Hij schrijft daaraan hunne onderlinge overeenkomst toe in enkele bijzonderheden, zelfs in de weinig logische dispositie hunner verhalen. Hij merkt aan dat hunne opgaven tot op het jaar 1568 hoofdzakelijk zijn ontleend aan ‘den Staat der religie in de Nederlanden’ van den Antwerpschen pensionaris Wesenbeke, aan enkele vlugschriften en nieuwmaren uit de woeling der tijden geboren, aan de Apologieën van de stad Valenchijn, van den Graaf van Hoorne, van den Prins van Oranje enz.</p>
<pb n="377"/>
<p>Het is zelfs gevaarlijk te verzekeren dat genoemde schrijvers in het opsporen en gebruiken hunner bronnen zelfstandig zijn te werk gegaan. Bor b.v. laat van tijd tot tijd vermoeden dat hij een fransch origineel heeft voor zich gehad. Bij nader onderzoek stuiten wij werkelijk sedert den jare 1570 op eene als het ware vaststaande en telken reize vermeerderde chronologische traditie, die jaren lang in onderscheidene talen maar vooral in het Fransch, dan eens onder den titel van ‘Guerres de Flandre,’ dan eens onder dien van ‘Troubles’ de wereld roudliep en door uitlatingen of toevoegselen, hetzij in Katholijken, hetzij in Protestantschen of Hugenootschen zin naar elks individuëlen smaak zich liet wijzigen. Zij staat nu eens op naam van Adam Henrici Petri, dan van Pietro Cornejo, dan van Jean Stratius, dan van Gabriel Chappuis.</p>
<p>Deze traditie namen andere historieschrijvers ook wanneer zij een ander of meer algemeen doel beoogden in hunne geschriften over. Ten bewijze strekke reeds in den jare 1571 het (anonyme) boek van Lancelot Voisin Sire de la Popelinière, die terwijl hij uitvoerige en getrouwe berigten geeft omtrent den oorlog der Hugenoten in Frankrijk, waar hij zich op het gebied der voor hem buitenlandsche politiek begeeft en de onlusten in de Nederlanden aanroert, de bestaande traditie getrouwelijk naschrijft.</p>
<p>Die traditie had voor een gedeelte, behoudens hare partijdigheid eerbiedwaardige bronnen, dezelfde die wij in den aanvang noemden. Maar zij bedroog zich ook veelmalen. Voor de gebeurtenissen van 1568, den inval des Graven Van den Berg in Gelre en Limburg, dien van Graaf Lodewijk in Groningen en eindelijk den bekenden veldtogt over de Maas had zij tot grondslag het boek van zekeren Alonço d'Ulloa welke over die gebeurtenissen had geschreven.</p>
<p>Dit boek was in het Italiaansch geschreven door een broodschrijver in Venetië, die zijn vaardige pen dan aan het leven van Keizer Karel V, dan aan de veroveringen in de Nieuwe
<pb n="378"/>Wereld, dan aan de gebeurtenissen van ons land, met dezelfde eentoonige oppervlakkigheid toewijdde. Het ongeluk wilde, dat ten opzigte van onze geschiedenis zijn naam de wereld bedroog. Men hield hem namelijk voor denzelfden Alonço d'Ulloa, die een van Alva's veldheeren, bevelhebber van het dusgenaamde terço van Sardinië, slotvoogd van Gend en als zoodanig de beruchte gevangenbewaarder van Egmond en Hoorne was geweest. De dwaling was van zoo oude dagteekening dat niet alleen zijn Fransche en Duitsche vertaler hem als ooggetuige der gebeurtenissen, die hij beschreef, opgaven; maar dat zelfs Languet zijnen vorst August van Saksen waarschuwde tegen dat boek, als van een van Alva's officieren afkomstig, en vol van zaken die hem, Keurvorst, in zijne goede verstandhouding met Spanje konden compromitteren.</p>
<p>De dwaling liep ditmaal zoo snel, dat de waarheid haar niet achterhalen konde. Ulloa's berigten werden algemeen en zelfs verminkt naar slechte vertalingen opgenomen; zoo gingen zij over in de ‘Histoire des Troubles’, in de Kroniek van Surius, in Aitzingers ten onregte als oorspronkelijk aanbevolen ‘Leo Belgicus’, gedeeltelijk in de berigten van Bor en vooral van Van Meteren.</p>
<p>Intusschen waren er voor dezelfde feiten betere bronnen te vinden, zelfs bij de Spanjaarden. De spreker prijst als zoodanig aan de ‘Commentarios de las guerras de Flandes’ van Don Bernardin de Mendoça, en brengt een nog onuitgegeven handschrift ter tafel op de Leidsche bibliotheek berustende van den Spaanschen bevelhebber Sancho de London̄o, waarin deze de gebeurtenissen van 1568, quorum pars magna fuit, beschrijft.</p>
<p>Ten slotte deelt de spreker eenige opmerkingen mede over de mémoires van dien tijd, de Vita Viglii, het Recueil des Troubles van Hopperus, de Histoire des Guerres de Flandre van Renom de France (nog onuitgegeven). Aan het bestaan der gedenkschriften van Tisnacq door Nic. Burgundus en naar hem door Hooft aangehaald meent hij te mogen twijfe-<pb n="379"/>len. Zij zijn waarschijnlijk verward geworden met het Recueil van Hopperus. Die van Renom de France zijn merkwaardig omdat de schrijver een schoonzoon van den raadsheer Assouleville was en diens aanteekeningen en minuten gebruikt heeft. De spreker maakt opmerkzaam op een in vele afschriften verspreid maar nog onuitgegeven werk van Pontus Payen, President van den raad van Artois, zeer vijandig tegen den Prins van Oranje, maar overvloeijende van elders ongerepte bijzonderheden. De meesten dier schriften hebben onzen Katholieken geschiedschrijvers, Pontus Heuterus, Flor. van der Haer en den Jezuiet Buzelin ten dienste gestaan. Eene bedenking rijst echter omtrent alle die schrijvers van mémoires op, vooral bij vergelijking der in het oogvallende varianten der handschriften: deze namelijk dat zij niet ter goeder trouw voor God en hun geweten hunne herinneringen opteekenden, maar wel degelijk om die door vrienden en vrienden van hunne vrienden te laten lezen, afschrijven en verspreiden; dat zij die zelfs te eeniger tijd voor eene openbare uitgave bestemden, waarvan zij alleen door den druk der censuur, of het gevaar hunner eigene maatschappelijke positie werden teruggehouden. De spreker tracht dit vooral door een aanhaling uit de mededeelingen des Heeren van den Bergh omtrent zijne reize door het noorden van Frankrijk te bevestigen.</p>
<p>&nbsp;</p>
<p>De spreker komt terug op het door hem beweerde omtrent het historisch gezag der zoogenaamde gelijktijdige mémoires. Hij ondersteunt het gevoelen des Heeren Groen van Prinsterer dat de naam van mémoires dikwijls gegeven zij aan dossiers die op een bijzonderen naam gezet zijn, of officiële oorkonden bevatten tot een enkelen persoon betrekkelijk. Als voorbeeld daarvan haalt hij aan de mémoires de Noirearmes door Reiffenberg in zijne Corresp. de Marg. de Parme vermeld,
<pb n="380"/>aan wier bestaan de spreker alle geloof weigert. Wat de innerlijke onwaarheid van dergelijke mémoires betreft, beroept hij zich op de gedenkschriften van Gaspar Schetz door Burman uitgegeven, waarin die staatsman, wiens openbaar leven niets anders dan een gestadige wisseling van partij heeft opgeleverd, zijne eigen houding voor tijdgenoot en nakomelingschap heeft trachten te rechtvaardigen.</p>
<p>Een andere bron voor de eerste jaren der geschiedenis van den opstand der Nederlanden, zijn de politieke vlugschriften. In de eerste plaats komen hier in aanmerking de Apologieën door de betrokkene personen of zelve of op hunnen naam uitgegeven. Spreker staat slechts vlugtig stil bij de Justificatie des Prinsen van Oranje en de verdediging van den Graaf van Hoorne. Zij zijn bij meer dan een onzer oude geschiedschrijvers in haar geheel uitgegeven, en de latere hebben voor de geschiedenis daaruit alles geput wat als historisch materiaal mag worden beschouwd. Intusschen is er scherpe kritiek noodig om het ware van het valsche te schiften, te meer omdat er van die geschriften geen gelijktijdige wederleggingen bestaan. Schoon Granvelle zelf een antwoord op de Justificatie des Prinsen ontworpen had, het bleef bij dit ontwerp, dat thans nog onder de Archiven te Rijssel berust. De heerschende partij rekende het beneden zich in twistgeschrijf te komen met lieden, die zij als ketters en oproerlingen beschouwde. Meer uitvoerig handelt de spreker over de hoogst zeldzame Apologie van Modet, welke hij vooral aanprijst als geschikt om de gezindheden en bedoelingen der Hervormde partij in 1566 te leeren kennen. Na eenige aanmerkingen over de Sententiën van Alva door Marcus uitgegeven en de Justificatiën der stedelijke regeeringen, waarvan de meeste nog onuitgegeven en in het Brusselsch Archief te vinden zijn, doet spreker eenig verslag van de eigenlijk gezegde publicistische pamfletten, wier aantal vooral sedert de onderhandelingen onder het bestuur van Requesens met de in opstand zijnde provincien aanmerkelijk toenam.
<pb n="381"/>Vooral verdienen die van Jonkheer Junius den Jonge, gouverneur van Veere, om stijl, scherpte van redeneering en helderheid van politieke inzigten aanbeveling. Voor de literatuur der publicistiek vooral tijdens den Gendschen vrede en de landvoogdij van Don Jan is eene portefeuille, onder de handschriften uit de nalatenschap van Bonaventura Vulcanius op de Leidsche bibliotheek voorhanden, van groot gewigt. Men leert er dezen geleerde uit kennen als den ijverigen medearbeider van Filips van Marnix in de talrijke vlugschriften die destijds door de Staten tegen Don Jan werden in het licht gezonden. Men vindt hier de geheime werkplaats des bekenden drukkers Sylvius als het ware voor zich geopend. Bonaventura Vulcanius verbetert niet alleen de voor den druk bestemde kopijen van Marnix, maar heeft ook de hand gehad in diens beroemde redevoering ten jare 1578 te Worms uitgesproken. Meer nog: men ziet hier de proeven voor zich op welke wijze men dusgenaamde onderschepte brieven fabriceerde, welke dikwijls niet anders waren dan karikaturen, waardoor men zijne tegenpartij in het bespottelijkst licht deed voorkomen.</p>
<p>Spreker besluit met de aanmerking hoe door het eenzijdig volgen onzer eigene geschiedschrijvers, door het verzuimen van het bestuderen van gelijktijdige brochures, vele feiten niet alleen verkeerdelijk voorgedragen, maar ook aan andere bijzonderheden niet dat gewigt is toegekend geworden hetwelk haar toekwam. Gebeurteuissen die op de wijze waarop zij thans voorgesteld worden raadselachtig blijven, zouden verklaard zijn, indien men genoegzaam acht geslagen had op hetgeen reeds gedrukt is. Als proeve wijst de spreker op de eerste brieven ten jare 1561 door Egmond en Oranje ten nadeele van Granvelle naar koning Filips gezonden. Van die brieven hadden Strada en Dom Prosper Levesque (in zijne Mémoires pour servir à l'histoire du Cardinal de Granvelle), ja met een enkel woord Hoorne in zijn Défense en de Prins in zijne Justificatie melding gemaakt. Men heeft echter verzuimd nota te nemen van die eerste uitbarsting van vijand-<pb n="382"/>schap tusschen den Prins en den Kardinaal. Men heeft alle oorzaken ter verklaring van de vredebreuk tusschen beide vroeger zoo men zegt bevriende personen aangenomen. Evenwel was het verhaal van dit alles uitvoerig te vinden in de Réponse sur les lettres missives du Cardinal de Granvelle door Messire Jehan Scheyfve kanselier van Braband in het licht gegeven.</p>
<p>Evenzoo laat zich de geschiedenis van het verbond der Edelen en van de gebeurtenissen van 1566 door hetgeen uit gedrukte geschriften bekend is geheel wijzigen. Het verbond der Edelen werd noch te Brussel noch te Breda, noch op de bruiloft van Montigny ontworpen. Het eerste ontwerp daarvan werd gemaakt in het midden des jaars 1565 nadat de door de Landvoogdes bijeen geroepene vergadering van Presidenten en Bisschoppen de af kondiging der besluiten van het concilie van Trente had beslist. De ontwerpers waren Lodewijk van Nassau, de Marnixen, Nicolaas de Hammes en de Doorniksche regstgeleerde Gilles le Clercq. Vooral de beide laatstgenoemde personen verdienen meerdere bekendheid dan hun ten deel gevallen is. De plaats waar het ontwerp tot stand kwam was Spa. De oorspronkelijke strekking van het verbond was uitsluitend Protestantsch. Sedert het echter vooral door den invloed van Prins Willem dus werd gewijzigd dat ook Katholieke edelen zich daaraan konden aansluiten, verloor het in intensieve kracht naarmate het in uitbreiding toenam. Toen kwam het verbond of compromis der kooplieden op denzelfden voet als dat der edelen geschoeid, maar uitsluitend Protestantsch, ter bane. Dit compromis, waarvan Gillis le Clercq de opsteller en werkzame handlanger was, bleek weldra door den ijver en de opoffering die zich de bondgenooten getroostten van veel meer kracht dan dat der Edellieden. De hevige besluiten der consistoriën en synoden onder het kruis werden door de bondgenooten ten uitvoer gelegd. Gedeeltelijk de beeldenstorm, maar zeker het opvatten der wapenen in het laatst van 1566, het stichten
<pb n="383"/>van gebouwen voor de openbare preek, het bezoldigen van predikers en van edellieden, die hetzij door hunnen invloed hetzij door de wapenen de zaak der hervormden ondersteunden, waren de vruchten van dat compromis. De democratische strekking der gebeurtenissen van 1566 was daaraan te danken. En echter, schoon Strada op datzelfde compromis reeds met een enkel woord had gewezen, heeft tot dusverre geen onzer schrijvers die aanwijzing gevolgd, welke den sleutel voor het geheel der gebeurtenissen van 1566 en 1567 zou hebben gegeven.</p>
</div>
<div type="chapter">
    <interpGrp>
        <interp type="primair" value="bake007"/>
        <interp type="primair" value="geel003"/>
    </interpGrp>
<pb n="384"/>
<head rend="h3">Uit de brieven aan Bake en Geel<note n="1)" place="foot">Alleen de brief van 8 September 1845 is aan den heer Geel gericht. Alle overige uittreksels zijn ontleend aan brieven aan den heer Bake.</note>.</head>
      <div type="section"><interpGrp>
        <interp type="primair" value="18440104"/>
    </interpGrp>
    <head rend="h4">Brussel, 4 Januarij 1844.</head>
<p>..... Vooral zijn uwe letteren mij welkom omdat zij eene behoefte vervullen, welke te gevoelen mijn strengste straf is. Het is, namelijk, uitgesloten te zijn van de wetenschappelijke beweging in Holland en dat literarisch leben und treiben, waaraan ik zoo gaarne het mijne zou mededoen, waarin ik zoo gaarne of door de omstandigheden, of door het gezag en den raad van mannen zoo als u en Prof. Geel mij mijne eigene plaats en werkkring zag aangewezen. Vergeef de gretigheid, waarmede ik vooral dit punt van uwen brief aansla: vergun mij dat ik eenigzins uitvoerig mededeel wat ik sedert mijn vertrek uit Holland deed, welke plannen mij voor het vervolg voor den geest zweven, wat ik van uwen raad, dien ik met innig vertrouwen inroep, vooral verlang.</p>
<p>Toen ik eenmaal in België was, werd het de vraag waarheen? Ik wenschte naar Duitschland; maar ik had nog geen pas. Daarenboven was het om de communicatie met de mijnen noodig, dat ik mij op eene plaats fixeerde, en alles wel overlegd bleek Luik het beste. Maar daar eenmaal zijnde, had ik
<pb n="385"/>niet alleen voor mijne toekomst maar ook om mij het tegenwoordige dragelijk te maken, werk noodig. Ik dank mijn goeden Genius die mij dien raad aanblies, want het middel heeft voortreffelijk zijn dienst gedaan. Maar welk werk? De boeken mijner meer uitsluitende studie, philosophie of literatuur, had ik hier niet: ik moest van die studiën voor het oogenblik afstand doen, om ze nader met meer ijver te hervatten. <hi rend="spat">Luik</hi> is er de plaats niet voor. Ik riep derhalve mijne herinneringen van de vaderlandsche historie op, waarvoor ik altoos wel eenige liefhebberij had gevoeld: te Luik zelf viel mij het beleg der stad door Prins Willem I in en ik deed alle onderzoek naar den togt van den Prins over de Maas in 1568, waarvan de streek, waar ik mij ophield, het hoofdtooncel was geweest. De bibliotheek der nieuwbakken universiteit is vroeger Stadsbibliotheek en nog vroeger Bibl. van het Jezuïtencollegie geweest. Er waren dus hier curieuse boekjes te vinden over de gebeurtenissen van dien tijd, in Holland schaarsch of niet voorhanden. Er was bij de lezing daarvan althans dit te winnen, dat ik onze geschiedenis eens uit de oogen der tegenpartij zag, en deze in botsing met mijne eigene vaderlandsche vooroordeelen (ik hecht aan dit woord niet de meest gemeene beteekenis) konden misschien waarheid aan mijne beschouwingen geven. Bovendien eere zij België, om de heuschheid en liberaliteit waarmede men Rijks, Stedelijke, Provinciale Archiven voor het onderzoek openstelt. Men maakt u dat hier zoo gemakkelijk mogelijk, men noodigt u uit tot meer dan gij verlangt. Zoo kwam ik achter een geheel interrogatoir van eene zamenzwering ten voordeele en met voorkennis van den Prins te Luik gesmeed: bij welk interrogatoir nog eenige niet bekende en ook door den Heer Groen niet uitgegevene brieven van den Prins behoorden. Andere bijzonderheden en andere brieven weder heb ik in de notulen van den Stedelijken Raad gevonden. Kortom ik was geheel en train met
mijne nasporingen toen eindelijk de smachtend verlangde bezending boeken (philosophen en eenige Grieksche auteurs) tot mij
<pb n="386"/>kwam. Deze hebben eene ondankbare receptie genoten: want ik kon er niet toe komen een aanvankelijk zoo wel geslaagde studie te laten verloren gaan en wilde daarvan nu in eene historische monographie: <hi rend="spat">De togt van Prins Willem van Oranje over de Maas</hi>, de vruchten mededeelen. Ik durf zeggen dat ik iets leveren kan dat nog niet bekend is. Want op het oogenblik schrijf ik u dezen niet uit Luik, maar uit Brussel waar ik mij eenige dagen ophoud om op het Rijksarchief de Correspondentie van den Hertog van Alva met den Bisschop van Luik gedurende dat tijdvak te copieeren. Gachard had de mededeeling daarvan reeds in 1830 beloofd: thans zit hij in Spanje, en als hij heelshuids aan de Centralisten, Ayacuchos en Negros ontkomt zal hem misschien de lust of de heugenis van zijn belofte zijn ontgaan. Morgen vangt hier mijn werk aan en welligt levert de Rijks-, de Bourgondische en Stadsbibliotheek meer op dan ik zocht en dat daarom te belangrijker is, omdat het onbekend bleef.</p>
<p>Ik heb aan U, mijnen mystagoog in de studie der oude letteren, noodig eenige rekenschap te geven van mijn afdwalen op het terrein der nieuwere geschiedenis. Maar werken was mij in dien toestand physisch en moreel noodzakelijk. Had ik voor de vakken mijner studie hier goede Professoren gevonden, zij waren mij welkom geweest. Maar de oude letteren worden hier door Borremans die mij volmaakt onbekend was, en door Fuss, dien ik alleen kende uit de kritiek zijner Carmina neolatina in uwe Bibliotheca critica, slecht gerepresenteerd. Ik had geen lust met die lieden literarische connectiën aan te knoopen. Want welk een gezigt zou Prof. Fuss getrokken hebben indien ik hem vertelde dat ik den Virgilius van Prof. Peerlkamp mooi vond? Ook wist ik uit mijn vroeger bezoek in België, dat de kritische studie der Ouden, zoo als die a costi vigeert, hier zeer laag stond, zelfs bij hare meest beroemde beoefenaars Prof. Baguet en Roulez. Bovendien, toen men mij eindelijk wat boeken zond had ik nog niet wat ik wenschte. Ik had b.v. om Plato gevraagd
<pb n="387"/>en men zond mij het gansche gevaarte van den Euripides van Matthiae. Het is misschien mijne schuld; maar van de Grieksche tragici bevalt geen mij minder dan die pedante tooneelkanselaar. Ik vatte daarom het werk op, dat ik voor de hand vond</p>
<q rend="bq"><hi rend="i">ργον μεν οὐδὲν ὄνειδος, ἀεργίη δέ τ᾿ ὄνειδος</hi></q>
<p>en ik heb er zooveel bij geprofiteerd, dat ik wat aan de vorming van mijn Hollandschen stijl heb kunnen arbeiden, en de nood mij Spaansch geleerd heeft.</p>
<p>.... Het is een van mijne aangenaamste voorstellingen voor de toekomst, dat ik in Duitschland meer dan elders punten van aanknooping met de wetenschappelijke praestatiën van mijn vaderland zal vinden. Want slechts weinige dagen zal ik te Brussel vertoeven en dan slechts weinige weken te Luik. Vandaar ga ik, zoo als mijn pas luidt, over Keulen naar Berlijn. Berlijn, omdat het woord Berlijn het eerst uitgesproken werd bij de vraag: waarheen? Maar als ik nader overleg wat mij te Berlijn zal wachten, gaat mijn ingenomenheid met het eerste plan te zink. Ik heb hier vooral uwen raad noodig. Voor Boeckh en Schelling, inzonderheid voor den laatsten, heb ik hooge veneratie: maar ik vrees dat beide Heeren te <hi rend="spat">vornehm</hi> zullen zijn, dan dat ik ten slotte iets anders zal kunnen zeggen, dan: ik heb hunne lessen gehoord. Het meest trekken mij naar Berlijn Lachmann en Grimm; maar althans de laatste trekt mij voor een vak, dat toch slechts voor mij <hi rend="i">πάρεργον</hi> zal moeten blijven. Van de Duitsche literatoren is Bergk wel degeen, met wien ik de meeste verwantschap gevoel: wiens verschijning het meest mijne belangstelling opwekt, in wiens rigting ik het liefst wilde werken. Op Bergk volgt in mijne schatting C.F. Herrmann. Ik laat hierbij den ouden Lobeck op zijne plaats, omdat die mij wat al te stroef grammaticaal en ik zou haast zeggen al te geleerd is. Hij is meer een voorwerp van mijne bewondering dan van mijne genegenheid. En bovendien zit hij heel te Koningsbergen. Wanneer ik dus den Duitschen bodem zal betreden hebben,
<pb n="388"/>liggen er zoo veel wegen voor mij open, dat ik zelf niet weet te zeggen waarheen. Het liefst ging ik ergens waar tevens een uitstekend man en waar alles toch niet zoo platgetreden was als ik b.v. onderstel dat het te Berlijn, Bonn, Goettingen, Heidelberg zijn zal. Ik ging het liefst waar ik het meest voor mijn vaderland en onze wetenschap en tevens voor mijn eigen roem werkzaam kon zijn. Zal ik te Keulen eens een acht dagen mijne oogen scherpen om te zien en mijne ooren om te hooren, hoe het op de onderscheidene plaatsen van Duitschland geschapen staat? Ik zou daar gaarne een bezoek brengen aan Kreuser den schrijver der Homerische Rhapsoden, of aan Grysar, met wien ik over zijnen Epicharmus twisten kon. - Brunswijk? daar is een groote bibliotheek, waarover de groote schim van Lessing zweeft; misschien is ook daar iets voor mij. - Kortom, hooggeachte vriend: Uw raad kan op mij van nut en invloed wezen, om te bepalen werwaarts ik mijne schreden rigten zal, en waar ik het meest aan de wenschen, die gij voor mij koestert, kan beantwoorden. Door mijne schuld ben ik nu eenmaal uitlandig: maar ik moet nu ook alle bedenkingen van eigenliefde opgeven en mijzelven geheel tot het <hi rend="spat">werktuig</hi> der vaderlandsche wetenschap stellende, daar wezen, waar ik het best kan gebruikt worden. - Ik moet hier nog bijvoegen dat ik mij voor de philosophie veel zou belooven van Reif, maar die heeft een kwaden naam, als behoorende tot het jonge Duitschland.</p>
<p>Mag ik van een en ander dat ik U hier mededeel, ook communicatie aan Prof. Geel verzoeken? Er is iets waarin ZEd. mij vooral van dienst kan zijn: het is mijne betrekking tot de nationale literatuur. De Gids gaat mij nog altoos ter harte: maar de Heidenen zijn thans min of meer in mijn erfdeel gevallen. Ik blijf er voor medewerken, heb reeds voorloopig iets gereed en zal meer zenden. Intusschen vrees ik, dat een andere invloed dan de mijne op dat Tijdschrift overwegend zal worden en het eene minder wetenschappelijke,
<pb n="389"/>eene meer pietistische rigting zal erlangen. Ik weet dat Prof. Geel aan een der redacteurs geschreven heeft, maar ik weet niet wat? Gaarne wenschte ik in zijnen geest en door hem ondersteund de zaken daar in de oude rigting te blijven sturen.</p>
</div>
    <div type="section"><interpGrp>
        <interp type="primair" value="18440227"/>
    </interpGrp>
        <head rend="h4">Luik, 27 Februarij 1844.</head>
<p>.... Door Prof. Baguet had ik hier de boeken die ik verlangde van de Leuvensche bibliotheek: historische werken de geschiedenis van den Spaanschen oorlog betreffende. Onze schrijvers hebben die niet eens alle gekend, ik laat staan vergeleken. Evenwel is er, zoo het schijnt, veel waarheid van onze vijanden te leeren. Ik ben thans aan het excerpeeren van <hi rend="spat">den vier en dertigsten</hi> auteur en nog liggen er een stuk of tien voor mijne rekening, nog schieten er over, die ik weet, dat bestaan, maar die ik niet vinden kan, onder anderen l'<hi rend="spat">Adriani</hi>, zoo als ik bij een Italiaansch schrijver geciteerd vind. Met alle die hulpmiddelen vordert mijn werk goed, en ik reken dat het in April zal kunnen voltooid zijn. Een <hi rend="i">πάρεργον</hi> er van zal met Maart in de Gids verschijnen. Gaarne had ik dat gij, si tanti est, het laast en mij uw oordeel zeidet. Bij anticipatie vermoed ik, dat gij het minder belangrijk voor Holland, dan voor Luik zult vinden. Het is een gevolg van de plaats en de menschen die mij omgeven. Toch hoop ik dat er even als in mijn overig werk een en ander in zal staan, dat men op het oogenblik in Holland niet wist.</p>
<p>Dat is geene verdienste, dat is geluk. Toen ik u mijn vorigen schreef, was ik pas te Brussel aangekomen, en wist nog niet regt, wat er te vinden was. Sedert heb ik geleerd, dat niets voor mijnen arbeid den schat evenaart, die daar op de Archieven voorhanden is. Tot op het jaar 1836 rustte daar
<pb n="390"/>op de zolders van het Paleis van Justitie een stapel papieren, die het vuur en de worm verteerden. Onder den naam van <hi rend="spat">militaire stukken tot het Oostenrijksch Gouvernement behoorende</hi> werden zij daar versmeten en vergeten, tot door de Heeren Van Westreenen en De Jonge incluis. Toen eerst kwamen de Belgen op den inval ze na te snuffelen en zij vonden - eene doorgaande correspondentie van alle Nederlandsche landvoogden, - een reeks handelingen van den Rijksdag met de officieele documenten annex. - De correspondentie van Alva, wien ik uit deze stukken als een man van de meest omvattende werkzaamheid heb leeren kennen, beslaat alleen verscheidene boekdeelen. Aan Dr. Coremans, den adjunct-archivarius komt hoofdzakelijk de eer dier ontdekking toe. Ondanks dit alles, ondanks dat de Belgen hunnen vond hadden bekend gemaakt en liberaal genoeg voor allen den toegang hebben opengezet, zijn echter de Heeren Groen van Pr. en L.P.C. van den Bergh Brussel voorbijgereisd om naar Kamerijk, Rijssel en zelfs Dijon te trekken. Het is ongelooflijk, dat de zaak hun onbekend gebleven zij. En ik heb bovendien te Brussel een curiosum gehoord, waarvan ik gaarne het regte vernam. Misschien zijt gij daartoe in de gelegenheid. Na de scheiding van 1830 toen de Heer Groen bezig was met de uitgave zijner <hi rend="spat">Archives</hi>, heeft Gachard, die aan het Hollandsche gouvernement verpligting had, de brieven die van Willem I te Brussel aanwezig waren verzameld. Ik heb alle reden om te gelooven, dat de verzameling noch nauwkeurig, noch volledig is. Maar gemaakt is zij en gezonden, 't zij directelijk aan het gouvernement, 't zij aan den Heer Groen. De laatste echter heeft er in zijne Archives geen gebruik van gemaakt. Vrage, waar is zij gebleven? en zoo zij verdonkerd is, waarom is zij verdonkerd?</p>
<p>Veel van hetgeen ik gevonden heb, zoo brieven van Alva als van Willem I, zal ik als bijlagen tot mijn werk uitgeven. Hoofdzakelijk om te adstrueeren, hetgeen men in den
<pb n="391"/>tekst op mijn woord niet gelooven zal. Ik reken dat de noodzakelijkste zijde van het bijeenbrengen der documenten. De Heer Groen van Prinsterer denkt er, blijkens zijne laatste redevoering in het Instituut anders over. Maar schoon ik te Brussel <hi rend="spat">veel</hi> gevonden heb, geloof ik dat het nieuwe, hetwelk uit de oorspronkelijke stukken te putten is, weinig en dan nog meest, in den gemeenen zin des woords, van anecdotieken aard zal zijn. Tegenover de wel vijftig schrijvers, die men, wanneer men de zaak met wetenschappelijke religieusiteit behandelt, te vergelijken heeft schiet weinig over, dat <hi rend="spat">geheel</hi> onbekend, of niet reeds ééns gezegd is. Maar in den loop der tijden hebben de goede schrijvers de onhandige stylisten op den achtergrond geschoven: de geschiedenis is gedurende een paar eeuwen traditioneel voortgeplant, en dat niet zonder eene wet van noodzakelijkheid en redelijkheid, maar toch ten koste van eenige details. Die zes goede schrijvers gelezen en onthouden heeft, verbeeldt zich dat hij de geschiedenis kent en beslissen kan, wat bekend, wat nieuw is. En toch is het er verre af. Het releveeren dus van enkele bijzonderheden, die ten onregte geobscureerd zijn, het schiften van hetgeen werkelijk gebeurd is uit hetgeen uitvinding is van partijzucht, zoowel van voorliefde als van verbittering, blijft dunkt mij de voorname vrucht van het doorsnuffelen der documenten, en eene vrucht, waarover wij regt hebben tevreden te zijn, wanneer wij haar plukken. Het insigne, recens, indictum ore alio, is, dunkt mij, zooveel niet waard.</p>
<p>Met het einde dezer week neem ik voor goed afscheid van Luik. Ik ga dan nog eenige dagen te Brussel vertoeven. Door de afwezigheid van Gachard, kon ik niet tot alles wat ik verlangde toegang verkrijgen. De Heer Archivarius had bij wijze van monopolie enkele stukken in zijn kabinet weggesloten. Of hij dan terug zal zijn, weet ik niet; reeds sedert eene maand wacht men hem dagelijks; maar wel weet ik, dat ik op de Archives veel onaangeroerd heb laten liggen, omdat mij op het oogenblik de tijd ontbrak. Dr. Coremans
<pb n="392"/>is bovendien eene kennismaking waarop ik prijs stel, en die mij bij verderen historischen arbeid behulpzaam kan zijn. Schoon Belg, heeft hij in Duitschland op Duitsche wijze leeren studeeren en heeft er zelfs als lid van het jonge Duitschland op eene vesting gezeten. Thans is hij het volijverig hoofd der vereeniging voor de Vlaamsche letterkunde in België, eene vereeniging, waaromtrent de Hollanders en Vlamingers zich zullen bedriegen, wanneer zij er veel eers en heils van verwachten.</p>
    </div>
    <div type="section">
        <interpGrp>
            <interp type="primair" value="18440422"/>
        </interpGrp>
        <head rend="h4">Bonn, 22 April 1844.</head>
<p>.... Bepaaldelijk tot u<note n="1)" place="foot">B. spreekt van de uiteenloopende beschouwingen die Bake en Geel hem gaven over de eischen der historie, naar aanleiding zijner bijdrage in De Gids (Andries Bourlette). Hij treedt daarover evenwel niet in bijzonderheden. ‘Voor zijn eigen rust wenscht (hij) niets liever dan, al denkende, de wijze te vinden om de strijdigheid van beide beschouwingen in eene hoogere eenheid op te lossen.’</note> zou ik echter voor Hooft een goed woord willen spreken. Hij heeft mij geleerd, en, sit venia verbo, gevoed. Daarom ben ik zoo aan hem verknocht. Hij heeft, ik erken het, Tacitus nagevolgd, maar deed hij het slaafs? Was bij zijne tijdgenooten, die het eerst de literatuur hunner natie tot stand bragten, zelfs bij de Italianen en Franschen, niet doorgaans een der Ouden het rigtsnoer? en konden zij anders, waar geen beschaving de taal nog gevormd had, en zij verlegen stonden te midden van den bajerd van vormen en woorden, die voor hen lag? Wat ik in Hooft bewonder is het krachtige schilderen dat hij met zijn woorden doet. Wat ik nationaal in hem acht is de aanschouwelijke, materiële beeldrijkheid zijner taal. Eene eigenaardigheid, die naar mijne meening in het Hollandsch ligt en er in bewaard en
<pb n="393"/>hersteld moet worden. Eene eigenaardigheid, die mij mijn vaderlandsche spraak thans dubbel doet lief hebben, nu mij in den vreemde zoo vele kleur- en vormlooze abstractiën der Moffen om de ooren zwermen. Het Duitsch spreken gaat mij nog onhandig af; misschien mengt er zich eenige antipathie onder, die ik echter <hi rend="spat">moet</hi> overwinnen.</p>
<p>Wat mij in uwe stylistische raadgevingen bijzonder trof en wat ik mij voorneem in acht te nemen, is uwe lofspraak op ‘<hi rend="spat">republikeinsche severiteit en mannelijke deftigheid</hi>.’ Ik las daarin mijn vonnis, maar te laat om het geschrevene, dat reeds ter drukpers was, terug te nemen. Er is b.v. bij mij ijdelheid en hartstogt, wanneer ik een' mijner voorgangers b.v. Groen van Prinsterer op een dwaling betrap, en die gebreken verraden zich in mijnen stijl door eene gezochte bitterheid van uitdrukking, of eene poging tot geestigheid. Beide strijden met het severe dat gij te regt eischt. Een verstandig man mag niet om eene dwaling driftig worden, en nog minder daarvan een publiek amusement maken. Ook dit is <hi rend="i">μειραϰιω̄δες ϰαὶ Φορτιϰόν</hi>. Ik zal er mij in het vervolg ten minste bij historieschrijven voor wachten.</p>
    </div><div type="section">
        <interpGrp>
            <interp type="primair" value="18450205"/>
        </interpGrp>      
    <head rend="h4">Breslau, 5 Februarij 1845.</head>
<p>.... Aan Prof. Geel heb ik geschreven wat ik al zoo te Wolfenbuttel heb uitgevoerd<note n="1)" place="foot">Die brief is niet meer aanwezig, maar wel een uitvoerige aan Bake uit Wolfenbuttel 29 September 1844, over zijn philologischen arbeid (collationeren van Grieksche handschriften) op de Bibliotheek aldaar. Daarin komt ook dit voor:
<lb/>
‘.... Ik vond op de Bibliotheek vele belangrijke historische brochures ook voor onze geschiedenis en de époque die ik bewerkte. Ik durf zeggen dat ik daarvoor thans zooveel gelezen en gezien heb als wel niemand anders.’</note>.... Ik heb het uit wanhoop verlaten. Toen de winter inviel, toen ik, zelf ernstig ongesteld, alles wat voor en om mij was in somberder kleuren zag, kon
<pb n="394"/>ik het in die stad niet uithouden, waar een stilte heerschte als die van het graf. Ik besloot mijn hoofdkwartier naar Breslau te verplaatsen. Van Berlijn had ik te voren een kijkje genomen: het beviel er mij niet. Alles was er mij te officieel koninklijk Pruissisch. Ik nam dus de reis over Leipzig en Dresden herwaarts. In beide steden heb ik mij opgehouden om de Bibliotheken te zien. De meeste vriendelijkheid had ik steeds van de leerlingen van Herrmann ondervonden, en de meeste sympathie met onze Leidsche philologie. Ritschl, Bergk, Emperius, Schneidewin hadden mij allen aangemoedigd hunnen ouden leermeester te bezoeken. Ik heb daaraan voldaan. Schoon ik wist dat men hem te Leiden zijn Praefatie voor de Phoenissae nog niet vergeven heeft, ben ik zeer nederig den Nestor der Philologie mijn respect komen betuigen. Over dat bezoek ben ik zeer voldaan. Hij was nog niet zoo als gewoonlijk gelaarsd en gespoord, maar ontving mij im Schlafrock allervriendelijkst. Want om der wille der Heilige Philologie daalde de Heer Comthur geheel tot het niveau van een ellendig rondzwervend Hollandsch doctortje af. Hij was zoo gul, zoo levendig, zoo hartelijk als ik het slechts wenschen kon. Met ongehuichelde deelneming vroeg hij naar alles wat er te Leiden gedaan en gedreven werd, naar U, naar Prof. Geel, naar Prof. Karsten, naar Cobet. Hij vertelde mij veel van zijne laatste brochure over de Theogonie en de vijfregelige strophen..........</p>
<p>&nbsp;</p>
<p>.... Te Dresden was ik ongelukkig op eersten Kersdag. Zelfs voor geld was er geene mogelijkheid de galerijen geopend te krijgen. Bij mijne hartstogtelijke ingenomenheid met schilderijen kostte het mij veel, mij een lang gekoesterden wensch te ontzeggen. De Nacht van Correggio en Rafaels Madonna zijn alzoo voor mij een groot geheim gebleven. De Bibliotheek heb ik door bijzondere gunst gezien en er zelfs voor mijn historischen arbeid een en ander gevonden dat mij interesseerde. Maar eer ik verder ga, moet ik u toch eens iets zvertellen.</p>
<pb n="395"/>
<p>Waar ik in Duitschland eene bibliotheek bezoek, zijn mij altoos twee schimmen vooruit. De eene begroet ik als een goeden genius en accipio omen: jammer slechts dat ik overal niet den persoon, maar zijn <hi rend="i">εἴδωλον</hi> vinde d.i. eene herinnering van hem aantref en een vriendelijk woord over hem hoore. Het is Prof. Geel, wien geheel Duitschland niet alleen als geleerde eerbiedigt, maar ook als een voorbeeld beschouwt hoe een Bibliothecaris door humaniteit en liberaliteit op duizenderlei wijzen de wetenschap kan dienstig zijn. De andere is - raad eens - de Baron van Westreenen van Tiellandt. Die man heeft op iedere Duitsche bibliotheek den sterrenhemel laten bewonderen, die op zijn borst prijkt, en de Duitschers hebben hem bejegend met al die <hi rend="spat">Ehrfurcht</hi>, welke zij von Haus aus voor een gegalonneerden rok en een kamerheerssleutel gevoelen. Eerst als ik vertelde dat die man bij ons onder de geleerden zoo hoog niet aangeschreven en dat hij hoofdzakelijk daarvoor bekend stond, dat hij de Hollander was, die naast den Koning zelven de meeste ridderordes bezat, kwamen de tongen los en zij bekenden, dat zij hem toch wel om zijne pretensie bespottelijk hadden gevonden. Want overal was de Baron verschenen met een kamerdienaar op eenige passen achter hem, die een schrijfcassette onder den arm droeg. Zoo dikwijls de Baron een merkwaardige incunabel vond of eene andere bibliographische curiositeit vernam, trad op een wenk de knecht nader, sloeg de cassette open: de Baron maakte zijn aanteekening, gaf de cassette terug, en de Jasmin verwijderde zich weder op eerbiedigen afstand. Vertel toch, Hooggeleerde Heer, in Holland zulke dwaasheden voort! Mijn berigt steunt op het gezag van twee knappe bibliothecarissen Schubart te Kassel en Neumann te Leipzig. Het is hoog tijd dat zulke kwasten als deze en 's Gravenweert weten dat zij ondanks hunne titels gerenieerd en uitgelagchen worden, zoo dikwijls zij zich buitenslands als de
corypheën onzer literatuur en wetenschap uitgeven.</p>
    </div><div type="section">
        <interpGrp>
            <interp type="primair" value="18450908"/>
        </interpGrp>   
        <pb n="396"/>
    <head rend="h4">Weenen, 8 September 1845<note n="1)" place="foot">Toen B. dezen brief schreef was hem nog geen toegang tot de Archieven verleend.</note>.</head>
<p>&nbsp;</p>
<p>Ik dacht dat het genoeg was, éen langwijlige en werkelooze Zondag in de week te Weenen. Maar toen ik heden mijn venster opende, zag ik dat men den rustdag van gisteren voortzette. De winkels blijven gesloten en dus ook bij een allergezondste gevolgtrekking de bibliotheek. Het is Maria geboorte. Ik moet mede den dag vieren, in de vrije lucht of in de heerlijke natuur, maar die de Weeners helaas bederven met hun regietabak, hun Kaiserbier en hunne luidruchtige en gemeene <hi rend="spat">Unterhaltungen en grosse Conversationen</hi>. Doch neen: ik weet beter. Ik wil aan u den brief schrijven, die zoo lang in de pen gebleven is.</p>
<p>....Wat mij naar Weenen dreef, was de roep van de Keizerlijke bibliotheek, was de roem van Lambecius, was het gerucht, dat het Keizerlijk Archief niet door draken werd bewaakt, en eindelijk de omstandigheid dat Venetië op den weg naar Italie lag. Van dit alles wil ik het een en ander vertellen.</p>
<p>De bibliotheek bevredigt wat omvang en belangrijkheid betreft de hoogstgespannen verwachting. Gij weet dat Lambecius tot op Endlicher misschien voor klassieke literatuur de eenige bibliothecaris was, die den naam verdiende. Het spijt mij voor den vaderlandschen naam, dat ik zelfs Van Swieten niet naast hem kan plaatsen. Nessel, een andere Weener reputatie die den catalogus van Lambecius verkortte en volledig wilde maken, is het orakel der Boeotiers alhier, maar alles behalve een Pythische Apollo. Kollar, die de tweede uitgave van Lambecius bezorgde, zocht zich geloof ik een naam te maken door Lambecius te bevitten en aan te wijzen, wat deze van een vroegeren bibliothekaris Sebast. Tengnagel had
<pb n="397"/>gestolen, zonder dien te noemen. Intusschen: die diefte had Lambecius gerust voorbij schouts deur kunnen dragen: want waar Lambecius Tengnagel vertrouwd heeft, heeft hij zelf meestal fouten gemaakt; wat Lambecius zelf onderzocht is perfect. De ridder de Kollar echter was te stomp om dat te zien. Daar nu de arbeid van Lambecius onvoltooid is gebleven, is de geheele erfschat nedergedaald tot een gansch heirleger van Bibliothecarissen, Inspecteurs, Custossen, en Amanuenses, die zooveel plaats beslaan, dat geleerden die hunne wetenschappelijke onderzoekingen daar meenen te doen geen hoekje voor zich zelven vinden. Die hommels in den bijenkorf hebben alles gelaten, zooals het van Nessel tot hen overgekomen is, en de misdeelde Palatina zucht om een tweeden Lambecius.</p>
<p>Die tweede Lambecius, zal zeker aan den arbeid van den eersten veel te verbeteren vinden, want zoo als ik zeide, Lambecius heeft niet alles blad voor blad met behoorlijke zorg nagekeken: hij heeft wat al te veel voorliefde voor allerlei Byzantijnsche nietigheden, waaraan hij zijn vernuft en geleerdheid ten koste legt; eindelijk in zijn gewone formule ‘<hi rend="spat">liber antiquus et optimae notae</hi>’ schuilt ongeloofelijk veel kwakzalverij. Ik heb als zoodanig een Codex in handen gehad die niet ouder was dan 1560: het jaarmerk stond in Grieksche cijfers op de laatste bladzijde en Lambecius noemde hem toch ‘antiquus et bonae notae’. Maar vooral is het noodig dat de philologische Codd. eens goed worden nagezien, van welker waarde de vroegere noch hedendaagsche bibliothekarissen iets hebben vermoed.</p>
<p>.... Onder de belangrijkste gedeelten der Weener philologische Codices reken ik de Constantinopolitaansche, die door <hi rend="spat">Auger de Busbeeke</hi> zijn aangekocht. Zij zijn juist niet alle zeer oud, maar zij leveren een onafhankelijken tekst en hebben het voordeel dat zij niet door de handen van Antonius Damilas, Mich. Apostolius en andere broeders van den gilde zijn gegaan. Er zou zeker onder deze veel nieuws en goeds te
<pb n="398"/>vinden zijn. Maar wie zal dat hier doen? Volgens Endlicher zelven zijn hier de Grieksche studiën tot het laagste peil gezonken, en niets is curieuser dan de verlegenheid van den chef der bibliotheek zelven, wanneer hij van elders een aanzoek bekomen heeft, om in een Griekschen Codex iets na te zien. Slechts voor Oostersche handschriften schijnt men vlijt en studie over te hebben. Thans ben ik de eenige onder de bezoekers die Grieksche handschriften onder handen heeft. Tot in Augustus was hier een jonge Engelschman, die zich herinnerde Cobet te Venetië te hebben gezien. Hij was sedert bijna twee jaren te Weenen en had commissie van de Puseyists om te collationeren, voor de uitgave der Grieksche kerkvaders, welke zij voor hebben, en waarvan Field den Chrysostomus reeds gedeeltelijk had bezorgd. Ik geloof niet, dat hij heel knap was: maar zoo als veelal bij Engelschen: zijne elementaire kundigheden zaten er muurvast in, en hij werkte met ijver en naauwkeurig. Ik geloof dat hij mij bij zijn vertrek gaarne de commissie zou hebben overgedaan: maar ik zou niet gaarne mijne beste jaren met blokken op kerkvaders hebben doorgebragt. C'est la mer à boire en de Weener bibliotheek is aan kerkvaders ongeloofelijk rijk en heeft prachtige en oude handschriften. Ik vergat u te zeggen, dat een Weener afschrijvertje zich dood wurmt aan Epiphanius. Ik weet niet welk Duitsch geleerde plan heeft dien uit te geven, maar ik beklaag hem dat hij zich moet toevertrouwen aan zulk een Weener wurm. Het plan is schoon, ik zou voetstoots bijna geen kerkvader weten, waarvan eene goede kritische uitgave belangrijker resultaten, ook voor de theologische quaestiën van den dag, zou kunnen opleveren, dan juist Epiphanius.</p>
<p>.... Hoe rijk en belangrijk de Weener bibliotheek ook zij, ik vind het er alles behalve huisselijk. De groote zaal is vol lezers, maar hemel! welke lezers? - Weeners die zich vervelen met hunne eigene niaiserie en die nu eenige uren van den langen dag komen doorbrengen met lezen. Zij lezen b.v.
<pb n="399"/>de Biographie Universelle van A af en leggen een vouwtje waar zij gebleven zijn, om daar den volgenden dag hunne studie voort te zetten, tot dat zij na jaar en dag of sterven, of het tot Z brengen. Verboden boeken komen niet uit de kast. Ik was voor Hase bezig met de Tactici en wilde daarvoor nazien, of P.L. Courier, die eenmaal op de uitgave daarvan plan had gemaakt, ook iets omtrent de Straatsburger Codices mededeelde. Eerst zeide men, dat Courrier niet op de bibliotheek was, en toen ik mij al drie uren in dat gemis had getroost, kwam eindelijk schuchter en in het geniep een der onderbibliothecarissen met de Oeuvres complètes aandragen. Wetenschappelijke journalen komen er in menigte, maar er is niet zoo als bij u een tafel, waarop zij alle vriendelijk uitgespreid liggen en waar zij u uitlokken om ze eerst in te zien. Slechts de bibliothecarissen lezen ze en sluiten ze dan weg om ze te laten inbinden. Ik ben dus in de volslagenste onwetendheid van al wat er op het gebied der wetenschappen in de vier laatste maanden is gedaan. Slechts bij Endlicher hoor ik daarvan van tijd tot tijd slechts een woord. Maar Endlicher is met al zijn talent een Oostenrijksch ambtenaar van top tot teen en officieel tot in zijne wetenschappelijke beschouwingen toe. Komt het daarvan dat hij zich in den laatsten tijd met zooveel ijver op het Chineesch heeft geworpen?</p>
<p>Eindelijk de ergste jammer is dat op geene voorwaarden hoegenaamd boeken naar huis worden vertrouwd. Ik oudervond hoe ellendig dat gemis was, toen ik mijn recensie van v. Hall en Groen hier gedeeltelijk stelde, en telkens 's morgens op de bibliotheek in de meest gewone boeken nazien moest wat aan mijn geheugen ontgaan was. Zoo kwam dat product vrij pijnlijk ter wereld en daarom is het mij een dubbele troost dat het in Holland zoo goed ontvangen schijnt. Kemper is, zoo ik hoor, tegen het laatste gedeelte te velde getrokken, maar wat hij geschreven heeft is mij nog niet onder de oogen gekomen. Ik verlang er zeer naar, omdat men zegt dat het goed geschreven is. Doch erger dan toen
<pb n="400"/>ging het mij in Augustus. Toen was de bibliotheek gesloten: het weder liet geene uitstapjes toe en door een misverstand in mijne correspondentie verwachtte ik brieven van huis, die men mij niet zond. De weinige boeken om mij waren uitgelezen: mijn eigen arbeid stokte omdat ik de materialen niet had, welke ik behoefde. Ik had toen ten gevalle van Suringar Betrachtingen kunnen schrijven over het cellulair systeem; maar liever verkoos ik mij in het Boheemsch te begraven. Gij lacht mij misschien uit: maar te Breslau had ik mij wat Poolsch ingestampt: te Raudnitz had ik veertien dagen geleefd te midden eener bevolking waarvan ik zeggen kon:</p>
<p>Barbarus his ego sum: quia non intelligor ulli;</p>
<p>ik ergerde mij toch het meest, omdat ik hen niet verstond. Praag had ik op mijne doorreize de mooiste en interessantste stad gevonden, die ik tot dusverre had gezien en de hoofdstad van Boheme had mij voor zijne geschiedenis en voor land en natie ingenomen. Daarbij men zegt, en ik geloof te regt, dat Boheemsch voor de overige Slavische talen de beste sleutel is. Ik geloof te regt: want de taal is ongemeen rijk en daarbij deels zoo afgesleten, deels zoo buigzaam in hare vormen, dat het op een tijdvak van uitgebreide en algemeene ontwikkeling wijst. Voor eenige jaren heeft men een handschrift met oude Boheemsche gedichten ontdekt, alle meesterstukjes van kracht, van gevoel, van uitdrukking, van oorspronkelijkheid. Enkele dier gedichten waren zelfs in Duitsche liederen overgegaan, zonder dat men den Slavischen oorsprong kon nawijzen. Die fragmenten reikten in de dertiende eeuw en nog vroeger, en bewijzen een toestand van beschaving, van vorming, die zelfs eenigermate buiten de herinneringen der historie ligt. De Boheemsche mythologie of mythische historie is welligt zoo rijk als de Grieksche vóór de Homeriden, natuurlijk lang niet zoo plastisch en schoon, maar veel helderder van kleur dan wat ik van Noordsche saga's weet. Boheme herinnert zich eenen Lumir als zijnen Orpheus. Maar dat alles zijn studiën voor lange winteravonden: wan-<pb n="401"/>neer ik het eenmaal zoo ver gebragt heb, dat ik de Slavische boeken <hi rend="spat">ad aperturam</hi> lezen kan. Zonder mij te schamen beken ik dat ik daar nog verre van ben, en gaarne wilde ik de personen, die er in ons land pretensie op maken, b.v. Halbertsma, ten dien opzigte eens op den tand voelen. Die Slavische talen zijn voor ons een geheel vreemde wereld, ten minste in hare oorspronkelijkheid: want ik vermoed dat de vorm der constructie door lengte van tijd deels der Duitsche taal, deels het Latijn is nagebootst. Duitsche woorden laten zich bij menigte herkennen, maar het is mij nog moeijelijk van alle te
zeggen, of zij eer Duitsch dan Slavisch geweest zijn. Anderen hebben onmiskenbaar met Grieksch en Latijn eenen gemeenen oorsprong, maar zij zijn door vervorming onkenbaar geworden: zoo is <hi rend="spat">ptac</hi> vogel en <hi rend="spat">ptaci</hi> vliegen zeker met de Grieksche vormen <hi rend="i">ἵπταμχι, ἐπτάμην, πτῆνχι</hi> enz. verwant, <hi rend="spat">praci</hi>, bezigheden, arbeid, komt zeker van <hi rend="i">πράσσω</hi>; <hi rend="spat">placi, weenen</hi> heeft den wortel met <hi rend="spat">plangere</hi> gemeen; <hi rend="spat">wecer</hi> avond, met <hi rend="spat">vesper; plamen</hi>, vlam, met <hi rend="spat">flamma</hi>. Het Grieksche <hi rend="i">ϰρύπτω</hi> vind ik in dezelfde beteekenis in het Slav. <hi rend="spat">krititi</hi>: de stam <hi rend="spat">sternere</hi> vooral in den vorm <hi rend="spat">stra</hi>, en <hi rend="spat">trahere</hi> zijn ook in het Boheemsch aanwezig. Zoo zou ik duizende overeenkomsten kunnen noemen: maar even talrijk zijn de woorden, waarvoor ik in mij bekende talen in het geheel geene analogie weet en zonderling dat het mij een paar maal voorgekomen is als vond ik ze in het Engelsch terug: b.v. <hi rend="spat">bless</hi> en <hi rend="spat">blessing</hi>, zegenen en zegen, is, ik zou er alles onder durven verwedden, Slavisch. Gij ziet uit hetgeen ik hier ter loops nederschrijve, met hoeveel nadeel voor vergelijkende taalstudie het Slavisch wordt verzuimd: te meer daar het de taal is eens volks, dat zich tusschen Grieken, Romeinen en Germanen heeft ingedrongen, van die alle wat genomen, en wederkeerig met zijne horden in de Europesche wereld van het Westen is ingedrongen en daaraan wat heeft medegedeeld. Ik ben zelf uit beginsel op het punt van vergelijkende taalstudie zeer voorzichtig en terughoudend, ik laat mij niet ligt door
<pb n="402"/>schijn verleiden en ik heb zelfs een soort van afkeer van alle de sanguinische verwachtingen, die men daarvan voor de geschiedenis der volken koestert. Zoo hindert het mij in de Indo-Germaansche dweeperij, dat men luchtkasteelen van volksverhuizingen enz. bouwt, die geenen historischen bodem hebben. Maar dit zeg ik met overtuiging dat men verkeerd doet met van het Sanskriet in eens op het Germaansch over de Slaven heen te springen, en dat men bij het wroeten naar oud-Italiaansche talen en hare vergelijking met Aeolische en Macedonische vormen, wel eens goed zou doen ook naar Slavische analogiën te vragen. Misschien kan ik, wanneer ik wat verder in mijn studiën ben, u daarvan iets stelligers en belangrijkers mededeelen.</p>
<p>Maar ik zou aldus voortschrijvende u met een schromelijk port voor deze onbeduidende regels bezwaren en welligt op de kosten van ‘twee en een halve eigaar’ gedurende de lectuur jagen. Derhalve haast ik mij te komen tot hetgeen u zeker belangstelling zal inboezemen. Italië had ik gehoopt te zien: Venetië vooral lokte mij als Philoloog niet minder dan als Amsterdammer: maar ik zal dien wensch moeten opofferen: mijne omstandigheden laten het voor het oogenblik niet toe. Maar zoo ik het niet verder breng is langer vertoeven te Weenen eene dwaasheid. Denkelijk verlaat ik in het begin der volgende maand tamelijk onvoldaan de Keizerstad. Ik had gehoopt uit het Archief veel op te delven voor mijn Willem. Mislukt dit, dan schiet mij niets over dan eindelijk het boek te voltooijen en in de wereld te zenden. Dit moet ik doen op eene plaats, waar ik alle bouwstoffen ter hand kan hebben: zoo digt mogelijk bij Holland. Ik zal dus denkelijk om vele redenen den aanstaanden winter weder in België doorbrengen. Doel- en planloos verre van het vaderland om te dwalen wil ik niet. Zal ik u de waarheid zeggen: ik behoor onder de hand een weinig aan onze letterkunde: ik heb op letterkundigen die mij omgaven eenigen invloed geoefend: niets van hetgeen onze letterkundige wereld bewoog, dat zich niet eenigermate
<pb n="403"/>aan mij mededeelde. Het leven in die sfeer is voor mij eene morele en intellectuele behoefte geworden, vooral sedert mij het toeval aan onze Vaderlandsche Geschiedenis gebragt heeft. Het grootste gemis dat ik op mijne reize gekend heb is, niet mede te leven met het literarische en wetenschappelijke Holland. Vooral sedert het misverstand tusschen Potgieter en mij opgeheven is, wensch ik weder iets van mijn vroegere medewerking aan alles te hernemen. Een boek dat in Hollandsche geschiedenis ingrijpt, en dat zoo ik hoop eenige oorspronkelijke ideën zal behelzen, behoor ik van nabij in zijne lotgevallen te volgen, en waar te nemen, welken indruk het maakt, welken het mist. Mijne vrienden zijn sedert eenigen tijd in beweging: zij broeden iets, ik wil hen een weinig van nabij komen helpen. Schrik niet en zet, bid ik u, geen Oude-Heeren gezigt op de gedachte aan een jong Holland. Gij kent mij: mijn bloed klopt er warm genoeg voor: maar mijn hoofd is er te methodiek, mijne vorming te klassiek voor. Ik kan misschien zelfs écarts voorkomen. Eenmaal begonnen aan geschiedkundigen arbeid kan ik aan geene nationale beweging vreemd blijven: ik kan de eens ingeslagen historische rigting niet laten varen: en zooveel heb ik in België gezien, dat het zoowel door ons als door de Belgen zelven ongekende schatten bevat. Ik wil de wintermaanden besteden om ten deele die mijn te ontginnen, ten deele om aan anderen aan te wijzen wat er te doen valt. Meer en meer wordt het mij duidelijk dat een andere, een meer wetenschappelijke geest ook onze historische nasporingen leiden moet. Terwijl ik u deze plannen mededeel moet ik mij tot algemeenheden bepalen. In loco kan ik eerst beslissen, wat ik doen wil en hoe ik het doen wil. - Schrijf mij opregt: gelooft ge niet, dat ik in eenige opzigten op den gang onzer Hollandsche literatuur eenigen invloed kan en moet uitoefenen?</p>
<p>Met October dus reis ik van Weenen af, zonder dat ik mij echter thans bij een dag bepaal. Daarom zou het mij aangenaam zijn, zoo ik op eenige punten van mijn brief
<pb n="404"/>hier voor 1<hi rend="sup">o</hi>. October eenig antwoord ontving. Mag ik die punten eens nader bepalen? ten eerste: berigt van u of gij de collatie van den Dio Chrysostomus verlangt? ten tweede: of de Scholiast van Euripides dezelfde is dien Cobet ontdekt heeft en, zooals men in Duitschland vertelt, in zijne <hi rend="spat">Anecdota</hi> zal uitgeven? In het laatste geval bekommer ik mij niet verder om den Weener Codex die in allen gevalle niet oud is; ten derde: of men nog meer verlangt van den Simplicius en Epictetus, na de proeve die ik aan Prof. Bake gezonden heb, en die, mijns bedunkens, niet uitlokkend is? ten vierde: een hupsche flinke Franschman, een mathematicus, is door zijn gouvernement herwaarts gezonden om op de bibliotheek brieven enz. van beroemde mathematici op te sporen. Het kon zijn, dat hij hetzelfde te Leiden kwam doen: maar eer hij daartoe kwam, heeft hij mij verzocht voor hem eenige inlichting te vragen. Hetgeen hij wenscht te weten is dit: zijn er te Leiden handschriften of brieven van <hi rend="sc">fermat, chr. huygens, descartes, leibnitz, mersenne, d'alembert, bernouilli</hi> en <hi rend="sc">desargues</hi>. Op het punt van Huygens heb ik hem geantwoord, dat zoo ik meen Uylenbroek daarvan de uitgave had aangevangen. Maar (<hi rend="i">λόγος τίς ἐςιν οὐϰ ἐμὸς</hi>) hij antwoordde, dat men in Frankrijk niet volkomen met die uitgave tevreden was. Welligt kunt gij mij zonder veel moeite op die vragen inlichting geven, of anders b.v. aan Kaiser opdragen, wat er op te antwoorden valt.</p>
<p>Behalve dien Franschman (hij heet Lapeyrous) is hier voor eenige dagen op de bibliotheek verschenen M. Matter (van de <hi rend="spat">Ecole d'Alexandrie</hi> en het <hi rend="spat">Gnosticisme</hi>). Ook uw veelgedecoreerde collega Baron Westreenen van Tiellandt schuift hier over de straten Weenens <hi rend="spat">met twee lakkeijen</hi> achter zich. Aan de grimassen die mij gemaakt worden, zou ik zeggen dat hij op de bibliotheek kwaad van mij gesproken heeft. Ik zal hem in het oog houden en opwachten - niet om hem af te kloppen, maar om hem te belezen of hij met
<pb n="405"/>zijne ridderorden en Staatsraadschap mij hier misschien het Archief kan ontsluiten.</p>
    </div><div type="section">
        <interpGrp>
            <interp type="primair" value="18460629"/>
        </interpGrp>   
    <head rend="h4">Brussel, 29 Junij 1846.</head>
<p>.... Ik heb Weenen verlaten in de maand April. De Keizerstad heeft mij niet bevallen; hare vermaken (de schouwburg uitgezonderd, waar de beste Duitsche stukken voortreffelijk gespeeld werden) hebben mij niet geboeid; het volk is in mijne oogen de verworpenste slavenzoo die ik tot dusverre zag: en van hare weinige geleerden, ten minste in de vakken mijner voorkeuze, denk ik aan niemand met warme herinnering terug dan aan den Germanist Theod. von Karajan. En met dat al is welligt Weenen de plaats, waar de werkkring van mijn leven zal bestemd geworden zijn. Sedert ik mede door uwen invloed toegang tot de Archieven had bekomen, heb ik geen oogenblik ongebruikt gelaten. Zeven uren daags heb ik in de ijzeren kooi (alles is er uit voorzorg tegen brand met ijzer beslagen) doorgebragt en dat vijf maanden achtereen. Wat ik verzameld heb zal ik u mededeelen.</p>
<p>Wat nitwendige orde betreft is het bestuur der Oostenrijksche Nederlanden altoos een fatsoenlijk bestuur geweest. De beambten hielden de stukken goed bij elkander en bewaarden ze als een ouderwetsche Hollandsche huismoeder haar tafelgoed; d.i. zonder het zelf te gebruiken of het iemand te laten aanroeren. De revolutie van 1794 kwam, en op het oogenblik dat de tijding van de nederlaag bij Fleurus te Brussel doordrong pakten de Oostenrijksche beambten alle de Belgische regeeringsarchieven in groote kisten en sleepten ze naar Weenen. Bij den vrede van Campo Formio en dien van Luneville werd herhaaldelijk de uitlevering der Belgische Archieven aan Frankrijk gestipuleerd: maar de minister Chaptal behandelde die zaak wat slaperig en gaf den Oostenrijkers gelegen-<pb n="406"/>heid om slechts, ik geloof, 120 kisten uit te leveren met wat zij kwijt wilden wezen, en natuurlijk niet met het belangrijkste. In 1814 kwam die rommelzoo uit Parijs naar België terug; het beste was te Weenen achtergebleven.</p>
<p>Zoo rijk was het Weener Archief waar mij de toegang openstond, dat ik er meer dan voor mijn leven genoeg aan zou hebben: maar Immortalia ne speres: ik kon niet altoos te Weenen blijven en ik moest dus uitkiezen, wat mij voor een verblijf van drie of vier maanden stof tot werkzaamheid zou opleveren. Daarbij zoo als bij alle openbare inrigtingen in Oostenrijk wemelt het op het Archief van beambten. Ondanks dien overvloed wordt er meer gebabbeld dan gearbeid: en in de Nederlandsche zaken wist naauwelijks iemand behoorlijk den weg. Zij hadden ook buitendien werk genoeg aan de zifting der stukken die tot Italië, Hongarije en andere landen behoorden, welke Oostenrijk opgeslorpt had, en bemoeiden zich dus te minder met een staat, welken de Veelvraat had moeten teruggeven. Daarbij was ik zelf niet aanstonds georienteerd: ja niet zeker wat ik eigenlijk wilde. Ik had gevraagd naar mededeeling van stukken betreffende den krijgstogt van Prins Willem in 1568. Maar juist hier was het Oostenrijksch Archief verre beneden verwachting arm. Toen ik daarmede klaar was, liet ik mij voor de vroegere gebeurtenissen geven, wat men daarvan meende te hebben. Ik bepaalde niets uitdrukkelijk, omdat het in het karakter eener Oostenrijksche administratie ligt juist niet te geven, wat men uitdrukkelijk vraagt. Al waren er behoorlijke inventarissen gemaakt, men zou mij geen inventaris hebben laten zien: maar daarenboven had men bij den roof in België verzuimd de inventarissen mede in te pakken, en de Archivisten wisten alzoo in den doolhof kwalijk den weg. Ik wist dat Gachard, de Belgische Archivist, naar Spanje was; ik moest dus vreezen monnikenwerk te doen, omdat ik niet wist wat deze welligt daar reeds had opgezameld. Tot overmaat van ramp waren zijne Comptes rendus en de Bulletins de la Société Historique niet op
<pb n="407"/>de Weener bibliotheek voorhanden: ik schreef er om naar Leipzig, maar tot op het oogenblik van mijn vertrek uit Weenen heb ik niets ontvangen. Ik tastte alzoo in het blinde rond: maar ik ging toch met ijver aan den arbeid: omdat ik dacht: te eeniger tijd kan er eene Geschiedenis der Nederlandsche beroerten uit groeijen, welke wij hoog noodig hebben. Het geluk heeft mij echter geholpen waar overleg mij niet helpen kon.</p>
<p>Verward in omslagen naar de jaren gerangschikt lag de correspondentie van Margaretha van Parma met Philips: vele stukken die vroeger een deel van andere liassen of cartons hadden uitgemaakt lagen daartusschen. Het waren de disjecta membra der Archieven van den Raad van State te Brussel. Ik vond hier de minuten van de brieven welke Margaretha van Parma aan den Koning had geschreven en de originele antwoorden van den Koning daarop, alle of meest alle in het Fransch. Het was de officiële correspondentie die van wederzijde, gedeeltelijk in overleg met de wederzijdsche raadslieden, gehouden werd. Die verzameling levert dus een volkomen beeld van den toestand der Nederlanden, de daden van regeering, de wijze van administratie enz. Behalve deze bestond er eene geheime correspondentie tusschen den Koning en de Landvoogdes, die in het Spaansch gevoerd werd. Van deze was te Weenen weinig of niets. Gachard heeft ze uit Spanje medegebragt; maar op zijne beurt vond hij niets of zeer weinig van wat ik te Weenen verzamelde. Dit is de fortuin waarvan ik sprak. De onderlinge betrekking der beide correspondentiën begrijpt gij. De mijne geeft naauwkeurig verslag van alle handelingen van regeering en van de politieke beschouwingen waarop zij berustten, voor zooverre die in den Staatsraad werden geavoueerd. - Het mijne is de tekst; wat Gachard heeft gevonden en verzameld is de commentaar, waarin de geheime drijfveeren der openbare handelingen worden blootgelegd en beoordeeld in het licht, waarin de handelende personen zelven die zagen. Toen ik dus met mijn buit
<pb n="408"/>te Brussel arriveerde, ontving mij Gachard met opene armen. Hij begreep, dat wat hij stond uit te geven, zonder het mijne onvolledig was, en dringend spoorde hij mij aan, ook mijne brieven publiek te maken. Ik heb alle reden om aan dien raad gehoor te geven, al ware het slechts omdat ik den mij dikwijls al te vriendelijken Franschman niet geheel vertrouw. Zijne aandacht is door mij eenmaal op het Weener Archief gevestigd, en welligt zou hem niets liever zijn, dan aan zijn Gouvernement te beduiden hem nog eens à 50 francs per dag een reisje naar Weenen te laten maken zoo als hij het naar Spanje heeft gedaan. Dan ware mijn arbeid onderschept en mijne moeite voor niets. Ik heb dadelijk aan Joh. Müller mijne plannen ter uitgave geschreven, en hem verzocht openlijk van nu af aan mijn voornemen aan te kondigen. Maar ik had de teleurstelling bij hem eene tergiversatie te vinden, welke ik niet verwacht had. Intusschen ga ik voort met mijn arbeid, die mij zuur genoeg valt omdat ik nooit of nimmer als een bureau-copiïst mijne verzameling in het licht wensch te brengen. Ik wenschte mijne verzameling te maken tot wat zij in mijne oogen wezen moet, een zuivere afbeelding van den staatkundigen, administratieven, financiëlen, moreelen en intellectuëlen toestand van ons vaderland gedurende het gouvernement van Margaretha van Parma. Doch gij kunt denken, dat ik hier telkens op kwestiën stootte die mij geheel vreemd zijn; de handelstoestand van die dagen, de voorregten der geestelijkheid, de feodaal-nexus met het Duitsche rijk vorderen eene ernstige studie, waaraan ik mij thans voor het eerst wijde, en slechts ten deele wijden kan, omdat niet alle boeken, welke ik noodig heb, te mijner beschikking staan. Daarbij is het Brusselsch Archief niet zoo geheel uitgeplunderd geworden of er ligt nog veel dat mij ter aanvulling van het door mij uittegevene onmisbaar is. Om deze reden heb ik voor het oogenblik mijne tent te Brussel
opgeslagen en denk daar, zoo het mij vergund is, wat ik ondernomen heb te voltooijen.</p>
<pb n="409"/>
<p>Ik moet thans geheel mijn hart voor u open leggen. Ik ben het zwerven moede, en niemand kan vuriger dan ik verlangen naar den vaderlandschen bodem. Ik ben Hollandsch van top tot teen, en heb in den vreemde ondervonden, dat ik nergens te huis was dan dáár. Doch ik weet dat het fatum, hetwelk mij van daar verwijderd houdt, nog onverbiddelijk is. Reeds veel dunkt het mij voor mij zelven gewonnen, wanneer ik ten minste nabij den vaderlandschen grond ben: wanneer ik de lucht die van daar waait kan opvangen, en ieder geruisch kan beluisteren. Vergeef mij de beeldspraak. Ik voel behoefte te deelen in den gang der Hollandsche letterkunde, der Hollandsche wetenschap, in de wisseling der openlijke meening; ik voel de behoefte aan Hollandsche boeken, aan Hollandsche vrienden en aan Hollandsche kranten en tijdschriften. Ik wil niets nemen, zonder met woeker terug te geven. Want ik voel dat ik uit een kring gerukt ben, neen, mij zelven gerukt heb, waarin ik niet onopgemerkt en niet onvruchtbaar was. Wat te doen, om in dien kring wel niet persoonlijk, maar moraliter terug te keeren? Werken, zult gij zeggen, met en voor Holland: en niemand wil liever dan ik dien raad volgen: maar de omstandigheden die ik ondervond, het vele dat ik op mijne reize zag, het velerlei, waarvan ik gedrongen was kennis te nemen, hebben mijn hoofd verstrooid, en om met vrucht te werken, moet de werkzaamheid op één punt gevestigd zijn. Om met vrucht te werken, moet het hoofd meer rust hebben dan het mijne thans heeft: moet mijn bestaan zekerder zijn dan het thans is. Ook ten gevolge dezer beschouwing herhaal ik, wat ik u boven zeide: ik ben het zwerven moede. Ik zoek rust, ik zoek vestiging, ik zoek brood. Hoe vooral het laatste hier te vinden? Ik weet, dat ik in vele opzigten boven vele Belgen sta, bij welke schaarsch de studie goed onderlegd is: ik kan misschien van vrienden in Holland aanbevelingen bekomen, die mij hier en daar een weg banen, die mij gesloten blijft,
wanneer ik op mijzelven sta. Maar slage ik, dan verwijdert juist dit mij van Holland.
<pb n="410"/>Ik moet deelen in het leven en streven der Belgen: ik moet het, omdat ik voor alles wat mij omgeeft, van nature te aantrekkelijk ben. Zoo ik mijn gemak en mijn belang raadplege, dan zou ik mij welligt in de armen der Vlaamsche beweging te werpen hebben: maar de overtuiging van mijn hoofd strijdt er tegen, en mijn geweten kent mij rein, dat ik de overtuiging van mijn hoofd immer aan eenige consideratie, welke ook, heb opgeofferd. De Vlaamsche beweging, bij de rigting welke haar gegeven is, laat voor Holland niets hopen en is voor België noodlottig. Het laatste zal er door vergermaniseerd worden, of dat even erg is, nog dieper onder het juk der Katholieke partij gekromd gaan. Ik heb die meening geprofesseerd van den beginne af dat ik België bezocht; ik ben er nog van overtuigd, en heb mijnen vrienden van den Gids beloofd die overtuiging in tegenspraak met sommige artikels van Potgieter, in hun tijdschrift over te gieten. Nu vraag ik u, wat men hier en in Holland zou denken en gelooven van een Hollander die met de Fransquiljons gemeene zaak maakt?</p>
<p>Dit alles schrijf ik onder den indruk van een naderend gevaar. Gij hebt mij eenmaal zelf de lippen opengebroken. Ik wil ze, ik wil mijn hart voor u niet sluiten. Omstandigheden, verwijdering, kleine grieven hebben de ontknooping nader gebragt, welke een vroeger schrijven van u als mogelijk en te eeniger tijde als noodzakelijk onderstelde. Maar die ontknooping zal echter door allen in mijn nadeel beoordeeld worden, en God beware mij dat ik anders doen zou, dan onder dat harde oordeel het hoofd te buigen. Holland zal dus over mij bij vernieuwing het anathema uitspreken en digt bij den vaderlandschen bodem zal de klove tusschen dezen en mij nog wijder gapen.</p>
<p>De wetenschap, ik gevoel het, is mijne roeping. Maar mijne sympathiën zijn voor Holland, mijne vooroordeelen, zoo gij wilt, zijn uit Holland, mijne taal is en blijve Hollandsch. Uit Holland uitgestooten, en waarschijnlijk nog voor vele jaren uitgesloten, gevoel ik mij vreemd, gevoel ik mij pijnlijk in België.
<pb n="411"/>Zelfs de wetenschap zoo als zij in België beoefend wordt is voor mij gesloten. Alle klassieke grondslag is hun vreemd, en op Roulez te Gent na, geloof ik niet dat een enkele Belg een candidaats-examen in het Grieksch zou kunnen doorstaan. Hollander in merg en been, klassiek gevormd in uwe school, aan uwe universiteit:</p>
<p>barbarus his ego sum, quia non intelligor ulli.</p>
<p>Ik heb hier eenmaal eene openbare zitting der Academie bijgewoond. De Gerlache, Stassart, Reiffenberg, Quetelet en Roulez hebben alle gesproken. En mijn oordeel? Zie, in jeugdige dartelheid heb ik, zoo als mijne tijdgenooten, met het Amsterdamsche Instituut gespot. De eerste nommers van het tijdschrift hebben mij doen vermoeden dat de leden wel eens uit hunne vergaderingen naar huis gingen, elkander aanziende zoo als de augurs van Cicero....</p>
<p>.... Ik raak van mijnen tekst, maar er is weinig aan verloren. Ik wilde de vergelijking van het Belgische met het Nederlandsche Instituut voortzetten, en zeggen dat wat ook in Holland er niet gedaan wordt, men ten minste de kunst verstaat eene openbare vergadering met waardigheid te souteneren. Hier schaamde men zich zelfs voor het publiek niet. Alles was zoo oppervlakkig, zoo arm aan zaken, dat den hoorder niets overig bleef, dan zich te verbazen over de schaamteloosheid waarmede men het voordroeg. Slechts een rapport van Roulez over de verwantschap tusschen de Basilica der christelijke bouwkunst en die der Ouden maakte eene gunstige uitzondering. Ik bid u wat zal ik onder dit volk?</p>
<p>.... Goede hemel! welk een bombast en woordenpraal ten gevalle van Opzoomer. Ik ben, ik weet niet waarom, niet Opzoomersgezind: en het schijnt mij uit uw schrijven dat gij dit reeds gegist hebt. Het idee is bij mij bijna rijp om tegen hem op te treden, zoodra ik de processtukken welke ik uit Holland wacht bijeen heb. Zijne recensie van Oosterzee heeft mij ontstemd: niet om der wille van Oosterzee, die slaag verdiende omdat hij het systema van Schleiermacher
<pb n="412"/>onhandig en onhebbelijk voordroeg: maar om der wille van Schleiermacher aan wien ik voor een goed deel mijne theologische overtuigingen te danken heb, die een der heiligen is, waarbij ik zwere, en die onverdiend bij deze gelegenheid de prooi geworden is van de kefferij van Oosterzee en Opzoomer. Wat ik van zijne oratie uit de dagbladen vernam heeft mij nog ontevredener gemaakt. Men kan eene schoone voordragt houden over gelooven, twijfelen, en weten: maar ik zie niet in dat daarmede Opzoomer in substantie iets anders heeft geleverd dan eene ontwikkeling van het gewone <hi rend="spat">Process des Denkens</hi>, met die uitzondering, dat hij een ontwikkeld denken <hi rend="spat">weten</hi> noemt. Maar zoo lang hij niet tevens aanwijst dat in dat weten een nieuwe factor tot de vermogens van den menschelijken geest is toegevoegd, zie ik niet hoe wij daarmede tot een absolute kennis der waarheid geraken. Wat aan het einde van dezen dialectischen weg ligt, lag in zijn aanvang, in zijn midden op ieder punt, waar gij de loodlijn der reflexie laat vallen: slechts aan het einde ligt het voorwerp der kennis abstracter en meer geanalyseerd: doch is het daarom meer waar en zeker? Toen ik in mijne voorlezingen over Hegels philosophie sprak gaf ik toe, dat ergens in het denken het punt moest aan te treffen zijn, waarop sub- en objectief denken = Goddelijk en menschelijk denken in een moest vallen. Ik wenschte mij duidelijker uitgedrukt te hebben om niet de meening voet te geven, als of deze vereeniging een product van het subjectieve denken zijn kon. Integendeel moet het kenmerk dier vereeniging liggen in de onmiddelbaarheid van het gedachte. Dat heeft Fichte gevoeld en daarom voor den wijsgeer een nieuw orgaan trachten te ontwikkelen, het orgaan der <hi rend="spat">Intellectuelle Anschauung</hi>. Dat zijne leer vooral in de verdere ontwikkeling, door Schellingianismus en mysticismus daaraan gegeven, als bijgeloof bespot is geworden en werkelijk bij hem zelven een streek van bijgeloof wegkreeg, bewijst
slechts dat zijne gevolgtrekking te overhaast is geweest: niet dat hij niet juist zou ge-<pb n="413"/>voeld hebben, wat die philosophie ontbrak om eene leer der zekerheid te worden. Neemt Opzoomer mij die twijfelingen weg, en slaagt hij er in mij te bewijzen dat Krause's stelsel ze oplost, dan zal mijne misschien voorbarige kritiek in een lofrede veranderen. Maar daarvoor heb ik zijne brochures zelve noodig, welke de Gids mij tegen belofte eener recensie zal toezenden. Ik heb wel eenigen eerbied voor het hoofd van Opzoomer, maar mij dunkt dat het Utrechtsche marktgeschreeuw in staat is het sterkste brein ijl te maken.</p>
    </div><div type="section">
        <interpGrp>
            <interp type="primair" value="18460721"/>
        </interpGrp>   
    <head rend="h4">Brussel, 21 Julij 1846.</head>
<p>.... Ik kom thans op mijne Memorie<note n="1)" place="foot">Hiermede is het stuk bedoeld dat wij hiervóór blz. 1-15 hebben medegedeeld.</note> zelve, waarover uw advies gevraagd is. Ik heb daaromtrent u en den Heer Groen twee inlichtingen mede te deelen:</p>
<p>De eerste geldt eene onvergefelijke en onbegrijpelijke domheid van mij. Uit eene kopij die ik van mijn verslag heb behouden, zie ik dat ik èn in kopij èn bij het overschrijven op eene jammerlijke wijze, schoon ik het beter weet, de <hi rend="sc">penants</hi> en <hi rend="sc">imbrechts</hi> heb dooreen geward. De een echter was Secretaris van Willem I, de ander van Margaretha van Parma. Die grove fout moet door den Heer Groen opgemerkt zijn: ik haast mij haar terug te nemen.</p>
<p>De tweede aanmerking geldt den wenk omtrent de correspondentie van Willem I die hier in België ligt, dien ik het gouvernement meende te moeten geven. Sedert ik mijne memorie stelde is te dien opzigte alles veranderd. Het is of Gachard geroken heeft dat ik op zijne stukken aasde. Sedert anderhalve maand is hij aan het werk gegaan om de uitgave dier correspondentie te bezorgen, en thans gaat het met de
<pb n="414"/>Fransche zweep. Reeds twee bladen zijn afgedrukt. Gachard is zeer werkzaam, en verstaat, vooral door de studiën die hij in Spanje gemaakt heeft, zijne zaken regt goed. Hij is met mij zeer communicatief zelfs ten opzigte van dien arbeid en daarom heb ik thans de partij gekozen hem inlichting te geven, waar ik het kan en bijdragen te leveren voor zooveel ik die heb. Het is voor de wetenschap hetzelfde door wien het werk tot stand komt, als het maar goed tot stand komt. Intusschen zal ook dit weder onvolledig blijven. Gachard geeft alleen Fransche en Spaansche correspondentie uit, niet wat er van de Duitsche nog hier of elders in de Archieven kan liggen - omdat hij geen Duitsch verstaat. Intusschen vervalt hiermede voor het oogenblik de door mij gemaakte aanmerking.</p>
    </div><div type="section">
        <interpGrp>
            <interp type="primair" value="18471004"/>
        </interpGrp>   
    <head rend="h4">Brussel, 4 October 1847.</head>
<p>.... Verbonden ben ik hier te Brussel om zoo te zeggen aan niets, noch aan iemand, en die losheid van alles maakt mij het verblijf hier niet aangenaam. Ik kwam in België zonder eenige aanbeveling, minder nog dan ik in Duitschland had, waar de eene philoloog mij den anderen toekaatste. Hoe weinig ingenomenheid ik ook over het geheel met de Duitschers op mijne reize heb opgedaan, de kennismaking met Duitsche geleerden was mij te aangenamer omdat ik hunne wetenschappelijke strekking begreep, omdat de methode en voorwerpen der studiën met die in Holland overeenstemden. Zulke geestverwantschap vond ik hier in België niet. De eerste tot wien het lot mij voerde was de Archivaris Gachard, die mij met Fransche vriendelijkheid ontving, d.i. met eene hoffelijkheid die te overdreven was om duurzame vriendschap te worden. Het is tusschen ons zoo drok niet meer als vroeger. Ik misken allerminst Gachard's wezenlijke verdiensten; zijn ijver is voorbeeldeloos, en voor iemand, die geen wetenschap-<pb n="415"/>pelijke opleiding genoot maar als letterzetter zijn loopbaan begon, is hetgeen hij tot stand gebragt heeft bewonderenswaardig. Maar zoo als alle parvenus is hij intriguant en ijdel. Hij heeft mij eerst geëxploiteerd in al wat ik meer gezien had dan hij, of wat ik het geluk had beter te verstaan. Ik stond hem zonder eenige terughouding ten dienste: deels omdat alle wetenschappelijke jaloezy volstrekt aan mijn karakter vreemd is: deels omdat ik hoopte dat hij op zijne beurt mij zou ten dienste staan. Wat het laatste betreft: Gachard heeft van zijne zijde mij niets geweigerd wat ik vroeg; maar de tijd is voorbij, dat hij mij aanbood zonder dat ik vroeg. Baron Bentinck heeft mij, dank zij uwe tusschenkomst, aan Gachard voor eenige maanden aanbevolen, maar ik vrees dat de wijze, waarop hij het gedaan heeft, voor mij niet de vruchtbaarste zal zijn. Gachard heeft iets gerept van mij te gebruiken bij onderzoekingen, die hier het Hessische gouvernement
verlangde te doen. Ik heb tegen den arbeid niets, maar ik ken het karakter van Gachard te zeer om juist <hi rend="spat">hem</hi> gaarne als mijn beschermer te zien optreden. Baron Bentinck zeide mij verder opgemerkt te hebben, dat Gachard zich eenigzins door mij gekrenkt gevoelde, en dat het in mijn belang was hem een weinig te flikflooijen. Ik betuig op mijne eer niet te weten dat ik immer jegens hem anders dan voorkomend geweest ben: maar dat ik hem, wanneer hij mij raadpleegde, zoo als dikwijls gebeurt, te regt wees, wanneer hij eene Latijnsche phrase niet begreep, of doorslaande blijken van onkunde in de geschiedenis van Duitschland gaf, dat was mijn pligt. Gij kent mij beter dan ik mijzelven: maar ik geloof niet den naam van pedant ooit te hebben verdiend, of jegens anderen eene andere meening dan in de meest mogelijk beleefde vormen te hebben uitgesproken. Gij kunt dus uit dezen trek Gachard waarderen. Hem te flikflooijen gaat mij moeijelijk van de hand; want ik ben verzekerd dat, zoo ik daarmede zijne gunst won, ik aan hem tevens een ijverzuchtigen en bij gelegenheid zeer tyrannieken meester zou vinden.
<pb n="416"/>Maar juist om zijne ijdelheid is met Gachard iets aan te vangen. Voor eenige maanden heeft hij het lintje van den Leeuw gekregen; hij is er zeer op gesteld dat men in Holland een hoogen dunk van hem hebbe, en als hij wist dat hij er in Holland dank mede zou behalen mij voort te helpen zou hij het op de meest kiesche wijze doen. Een meer officieel aveu van het gouvernement ten mijnen voordeele, misschien eene voorspraak van den Heer Groen, waaruit bleek dat mannen van gezag in Holland groot belang in mij stelden, zou wonderen doen. Want Gachard is schrander genoeg om te doorzien dat mijne positie hier iets scheefs heeft en dat dit scheve te danken moet zijn aan antecedenten waarop ik liefst niet terug kom.</p>
<p>Een ander persoon met wien ik op zeer goeden en veel guller voet ben dan met Gachard is Professor Borgnet te Luik, onbetwistbaar de beste historicus, dien België op het oogenblik bezit. Maar al had hij den besten wil om mij voort te helpen, hij bezit den invloed niet dien Gachard heeft. Het is een ronde gulle Waal van het echte bloed, die brutale brieven aan S.A.R. le Duc de Brabant drukken laat, en de Fransquillons en wetenschappelijke charlatans zonder genade vervolgt. Er is mij echter veel aan gelegen bij hem goed aangeschreven te staan, want om zijn eerlijk karakter, en zijne erkende kunde geldt de getuigenis van Borgnet zelfs bij zijne vijanden veel.</p>
<p>.... Gij denkt misschien, Hooggeleerde Heer, dat bijzaken en uiterlijke vormen mij zoo tegen Opzoomer hebben verbitterd, en zegt mij dat het onregtvaardig zon zijn daarom zijne theologie en philosophie te veroordeelen. Maar ook in deze beide opzigten ben ik zijn verklaarde tegenstander. In de theologie heeft hij mij op mijn zeer getrapt door zijne herhaalde uitvallen tegen Schleiermacher, wiens aanbidder ik langen tijd geweest ben. En zoo Opzoomer misschien Schl. gelezen heeft, bestudeerd en begrepen heeft hij hem zeker niet. Ik wenschte dat ik het laatste ook met volle overtuiging van Opzoomers
<pb n="417"/>tegenstanders kon zeggen; maar naar mijn inzien is het hoog noodig, het systeem van den grooten Berlijnschen meester eens beter in het licht te stellen om aan alle onregtvaardige aanvallen zoowel als aan onjuiste verdedigingen een einde te maken. In de philosophie - maar dit zou mij te verre voeren. Slechts dit weinige. Ik kan mij met Opzoomers philosophie niet vereenigen omdat hij alle weten eerst in en door het denken laat worden. Het weten is volgens mij in het zijn en van het zijn is het denken een der vele vormen. Er kleeft aan Opz. voorstelling een Hegelsche zuurdeesem, maar bij dezen is de vergoding van het denken consequent omdat het eeuwig denkende zich zelven steeds als gedachte opheft en nimmer buiten zijne eenheid des denkens treedt. Opz. neemt teregt een <hi rend="spat">zijn</hi> buiten het denken aan: een vorm van God die natuur is, analoog met een vorm die geest is. Zoo beiden al elkander doordringen - gij ziet ik ben voor het Krausisch Pantheïsme niet zoo bang als de dominus - dan volgt er uit dat er in elk gegeven oogenblik eene natuur of wilt gij eene stoffe is die zich bewust wordt, dus een weten waarmede het denken aanvangt en dat dus niet uit het denken ontstaat, maar aan het denken zelf de wet schrijft. Op deze wijze wordt God, niet gelijk Opz. wil, in het denken <hi rend="spat">gevonden</hi>: dit is een <hi rend="spat">gedachte</hi> God die niet anders dan een beeld is, maar is <hi rend="spat">onmiddelijk</hi> en <hi rend="spat">oorspronkelijk</hi> - ik versta de onderscheiding van Opz. en den jongeren Fichte niet - in en <hi rend="spat">met</hi> het <hi rend="spat">denken</hi> d.i. in het bewustzijn voor het denken. Met andere woorden: zoo God gelijk Opz. wil en te regt aanneemt <hi rend="spat">in</hi> de natuur is, dan is hij (dat volgt uit het begrip van God) daarin al en geheel God en dus daarin zichzelven om zoo te spreken tot denkenden geest verheffend in ieder oogenblik des bewustzijns.</p>
<p>Maar ik verveel u, en tot eene wijsgeerige ontwikkeling laat deze brief geen plaats over. Gij ziet er uit, dat ik indien ik aan de verpligting mij door den Gids opgelegd, wil voldoen, mij tegen Opzoomer zal moeten aangorden. Dit nu is
<pb n="418"/>niet pleizierig, ten eerste omdat de strijd tot dusverre zoo inhumaan met stokken en steenen gevoerd is, wapens die ik niet versta te hanteeren; ten tweede omdat ik als partijganger aan de zijde verschijn van eene partij die waarlijk uit sympathie niet de mijne is. Met het Christendom b.v. heb ik veel meer op dan Opzoomer: maar wanneer ik dat luide zeg, zullen sommigen glimlachen en het er voor houden: dat Bakhuizen zijne fortuin zoekt door <hi rend="spat">transigeren</hi>! En voor den naam daarvan ben ik zoo bang als voor den dood: want ik heb te veel wetenschappelijk geweten, om die rol, wanneer het een rol ware tot het uiterste toe te spelen. Ik zie wel dat het weer als altoos voor mij de beste en eerlijkste politiek zal zijn, het met niemand geheel eens te zijn.</p>
    </div><div type="section">
        <interpGrp>
            <interp type="primair" value="18471118"/>
        </interpGrp>   
    <head rend="h4">Brussel, 18 November 1847.</head>
<p>.... Dezer dagen zijn mij Groens voorlezingen over Ongeloof en Revolutie ter hand gekomen. Ik heb het boek vlugtig doorloopen en niet gedigereerd. De eerste indruk was pijnlijk: want bij alle achting die ik voor den Schrijver heb, is er slechts één punt in het geheele boek, waarin ik het met hem eens ben, de afzonderlijkheid namelijk van Hervorming en revolutie. Het verheugt mij dat hij het positieve karakter van het Protestantisme, dat op bet gebied van staatkunde en wijs begeerte wordt uitgewischt, historisch gevindiceerd heeft. Voor het overige zou ik voor de toepassing zijner leer huiveren, indien zij mij niet zoo onzinnig, zoo gratuit, zoo willekeurig in haar beginsel scheen. Contrat-socialist ben ik niet: ik geloof met Groen dat de historie daarmede in strijd is: maar ik geloof aan voortgang en ontwikkeling des menschdoms, en dat staatsregt en sociale begrippen zich daarnaar moeten wijzigen. Ik kan niet gelooven, dat het Christendom of de hervorming alle tijdens hare invoering bestaande rege-<pb n="419"/>ringsvormen, daardoor als zoodanig hebbe gelegitimeerd, en ik begrijp niet hoe iemand als Groen blind kan zijn voor alle de buitensporige gevolgtrekkingen zijner ‘théorie du droit divin.’</p>
    </div><div type="section">
        <interpGrp>
            <interp type="primair" value="18480604"/>
        </interpGrp>   
    <head rend="h4">Josse ten Noode, 4 Junij 1848.</head>
<p>.... Ik kan denken hoe warm uw hoofd is van de politieke gebeurtenissen van den dag. Het mijne raakt er geheel door van den koers, en ik zou in de nabijheid van u, van mijne Leidsche leermeesters en vrienden moeten zijn om uit de Ouden die kalmte van geest te vinden, welke gij met uw voorbeeld mij aanprijst. Zal ik het opregt zeggen, zoo als ik het meen? Met al den eerbied, dien ik hun toedraag, tegen de barensweën die Europa thans folteren leveren zij in mijn oog geen genoegzame hulp. Hun <hi rend="i">βχσιλεύς</hi> waar is hij op het oogenblik? Wat is aan dien voedsterling van Zeus gelijk dan het droombeeld der Theocraten? En toch, al wat in mij is, mijne natuur, mijne nationale herinneringen, mijne vorming, en de begrippen van mijnen tijd die ik heb ingezogen, repousseren allen ten sterkste die regeringen bij de Gratie-Gods en door de inspiratie Gods. Ter andere zijde de republiek: ik schrei er bij, wanneer ik zie hoe die staatsvorm door Fransche en Duitsche anarchisten wordt ontheiligd. Eene andere quaestie, die mij de Ouden niet oplossen, is het proletariaat: het ruime begrip van humaniteit toch vind ik bij hen niet: het is de schepping des Christendoms, en ik voor mij zou wanhopig hetgeen thans gebeurt moeten aanstaren, zoo ik de overtuiging verliezen moest dat aan de woeling onzer dagen geen humanistisch begrip ten grondslag ligt, en geen voortgang der humaniteit daarvan de ontknooping zijn zal. Zoo er eene gedachte is, waarom ik de nieuwe republiek (die ik alles behalve genegen ben) zou hebben toegejuicht,
<pb n="420"/>het zou de ter loops aangekondigde eeuw des vredes zijn. Het is er verre van dat ik aan de verwezenlijking geloof, maar toch was de droom mij zoet. Maar ook hier laten mij de Ouden in den steek, die geen Staat kennen zonder oorlog en zonder weerstand: Plato vooral, die eene gansche bevoorregte klasse van soldaten schept. Hoe gaarne zoude ik van u leeren hoe met de groote Ouden de problemen van onzen tijd te verstaan.</p>
    </div><div type="section">
        <interpGrp>
            <interp type="primair" value="18510221"/>
        </interpGrp>   
    <head rend="h4">Uecle lez-Bruxelles, 21 Februarij 1851.</head>
<p>.... Ik ga nu over tot de voorgestelde eventuele positie aan het Archief. De minister vraagt een état de service waaruit blijkt dat ik niet in specialiteiten ben ondergegaan, maar dat mijne werkzaamheid tot een groot doel kan voeren. Eer ik tot mijne eigene verontschuldiging een weinig ga haarkloven, zal ik u mededeelen, volgens uwe begeerte, wat er van mij sedert mijne afwezigheid gedrukt is. Het eerste was in den Gids van 1844 een stuk van ongeveer tachtig bladzijden: <hi rend="spat">Andries Bourlette</hi> - een hoofdstuk uit den Nederlandschen vrijheidsoorlog. Het had tot aanleiding den indruk dien de stad Luik met zijne historische omgeving, met zijne omstreken aan natuur-schoonheden even rijk als aan herinneringen, op mij maakte. Ik recenseer mij zelven niet, maar bij wijze van een gunstig diploma voer ik aan dat mijn stuk in 1847 of 1848 in de Revue nationale door Prof. Borgnet van Luik, die hier te lande te regt voor den besten historicus geldt, vertaald is medegedeeld. Het tweede wat ik leverde was de recensie over de kwestie tusschen de H.H. van Hall en Groen van Prinsterer. Gij kent daarvan het lot. De Bosch Kemper heeft mij over de peroratie van dat stuk op mijn kop gegeven. Verdiend of niet in lucrum depono. Want het heeft mij aan eene gezetter bestudering van Kluits Hollandsche Staatsvegering gebragt, dan ik tot
<pb n="421"/>dusverre gedaan had. Al ben ik daardoor geenszins een der aanhangers van dien grooten man geworden, ik heb er veel uit geleerd. Het aangenaamste van de zaak is voor mij geweest, de redelijke lof dien Groen van Prinsterer aan mijnen arbeid in het laatste deel zijner Archives wel heeft willen geven. Groen was eigenlijk mijne partij; want de Brederode-quaestie was voor mij posterioris curae: ik geloof dat ik iets gedaan heb om de betrekking waarin Willem van Oranje tot de onafhankelijkheids-symptômes van 1576 en 1567 stond in het licht te stellen. De bedoelde recensie is verspreid over vier nommers van de Gids in het jaar 1845 - 3<hi rend="sup">o</hi>. In 1846 heb ik in den Gids begonnen: Cartons uit de geschiedenis van den vrijheidsoorlog. Drie stukken zijn er toen verschenen, alle getiteld <hi rend="spat">de Adel</hi>. Mijn doel met dit stuk was te bewijzen dat de adel onbekwaam en onmagtig was om de herschepping te weeg te brengen, waaruit de republiek der zeven provinciën ontstaan was; dat als integrerend gedeelte van het toenmalig staatsligchaam, die adel hoe langer hoe meer onmogelijk werd: dat niet de republiek den adel gedood heeft, maar dat deze door eigen schuld en eigen onvermogen zich ontbond, doch in die ontbinding zelve tot de revolutie van 1566 en 1568 aanleiding gaf. Ik had voor mijn stuk <hi rend="spat">de Adel</hi> getiteld het cijfer I geplaatst, omdat ik voornemens was toen : II de Tabbaard, III de Burger en de Koopman, IV de Geestelijkheid te geven. Dat dit niet is uitgevoerd, daaraan heeft gedeeltelijk de verandering in het kader van den Gids, die zeer tegen mijn zin was, gedeeltelijk mijn huwelijk en de evenementen die het laatste voorafgingen, schuld. Nu is dat stuk zoo als het daar ligt zeer onvolkomen: om aan alle kanten de gedachte die daaraan ten grondslag lag te ontwikkelen, is de geheele Tetralogie noodzakelijk. De kerkelijke heeren zouden intusschen geenszins te vreezen hebben gehad, dat ik voor hen een drama satyricum zou hebben bewaard. Wat
niet is kan nog worden. Mijne cartons zijn nog niet opgegeven en zoodra ik niet meer medio prensus Aegeo ben ga ik
<pb n="422"/>aan het afwerken. Over die plannen later. - 4<hi rend="sup">o</hi>. In 1848 schreef ik mijn <hi rend="spat">Notice sur le dixième denier</hi>, die in de Gendsche Messager des Arts et des Sciences van dat en het volgende jaar werd opgenomen. Ik ben daarover in België nog al scheel aangezien en te regt; want mijn stuk keek de Belgen nog al scheel aan. Vraag het hier liberaal of katholiek, het antwoord zal eenstemmig zijn, dat hetgeen den opstand tegen Spanje het meest motiveerde de invordering van den tienden penning geweest is. Hetgeen de ultramontaan de Gerlache daarover in de merkwaardige voorrede zijner Histoire du royaume des P.B. geschreven heeft, is door liberale pennen herhaald. En zeker om den wille hunner nationaliteit ligt den Belgen er aan gelegen dit standpunt vol te houden. Men behoeft niet zoo ultra-calvinist als de Heer Groen te zijn, om te erkennen dat godsdienst en gewetensvrijheid de schijf geweest is waarop de omwenteling van de zestiende eeuw draaide. Men kan toegeven dat de Hervorming de vorm was, waarin de geestelijke en zedelijke ontwikkeling des volks zich kleedde, het punt waarop het zich zelve bewust werd wat aan zijne regten ontbrak, en hoe die behoefte moest vervuld worden. Meer verg ik niet. Maar de Belg geeft als Belg dat niet eens toe: is hij liberaal, uit indifferentismus, en vooral uit haat tegen al wat naar fanatisme zweemt, kwaal, waaraan onze eerste hervormde bewegingen niet vreemd waren. Met den katholiek kan men nog minder teregt komen: indien hij consequent is vindt hij den ijver van Philips II voor de voorvaderlijke godsdienst prijsselijk, zelfs wanneer brandstapels daarover hunnen akeligen schijn werpen. Voor beiden is dus de opstand van 1566 en 1568 iets wederregtelijks: eene demagogische opbruising. Zij nemen beiden hunne toevlugt tot het oogenblik waarop de heeren van den tabbaard (het akeligste gespuis dat onze geschiedenis oplevert) de regten en vorderingen van Philips beginnen te beknibbelen, en dat is met de
invoering van den tienden penning. Zoo wordt de eer van Viglius en Hopperus gered: zoo krijgt de verbasterde
<pb n="423"/>adel der Croys en der Meluns zijn aandeel aan de edele zaak der onafhankelijkheid; zoo worden de ingedrongen bisschoppen en de verhardste prelaten zelve vrienden des volks en des vaderlands. Zoo wordt voor den haat tegen de Spaansche heerschappij, die in het jaar 1576 in de zuidelijke provinciën zelve losbarstte een plausible beweegreden gevonden, evenzeer als voor hare latere hereeniging met Spanje; zoo wordt eindelijk de vraag <hi rend="spat">niedergeschlagen</hi> (zouden de Duitschers zeggen): waarom heeft zich België geene gewetensvrijheid verworven, waarom is voor het volk aldaar de zeventiende eeuw eene eeuw van zedelijke en intellectuele achteruitgang geweest? Om deze redenen wenschte ik dien Belgischen beweeggrond eens op de keper te beschouwen; de auspicia waren goed: Huig de Groot zelf had er in der tijd een vinnigheid tegen gezegd. Hoe ik geslaagd ben, weet ik niet; maar ik heb trachten te betoogen: dat de Belgische hommes de longue robe, die in den naam van den tienden penning tegen Philips en Alva hunne stem verhieven, met hun verleden evenzeer als met hunne latere bedrijven in strijd handelden: dat op het standpunt, dat zij in de andere vragen tegen de oppositie van 1566 hadden aangenomen hunne beweegredenen zwak waren, en onteerd door den invloed van eigenbelang en volksvrees, en dat de Belgische geschiedschrijvers liever dan daarmede te pralen hun prepostere en in den grond krachteloos protest tegen de Spaansche dwingelandij onder stoelen en banken hadden moeten steken. - 5<hi rend="sup">o</hi>. Op het laatst van het voorleden jaar deelde ik mijne <hi rend="spat">Retraite de Charles-Quint</hi> mede, welke de Commission d'histoire voor hare rekening in hare verslagen liet drukken. Het was een uittreksel uit een onuitgegeven handschrift dat niemand vóór mij gezien had. Dit is de eenige waarde van het stuk: om met Prof. Geel te spreken ‘het is eene wetenschappelijke mededeeling waarop men niet anders zeggen kan dan <hi rend="spat">Ei!
Ei!</hi>’</p>
<p>Tot aanvulling van die curta supellex, waarover ik mij zelve schame, diene het rapport dat ik destijds ingezonden
<pb n="424"/>heb; diene het rapport dat ik ten vervolge van mijn eerste u zal toezenden.</p>
<p>Omtrent dat rapport het volgende: het was grootendeels in het jaar 1848 geschreven: thans, dat wil zeggen van heden of morgen af maak ik er slechts een staart aan. Waarom heb ik hetgeen ik thans doe, niet in 1848 gedaan? Omdat ik ontmoedigd was. Ik rekende op geene verdere toelagen bij den bezuinigingskreet die er van alle kanten opging en - ik zeg het met de hand op het hart - ik had te veel patriotismus om te verlangen dat er ten mijnen opzigte, dubbelzinnig en bijna geheel exotiek lid der Nederlandsche maatschappij, eene uitzondering gemaakt werd. Ik vroeg mij hetzelfde af wat Prof. Thorbecke - vergeef mij, de minister van Binn. Zaken, mij thans afvraagt - tot welk groot doel leidt uwe werkzaamheid? - en ik sloeg de armen beschaamd en moedeloos over elkander.</p>
<p>Intusschen er zijn van die dingen qu'on se dit à soi même, maar waarop, wanneer ze u in het publiek en officiëel worden afgevraagd, men zich op een solemneel en deftig antwoord voorbereidt. De minister vraagt naar een groot doel, als het resultaat mijner werkzaamheden en wenscht dat hetgeen ik gedaan heb, zich niet tot specialiteiten bepale. Ik moet antwoorden, dat ik mij met eene specialiteit hebbe bezig gehouden. Die specialiteit is de geschiedenis van onzen opstand tegen Spanje. Maar terwijl ik deze bekentenis afleg, stelt het wetenschappelijk karakter van den minister welke mij die afvergt mij gerust. Hij toch kan niet door een groot doel den omvang van het onderwerp zelf verstaan. Van Kampen heeft eene Geschiedenis des vaderlands en de Geschiedenis der Nederlandsche koloniën; Scheltema een Staatkundig Nederland geschreven en toch zal niemand zeggen dat zij een groot doel hebben bereikt. Van de Spiegel daarentegen heeft het speciaalste aller specialiteiten: de Geschiedenis der Satisfactie van de stad Goes in 1576 geschreven, en ik geloof dat er weinig boeken bestaan waarin de hoofdkwestiën van het oude
<pb n="425"/>Hollandsche staatsregt en de grondslagen onzer Republiek in een zoo helder licht worden gesteld (sauf de politieke partijdigheid, die aan de orde van den dag was) als in dat werkje.</p>
<p>Ik laat daar, dat het misschien een lofwaardig doel kon heeten, wanneer ik er eens in mogt slagen eene geschiedenis van de Nederlandsche beroerten al ware het niet verder dan tot de afzwering van Filips II te schrijven: ik kom slechts hierop dat zelfs kleine gebeurtenissen, wanneer zij in verband tot het geheel worden gebragt, de stof kunnen zijn van belangrijken arbeid. Hier mag en moet ik wel een weinig van mijzelven spreken. Het is geene deugd van mij, het is, ik geef het u toe, eene ongelukkige toevalligheid, dat ik altoos een weinig aan alles heb gedaan. Theologant ben ik ten halve door een jaar of wat studie; aan Hollandsche literatuur heb ik wat gedaan door den kring, waarin ik ben rondgesleept; dat ik een kwart humanist ben is de schuld van u en de uwen; abstraheren van, filosoferen over hetgeen ik wist lag misschien in mijne natuur; de nood heeft mij aan de studie der geschiedenis gejaagd; het beste dat mijn verblijf in den vreemde mij heeft opgeleverd is misschien, dat ik Hollandsche zaken uit andere bronnen dan Hollandsche bestudeerd, uit een ander standpunt dan het Hollandsche heb leeren beschouwen. Ik durf betuigen dat alle die elementen bij mijne studie onzer geschiedenis een weinig hebben medegewerkt. Ik was juist zooveel theologant om met eerbied het godsdienstig beginsel dat er achter onze staatsomwenteling school te behandelen: ik druk mij verkeerd uit, ik sta hier geheel op de zijde van Groen en erken dat het de werkzaamste, de duurzaamste oorzaak dier staatsomwenteling was. Ik had zooveel zin voor Hollandsche literatuur, dat ik met zekere voorliefde de brochures en de rederijkerspelen, de volkszangen en de paskwillen bestudeerd heb, omdat - ik moet het wel zeggen - diezelfde omwenteling onze literatuur heeft doen geboren worden, terwijl die in België tegelijk met de omwenteling verstikt werd. Ik was voor mijn deel humanist om
<pb n="426"/>vrijheid van denken en schrijven te waarderen, om waar te nemen wat de beoefening der oudheid bij de zich toen ontwikkelende beschaving uitwerkte, eindelijk om objectief de vormen waar ik die vond hoog te schatten - hoe kan iemand als Groen op dat punt zoo'n round-head wezen? - en wanneer ik zelf aan het schrijven ging zou ik ze subjectief niet verzuimen. Eindelijk mijne filozofie was in waarheid dikwijls met mijne historie in strijd. Waar ik algemeene regels had aangenomen schoten de details als kaboutermannekens uit den grond om mijne pedanterie te beschamen. Maar met allen eerbied, dien men gedwongen is voor positive en materiële exceptiën te hebben, geloof ik dat mijn geest zijns ondanks de schaal naar de zijde van de theorie zal doen overhellen.</p>
<p>Eene zaak ontbrak mij en met innig leedwezen voel ik nog herhaaldelijk mijne tekortkoming. Het is regtsstudie, studie vooral van het positieve staats- en administrative regt. Ik heb het gebrek, dat ik erken, een weinig zoeken te verhelpen, door Bort, Idsinga, Boey en Kluit met de dissertaties uit diens school ijverig te bestuderen. Of ik er in geslaagd ben weet ik niet, maar dat ik mijzelven als beslagen gevoeld heb, zal ik u straks vertellen, wanneer ik spreken zal over hetgeen ik op touw gezet heb. Eerst nog dit: dat niets mij voor die - zeer bepaalde - regtsstudie meer geholpen heeft, dan juist het rondschommelen in Belgische archieven; ik leerde toch daaruit kennen, hoe de geregtshoven over de regtsvragen van onze omwenteling oordeelden, wat het jus constitutum over de verschillende punten was; wat het gevoelen was van Hopperus, van Viglius, van Damhouder niet alleen, maar ook van de pedante en vervelende Duitsche rijkskanseliers. Ik mag hier wel met een woord zeggen, dat wij veel meer van onze geschiedenis weten dan zij: dat zelfs de hooge raad van Mechelen en de geheime raad historische antecedenten ignoreerden of miskenden, die echter onmiskenbaar en onwederlegbaar waren. Dergelijke ondervindingen hebben mij mijns ondanks op de studie van charterboeken terug geworpen
<pb n="427"/>en - ik moet het wel zeggen - zelfs meermalen aan de uitspraken van Kluit, die geen ander regt aanneemt dan het jus constitutum van het Bourgondische hof of ten minste de ultra-autocratische voorschriften van Philips à Leydis, doen twijfelen.</p>
<p>Gij zijt meester in de regten en de minister brilleert er in; maar ik moet betuigen dat ik meermalen zoo niet aan de moraliteit van het regt, dan toch aan de toepassing van het regtsbegrip ter juiste beoordeeling van de wereldgebeurtenissen heb getwijfeld. Ik zal met een voorbeeld uit mijn onderwerp gegrepen mijne meening ophelderen. De vrede van Augsburg wordt in 1555 gesloten en belooft den Protestanten zekere godsdienst- en gewetensvrijheid. In 1563 verschijnt een Januarij-edict van Karel IX in Frankrijk dat denzelfden in het Fransche rijk de kleinere helft van het gemeengoed en de gemeene vrijheden der natie toestaat. Verdraagzaamheid is dus als een erkend beginsel in de Europesche staatsstelsels ingetreden. Wat gebeurt? Onze, ik zeg niet Protestanten maar liberalen vragen dezelfde vrijheid. Philips weigert die halsstarrig: de anderen klagen over verongelijking. Te onregt, zegt Kluit; want het traktaat van 1548 had de Nederlanden van alle leen- en regtsverwantschap met het Duitsche rijk los gemaakt. A plus forte raison hadden zij niets met Frankrijk te maken, waaraan Karel ten gevolge zijner gelukkige oorlogen met Frans I, Doornik, Artois en alle souvereiniteit over Vlaanderen en Henegouwen had ontrukt. Ik kan Kluit met geene mogelijkheid betwisten, dat hetgeen in Duitschland en Frankrijk als regtsbeginsel geproclameerd was niet geldig was voor de Nederlanden, en dat de Nederlanders die ter bereiking van hun doel naar den Rijksdag liepen, of met de Franschen heulden en hunne zendelingen opnamen en voorthielpen, regtens welligt zelfs aan gekwetste Majesteit schuldig waren. Maar ter andere zijde is er iets ‘non scriptum sed natum ad quod non instituti sed imbuti sumus,’ dat ons leert dat wanneer een beginsel dat in de behoeften onzer natuur
<pb n="428"/>gegrond is, waarvan het niet voldoen op een zekeren trap van ontwikkeling de verkorting onzer vermogens en daarmede onzer regten is, bij aanverwante stammen op dezelfde hoogte van ontwikkeling staande als wij, wier geschiedenis in zekere opzigten de onze is, wordt erkend en geproclameerd en aan ons geweigerd, wij reden tot klagen hebben, en dat wij eene regering die ons die voorregten onthoudt te beschouwen hebben, als eene regering die kwalijk aan hare verhevene roeping beantwoordt. In specie moest dat misnoegen te sterker zijn bij eene natie die voor een gedeelte aan Duitschland, voor een gedeelte aan Frankrijk had behoord: die daarvan afgescheurd was door de arbitraire beslissing zijns souvereins: eene natie die uit verschillende elementen bestond, en voor wie het centraliseren, zoo als Karel V het invoerde, iets nieuws was, dat niet geschieden kon zonder verkrachting van individuële regten en privilegiën.</p>
<p>Zoo aan de eene zijde het afscheiden onzer Provinciën van alle verwantschap met Duitschland en Frankrijk, ze ook uitsloot van de voorregten welke die rijken genoten, ter andere zijde diende de innige vereeniging waarin Karel onze gewesten onderling zocht te brengen, om verwachtingen en behoeften op te wekken, die zonder dat zich niet of niet zoo sterk zonden hebben uitgedrukt. Dat de vrijheid van Holland en Zeeland niet bijzonder groot was, geef ik Kluit gaarne toe; maar Braband bezat zeer uitgestrekte voorregten: Vriesland behoorde den keizer alleen titulo oneroso: in Vlaanderen was de onderworpenheid nieuw, de vrijheid oud: die vrijheid was daar in den letterlijken zin des woords geconfisqueerd geworden: Gelderland en Doornik hadden hunne constituten in de verdragen, waarbij zij aan den nieuwen heerscher waren overgegaan. Nu stel ik mij voor dat bij eene centralisatie zoo als Karel V die voorhad, de minst bevoorregten natuurlijk moesten verlangen op den voet der meest bevoorregten te staan. Of het regt was of niet vraag ik voor ditmaal niet; maar dit is zeker dat onze ouden het zoo begrepen. Het
<pb n="429"/>Brabandsche regt was de grond der eischen die Holland en Zeeland na hunnen opstand bij de onderhandelingen van Breda en later deden: het Brabandsche regt was de leus waaronder zich alle provinciën vereenigden toen zij eenstemmig in 1576 van den koning afvielen - doch daarover wel eens nader.</p>
<p>Kluit - want Kluit is de minotaurus, welke mij in het labyrinth onzer geschiedenis aan den uitgang van elk slingerlaantje schijnt te staan - heeft een boek geschreven over het regt der Nederlanders om Philips af te zweren. Juister had hij misschien gesproken over het regt der Hollanders en Zeeuwen - maar dit laatste zij aangenomen als zijne bedoeling. De slotsom van dit boek is, dat alle gronden voor die daad aangevoerd: vervolging der hervormden, schending van privilegiën, enz. enz., die niet regtens verdedigen kunnen; dat de eenige aannemelijke regtsgrond het jus inculpatae tutelae is. Te regt heeft toen ter tijd reeds Pieter Paulus gezegd, dat op het oogenblik dier afzwering het geval van noodweer niet meer bestond. Ik zou nog verder willen gaan en met de stukken bewijzen: dat de oorlog tegen Spanje aangevangen is voordat het geval van noodweer bestond; dat het opvatten der wapenen door Willem I in 1568 eene voortzetting was van den opstand van 1566; dat onder de verschillende voorwendselen voor dien inval geen enkele geldig is; dat zijne magtiging ontleend was aan het drijven eener partij van uitgewekenen en misnoegden; dat later Willem I den oorlog niet voerde alleen als stadhouder van Holland en Zeeland - in welke betrekking de verontschuldiging van regtvaardige noodweer had kunnen gelden - maar ook als persoonlijke vijand der Spanjaarden, voor eigene rekening en als hoofd aller ontevredenen zelfs in de getrouw geblevene gewesten; dat de afval van Spanje lang voor 1581 zijn streven en dat zijner vertrouwdste medestanders geweest is, en dat die zeker luider en vroeger zou zijn geproclameerd, ware de kortstondige vereeniging met de Brabandsche gewesten ten gevolge van hunnen onverwachten opstand in 1576 niet tusschenbeiden ge-<pb n="430"/>komen. Het resultaat van dat alles is dat dus ook de regtsgrond voor onze onafhankelijkheid waartoe Kluit zijne toevlugt genomen had in duigen valt en dat wij wanhopen moeten iets ten voordeele van ons volksbestaan
te zeggen, wanneer het geschreven regt de eenige maatstaf van onze beoordeeling blijven moet.</p>
<p>Maar ik vergeet, Hooggeleerde Heer, dat mijn brief in geene verhandeling mag ontaarden; ik liet mij onwillekeurig medeslepen om te redeneren: gij zult er ten minste dit uit zien, dat ik mijne specialiteit niet zoo speciaal behandel of ik doe een uitstap op hetgeen het feit, waarmede ik mij bezig houd, voorafgaat, omgeeft en volgt. Ik durf van mij zelven verzekeren dat ik die dingen even vlijtig in de bijzonderheden en naar de bronnen bestudere als de zaak zelve <hi rend="i">τὸ μέν πάρεργον ἔργον ὥς</hi>. Geve de hemel dat het volgende vers niet evenzeer op mij toepasselijk worde.</p>
<p>Tevens dient al het gewauwel waarmede ik u welligt verveeld heb tot inleiding voor de taak die ik mijzelven heb voorgeschreven. Mijne <hi rend="spat">Cartons</hi> moeten te eeniger tijde in de wereld en ik heb er stukken en brokken voor verzameld, zonder mij voorshands om de eenheid van doel te bekommeren: liefst zonder mij voor te stellen welk resultaat ik voor mijne studiën zou verlangen. Mijn reeds uitgegeven <hi rend="spat">Adel</hi> zou ik dan omwerken en de Tetralogie zoo als ik u die voorstelde voltooijen. Ik heb buitendien noten verzameld voor eene beschouwing der staatkunde van Granvelle; hoofdzakelijk gerigt tegen de Apologiën van dien beroemden persoon, zoo als zij algemeen aan de orde van den dag zijn. Ik wensch geenszins van hem een wreedaard of een dweepzieken priester te maken: ik heb alleen met den staatsman te doen en dan bedoelt mijn betoog aan te wijzen, dat hij de navolger en voortzetter van de staatkunde van Karel V was, dat de stelselmatige doorzetting van dit stelsel eene grove fout was na den vrede van Augsburg en van Cateau Cambresis, onder een vorst die noch het talent noch de magt van Karel V bezat; dat zijne
<pb n="431"/>binnenlandsche politiek wel van geleerdheid en handigheid getuigde maar niet van het doorzigt dat men hem toeschrijft, en dat de bewijzen voor het laatste beweren ontleend worden uit eigene verklaringen van Granvelle, waarbij hij après coup maatregelen afkeurde, die een ongelukkigen uitslag hadden gehad, en waartoe hij ondertusschen ten zijnen tijde zelf de hand had geleend: dat zijne buitenlandsche politiek eindelijk strekken moest om Spanje bij de naburen gehaat te maken en den misnoegden bij dezen toevlugt en ondersteuning moest bezorgen. - II. Over den invloed van Machiavelli op het Nederlandsche staatsbestuur onder Margaretha en zijn gezag bij de hoofden der twistende partijen. Aan Willem I wordt namelijk reeds door Strada verweten dat hij diens boek <hi rend="spat">Il principe</hi> onder zijn hoofdkussen had en anderen hebben voor en na hem hetzelfde gezegd. Van de andere zijde kaatst men hetzelfde aan Granvelle, Margaretha en Philips toe. Mijn onderzoek gaat alleen van officiële brieven, instructiën en memoriën uit: want het is ongeloofelijk, hoe dikwijls het boek of regels daaruit door beide partijen worden aangehaald. Zoo ik er gelegenheid voor vind zou ik datzelfde onderzoek willen uitbreiden om te spreken over den invloed dien de schriften van Bodin, Languet en Hotman op de staatsregtelijke begrippen in ons vaderland hebben gehad. - III. Onderzoek naar de vraag waarom juist in die deelen van het noorden van Frankrijk en Vlaanderen, waar thans de gehechtheid aan het katholicisme het onwankelbaarste is, de eerste en de hevigste bewegingen der hervorming zich hebben vertoond? Die vraag vindt zijne oplossing in een ander onderzoek: over den oorsprong en de geschiedenis der Doopsgezinden en Wederdoopers in de Zuidelijke Nederlanden en hunne verwantschap met de hervormden. Ik geloof dat onderwerp en oogpunt tamelijk nieuw zijn, omdat men ten onzent bij de behandeling der geschiedenis van dit oud en uitgebreid kerkligchaam te veel
de oogen naar onze noordoostelijke provinciën heeft gewend. Van mijn standpunt geraak ik eer in het schuitje van
<pb n="432"/>Halbertsma dan in dat van Prof. Muller. Ik weet over dit punt uit Archieven heel veel. - IV. Over Gilles de Clercq en den invloed der consistoriën op de omwenteling van 1566. Gilles de Clercq is een persoon, die tot dusverre in onze geschiedenis naauwelijks genoemd is, maar op wien alle latere onderzoekingen, zoo mijne eigene als die van anderen, als een der werkzaamste, magtigste en bekwaamste agenten der omwenteling wijzen. Misschien was hij de opsteller van, zeker de vertrouwde raadsman bij het verbond der Edelen: zeker was hij het hoofd van het verbond der kooplieden waarvan ik in mijn vorig rapport het officieel document heb medegedeeld. Jammer dat ik tot heden hem niet tot op het einde zijns levens volgen kan. In 1569 zit hij in de gevangenis van den keurvorst van Mainz en dan verdwijnt hij uit mijne oogen. De consistoriën, waarbij hij doorgaans woordvoerder en raddraaijer was, moeten meer gekend worden als het eigenlijke middelpunt van het verzet tegen Spanje, als de steun van voortdurenden tegenstand, als de ware aanvoerders van den gewapenden opstand. Ik weet omtrent deze heel veel uit de justificatiën der steden. In Holland, bepaaldelijk te Amsterdam, moet ook nog wel iets te vinden zijn. Maar ik krijg het zeker met Groen aan den stok die maar niet wil toegeven dat het Calvinismus uit zijnen aard democratisch is. - V. Over het verbond der Edelen. Ik zou daarvoor het gedeelte van mijne recensie van v. Hall en Groen willen omwerken, waarin ik over de betrekking van Prins Willem tot de eedgenooten heb gesproken. De behandeling van dit onderwerp is vooral noodig omdat het werk van Te Water even eenzijdig is als onvolledig in plan en bewerking. Mijn stuk moet een doorgaande kritiek worden van dien arbeid, welke helaas bij ons publiek, zelfs bij de geleerden, een onverdiend gezag heeft. Ik heb bovendien vele onuitgegeven stukken als bijlagen aan den man te brengen. - VI. Ik zou dan welligt nog eens aan het omwerken van
<hi rend="spat">Andries Bourlette</hi> en mijn <hi rend="spat">Tiende penning</hi> gaan, en in Holland zijnde eens nagaan, wat er daar
<pb n="433"/>over die zaak is te koop geweest, waartoe mij hier de gelegenheid ontbrak. Eindelijk zou ik gaarne onder die Cartons eene historia literaria opnemen van de vlugschriften, memoriën, paskwillen uit den tijd van Margaretha van Parma en Alva zoowel uit een geschied- als letterkundig oogpunt.</p>
<p>Gij zult zeggen dat dit kader nog al uitgebreid is; maar als gij mijn rapport dat ik aanstaande week zenden zal eens inziet, zult gij zien dat de meeste materialen voor die onderwerpen voor de hand zijn en ik kan er bijvoegen dat de bewerking van enkele gedeelten reeds begonnen is.</p>
<p>Ik ga tot iets anders over, want ik hoor u dunkt mij vragen waar mijne geschiedenis der Inquisitie blijft, die ik laatst onder handen had. Het is een lang verhaal en ik vrees reeds al te zeer uw geduld te hebben vermoeid.</p>
<p>Laat het u eens om het even zijn, hoe ik er aan kwam. Maar voor een groot jaar had ik iets na te kijken over een enkel klein feit van het jaar 1577. Ik raadpleegde daarvoor hier de Archieven en vond veel dat mij onbekend en ook bij anderen niet geboekt was. De onderhandelingen met Don Jan hebben dit eigenaardige, dat de hitte der hartstogten ietwat bekoeld was: dat men politiseerde en reflecteerde over hetgeen vroeger met hartstogt gedreven, of in de verbijstering van den krijg gedaan was. Men gaf zich zelven en anderen rekenschap van zijne grieven, van zijne verlangens, van zijne bedoelingen. Ik voor mij houd van nature niets van den oorlog: ik ben bijna een man van het vredecongres. Ik vond er genoegen in de diplomatische sluipgangen dier tijden na te gaan, liever dan mij in het gedruisch van oproeren, slagen en stedeplunderingen te begeven. Zoo kwam de gedachte bij mij op, eens naar de bronnen: de geschiedenis van de onderhandelingen met Don Jan: d.i. de pacificatie van Gend, de unie van Brussel, den vrede van Marche tot de uitbarsting van den nieuwen oorlog na te gaan; de geschiedenis in het kort van den gezamenlijken opstand der Nederlanden. Voor mijne inleiding had ik al
<pb n="434"/>spoedig noodig vroeger en hooger op te klimmen: ik bestudeerde dus de geschiedenis van de vredehandeling van Breda in 1575. Ik heb daarvoor twee lijvige folianten met MSS. stukken over de onderhandelingen van Breda doorplozen. Ik begon mijne inleiding en thans stootte ik juist op die beschouwingen van Kluit waarover ik hierboven sprak. Ik werkte op mijne wijze mijn gevoelen uit over de beweegredenen van onzen opstand en de redenen die hiervoor door de daarin betrokkenen aangenomen of voorgewend werden - en passant: ik maakte hier kennis met een Nederlandschen publicist die zoowel uit een wetenschappelijk als letterkundig oogpunt wel eene monographie verdiende: Jonkheer Junius de Jonge gouverneur van Veere: ik zou er bijna toe kunnen komen hem nog boven Marnix van St. Aldegonde te stellen. - Onder die redenen dan behoorde ook de Spaansche inquisitie. Die Spaansche inquisitie werd door partijen nu geloochend dan vergoelijkt, nu afgeschaft dan gewijzigd. Prof. Borgnet kwam er onlangs in zijn uitmuntend werk ‘Philippe II et les Pays-Bas’ voor uit dat hij niet wist hoe op dat punt de vork in den steel zat. Ik ging aan het werk, geholpen door een groot MS. register met meestal onuitgegevene stukken daartoe betrekkelijk en ik vond dat werkelijk vroegere schrijvers op vele punten den bal missloegen en dat de tijdgenooten zelven moedwillig de feiten hadden gealtereerd. Om mij nader te verklaren, diene het volgende. Men onderscheidt gewoonlijk drie soorten van Inquisitie, de Bisschoppelijke, de Pauselijke, de Spaansche. De eigenlijke Spaansche was die waartegen de volkskreet opging: het hof ontkende die ooit bedoeld te hebben en in zijne officiële oppositie 
berustte Prins Willem bij dat desaveu om zich tegen de Pauselijke te keeren. Intusschen had het volk een goeden reuk gehad. Schoon eigenlijk gezegde Spaansche Inquisitie nimmer in ons land ingevoerd is, was het toch zeker de bedoeling van Karel V die in te voeren of, kon hij dat niet, daarvoor een aequivalent te vinden. Men zou eene vierde soort moeten aannemen: de keizerlijke
<pb n="435"/>Inquisitie, die zeker naar de Spaansche Inquisitie meer zweemde dan naar eene der beide anderen. Immers die Pauselijke Inquisitie was zeer beperkt door de instructiën des Keizers en het hoofd der Kerk is meer de handlanger van dezen, dan de persoon van wien het ketteronderzoek uitgaat. Andere vraag: in den tijd der onlusten beweerden de Brabanders dat er in hun land nimmer inquisitie d.i. Pauselijke had bestaan. De raad van Braband leverde zijne memorie in; de geheime raad adviseerde daarop; men begreep dat de Brabanders gelijk hadden en besliste diensvolgens. Intusschen was de waarheid met den onbeschaamdsten moedwil verdonkerd. De stukken liggen daar om te bewijzen dat onder de ijzeren regering van Karel V die inquisitie ook wel degelijk in Braband was geoefend geworden. Ik kwam nog tot een ander resultaat. Bij het onderzoek naar den aard en de werking der verschillende inquisitiën bevond ik dat de Pauselijke waartegen Willem I en anderen met hem het luidst hunne stem verhieven, verreweg de zachtmoedigste en meest geregelde was. Wij lijden niet minder dan Engeland onder de No-popery-cry. Zoodra wij een Pauselijken mijter in het verschiet zien meenen wij de zeven hoornen van het Beest te ontwaren. Onze kerkhistorieschrijvers - ik zonder de H.H. Kist en Royaards niet uit - zouden vorsten of bisschoppen laten hangen, branden en verdrinken mits slechts geene Pauselijke breve tusschen beide kwam. Ik ben te goed Protestant om ooit verdediger der Pauselijke hiërarchie te worden, maar ik moet erkennen dat moraliteit en humaniteit dikwerf op hunne zijde zijn geweest. Een kettergerigt, een gewetensonderzoek is voor mij het aanstootelijkste wat er zijn kan; doch ik moet erkennen dat de Pausen die zaken georganiseerd hebben. Ik zeg niet dat een georganiseerd kwaad verschoonlijk werd; maar ik zeg dat het organiseren zelf iets goeds is, en ik moet erkennen dat de Pausen dit ten opzigte der Inquisitie gedaan hebben. Zoozeer ik de inmenging van
Rome afkeur in de wereldlijke aangelegenheden der Europesche Staten, zoo open-<pb n="436"/>hartig moet ik erkennen dat die inmenging doorgaans in het voordeel van het regt, van de menschelijkheid, van - zonder Lamennais na te schrijven - van de vrijheid geweest is. Op het onderhavige punt der inquisitie ging het mij evenzoo. De som der door de Inquisiteurs veroordeelden is niet grooter dan de som der slagtoffers door keizerlijke plakkaten en door landsregtbanken ten brandstapel of ter galg gedoemd: zij zou nog minder geweest zijn, indien de Pauselijke Inquisiteurs geene uitgebreider en bepaalder volmagt van den Keizer hadden ontvangen. Zoo ik verder in de geschiedenis opklim en vraag of de Bisschoppelijke Inquisitie, die onze revolutionnairen destijds toestonden, gematigder was dan de Pauselijke, dan moet ik met de stukken in de hand antwoorden: neen! Bij de eerste gelegenheid dat zich de bisschoppelijke inquisitie krachtig werkzaam in ons land vertoont is het ondanks den Paus (Honorius III) dat zij tot uitersten komt; het zijn de aartsbisschop van Reims, de koning van Frankrijk, de graaf van Vlaanderen, die den Paus de uiterste maatregelen afdwingen. En dit is een geval dat van het jaar 1180 doorloopt tot op de regering van Karel V. In oude tijden verontschuldigden de bisschoppen zich, wanneer ketters ten vure gedoemd of wreedelijk vermoord werden, daarmede dat het volk door eenen ijver Gods (zelo Dei) ontbrand was. Men late hunne verontschuldiging gelden, maar dan geldt zij ook voor den bisschop aller bisschoppen en de tegenwerping is misplaatst, waarom zij niet het ketterdooden, de ketter- en de heksenprocessen hebben gestuit? Zij hadden evenzeer tegen zich overstaan eene menigte en eene reeks van bisschoppen die zich achter hunnen ‘zelus Dei’ verscholen. Zij waren zelve kinderen van hunnen tijd, en deelden daarvan de vooroordeelen, of moesten zich daaraan onderwerpen. Het was reeds veel dat zij de ongeregelde regtspleging organiseerden, en
organiseerden doorgaans in clementiorem partem. Wat ik hierover beredeneer, is zoowat schering en inslag van hetgeen ik u te Leiden zijnde voor de maand Mei of Junij beloofde: eene in-<pb n="437"/>leiding of een eerste hoofdstuk van mijne Geschiedenis der Inquisitie in de Nederlanden vóór de tijden van keizer Karel V. Die inleiding zal mij misschien kwalijk worden genomen; maar de waarheid is mij liever dan populariteit bij predikanten.</p>
<p>En nu over 'tgeen mijn eerste plan was of liever over hetgeen men het eerst van mij verwacht: de uitgave der officiële correspondentie van Margaretha van Parma met Philips II. Ik heb die uit het Archief van Weenen geput: maar toen ik daar den toegang verkreeg, had ik een ander plan in het hoofd, dan ik sedert heb opgevat. Ik meende toen dat het voldoende was de geschiedenis onzer Beroerten met den val van Granvelle te beginnen. Ik ving dus mijne copieën met het jaar 1563 aan. Diepere studie heeft mij tot de overtuiging geleid dat ik hooger moest opklimmen, ten minste tot 1559 waarin Philips II van de Nederlanden afscheid nam. Dit is te noodzakelijker omdat Gachard daarmede de uitgave zijner ‘Correspondance secrète’ volgens de Archieven van Simancas begonnen is en dat mijne ‘Correspondance officielle’ daarvan de tegenhanger en de aanvulling worden moet. Van 1563 af tot de komst van Alva zijn mijne copieën in de beste orde, en ik heb ze zelfs met bijlagen verrijkt om de bijzonderheden in de Correspondance ter loops aan te stippen, vooral de betrekkingen van Nederland met het buitenland op te helderen. Maar 1559 tot 1562 ontbreekt mij. Het is niet veel: ware ik vier weken te Weenen - niet meer maar ook niet minder - het ware alles geanalyseerd of gekopiëerd. Daartoe echter ontbreken mij de middelen: thans is het minder dan ooit mogelijk daaraan te komen: ik moet dus in Holland zijnde eene gelegenheid afwachten om dat hetzij zelf hetzij door anderen te laten doen.</p>
<p>&nbsp;</p>
<p>De brief is waarlijk lang en vervelend genoeg en gij moet schrikken, wanneer gij bovenstaande streepjes ziet. Vergeef mij echter mijne praatzucht: het geldt ditmaal de betrekking waarvoor gij mij bestemt.</p>
<pb n="438"/>
<p>Geraak ik eenmaal aan het Archief dan moet ik vrijheid hebben daar revolutie te maken. Voor eenigen tijd heeft Schotel een brief aan De Wal geschreven volgens welke daar alles is pour le mieux dans le meilleur des mondes. Ik heb Weenen en Brussel gezien en onderschrijf die uitspraak niet. Door eene zekere intimiteit met Gachard heb ik eenig inzigt in zijne wijze van administreren gekregen. Hij heeft de onmiskenbare verdienste van het uitgebreide Brusselsche Archief dus te hebben gerangschikt, dat het waarlijk een bureau de consultation voor geheel Europa is geworden. Dagelijks vindt gij er drie of vier bezoekers: gedurig nemen de verschillende ministeriële departementen tot zijne inlichtingen de toevlugt. Welk voordeel dit aan het binnenlandsch beheer van België oplevert kan ik niet waardeeren: maar wel kan ik verzekeren, dat de studie der nationale geschiedenis in België veel aan die openbaarheid en toegankelijkheid der Archieven te danken heeft: dat geen schrijver over een gewigtig punt der geschiedenis alhier zou durven schrijven, zonder ten minste voor te geven, dat hij de Archieven geraadpleegd had. Op zeer weinige schrijvers na ben ik juist niet met die Belgische produkten ingenomen: alle Belgen missen de wetenschappelijke opleiding en methode die wij genoten hebben: maar zij zullen er wel komen al is het langs eenen anderen weg dan wij. Als ik nareken hoeveel knappe lui er sedert vijftig jaren aan onze historie hebben gewerkt, hoe wetenschappelijk zij zelve gevormd waren, en hoe wetenschappelijk zij te werk gingen dan moet ik vragen: hoeveel meer zouden zij hebben geleverd wanneer de openbare depôts voor hen hadden opengestaan? Opengestaan! UHG. legge mij eens bij gelegenheid de geschiedenis onzer décadence op het punt van historieschrijven uit. Toen Kluit met zijn stelsel voor den dag kwam - ik spreek niet van hemzelven en zijne voortreffelijke ‘Historia comitatus’ - werd er geene dissertatie bijna onder
hem verdedigd, of zij had copieën uit de Hollandsche leen- en rekenkamer tot belangrijke bijlagen. Kluit was voor-<pb n="439"/>zeker niet in de gratie van het gouvernement dat toen volgde; maar de Bataafsche republiek gaf aan Van Wijn de speciale missie de Archieven voor de kennis onzer geschiedenis dienstbaar te maken. Wat heeft hij gedaan? Het Archief verrijken - ik erken het - en voor zich zelven exploiteren. Sedert komt de kwestie van den Landshistorieschrijver. Die post wordt afgeschaft, te regt en plaudentibus bonis omnibus, maar tevens wordt, alsof men er nooit vroeger aan gedacht had, het Archief ten algemeenen gebruike opengesteld. Wat heeft België, wat hebben wij gedaan?</p>
<p>België heeft geen anderen grondslag dan wij voor de administratie en de exploitatie zijner Archives: het koninklijk besluit van 1829. Maar Gachard, het is zijne verdienste, heeft het au sérieux genomen. De organisatie der Archieven ten algemeenen nutte heeft misschien zijdelings bijgedragen tot het verlevendigen van de studie der nationale geschiedenis, tot de uitgaven, mildelijk door het Belgisch gouvernement toegestaan, aan de Commission d'histoire, tot het aanschaffen van een bibliotheek der Archieven, tot - maar dit is van zooveel belang, dat ik er een nieuwen regel voor over heb.</p>
<p>Men heeft voor twee jaren een ‘bureau de paléographie’ opgerigt. Alle de documenten die de Commission d'histoire of de Académie in het licht zendt, worden daar geredigeerd. Oude stukken die door de Belgische historici gebruikt worden, ondergaan daar hunne verificatie. Misschien is het een luxe, op zich zelve beschouwd: maar het is het niet in specie, omdat aan het hoofd dier instelling een allerknapst en allerwerkzaamst man staat, de Heer Gachet, een Franschman uit Rijssel. Wat de Commission d'histoire goed uitvoert en goed uitvoeren zal, mag wel aan zijne medewerking worden toegeschreven.</p>
<p>Van de andere zijde is het ongeloofelijk hoe gunstig die openbaarheid der Archieven op den staat dier Archieven zelven terugwerkt. Men heeft te Brussel zijne pedanterie zooals bij elke openbare instelling; maar men vertoont die ten minste
<pb n="440"/>niet, wanneer Franschen, Duitschers, Hollanders zelfs Polen en Hongaren hier ophelderingen komen vragen. Men opent hun de algemeene schatkamer, en daardoor leert men eerst de intrinsique waarde van ieder stuk waarderen. Ik geloof van mijzelven - en ik geloof dat Gachard gaarne die verzekering zal onderschrijven - dat ik in dat opzigt, gedurende mijn vierjarig verblijf, van groot nut voor het Belgisch Archief geweest ben; niemand heeft er mij voor te bedanken. Ik daarentegen blijf oneindigen dank schuldig aan de Belgische hospitaliteit. Wat zij geprofiteerd hebben, niet van mij - dat is onbeduidend - maar van Ranke, van Lanz, van Bethmann, van Léon de Laborde, van Mignet, van Lelewel, dat hebben zij aan henzelven en hun liberaal systeem te danken.</p>
<p>Ik kan den brief van Schotel aan De Wal niet anders beschouwen dan als hetgeen men hier eene reclame pleegt te noemen. Het scheelt, geloof ik, minder aan onze schrijvers dan aan het Archief zelf, dat zij geen kennis gemaakt hebben. Nadat Kluit zoozeer tot de studie der diplomatiek had aangeprikkeld, nadat het besluit der Bataafsche republiek gepubliceerd, nadat dit door Koning Willem I hernieuwd en bevestigd was, sta ik verbaasd niet over de schrijvers en schrijvertjes die het Archief volgens de lijst van Schotel hebben geraadpleegd, maar over degenen die er aan ontbreken. Van de ouderen vind ik er niet Meyer, Tydeman, van Spaen, Ypey. Scheltema bezocht het Archief voor zijn Rusland en de Nederlanden, waarom niet voor zijn Staatkundig Nederland? Van Kampen bezocht het voor zijne biografie van Willem Lodewijk; waarom niet voor zijne Nederlanders buiten Europa? Onder de nieuwere bezoekers ontbreken mij Groen, Bosscha, Lulofs, Nijhoff, Arend en hoevele anderen niet?</p>
<p>Waaraan dit toe te schrijven? Voor een gedeelte aan de onbekendheid van ons Archief. En die onbekendheid waaraan? Voor een gedeelte aan de administratie. Het personeel is ten eerste gering. Het Belgische bureau telt buiten den Archiviste général zeven employés. Het Haagsche bezit alleen den Com-<pb n="441"/>mis-archivist of Chartermeester De Zwaan en een klerk, die geen enkel afschrift op het oogenblik bezorgen kan, omdat hij aan de tering ziek ligt. De bezoeker vindt dus in de twaalf holle zalen van het Binnenhof niemand dan den gedienstigen Heer De Zwaan. Niemand die met dien man in aanraking geweest is heeft zich over hem te beklagen. Hij is de vriendelijkheid, de voorkomendheid, de bescheidenheid zelve. Hij is de levende klapper op al wat in zijn depot voorhanden is; maar hij is niet meer dan een ijverige commies. Onze commies-<hi rend="spat">chartermeester</hi> verstaat geen woord Latijn, en er is, wanneer de Heer de Jonge afwezig is, niemand die dat gebrek suppleren kan. Een ‘Bureau des Archives’ bestaat er niet; De Zwaan wandelt in zijne eenzaamheid van tien tot drie uren tusschen de perkamenten en de registers rond; de vreemdeling wordt in een hokje geplakt voor een tafel waarop hij geen twee folianten naast elkander leggen kan, zonder vuur; maar niet zonder licht, want gedurende de bepaalde uren staat de middagzon onophoudelijk op de zoogenaamde werkkamer.</p>
<p>Over de toegankelijkheid en de bruikbaarheid onzer Archieven het volgende. De Heer De Zwaan communiceert niets zonder speciale autorisatie van den Heer De Jonge - dan het geheim om papiermerken te onderscheiden en onuitwischbare inkt te fabriceren.......</p>
<p>Het gewone fin de non recevoir is, dat bij de aanvrage niet bepaald genoeg aangewezen is van welke stukken men de mededeeling verlangt. Dit nu is een zeggen om uit het vel te springen. De vreemde geleerde weet zelf niet aan te wijzen wat hem in een gesloten depot van dienst kan zijn. Slechts nu en dan kent hij het een of ander bepaald stuk uit eene aanhaling. Maar leg hem uw inventaris voor: laat hem daar behoorlijk geclasseerd vinden wat tot zijn onderwerp betrekking heeft en gij zult hem zijn arbeid gemakkelijk en zijne nasporingen ongetwijfeld vruchtbaar maken. Ik weet niet of er goede inventarissen bestaan, maar ik weet
<pb n="442"/>zeker dat men ze te 's Hage niet te zien krijgt. Te Weenen, te Hannover, te Kassel heeft men hetzelfde stelsel. Hier te Brussel, te Rijssel, te Dusseldorf heeft het omgekeerde plaats en ik wenschte voor de eer van mijn land dat ons Rijksarchief meer op de laatst- dan op de eerstgenoemde geleek.</p>
<p>In België en gedeeltelijk ook in Frankrijk (b.v. te Amiens, te Douai, te Reims), houdt men zich met het openbaar maken der Inventarissen bezig. Zoo zijn in twee fol. deelen hier de inventaris van de registers der Rekenkamer, en de inventaris van alle kaarten en plattegronden in het licht gegeven. Aan een inventaris van de registers en liassen van den geheimen raad zal men nog in dit of in het volgende jaar beginnen. Die inventarissen hebben groot nut: zij werken mede om de orde waarin het Archief gebragt is in stand te houden: zij maken het verloren gaan van stukken onmogelijk en strekken ten bewijze voor reclames bij mogelijke ontvreemding. Men leert zelf kennen wat aan onze verzamelingen ontbreekt en in België zijn ten gevolge dier Inventarissen aan het Archief stukken teruggegeven geworden, die sedert jaren onder de familiepapieren van particulieren berustten.</p>
<p>Ik geloof dat wat den lucidus ordo en de kennis zijner schatten aangaat de provinciale Archieven 't het Rijksarchief afwinnen. Nijhoff b.v. heeft voor Gelderland goed gewerkt: Asch van Wijck schijnt voor Utrecht hetzelfde te doen. Aan eene vereeniging van provinciale en gemeente-archieven met het Rijksarchief is voorzeker niet te denken: maar het ware wenschelijk dat, zooals dit in Frankrijk (departement du Nord) het geval is, op het hoofdarchief de inventarissen aanwezig waren van hetgeen zich in de bijzondere Archieven bevindt. Ook in België zijn de provinciale Archieven aan de contrôle van den generaal-archivist onderworpen. Men weet op die wijze waar te vinden is, hetgeen men zoekt: men gaat het verdonkeren en vernietigen van belangrijke stukken in de particuliere verzamelingen te keer...... Ik heb nu reeds hooren zeggen dat de belangrijkste processen, die van Barne-<pb n="443"/>veld en van Cornelis de Witt b.v., reeds lang uit de archieven van het Hof van Holland verdwenen zijn. Doch de Hoven van Appel zijn in België even terughoudend als bij ons en de wanorde is er misschien grooter. Van den Bergh (L.Ph.C. te Leiden) kan u daarvan eene geschiedenis vertellen. Hij heeft destijds aan den minister Van Hall toegang tot de Archieven van Appel gevraagd voor eene geschiedenis van het Rom. regt in de Nederlanden. Van Hall stemde daarin toe, maar hij had zonder den procureur-generaal gerekend en de vergunning, aan van den Bergh verleend, werd sedert onder een onbeduidend voorwendsel ingetrokken. Prof. Moll heeft eene dergelijke ondervinding gemaakt en ik wapen mij tegen mijne terugkomst tot een nieuwen kamp. Voor de geschiedenis der Inquisitie heb ik volstrekt inzage noodig van de papieren van het Hof van Holland.</p>
<p>Gij ziet uit mijn verhaal hoeveel er aan ons Archief te doen valt eer het op de hoogte van het Belgische of van dat van Rijssel is. Ik heb een weinig ondervinding opgedaan die mij casu quo te stade zou komen en ik zou, ware ik in eene officiële betrekking aan het Archief verbonden wel lust en moed hebben de hervormingen te ondernemen. Ik beveel mij daartoe aan de gunstige gedachtenis van u en van den minister van Binnenl. Zaken aan. Ik heb u zoo uitvoerig geschreven omdat gij het misschien oorbaar zoudt kunnen achten hem iets van een en ander mede te deelen. Thans keer ik tot mijzelven en mijne naaste belangen terug....</p>
    </div><div type="section">
        <interpGrp>
            <interp type="primair" value="18580320"/>
        </interpGrp>   
    <head rend="h4">Gravenhage, 20 Maart 1858.</head>
<p>.... A propos. Hooren wij niets van u in de Akademie over den pas ontdekten epitaphius van Hyperides? Het komt mij voor dat de verbinding onzer Akademie met het buiten-<pb n="444"/>land zeer bevorderd zou worden indien wij eenige belangstelling toonden voor de ontdekkingen die daar de geleerde wereld in beweging houden. Met de Kelten en Germanen van Holtzmann hebben wij ons niet onbetuigd gelaten; maar sedert is b.v. die raadselachtige Granius Licinianus gevonden; sedert de Epitaphius van Hyperides. En voor Babylonische en Assyrische ontdekkingen staat tot dusverre niemand op, die zich harer aantrekt!</p>
</div></div>
<div type="chapter">
<pb n="445"/>
<head rend="h3">Lijst van Bakhuizen van den Brink's geschriften.</head>
<p><table>
<row>
<cell>1834.</cell>
<cell>Beoordeeling van P.H. Tydeman's Proeve eener lofrede op Fr. Hemsterhuis; in het tijdschrift De Muzen. (Amsterdam, 1834-35) bl. 97, 215, 379. Anoniem. Herdrukt II. 88-158<note n="1)" place="foot">Met de dikke cijfers is de gezamenlijke uitgave der Studiën en Schetsen aangeduid.</note>.</cell>
</row>
<row>
<cell>1834.</cell>
<cell>Beoordeeling van (N. Beets), Jose; in hetzelfde tijdschrift, bl. 218. Anoniem.</cell>
</row>
<row>
<cell>1834.</cell>
<cell>Beoordeeling van: De werken en dagen van Hesiodus, naar het Grieksch door D.J. van Lennep; in hetzelfde tijdschrift, bl. 280. Anoniem.</cell>
</row>
<row>
<cell>1837.</cell>
<cell>Culemborg. 1428 (Een verhaal); in Tessclschade, jaarboekje voor 1838, bl. 167. Anoniem.</cell>
</row>
<row>
<cell>1837.</cell>
<cell>Vondel met roskam en rommelpot; in De Gids voor 1837. Mengel. bl. 161, 197, 277, 407. Anoniem. Herdrukt II. 1-86.</cell>
</row>
<row>
<cell>1837.</cell>
<cell>Beoordeeling van: De Roos van Dekama door J. van Lennep; in De Gids voor 1837, Boekbeoord. bl. 331, 399. Anoniem. Herdrukt III. 27-59.</cell>
</row>
<row>
<cell>1838.</cell>
<cell>Beoordeeling van W. Beckfords Vathek; in De Gids voor 1838, Boekbeoord. bl. 88. Anoniem.<note n="2)" place="foot">Deze komt niet voor in het bericht op het omslag der le aflevering van Dl. II, maar op een geschreven lijst in 't bezit van den heer F. Muller.</note></cell>
</row>
</table></p>
<pb n="446"/>
<p><table>
<row>
<cell>1838.</cell>
<cell>Beoordeeling van Pandora, lectuur enz. verzameld door Lublink Weddik; in De Gids voor 1838. Boekbeoord. bl. 246, 319 Anoniem.</cell>
</row>
<row>
<cell>1838.</cell>
<cell>Beoordeeling van J. Geel's Onderzoek en Phantasie; in De Gids voor 1838. Boekbeoord. bl. 461, 521. Anoniem. Herdrukt III. 60-95.</cell>
</row>
<row>
<cell>1839.</cell>
<cell>Sivnert Sicke, door den schrijver van Culemborg (Een verhaal); in Tesschelschade, jaarboekje voor 1840, bl. 1.</cell>
</row>
<row>
<cell>1839.</cell>
<cell>De verzoeking van den H. Antonius, door den schrijver van Culemborg; in hetzelfde jaarboekje bl. 190. Herdrukt III. 1-26.</cell>
</row>
<row>
<cell>1839.</cell>
<cell>Brief van een negentigjarigen correspont aan de Redactie, over ons tegenwoordig tooneel; in De Gids voor 1839. Mengel. bl. 32. Onderteekend: Bonifacius. Herdrukt III. 106-115.</cell>
</row>
<row>
<cell>1839.</cell>
<cell>Kritiek - Hyperkritiek - Onkritiek. Nalezingen op Labruyères ‘Des ouvrages de l'esprit’; in De Gids voor 1839. Mengel. bl. 116. Anoniem. Herdrukt III. 116-139.</cell>
</row>
<row>
<cell>1839.</cell>
<cell>Beoordeeling van B. ter Haar's Joannes en Theagenes; in De Gids voor 1839. Boekbeoord. bl. 149. Anoniem.</cell>
</row>
<row>
<cell>1839.</cell>
<cell>Beoordeeling van Vondels Kleinere Gedichten, opgehelderd door Lulofs; in De Gids voor 1839. Boekbeoord. bl. 200. Anoniem. Herdrukt III. 96-105.</cell>
</row>
<row>
<cell>1839.</cell>
<cell>Beoordeeling van Agneta van Kruininge door J.F. Bosdijk en De Graaf en zijn raad van W. van Rehburgh; in De Gids voor 1839. Boekbeoord. bl. 385, 425. Anoniem.</cell>
</row>
<row>
<cell>1839.</cell>
<cell>Beoordeeling van Nederl. Muzen-Almanak; Aurora; Tesselschade, jaarboekjes voor 1840; in De Gids voor 1840. Boekbeoord. bl. 40, 90. Anoniem. Gedeeltelijk herdrukt III. 140-155.</cell>
</row>
<row>
<cell>1840.</cell>
<cell>Redevoering over vaderlandsliefde; in De Gids voor 1840. Mengel. bl. 188. Anoniem. Herdrukt III. 161-180.</cell>
</row>
<row>
<cell>1840.</cell>
<cell>Beoordeeling van: Engelschen te Rome door A.L.G. Toussaint; in De Gids voor 1840, Boekbeoord. bl. 133. Anoniem.</cell>
</row>
<row>
<cell>1840.</cell>
<cell>Beoordeeling van De Boekanier door H.A. Meyer; in De Gids voor 1840, Boekbeoord. bl. 404. Anoniem.<note n="1)" place="foot">Hierop is hetzelfde van toepassing als in aant. 2) op de vorige bladzijde.</note></cell>
</row>
<row>
<cell>1840.</cell>
<cell>Beoordeeling van Nederl. Muzen-Almanak voor 1841; in De Gids voor 1841, Boekbeoord. bl. 42. Anoniem. Gedeeltelijk herdrukt III. 155-160.</cell>
</row>
</table></p>
<pb n="447"/>
<p><table>
<row>
<cell>1841.</cell>
<cell>Personeel en Profaan. (Brieven aan Albert); in De Gids voor 1841. Mengel. bl. 269, 400. Anoniem. Herdrukt III. 181-229.</cell>
</row>
<row>
<cell>1841.</cell>
<cell>Beoordeeling van Liedekens van Bontekoe door E.J. Potgieter; in de Gids voor 1841, Boekbeoord. bl. 460, 522. Anoniem.</cell>
</row>
<row>
<cell>1841.</cell>
<cell>Beoordeeling van Dionis Chrysostomi Olympikos, edente Jac. Geel; in De Gids voor 1841, Boekbeoord. bl. 558, 609. Anoniem.</cell>
</row>
<row>
<cell>1842.</cell>
<cell>Disputatio literaria inauguralis continens varias lectiones ex historia philosophiae antiquae, defensa Lugd. Batav.</cell>
</row>
<row>
<cell>1842.</cell>
<cell>Beoordeeling van Het Noorden en het Oosten van J. van 's Gravenweert; in De Gids voor 1842, Boekbeoord. bl. 26. Anoniem. Door <hi rend="sc">B.v.d.B.</hi>?<note n="1)" place="foot">Een der vroegste medewerkers van De Gids meldt mij: ‘Zoo ik mij niet bedrieg is deze beoordeeling van B.v.d.B.’</note></cell>
</row>
<row>
<cell>1842.</cell>
<cell>Beoordeeling van: De Nichten, blijspel door den schrijver van de Neven (Helvetius van den Bergh) en Gesprekken over de Nichten door denzelfden; in De Gids voor 1842, Boekbeoord. bl. 432. Anoniem.</cell>
</row>
<row>
<cell>1842.</cell>
<cell>Beoordeeling van Niebuhriana. Levensschets van B.G. Niebuhr enz.; in De Gids voor 1842, Boekbeoord. bl. 599. Onderteekend: <hi rend="sc">v.d.B.</hi></cell>
</row>
<row>
<cell>1843.</cell>
<cell>Trudeman en zijn wijf. (Verhaal); in De Gids voor 1843, Mengel. bl. 1, 57, 110, 157. Anoniem. Herdrukt III. 230-306.</cell>
</row>
<row>
<cell>1843.</cell>
<cell>Beoordeeling van Een ezel en eenig speelgoed door P. van Limburg Brouwer; in De Gids voor 1843, Boekbeoord. bl. 347. Anoniem.</cell>
</row>
<row>
<cell>1843.</cell>
<cell>Beoordeeling van P.C. Hoofts Warenar, uitgeg. door M. de Vries; in De Gids voor 1843, Boekbeoord. bl. 534. Herdrukt III. 307-339. Onderteekend: <hi rend="sc">B.v.d.B.</hi></cell>
</row>
<row>
<cell>1844.</cell>
<cell>Andries Bourlette. (Een hoofdstuk uit de geheime geschiedenis van den vrijheidsoorlog 1568); in De Gids voor 1844, Mengel. bl. 131, 175, 223. Herdrukt I. 283-380. Vergelijk B.'s Brief aan Bake van 1851.</cell>
</row>
<row>
<cell>1844.</cell>
<cell>en 1845. Schetsen. op reis verzameld; in De Gids voor 1846, Mengel. bl. 271. Anoniem. Herdrukt III. 340-368. Vergelijk B.'s Brief aan Bake van 1851.</cell>
</row>
<row>
<cell>1845.</cell>
<cell>Beoordeeling van: Hendrik van Brederode door M.C. van Hall, en Groen van Prinsterer's Antwoord aan Van Hall; in De</cell>
</row>
</table></p>
<pb n="448"/>
<p><table>
<row>
<cell/>
<cell>Gids voor 1845, Boekbeoord, bl. 267, 313, 427, 532. Herdrukt I. 87-236. Vergelijk B.'s Brief aan Bake van 1851.</cell>
</row>
<row>
<cell>1846.</cell>
<cell>Cartons voor de geschiedenis van den Nederlandschen vrijheidsoorlog; in de Gids voor 1846, Mengel. bl. 423. 525, 598. Anoniem. Herdrukt I. 1-86. Vergelijk B.'s Brief aan Bake van 1851.</cell>
</row>
<row>
<cell>1846.</cell>
<cell>Nasporingen op het Rijks-Archief te Weenen. (Verslag aan den Minister van buitenl. zaken). IV. 1-15.</cell>
</row>
<row>
<cell>1847.</cell>
<cell>Nasporingen op het Rijks-Archief te Brussel. (Verslag aan den Minister van binnenl. zaken). IV. 16-72.</cell>
</row>
<row>
<cell>1848.</cell>
<cell>Nicolaas de Hammes. Medegedeeld in ‘De Nederlanden onder Philips II door A. Borgnet, vertaald door J.v. Vloten’ (1852) bl. 264. Herdrukt I. 237-254.</cell>
</row>
<row>
<cell>1848.</cell>
<cell>Notice sur le dixième dénier. In den Messager des sciences historiques etc. (Gand) 1848, 1849. Vertaald (Over den tienden penning). I. 381-493.</cell>
</row>
<row>
<cell>1850.</cell>
<cell>La retraite de Charles V. Analyse d'un ms. espagnol contemporain par un religieux de l'ordre de S. Jerôme à Yuste. Bruxelles. M. Hayez. Uittreksel uit de ‘Comptes-rendus de la Commission roy d'histoire de Belgique.’</cell>
</row>
<row>
<cell>1851.</cell>
<cell>De bronnen voor de geschiedenis van den opstand tegen Spanje. (Mededeeling in eene wetenschappelijke vereeniging te Leiden.) IV. 376-383.</cell>
</row>
<row>
<cell>1853.</cell>
<cell>Het Huwelijk van Willem van Oranje met Anna van Saxen historisch-kritisch onderzocht. Amsterdam, J. Müller.</cell>
</row>
<row>
<cell>1853.</cell>
<cell>Beoordeeling van Tesselschade Roemers en hare vrienden (door J. van Vloten) in het Nederl. Athenaeum N<hi rend="sup">o</hi>. 4. Anoniem. Herdrukt IV. 357-62.</cell>
</row>
<row>
<cell>1853.</cell>
<cell>David Jakobus van Lennep. In het Nederl. Athenaeum N<hi rend="sup">o</hi>. 8. Anoniem. Herdrukt IV. 363-75.</cell>
</row>
<row>
<cell>1853.</cell>
<cell>Over de intreêrede van prof. M. de Vries te Leiden. In de Algemeene Konst- en Letterbode, Proefblad van 5 December. Onderteekend: B.</cell>
</row>
<row>
<cell>1853.</cell>
<cell>Berigt bij de optreding van de nieuwe redactie van den Algem. Konst- en Letterbode in 1854.</cell>
</row>
<row>
<cell>1854.</cell>
<cell>Overzigt van het Nederlandsche Rijks-Archief, 1<hi rend="sup">e</hi> stuk, 's Gravenhage, M. Nijhoff.</cell>
</row>
</table></p>
<pb n="449"/>
<p><table>
<row>
<cell>1854.</cell>
<cell>De Confessie van den moordenaar. In den Algem. Konst- en Letterbode 1854 bl. 2, 10. Herdrukt met bijvoeging van oorspronkelijke stukken. I. 552-91.</cell>
</row>
<row>
<cell>1854.</cell>
<cell>C.G. Mitscherlich. Aldaar bl. 26. Anoniem. Herdrukt III. 445.</cell>
</row>
<row>
<cell>1854.</cell>
<cell>J.F. Oltmans. Aldaar bl. 41. Anoniem. Herdrukt III. 446.</cell>
</row>
<row>
<cell>1854.</cell>
<cell>Beoordeeling van Johannes Brugman door W. Moll. Aldaar bl. 68. Onderteekend: <hi rend="sc">v.d.B.</hi></cell>
</row>
<row>
<cell>1854.</cell>
<cell>David Schulz. Aldaar bl. 74. Anoniem.</cell>
</row>
<row>
<cell>1854.</cell>
<cell>Bericht over Vattemare's ruilstelsel. Ald. bl. 81. Anoniem.</cell>
</row>
<row>
<cell>1854.</cell>
<cell>Brief omtrent de uitbreiding der K. Akademie. Aldaar bl. 94. Onderteekend: Q.N.</cell>
</row>
<row>
<cell>1854.</cell>
<cell>Beneke. Aldaar bl. 118. Anoniem. Herdrukt III. 447-48.</cell>
</row>
<row>
<cell>1854.</cell>
<cell>De boekerij van Pastoor van Steenwijk. Aldaar bl. 127. Onderteekend: <hi rend="sc">v.d.B.</hi> Gedeeltelijk herdrukt III. 448-49.</cell>
</row>
<row>
<cell>1854.</cell>
<cell>Beoordeeling van Aubéry du Maurier par H. Ouvré. Aldaar bl. 128. Onderteekend: <hi rend="sc">v.d.B.</hi></cell>
</row>
<row>
<cell>1854.</cell>
<cell>Over Phil. de Marnix van E. Quinet. Ald. bl. 141. Anoniem.</cell>
</row>
<row>
<cell>1854.</cell>
<cell>Over de ‘Costumes d'Amiens’ van Bouthors. Aldaar bl. 150. Anoniem. Herdrukt IV. 291-92.</cell>
</row>
<row>
<cell>1854.</cell>
<cell>Over de verplaatsing van het Rijks-Archief. Aldaar bl. 165. Anoniem.</cell>
</row>
<row>
<cell>1854.</cell>
<cell>Beoordeeling van Studiën über F. und L. von Aitzema von C.F. Wurm. Aldaar bl. 168. Onderteekend: <hi rend="sc">R.C.B.v.d.B.</hi> Herdrukt IV. 292-95.</cell>
</row>
<row>
<cell>1854.</cell>
<cell>Het Procès du Comte d'Egmont van De Bavay. Ald. bl. 206. Anoniem. Herdrukt IV. 295-98.</cell>
</row>
<row>
<cell>1854.</cell>
<cell>Over de opheffing van het protest. Seminarium te Straatsburg. Aldaar bl. 237. Anoniem.</cell>
</row>
<row>
<cell>1854.</cell>
<cell>Aankondiging van het Overzigt van het Nederl. Rijks-Archief. Aldaar bl. 293, Anoniem.</cell>
</row>
<row>
<cell>1854.</cell>
<cell>G.J.A. baron de Stassart. Aldaar bl. 325. Anoniem. Herdrukt III. 449-50.</cell>
</row>
<row>
<cell>1854.</cell>
<cell>Het Verslag der Redactie van het Nederlandsch Woordenboek. Aldaar bl. 386. Onderteekend <hi rend="sc">v.d.B.</hi> Herdrukt III. 450-54.</cell>
</row>
<row>
<cell>1854.</cell>
<cell>Aanwinst van het Rijks-Archief. Aldaar bl. 393. Anoniem.</cell>
</row>
<row>
<cell>1854.</cell>
<cell>Brief over de uitbreiding der K. Akademie. Aldaar bl. 393. Onderteeekend: Q.N.</cell>
</row>
</table></p>
<pb n="450"/>
<p><table>
<row>
<cell>1855.</cell>
<cell>Het Oost- en West-Indisch Archief te Amsterdam. In den Algem. Konst- en Letterbode 1855 bl. 10, 34, 60, 84. Onderteekend: <hi rend="sc">v.d.B.</hi> Herdrukt IV. 73-103.</cell>
</row>
<row>
<cell>1855.</cell>
<cell>Beoordeeling van Hubertus Duifhuis door Diest Lorgion. Ald. bl. 37. Anoniem. Herdrukt III. 454-57.</cell>
</row>
<row>
<cell>1855.</cell>
<cell>G.C.F. Lücke. Cl. Harms. Aldaar bl. 66. Anoniem.</cell>
</row>
<row>
<cell>1855.</cell>
<cell>Over Vattemare's ruilstelsel. Aldaar bl. 105. Anoniem.</cell>
</row>
<row>
<cell>1855.</cell>
<cell>Verslagen der vergaderingen van de letterkundige afdeeling der K. Akademie. Aldaar bl. 157, 194 enz. (Ook in de volgende jaren). Anoniem.</cell>
</row>
<row>
<cell>1855.</cell>
<cell>Voorstel aangaande eene geschiedenis van den Nederlandschen Waterstaat, ingediend bij de Kon. Akademie van Wetenschappen. In de Verslagen, 1<hi rend="sup">e</hi> deel (1856). Herdrukt IV. 104-124.</cell>
</row>
<row>
<cell>1856.</cell>
<cell>K.F. Hermann. In den Konst- en Letterbode 1856 bl. 9. Anoniem. Herdrukt III. 457-58.</cell>
</row>
<row>
<cell>1856.</cell>
<cell>F.W. Schneidewin. Aldaar bl. 33. Anoniem. Herdrukt III. 458-60.</cell>
</row>
<row>
<cell>1856.</cell>
<cell>De Handschriften van Constantijn Simonides. Aldaar bl. 51. Anoniem. (Vergelijk bl. 58.)</cell>
</row>
<row>
<cell>1856.</cell>
<cell>H. Heine. (Bericht van zijn overlijden). Aldaar bl. 57. Anoniem. Herdrukt III. 369-70.</cell>
</row>
<row>
<cell>1856.</cell>
<cell>Over Vattemare's ruilstelsel. Aldaar bl. 73. Anoniem.</cell>
</row>
<row>
<cell>1856.</cell>
<cell>Heinrich Heine. Aldaar bl. 97, 114. Anoniem. Herdrukt III. 369-84.</cell>
</row>
<row>
<cell>1856.</cell>
<cell>Engelsche vertaling der treurspelen van Vondel. Aldaar bl. 154. Anoniem.</cell>
</row>
<row>
<cell>1856.</cell>
<cell>Kon. besluit betr. het Archiefwezen. Aldaar bl. 233. Anoniem.</cell>
</row>
<row>
<cell>1856.</cell>
<cell>Stalen pennen. In De Navorscher, dl. VI bl. 267. Anoniem.</cell>
</row>
<row>
<cell>1856.</cell>
<cell>Het Nederlandsche Rijks-Archief. Verzameling van onuitgegeven oorkonden en bescheiden voor de geschiedenis des vaderlands. Uitgeg. door B.v.d.B. enz. 's Gravenhage, M. Nijhoff 1<hi rend="sup">e</hi> Aflevering, waarin van B.v.d.B.: Eerste vergadering van de Staten van Holland. 19 Julij 1572. Herdrukt I. 494-550.</cell>
</row>
<row>
<cell>1856.</cell>
<cell>Hetzelfde werk, 2<hi rend="sup">e</hi> Aflevering waarin van B.v.d.B.: Hecmundensia (bl. 171-234).</cell>
</row>
<row>
<cell>1856.</cell>
<cell>Voorwoord voor: Het jaar 1566 door M.L. van Deventer. 's Gravenhage, M. Nijhoff.</cell>
</row>
</table></p>
<pb n="451"/>
<p><table>
<row>
<cell>1856.</cell>
<cell>Bijdrage over den oorsprong en den aard der achterleenen in het graafschap Holland (onafgewerkt). In de Verslagen der K. Akademie, afd. Letterkunde, Dl. II. (1857).</cell>
</row>
<row>
<cell>1857.</cell>
<cell>Over de Archives de l'Empire. In den Konst- en Letterbode 1857 bl. 41. Anoniem.</cell>
</row>
<row>
<cell>1857.</cell>
<cell>Over het werk ‘Bavaria’, en over Duitsche poezy. Aldaar bl. 58. Anoniem.</cell>
</row>
<row>
<cell>1857.</cell>
<cell>E.L.J.B. Gachet. Aldaar bl. 75. Onderteekend V.D.B. Herdrukt IV. 298-301.</cell>
</row>
<row>
<cell>1857.</cell>
<cell>Naar aanleiding eener schilderij van Overbeck. Aldaar bl. 78. Anoniem. Herdrukt III. 462-65.</cell>
</row>
<row>
<cell>1857.</cell>
<cell>Zittingen der Académie royale de Belgique. Aldaar bl. 77. Anoniem.</cell>
</row>
<row>
<cell>1857.</cell>
<cell>Anton Günther. Aldaar bl. 82. Anoniem. Herdrukt III. 460-62.</cell>
</row>
<row>
<cell>1857.</cell>
<cell>Johann Peter Fuchs. Aldaar bl. 89. Anoniem. Herdrukt IV. 301.</cell>
</row>
<row>
<cell>1857.</cell>
<cell>Over Vattemare's ruilstelsel. Aldaar bl. 121. Anoniem.</cell>
</row>
<row>
<cell>1857.</cell>
<cell>Chr. Walz. Aldaar bl. 122. Anoniem. Herdrukt III. 465-66.</cell>
</row>
<row>
<cell>1857.</cell>
<cell>Alfred de Musset. Aldaar bl. 145. Anoniem. Herdrukt III. 466-68.</cell>
</row>
<row>
<cell>1857.</cell>
<cell>Beoord. van Een haagsche joffer door H.J. Schimmel; Jan Faessen door L. Mulder. Aldaar bl. 148, 154. Onderteekend V.D.B. Herdrukt III. 385-400.</cell>
</row>
<row>
<cell>1857.</cell>
<cell>De Mémoires van Jean Rou. Aldaar bl. 153. Anoniem. Herdrukt IV. 302-4.</cell>
</row>
<row>
<cell>1857.</cell>
<cell>Het afscheid van den hoogleeraar Bake en het curatorschap te Leiden. Aldaar bl. 169. Onderteekend Q.N. Herdrukt III, 468-72.</cell>
</row>
<row>
<cell>1857.</cell>
<cell>Over ruiling van oorkonden tusschen Nederland en België. Aldaar bl. 305. Anoniem.</cell>
</row>
<row>
<cell>1857.</cell>
<cell>J.F. Boissonade. Aldaar bl. 314. Anoniem. Herdrukt III. 472-74.</cell>
</row>
<row>
<cell>1857.</cell>
<cell>Over de uitgave der Stukken betr. den Hondsbossche en duinen te Petten. Aldaar bl. 322. Anoniem.</cell>
</row>
<row>
<cell>1857.</cell>
<cell>W.H. Warnsinck Bz. Aldaar bl. 337. Anoniem. Herdrukt III. 474-75.</cell>
</row>
<row>
<cell>1857.</cell>
<cell>Gerrit de Clercq. Aldaar bl. 345. Anoniem. Herdrukt III. 475-77.</cell>
</row>
<row>
<cell>1857.</cell>
<cell>Slingelandts papieren. Aldaar bl. 377. Anoniem. Herdrukt IV. 304-6.</cell>
</row>
<row>
<cell>1857.</cell>
<cell>Inleiding voor de vertaling van Motley's werk: De opkomst van de Nederl. republiek. 's Gravenhage, Van Stockum.</cell>
</row>
</table></p>
<pb n="452"/>
<p><table>
<row>
<cell>1858.</cell>
<cell>De laatste gravin van Megen. In den Konst- en Letterbode 1858 bl. 25. Anoniem. Herdrukt IV. 306-8.</cell>
</row>
<row>
<cell>1858.</cell>
<cell>Beraadslaging in de Akad. van wetensch. over de uitgave van het Nederl. Charterboek. Ald. bl. 29-31. Anoniem.
<lb/>
Vergelijk over die uitgave waaraan B.v.d.B. den eersten stoot gaf de Verslagen der vergaderingen van de Afd. Letterkunde der K. Akademie. Dl. III bl. 181, 235, 261, 295; Dl. IV bl. 16; en hierna op het jaar 1860.</cell>
</row>
<row>
<cell>1858.</cell>
<cell>Bericht betr. Motley. Ald. bl. 33. Anoniem.</cell>
</row>
<row>
<cell>1858.</cell>
<cell>Over de oprichting eener handels-akademie te Weenen. Ald. bl. 34. Anoniem.</cell>
</row>
<row>
<cell>1858.</cell>
<cell>Strijd tusschen Cureton en Harvey over de uitgave van Irenaeus. Ald. bl. 42. Anoniem.</cell>
</row>
<row>
<cell>1858.</cell>
<cell>J.W. IJntema en de Vaderlandsche Letteroefeningen. Ald. bl. 65. Anoniem. Herdrukt III. 478-80.</cell>
</row>
<row>
<cell>1858.</cell>
<cell>De leermethode van het Grieksch te Parijs. Ald. bl. 65. Anoniem.</cell>
</row>
<row>
<cell>1858.</cell>
<cell>De Benedictijnen van St. Maur. Ald. bl. 97. Anoniem.</cell>
</row>
<row>
<cell>1858.</cell>
<cell>Over Vattemare's ruilstelsel. Ald. bl. 121. Anoniem.</cell>
</row>
<row>
<cell>1858.</cell>
<cell>De ‘Documents’ uitgeg. door Cuypers. Ald. bl. 129. Anoniem.</cell>
</row>
<row>
<cell>1858.</cell>
<cell>Joachim Lelewel. Ald. bl. 145. Anoniem.</cell>
</row>
<row>
<cell>1858.</cell>
<cell>De ‘Societé pour la publication des Mémoires relatifs à l'histoire de la Belgique.’ Ald. bl. 24. Ondert. <hi rend="sc">R.C.B.v.d.B.</hi> Herdrukt IV. 308-19.</cell>
</row>
<row>
<cell>1858.</cell>
<cell>Beoord. van A. Lacroix uitgave der ‘Apologie de Guillaume de Nassau.’ Ald. bl. 277. Ondert. <hi rend="sc">B.v.d.B.</hi></cell>
</row>
<row>
<cell>1858.</cell>
<cell>Zittingen der Académie roy. de Belgique. Ald. bl. 286. Anoniem.</cell>
</row>
<row>
<cell>1858.</cell>
<cell>Over de vacature bij de juridische faculteit te Leiden. Ald. bl. 321, 393. Anoniem.</cell>
</row>
<row>
<cell>1858.</cell>
<cell>Congres over den letterkundigen eigendom te Brussel. Ald. bl. 331, 339, 346, 363, 371, 401. Ondert. <hi rend="sc">R.C.B.v.d.B.</hi></cell>
</row>
<row>
<cell>1858.</cell>
<cell>Joseph Chmel. Ald. bl. 409. Anoniem. Herdrukt IV. 319-22.</cell>
</row>
<row>
<cell>1858.</cell>
<cell>Piscatio, Pêcherie, Visschery. De ware beteekenis dezer woorden gehandhaafd tegen Prof. M. de Vries. 's Gravenhage, M. Nijhoff. (Beoordeeld door <hi rend="sc">J.d.W.v.C.</hi> Konst- en Ltb. 1859 bl. 12.)</cell>
</row>
<row>
<cell>1858.</cell>
<cell>De uitgave van bronnen en bouwstoffen voor de Nederlandsche krijgsgeschiedenis. Rapport uitgebracht in de vergadering der afd. Letterkunde van de K. Akademie, den 14 Juni op een voor-</cell>
</row>
</table></p>
<pb n="453"/>
<p><table>
<row>
<cell/>
<cell>stel van den heer Knoop. Zie de Verslagen, dl. III bl. 332, 355, dl. IV bl. 16, 49, 83. Herdrukt IV. 125-160.</cell>
</row>
<row>
<cell>1859.</cell>
<cell>A.G.B. Schayes. In den Konst- en Letterbode 1859 bl. 17. Herdrukt IV. 322-24.</cell>
</row>
<row>
<cell>1859.</cell>
<cell>Bettina von Arnim. Aldaar bl. 50. Anoniem. Herdrukt III. 481-83.</cell>
</row>
<row>
<cell>1859.</cell>
<cell>C. von Rommel. Aldaar bl. 57. Anoniem. Herdrukt IV. 324-25.</cell>
</row>
<row>
<cell>1859.</cell>
<cell>C.F. Wurm. Aldaar bl. 65. Anoniem. Herdrukt IV. 325-27.</cell>
</row>
<row>
<cell>1859.</cell>
<cell>Twee veilingen van handschriften. Aldaar bl. 132. Anoniem. Herdrukt IV. 327-34.</cell>
</row>
<row>
<cell>1859.</cell>
<cell>H. von Sybel's tijdschrift en het Czechisme. Aldaar bl. 185. Anoniem. Herdrukt IV. 334-39.</cell>
</row>
<row>
<cell>1859.</cell>
<cell>Het monument voor Egmont en Hoorne. Aldaar bl. 217. Anoniem. Herdrukt IV. 339-43.</cell>
</row>
<row>
<cell>1859.</cell>
<cell>Jacob van Wesenbeke, de publicist van den Nederlandschen opstand. (Naar aanleiding van Rahlenbeck's uitgave zijner Mémoires.) Met bijvoegsel en met de aankondiging van Rahlenbeck's arbeid door prof. Fruin herdrukt I. 255-81.</cell>
</row>
<row>
<cell>1859.</cell>
<cell>Zittingen der Académie roy de Belgique. Ald. bl. 405. Anoniem.</cell>
</row>
<row>
<cell>1859.</cell>
<cell>Slotwoord van de Redactie. Ald. bl. 417.</cell>
</row>
<row>
<cell>1859.</cell>
<cell>Prent van het turfschip van Breda. In De Navorscher, IX<hi rend="sup">de</hi> deel bl. 34, ondert. Scrutando.</cell>
</row>
<row>
<cell>1860.</cell>
<cell>Thomas Babington Lord Macaulay In ‘De Nederlandsche Spectator’ 1860 bl. 25, 43, 59, 74, 82. Onderteekend <hi rend="sc">B.v.d.B.</hi> Herdrukt IV. 161-196.</cell>
</row>
<row>
<cell>1860.</cell>
<cell>W.M. Leake. Ald. bl. 27. Anoniem. Herdrukt III. 483-84.</cell>
</row>
<row>
<cell>1860.</cell>
<cell>Ernst Moritz Arndt. Ald. bl. 35. Onderteekend <hi rend="sc">B.v.d.B.</hi> Herdrukt III 484-89.</cell>
</row>
<row>
<cell>1860.</cell>
<cell>De voortzetting der Acta Sanctorum. Anoniem. Herdrukt IV. 343-45.</cell>
</row>
<row>
<cell>1860.</cell>
<cell>Fuss. Aldaar bl. 65. Anoniem. Herdrukt III. 489-91.</cell>
</row>
<row>
<cell>1860.</cell>
<cell>Van Zuylen's Inventaris der Archieven van 's Hertogenbosch Aldaar bl. 81. Anoniem.</cell>
</row>
<row>
<cell>1860.</cell>
<cell>F.W. von Thiersch. Aldaar bl. 81. Anoniem. Herdrukt III. 491-94.</cell>
</row>
<row>
<cell>1860.</cell>
<cell>Champagney. Aldaar bl. 129. Onderteekend <hi rend="sc">B.v.d.B.</hi> Herdrukt IV. 345-47.</cell>
</row>
</table></p>
<pb n="454"/>
<p><table>
<row>
<cell>1860.</cell>
<cell>De vacature in den Hoogen Raad (Pluksel). Aldaar bl. 143. Anoniem.</cell>
</row>
<row>
<cell>1860.</cell>
<cell>F.W.K. Umbreit. Aldaar bl. 210 Anoniem. Herdrukt. III. 494-97.</cell>
</row>
<row>
<cell>1860.</cell>
<cell>Protest! (Naar aanleiding van Molster's Liederen en gebeden, vijfde druk). Aldaar bl. 277. Anoniem. Herdrukt III. 497-501.</cell>
</row>
<row>
<cell>1860.</cell>
<cell>De Staatsbegrooting voor 1861 in verband met onderwijs, kunst en wetenschap. II-IV. Aldaar bl. en 1861 bl. 34, 61. Anoniem.</cell>
</row>
<row>
<cell>1860.</cell>
<cell>Rapport der Commissie voor het Ned. Charterboek. In de Verslagen der afd. Letterkunde van de Kon. Academie, dl. V. bl. 209-232.
<lb/>
Vergelijk op het jaar 1858. - Het tweede rapport door <hi rend="sc">B.v.d.B.</hi> uitgebracht in de vergadering der Akademie van 19 Maart 1861, is alleen geresumeerd in de Verslagen, dl. IV. bl. 185-87. Zie verder op 1863 en 1864.</cell>
</row>
<row>
<cell>1861.</cell>
<cell>Les Rubens à Siegen. Ma réponse à MM. le Dr. Ennen et B.C. du Mortier. La Haye, M. Nijhoff.</cell>
</row>
<row>
<cell>1861.</cell>
<cell>Rapport der Commissie tot onderzoek naar den toestand der Groote of Loterijzaal te 's Gravenhage. (Met Baron Sloet van de Beele.) In de Verslagen der Afd. Letterkunde van de Kon. Akademie, dl. V bl. 275-294.</cell>
</row>
<row>
<cell>1861.</cell>
<cell>Nog een woord over de restauratie van de Groote Zaal te 's Gravenhage. In De Ned. Spectator 1861. bl. 185. Anoniem. Herdrukt IV. 347-55.</cell>
</row>
<row>
<cell>1861.</cell>
<cell>Schaffarik. Ald. bl. 218. Anoniem. Herdrukt III. 502-4.</cell>
</row>
<row>
<cell>1861.</cell>
<cell>Laatste berigten omtrent de Groote Zaal. Aldaar bl. 298. Anoniem. Herdrukt IV. 356.</cell>
</row>
<row>
<cell>1861.</cell>
<cell>De Staatsbegrooting voor 1862 in verband met onderwijs, kunst en wetenschap. II, III. Ald. bl. 381, 389. Anoniem.</cell>
</row>
<row>
<cell>1861.</cell>
<cell>Hautes nouveautés. Ald. bl. 403. (Pluksel.)</cell>
</row>
<row>
<cell>1862.</cell>
<cell>Periculum in mora. Ald. bl. 403. (Pluksel.)</cell>
</row>
<row>
<cell>1862.</cell>
<cell>Een leerstoel voor het Sanskriet te Leiden. Ald. bl. 49, 137. Anoniem. Herdrukt III. 504-8.</cell>
</row>
<row>
<cell>1862.</cell>
<cell>Zittingen der Akademie van Wetenschappen. Ald. bl. 49, 121, 181. Anoniem.</cell>
</row>
<row>
<cell>1862.</cell>
<cell>Een bok enz. Ald. bl. 79, 87. (Pluksel.)</cell>
</row>
</table></p>
<pb n="455"/>
<p><table>
<row>
<cell>1862.</cell>
<cell>Nieuwe uitgave der ‘Acta Sanctorum.’ Ald. bl. 89. Anoniem.</cell>
</row>
<row>
<cell>1862.</cell>
<cell>De Confessie van Balthazar Gerard. Ald. bl. 105. Onderteekend <hi rend="sc">B.v.d.B.</hi></cell>
</row>
<row>
<cell>1862.</cell>
<cell>Justinus Kerner. Ald. bl. 145. Anoniem. Herdrukt III. 508-9.</cell>
</row>
<row>
<cell>1862.</cell>
<cell>De herkomst van Karel den Groote. Ald. bl. 179. Anoniem.</cell>
</row>
<row>
<cell>1862.</cell>
<cell>De perron van Luik. Ald. bl. 183. (Pluksel.)</cell>
</row>
<row>
<cell>1862.</cell>
<cell>De Staatsbegrooting voor 1863 in verband met onderwijs, kunst en wetenschap. Ald. bl. 361. Anoniem.</cell>
</row>
<row>
<cell>1862.</cell>
<cell>Lublink Weddik. - Brester. Aldaar bl. 410. Anoniem. Herdrukt III. 509-13.</cell>
</row>
<row>
<cell>1863.</cell>
<cell>Rapport omtrent het Ned. Charterboek. In de Verslagen der K. Akademie, Afd. Letterkunde. Dl. VII. bl. 250 -260.</cell>
</row>
<row>
<cell>1863.</cell>
<cell>F.C. de Greuve. Anoniem. In De Ned. Spectator, 1863, bl. 169. Herdrukt III. 513-17.</cell>
</row>
<row>
<cell>1863.</cell>
<cell>Request van Balth. Gerard aan Prins Willem onder den naam van François Guyon. (6 Mei 1584). Ald. bl. 211. Onderteekend <hi rend="sc">B.v.d.B.</hi> Vgl. ald. bl. 219.</cell>
</row>
<row>
<cell>1863.</cell>
<cell>Zittingen der Akademie van Wetensch. In de Ned. Spectator. 1863. bl. 305, 338.</cell>
</row>
<row>
<cell>1864.</cell>
<cell>Rede ter nagedachtenis van Mr. John Bake. (Amsterdam, Van der Post) Herdrukt III. 401-444.</cell>
</row>
<row>
<cell>1864.</cell>
<cell>Rapport omtrent het Ned. Charterboek. In de Verslagen der afd. Letterkunde. Dl. VIII. bl. 163-172.</cell>
</row>
<row>
<cell>1864.</cell>
<cell>Zittingen der Akademie van Wetensch. In de Ned. Spectator. 1864. bl. 1, 26, 145, 225, 305.</cell>
</row>
<row>
<cell>1865.</cell>
<cell>Markerhoofd. In De Vrije Fries, N. Reeks, Dl. IV (1865). Herdrukt IV. 197-224.</cell>
</row>
<row>
<cell>1865.</cell>
<cell>Isaac Lemaire. (Eene voorlezing.) In De Gids 1865. Dl. IV. Herdrukt IV. 225-229.</cell>
</row>
<row>
<cell>1865.</cell>
<cell>Zittingen der Akademie van Wetensch. In de Nederl. Spectator. 1865. bl. 89, 129, 169, 361.</cell>
</row>
</table></p>
</div>
</body>
</text>
</TEI.2>
