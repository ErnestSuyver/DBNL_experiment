<?xml version="1.0" encoding="UTF-8"?><!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2> 
  <teiHeader> 
	 <fileDesc><titleStmt> 
		  <title type="main">‘Ode Lvgdunensis II’</title> 
		  <author>Janus Dousa</author> 
		</titleStmt><editionStmt> 
		  <p>ALGEMENE OPMERKINGEN</p> 
		  <p>Dit bestand is een door Johan Koppenol vervaardigde transcriptie van Janus Dousa's ‘Ode Lvgdunensis II’ uit 1575.</p> 
		  <p> </p> 
		</editionStmt><publicationStmt> 
		  <availability> 
			 <p>2002 dbnl / Johan Koppenol</p> 		
		  </availability> 
		  <idno>dous002odel01_01</idno> 
		</publicationStmt>	 	
	 	<sourceDesc> 
	 		<bibl>
	 			<idno type="isbn"></idno>
	 			<idno type="usedcopy">bestand aangeleverd door Johan Koppenol</idno>
	 		</bibl>
		  <p>Janus Dousa, ‘Ode Lvgdunensis II’. In: id, <hi rend="i">Nova poemata</hi>, fol. [E4]r-[F6]r. 1575.</p> 
	 		<p>&nbsp;</p> 
		</sourceDesc></fileDesc> 
  	<encodingDesc>
  		<projectDesc>
  			<p>Wijze van coderen: standaard</p>
  			<p></p>
  		</projectDesc>
  	</encodingDesc>
  	<profileDesc>
  		<langUsage>
  			<language id="la">Latin</language>
  		</langUsage>
  	</profileDesc>
  	<ebook>
  		<bibl>
  			<title type="main">‘Ode Lvgdunensis II’</title>
  			<author>Janus Dousa</author>
  			<idno type="isbn"></idno>
  			<idno type="nur"></idno>
  			<imprint>
  				<date></date>
  				<publisher></publisher>
  				<pubPlace></pubPlace>
  			</imprint>
  		</bibl>
  		<idno type="isbn"></idno>
  		<idno type="nur"></idno>
  		<availability>
  			<p></p>
  		</availability>
  		<order>
  			<price curr="euro"></price>
  			<link></link>
  		</order>
  		<blurb><p></p></blurb>
  		<titlepage><p></p></titlepage>
  		<colofon><p></p></colofon>
  	</ebook>
  	<pod>
  		<bibl>
  			<title type="main">‘Ode Lvgdunensis II’</title>
  			<author>Janus Dousa</author>
  			<idno type="isbn"></idno>
  			<idno type="nur"></idno>
  			<imprint>
  				<date></date>
  				<publisher></publisher>
  				<pubPlace></pubPlace>
  			</imprint>
  		</bibl>
  		<idno type="isbn"></idno>
  		<idno type="nur"></idno>
  		<availability>
  			<p></p>
  		</availability>
  		<order>
  			<price curr="euro"></price>
  			<link></link>
  		</order>
  		<blurb><p></p></blurb>
  		<titlepage><p></p></titlepage>
  		<colofon><p></p></colofon>
  	</pod>
	 <revisionDesc> 
		<change> 
		  <date>2001-12-18</date> 
		  <respStmt> 
			 <name type="person">LvtL</name> 
		  </respStmt> 
		  <item>colofon toegevoegd</item> 
		</change> 
	 	<change> 
	 		<date>2015-07-14</date> 
	 		<respStmt> 
	 			<name type="person">AS</name> 
	 		</respStmt> 
	 		<item>aangepast aan richtlijnen juli 2015</item> 
	 	</change>
	 </revisionDesc> 
  </teiHeader> 
  <text> <interpGrp><interp type="primair" value="leide001"/>
  </interpGrp>
	 <body> 
		<div type="chapter"> 
		  <head rend="h3">Ode Lvgdvnensis II.</head>
		  <lg type="poem"> 
			 <head>Ad Ioannem Havtenvm reipvblicae Lvgdvnensi à Secretis.</head> 
			 
			 <l>HAutene, nî te plus oculis ament,</l> 
			 <l>Nî te in sinu, ipsis inque oculis ferant,</l> 
			 <l rend="; 1tab">Musaeque, Gratiaeque, &amp; ipsum</l> 
			 <l rend="; 1tab">Quantum adeò Venerum, atque Amorum est:</l> 
			 <l n="5">O inuenustas tunc Veneres nimis,</l> 
			 <l>Musaque tristes, atque inamabiles:</l> 
			 <l rend="; 1tab">O nomine indignos Amores:</l> 
			 <l rend="; 1tab">O Charites sine gratia omni.</l> 
			 <l>Sed Gratiarum grata cohors nimis,</l> 
			 <l n="10">Musaeque semper Musicè habent suos:</l> 
			 <l rend="; 1tab">Natiua nec sic prorsum Amores</l> 
			 <l rend="; 1tab">Liquit amabilitas, nec ipsa</l> 
			 <l>Expers venustate est adeo Venus,</l> 
			 <l>Vt non suis te plus oculis ament,</l> 
			 <l rend="; 1tab" n="15">Non in sinu sibi dicatum,</l> 
			 <l rend="; 1tab">Inque ferant oculis alumnum.</l> 
			 <l>Quid ergo mirum, tot si ope numinum,</l> 
			 <l>Et tot Dearum praesidijs ferox</l> 
			 <l rend="; 1tab">Maranicae expeditionis</l> 
			 <l rend="; 1tab" n="20">Ludibrium, obsidiumque nuper</l> 
			 <l>Spreuisti inultus? aegide quem sua,</l> 
			 <l>Placere se vult dum Veneri suae,</l> 
			 <l rend="; 1tab">Texisse, seruatum esse &amp; ipsum</l> 
			 <l rend="; 1tab">Credibile est voluisse Martem.</l> 
			 <l n="25">Qui te per hostes mille grauissimos</l> 
			 <l>Domique, &amp; intrà moenia maximè,</l> 
			 <l rend="; 1tab">Dextra sinistra rem exhibentes,</l> 
			 <l rend="; 1tab">Intrepido dedit ire gressu.</l> 
			 <l>Thorace septum plusquàm adamantino,</l> 
			 <l n="30">Constantia dico, atque fide, &amp; graui,</l> 
			 <l rend="; 1tab">Quam semper ante oclos habebas,</l> 
			 <l rend="; 1tab">In patriam pietate Ciuis.</l> 
			 <l>Camoenae amoenae, vestra ope nunc opus</l> 
			 <l>Vestro Poëtae: nec pote sum Deae</l> 
			 <l rend="; 1tab" n="35">Tacere, qua me Hautenus in re</l> 
			 <l rend="; 1tab">Iuuerit, officijsque quantis</l> 
			 <l>Obnoxium me reddiderit sibi:</l> 
			 <l>Nec me modò, sed Rem qouque Publicam</l> 
			 <l rend="; 1tab">Omnem, mihi quae luce semper </l> 
			 <l rend="; 1tab" n="40">Carior, hisque oculis futura est.</l> 
			 <l>Vobis sed istud dicam equidem palam,</l> 
			 <l>Vos porrò multis dicite millibus:</l> 
			 <l rend="; 1tab">Anusque curate hac loquatur</l> 
			 <l rend="; 1tab">Pagina ne fugiens citò aetas</l> 
			 <l n="45">Obliuiosis inuida seculis,</l> 
			 <l>Nocte illius caeca hoc studium tegat:</l> 
			 <l rend="; 1tab">Neu nomine in deserto Arachne</l> 
			 <l rend="; 1tab">Texat opus, tenuemque telam.</l> 
			 <l>Nam quos labores pertulimus simul,</l> 
			 <l n="50">Ab hoste pressi dum fuimus fame,</l> 
			 <l rend="; 1tab">Ferroque, testis ipse testis</l> 
			 <l rend="; 1tab">Esse potes, neque enim poëtam,</l> 
			 <l>Hautene, decretum hic agere est mihi.</l> 
			 <l>Procul Poëtae sint, procul hinc volo</l> 
			 <l rend="; 1tab" n="55">Commenta vatum. vera quippe</l> 
			 <l rend="; 1tab">Historica fide agenda res est.</l> 
			 <l>Ergò labores quos tulimus simul,</l> 
			 <l>Hostilis vrbem dum tenuit metus</l> 
			 <l rend="; 1tab">Vallo, fame, obsessamque ferro,</l> 
			 <l rend="; 1tab" n="60">Nil opus est memorem monere.</l> 
			 <l>Notum tibi nam, quo studio fori</l> 
			 <l>Hinc Alpha, &amp; illinc Beta sategerint</l> 
			 <l rend="; 1tab">Mutabile ad defectionem</l> 
			 <l rend="; 1tab">Farris inops stimulare vulgus.</l> 
			 <l n="65">Dum quod vel anno sat foret hordeum</l> 
			 <l>Zythepsa perdit: quaeque fami byne</l> 
			 <l rend="; 1tab">Esset leuandae, excocta flammis</l> 
			 <l rend="; 1tab">Esui inepta, nec apta potû,</l> 
			 <l>Mutata aceto, redditur, &amp; nouo</l> 
			 <l n="70">Sapore abusam ceruisiam dolet.</l> 
			 <l rend="; 1tab">Omitto Dardanariorum</l> 
			 <l rend="; 1tab">Perfidiam, nec opus referre hîc:</l> 
			 <l>Vendentium clam, quae dare publicos</l> 
			 <l>Frumenta in vsus debuerant palam:</l> 
			 <l rend="; 1tab" n="75">Condenda auarè, promere illa</l> 
			 <l rend="; 1tab">Nî subigat pretiosus emptor.</l> 
			 <l>Quae de beatis dicta velim modo,</l> 
			 <l>Iisque, queis res illa erat in manu:</l> 
			 <l rend="; 1tab">Qui dico puluinis sedere</l> 
			 <l rend="; 1tab" n="80">In prasinis, solio &amp; Curuli</l> 
			 <l>Sueti. ad Sodales namque quod attinet</l> 
			 <l>Collegiorum, &amp; Ciuica nomina</l> 
			 <l rend="; 1tab">Tum qui Sagittari vocantur:</l> 
			 <l rend="; 1tab">Quid melius pote, fortiusúe</l> 
			 <l n="85">Fuisse? qui Rem tam bene Publicam,</l> 
			 <l>Contra omnium spem, votaque Circij,</l> 
			 <l rend="; 1tab">Et Clusij, vt scis, in foro qui</l> 
			 <l rend="; 1tab">Vsque suo Borean agebant:</l> 
			 <l>Defendere ausi non sine maximis</l> 
			 <l n="90">Molestijs, freti auxilio Dei</l> 
			 <l rend="; 1tab">Solius: expensamque vitam</l> 
			 <l rend="; 1tab">Haud sibi, sed patriae referre.</l> 
			 <l>Testis Iacobus Duziades mihi</l> 
			 <l>Hautene, tuque, &amp; si quis amicior</l> 
			 <l rend="; 1tab" n="95">Sibi ipse, mutasse Aurasino</l> 
			 <l rend="; 1tab">Imperio iuga gaudet Albae:</l> 
			 <l>Nondum expiatis oblita caedibus,</l> 
			 <l>Verum expiandis, si faueat Deus,</l> 
			 <l rend="; 1tab">Breui, ipse vti spero rogoque,</l> 
			 <l rend="; 1tab" n="100">Iure meo, meritoque Iberum.</l> 
			 <l>Atqui doloris hoc cumulum insuper</l> 
			 <l>Mali addidit mî, quod Populo magis</l> 
			 <l rend="; 1tab">Curae esse rem suam viderem,</l> 
			 <l rend="; 1tab">Quam Dominis, procerum coetû.</l> 
			 <l n="105">Namsumma rerum credita quêis erat,</l> 
			 <l>Censere mecum si capite posse,</l> 
			 <l rend="; 1tab">Hoc me puto praestare posse,</l> 
			 <l rend="; 1tab">Vix numero totidem repertos,</l> 
			 <l>Quot culta Nili diuitis ostia,</l> 
			 <l n="110">Vrbi vsui ex his qui fuerint bono:</l> 
			 <l rend="; 1tab">Nullumque vulnus Lugoduno,</l> 
			 <l rend="; 1tab">Heu, grauius reor accidisse,</l> 
			 <l>Istos probos quàm Lanitij ordines,</l> 
			 <l>Quaterque Denos quos perhibent Viros:</l> 
			 <l rend="; 1tab" n="115">Ex oppidi prisco instituto</l> 
			 <l rend="; 1tab">Quos penes in Popoulum potestas.</l> 
			 <l>Vrbisné Laedae Ciuem? (aliquemné ita</l> 
			 <l>Ciuem esse fungum, qui Batauus fiet?</l> 
			 <l rend="; 1tab">Quid dico Ciuem? imò Tribunum</l> 
			 <l rend="; 1tab" n="120">Ciuibus impositum regendis,</l> 
			 <l>Optare Iberum seruitum sibi:</l> 
			 <l>Et supplicem velle his fieri, quibus</l> 
			 <l rend="; 1tab">(Pròh tempora, inuersique mores)</l> 
			 <l rend="; 1tab">Debuerat timor ipsus esse?</l> 
			 <l n="125">Quenquamné sic factum immemorem sui,</l> 
			 <l>Iurandumvti ius aestimet irritum,</l> 
			 <l rend="; 1tab">Ius Publicum causa asserendi</l> 
			 <l rend="; 1tab">Quod dederat prius Aurasino?</l> 
			 <l>Fame paratos cum uideat mori</l> 
			 <l n="130">Ciues, &amp; vrbem Marte tuerier:</l> 
			 <l rend="; 1tab">Parte altera aduentare classem</l> 
			 <l rend="; 1tab">Subsidio Boïsotianam,</l> 
			 <l>Praesto futuram, si faciles Deus</l> 
			 <l>Ministret aestus, Caecia, &amp; Africo</l> 
			 <l rend="; 1tab" n="135">Iuuante decursus aquarum.</l> 
			 <l rend="; 1tab">Adde etiam incolumi Aurasino.</l> 
			 <l>Hoc viderat mens prouida vindicis,</l> 
			 <l>Bronchorstij acris, quippe suo malo</l> 
			 <l rend="; 1tab">Longoque docti vsu, malignas</l> 
			 <l rend="; 1tab" n="140">Horum hominum dominationes,</l> 
			 <l>Nullaque minitum imperium fide.</l> 
			 <l>Eoque, qui illi feruor erat viro,</l> 
			 <l rend="; 1tab">Omnem potestatem abrogare his,</l> 
			 <l rend="; 1tab">Re super hac etiam ad Camillum</l> 
			 <l n="145">Datis tabellis certus erat semel.</l> 
			 <l>Quod perpetratum reddere dum parat,</l> 
			 <l rend="; 1tab">In ordinem ipsummet redactum</l> 
			 <l rend="; 1tab">Vidimus, &amp; fuit aegrè amicis.</l> 
			 <l>Hoc ipse questus hei quoties mihi est,</l> 
			 <l n="150">Quàm saepe questus ipsum etiam tibi</l> 
			 <l rend="; 1tab">Hautene, partiri vsque tecum</l> 
			 <l rend="; 1tab">Consilia, ah, solitusque curas.</l> 
			 <l>Virtute foelix ille quidem sua,</l> 
			 <l>Fidensque, &amp; idem Publicae amans Rei,</l> 
			 <l rend="; 1tab" n="155">Quantum potest amare quisquam</l> 
			 <l rend="; 1tab">Hanc alius: stomachoque muri</l> 
			 <l>Ahenei instar cedere nescio,</l> 
			 <l>Id quod de Achille tradit Horatius:</l> 
			 <l rend="; 1tab">Foelixque Bollanus cerebri:</l> 
			 <l rend="; 1tab" n="160">Famae auidus, pretioque durus</l> 
			 <l>Flecti: nisi quod de puero Alphitêi,</l> 
			 <l>Fas vera fari, consuli honestius</l> 
			 <l rend="; 1tab">Potis fuisset, hoc nec ipse</l> 
			 <l rend="; 1tab">Inficias, puto, amicus ibis.</l> 
			 <l n="165">Sed functus aeuo cessit, &amp; hanc meo</l> 
			 <l>Douzae propinquo lampada tradidit:</l> 
			 <l rend="; 1tab">Heu, morte venalem arte visus</l> 
			 <l rend="; 1tab">Herculea petijsse laurum.</l> 
			 <l>Nobis relinquens obsidium, &amp; famem,</l> 
			 <l n="170">Et monstra, facto quae velut agmine</l> 
			 <l rend="; 1tab">Mox lucis erupere in auras,</l> 
			 <l rend="; 1tab">Herculeo superanda nisu.</l> 
			 <l>Quid multa? iniquae plenum opus aleae</l> 
			 <l>Adire visi nec cinere abditos,</l> 
			 <l rend="; 1tab" n="175">Vt ante, sed clarè emicantes</l> 
			 <l rend="; 1tab">Ire Tribunitios per ignes:</l> 
			 <l>Fluctu opprimendos non nisi maximo,</l> 
			 <l>Qualis sequutus mox Boïsoticus.</l> 
			 <l rend="; 1tab">Vt quos, Patrum accito frequenti</l> 
			 <l rend="; 1tab" n="180">Concilio, bonus ille Circî</l> 
			 <l>Collega, dictus Dimidum tui</l> 
			 <l>O Laeda, Iano progenitus patre,</l> 
			 <l rend="; 1tab">Et ipse Ianus non biuertex</l> 
			 <l rend="; 1tab">Ille quidem, geminaque fronte,</l> 
			 <l n="185">Sed par, modo huic non &amp; geminus Deo,</l> 
			 <l>Ad duplicis linguae arma quod attinet:</l> 
			 <l rend="; 1tab">Septentrionali tepentes</l> 
			 <l rend="; 1tab">Vsque recalfaciebat aura.</l> 
			 <l>Quid, non suis mox viribus obrutus</l> 
			 <l n="190">Resedit ardor, autaque Circij</l> 
			 <l rend="; 1tab">Pridem fames clamore, coepta</l> 
			 <l rend="; 1tab">Lenior &amp; leuior videri?</l> 
			 <l>Quàm longius se vele negauerant</l> 
			 <l>Perferre sponsi Penelopes modò,</l> 
			 <l rend="; 1tab" n="195">Praetorio ipsi derepente</l> 
			 <l rend="; 1tab">Obsidium facere, &amp; Tribunos,</l> 
			 <l>Meumque Douzam, teque Notarium,</l> 
			 <l>Rubiginoso non sine acynace,</l> 
			 <l rend="; 1tab">Strictisque circumsistere ausi</l> 
			 <l rend="; 1tab" n="200">Dentibus, &amp; Tragico Senatum</l> 
			 <l>Terrere vultu: quin etiam insuper</l> 
			 <l>His comminari, nî sibi gratia</l> 
			 <l rend="; 1tab">De sportula, atque commeatu</l> 
			 <l rend="; 1tab">Paniceo fieret, fugandae</l> 
			 <l n="205">Qui sat fami esset, sese igitur palam</l> 
			 <l>Valentiori postridie manu,</l> 
			 <l rend="; 1tab">Et conglobatos adfuturos</l> 
			 <l rend="; 1tab">Cum socijs pariter trecentis.</l> 
			 <l>Magna illa totum quasserat oppidum</l> 
			 <l n="210">Metu, suarum partium, &amp; hostium</l> 
			 <l rend="; 1tab">Confisa defensore Iano</l> 
			 <l rend="; 1tab">Colluuies tunicata ulgi.</l> 
			 <l>Curae Deo sed nostra salus fuit,</l> 
			 <l>Qui postero, quàm contigit hoc, die</l> 
			 <l rend="; 1tab" n="215">A Principe optatam salutem</l> 
			 <l rend="; 1tab">Misit, &amp; auxilij benignam</l> 
			 <l>Spem luxit vrbi. quid tabulas loquar,</l> 
			 <l>Reducta quêis mens ciuibus anxijs,</l> 
			 <l rend="; 1tab">Reducta virtus, &amp; remissae</l> 
			 <l rend="; 1tab" n="220">Corporibus rediere vires?</l> 
			 <l>Saluere gratis vos iubeo modis</l> 
			 <l>Gratas tabellas, vosque quibus deus</l> 
			 <l rend="; 1tab">Tam nuncij optati tabellas</l> 
			 <l rend="; 1tab">Ferre dedit, medios per hostes.</l> 
			 <l n="225">In ore ego vos saepe feram meo:</l> 
			 <l>Canamque de tot, qui reduces fore</l> 
			 <l rend="; 1tab">Iurauerant, solos redisse:</l> 
			 <l rend="; 1tab">Ferre famen potius paratos,</l> 
			 <l>Praestare quàm non pollicitis fidem,</l> 
			 <l n="230">Aut facta dictis addere, caeteri ut</l> 
			 <l rend="; 1tab">Fecere, quos vnda aucta, &amp; hostis</l> 
			 <l rend="; 1tab">Heu patria prohibebat vrbe.</l> 
			 <l>O me beatum, cum subit illius</l> 
			 <l>Imago noctis, qua mihi, &amp; optimo,</l> 
			 <l rend="; 1tab" n="235">Bronchorstij in locum, Iacobo</l> 
			 <l rend="; 1tab">Douziadi moderamen vrbis,</l> 
			 <l>Et summa rerum tradita Principis</l> 
			 <l>Iussu, &amp; piorum non sine gaudio,</l> 
			 <l rend="; 1tab">Ne quid mali intestino ad hoste</l> 
			 <l rend="; 1tab" n="240">Publica Res caperet, timentûm.</l> 
			 <l>Illas dedistis vos mihi de manu in</l> 
			 <l>Manu tabellas, nunc etiam mihi</l> 
			 <l rend="; 1tab">Dulces tabellas, quae supremam</l> 
			 <l rend="; 1tab">Rebus opem dubijs tulere.</l> 
			 <l n="245">Ergo ore ego vos saepe feram meo,</l> 
			 <l>Paresque vobis quas dedimus Ducem ad</l> 
			 <l rend="; 1tab">Classis Loïsum ferre, cursu,</l> 
			 <l rend="; 1tab">Obsequio, ac taciturnitate</l> 
			 <l>Dicam columbas, addem etiam fide.</l> 
			 <l n="250">Verum &amp; tibi laus debita non minor</l> 
			 <l rend="; 1tab">Hautene, tàm saepe obuiam auso</l> 
			 <l rend="; 1tab">Ire Tribunitijs procellis.</l> 
			 <l>Tu, cum virili Marte nocentior</l> 
			 <l>Chloê, Sacrorum credo cupidine,</l> 
			 <l rend="; 1tab" n="255">Ad arma Conscriptos ad arma</l> 
			 <l rend="; 1tab">Haud verita exstimulare Patres,</l> 
			 <l>Rerum nouarum quos cupidissimos</l> 
			 <l>Norat, nec ausos prodere se tamen,</l> 
			 <l rend="; 1tab">Dum tot malos bonis frequentes</l> 
			 <l rend="; 1tab" n="260">Curia habet sine lege mistos,</l> 
			 <l>Nostras in arctum cogere copias</l> 
			 <l>Nonariarum tenderet agmine,</l> 
			 <l rend="; 1tab">Vulgique mendicabulorum</l> 
			 <l rend="; 1tab">De triuio comitante foece:</l> 
			 <l n="265">Primus rescisti consilia hostium,</l> 
			 <l>Tempus, diem, horam, tesseram, item locum,</l> 
			 <l rend="; 1tab">Modumque coniurationis,</l> 
			 <l rend="; 1tab">Et capita, auxiliariosque.</l> 
			 <l>Sed Fuluia vsus indice, quae tibi,</l> 
			 <l n="270">Ceu Tullio olim, conscia partium,</l> 
			 <l rend="; 1tab">Decreta, connuentusque notos</l> 
			 <l rend="; 1tab">Foemineo patefecit astu.</l> 
			 <l>Primus locando praesidio in Vijs,</l> 
			 <l>Et insidendis pontibus, &amp; foro,</l> 
			 <l rend="; 1tab" n="275">Mique ac meo agnato cauendi</l> 
			 <l rend="; 1tab">Auctor ab insidijs fuisti.</l> 
			 <l>Nec te fefellit, quid pareret domi,</l> 
			 <l>Forique in ipsis visceribus latens</l> 
			 <l rend="; 1tab">Colubra. nota dicta habebas,</l> 
			 <l rend="; 1tab" n="280">Nota etiam horum inimica coepta.</l> 
			 <l>At nulla visa his res grauior tamen,</l> 
			 <l>Quàm Publicae quod Scriba Rei fores:</l> 
			 <l rend="; 1tab">Praesente nec quîcquam Togatus</l> 
			 <l rend="; 1tab">Te sine consulere ordo posset.</l> 
			 <l n="285">Confisus hac tu Palladis aegide,</l> 
			 <l>Calcasti anilem sub pedibus metum,</l> 
			 <l rend="; 1tab">Ianique conatus, grauesque</l> 
			 <l rend="; 1tab">Circî inimicitias, &amp; iras.</l> 
			 <l>O si canendis nunc locus his foret,</l> 
			 <l n="290">Vt mî ille suauis accideret labor:</l> 
			 <l rend="; 1tab">Nec tempore vllo te Camoenae</l> 
			 <l rend="; 1tab">Deficerent memorare nostrae.</l> 
			 <l>Sed me Iacobus Douza meus vocat</l> 
			 <l>Collega, primo ponere quem loco</l> 
			 <l rend="; 1tab" n="295">Decebat. ô te ita ille seruet</l> 
			 <l rend="; 1tab">Incolumem viridi senecta</l> 
			 <l>Cognate Lugduno, &amp; Batauis Deus,</l> 
			 <l>Fido vt fidelem te memini mihi,</l> 
			 <l rend="; 1tab">Firmumque, communique amicum</l> 
			 <l rend="; 1tab" n="300">Et patriae, &amp; Domino fuisse.</l> 
			 <l>Praesentiae vis quid valeat tuae,</l> 
			 <l>Sensere Patres, cum Mathenesij</l> 
			 <l rend="; 1tab">Diploma, Baldaeique scriptum,</l> 
			 <l rend="; 1tab">Concilij procerum acciendi</l> 
			 <l n="305">Occasionem praebuit, haud tibi</l> 
			 <l>Dico, Viris ijs sed Decies Quater</l> 
			 <l rend="; 1tab">Iacobe, nunquam aeque beatis,</l> 
			 <l rend="; 1tab">Nunquam alias mage ouare visis,</l> 
			 <l>Quàm tempore illo, cum numero quidem</l> 
			 <l n="310">Longè priores, verum animo impares,</l> 
			 <l rend="; 1tab">Nos sorte sperarant frequenti</l> 
			 <l rend="; 1tab">Vincere. sed minuit tumorem</l> 
			 <l>Sententiae vox illa prior tuae,</l> 
			 <l>Dissentientis conditionibus</l> 
			 <l rend="; 1tab" n="315">Fallace promisso, nec vllo</l> 
			 <l rend="; 1tab">Hesperio nisi praede fultis.</l> 
			 <l>Nî forte dicat quis Mathenesum,</l> 
			 <l>In abdicanda tam male compare</l> 
			 <l rend="; 1tab">Pridem Tridentinis abusum</l> 
			 <l rend="; 1tab" n="320">Consilijs. erit ille fidus,</l> 
			 <l>Datam fefellit qui domine fidem?</l> 
			 <l>Namque hic omitto de Domino queri.</l> 
			 <l rend="; 1tab">Illud videmini monendi</l> 
			 <l rend="; 1tab">Mî modò, cauto opus esse vobis,</l> 
			 <l n="325">Ne qui Tridentum tam didicit bene,</l> 
			 <l>Constantienses nunc Canonas quoque</l> 
			 <l rend="; 1tab">Sit doctus, &amp; seruare pacta</l> 
			 <l rend="; 1tab">Hereticis scelus esse ducat.</l> 
			 <l>Ne multa, credi non bene perfugae,</l> 
			 <l n="330">Tot qui sacramenta irrita fecerit:</l> 
			 <l rend="; 1tab">Nobisque censebas cauendum</l> 
			 <l rend="; 1tab">Esse reconciliato ab hoste.</l> 
			 <l>Haec summa, certum te potius mori,</l> 
			 <l>Vitamque finire ingenua fame,</l> 
			 <l rend="; 1tab" n="335">Quàm Patriae pactum Parenti</l> 
			 <l rend="; 1tab">Nassouio violare foedus.</l> 
			 <l>Quêis succinentes nos quoque legibus,</l> 
			 <l>Prò tempore illo pauca, sed asperè</l> 
			 <l rend="; 1tab">Satis rei pro indignate</l> 
			 <l rend="; 1tab" n="340">Diximus. hinc reliqui sequuti.</l> 
			 <l>Pijsque iniquo cernere erat gradu</l> 
			 <l>Sedre mistos Papicolas, Petro,</l> 
			 <l rend="; 1tab">Primarius quod Consul esset,</l> 
			 <l rend="; 1tab">Vermerio praeunte verba.</l> 
			 <l n="345">Petro Hadriani prole, viro quidem</l> 
			 <l>Forti, &amp; fideli: sed domitos parum</l> 
			 <l rend="; 1tab">Habente Collegas, eoque</l> 
			 <l rend="; 1tab">Saepe gradum cohibere iusso.</l> 
			 <l>Dicere nostro tu quoque carmine,</l> 
			 <l n="350">Cognominis mî Iane, sate inclita</l> 
			 <l rend="; 1tab">De stirpe Duuenuordiorum:</l> 
			 <l rend="; 1tab">Dux pariter bonus, atque miles.</l> 
			 <l>Et vos eadem progeniti domo,</l> 
			 <l>Fratres gemelli, non sine gloria</l> 
			 <l rend="; 1tab" n="355">Ictisque destinare certos,</l> 
			 <l rend="; 1tab">Remque malam dare glande docti.</l> 
			 <l>Bruchouij nec vos tacitos sinam</l> 
			 <l>Praetorio ambos munere nobiles,</l> 
			 <l rend="; 1tab">Par ciuium, &amp; fratrum fidele:</l> 
			 <l rend="; 1tab" n="360">Teque grauem spolijs Iberum</l> 
			 <l>Verlane, gesta re toties bene.</l> 
			 <l>Clarumque equestri stirpe Raporstium:</l> 
			 <l rend="; 1tab">Huicque additum in partem laborum</l> 
			 <l rend="; 1tab">Excubijs vigilum locandis,</l> 
			 <l n="365">Signoque dando strennuum, &amp; impigrum</l> 
			 <l>Montfortium: &amp; te compare cum tuo,</l> 
			 <l rend="; 1tab">Andraea, dordracum merenti</l> 
			 <l rend="; 1tab">Cui posuit spetiosa nomen.</l> 
			 <l>At ô quibus vos laudibus efferam,</l> 
			 <l n="370">Sagoque, &amp; armis praepositi Duces,</l> 
			 <l rend="; 1tab">Francisce Murendala, teque</l> 
			 <l rend="; 1tab">Theuderico genitore natum</l> 
			 <l>Arnolde: &amp; horum cedere nemini,</l> 
			 <l>Bonoque semper visum animo Scotum:</l> 
			 <l rend="; 1tab" n="375">Quarumque te Piscari, &amp; ipsum</l> 
			 <l rend="; 1tab">Theuderico genitum parente?</l> 
			 <l>Quo primipilos carmine, quo Lyra</l> 
			 <l>Dicam optiones, quiúe Vicarij</l> 
			 <l rend="; 1tab">Fuere, Vexillarijúe,</l> 
			 <l rend="; 1tab" n="380">Pro patria haud timidos obire?</l> 
			 <l>Manipulares cumné Triarijs,</l> 
			 <l>Decuriones an potius loquar?</l> 
			 <l rend="; 1tab">An hos, &amp; illos buccina vna</l> 
			 <l rend="; 1tab">Nostra canet pariter Thalia?</l> 
			 <l n="385">Vtroque opinor. imò bonos simul</l> 
			 <l>Omnes ad vnum funere seu manu</l> 
			 <l rend="; 1tab">Facto solutus, &amp; sub altis</l> 
			 <l rend="; 1tab">Moenibus ante oculos parentum</l> 
			 <l>Ab hoste stratos: siue etiam quibus</l> 
			 <l n="390">Perire sicca morte dedit Deus,</l> 
			 <l rend="; 1tab">Famesúe, fulminisúe ritu</l> 
			 <l rend="; 1tab">Pestilitas mala misit Orco.</l> 
			 <l>In quêis honorem non minimum, vt puto,</l> 
			 <l>Virtute vera commeritus, patre</l> 
			 <l rend="; 1tab" n="395">Praetore arenosis Iacobo</l> 
			 <l rend="; 1tab">Sub tumulis Iäcobus ortus,</l> 
			 <l>Catuici ad actam littoris. ô caput</l> 
			 <l>Solers, in hostem seu facere impetum</l> 
			 <l rend="; 1tab">Repente, certos sine plumbo,</l> 
			 <l rend="; 1tab" n="400">Seu dare ferro opus esset ictus.</l> 
			 <l>Qui nunc sacer Dijs Manibus additus,</l> 
			 <l>Tibi interempto pro patria, &amp; quidem</l> 
			 <l rend="; 1tab">Pugnando, Barthlomaee gaudet</l> 
			 <l rend="; 1tab">Elisijs comes ire campis.</l> 
			 <l n="405">Lugete Ciues, lugeat vrbs Ducem:</l> 
			 <l>Vicarium dux luge etiam tuum</l> 
			 <l rend="; 1tab">Vischaere, non vnquam nec arctis</l> 
			 <l rend="; 1tab">Temporibus tibi defuisse</l> 
			 <l>Visum. laborum nam patiens erat,</l> 
			 <l n="410">Insomniaeque, &amp; pulueris, &amp; famis:</l> 
			 <l rend="; 1tab">Saepe &amp; minari auditus hosti:</l> 
			 <l rend="; 1tab">Brachia se duo, sinulosque</l> 
			 <l>Habere ciues, altero vti famem</l> 
			 <l>Sistant comeso: qui super altero est,</l> 
			 <l rend="; 1tab" n="415">Vt foeminis, natisque, &amp; à se</l> 
			 <l rend="; 1tab">Carnifices gladios repellant.</l> 
			 <l>Dij multa at isti dent mala Circio,</l> 
			 <l>Barbam leoni vellere mortuo,</l> 
			 <l rend="; 1tab">Laruisque qui pugnare fortis,</l> 
			 <l rend="; 1tab" n="420">Hunc etiam capere ausus hostem est:</l> 
			 <l>Sed morte functum, cum neque iam loqui</l> 
			 <l>Mutus, tenebris obsitus, &amp; Styge,</l> 
			 <l rend="; 1tab">Pro se ipse, nec famam tueri</l> 
			 <l rend="; 1tab">Incolumem gladio valeret.</l> 
			 <l n="425">Illum &amp; Thrasonem dicere non timens</l> 
			 <l>Audace lingua, pectore non item:</l> 
			 <l rend="; 1tab">Sibi amputaturum nec vltrà</l> 
			 <l rend="; 1tab">Brachia, nec nociturum Iberis.</l> 
			 <l>De Publica &amp; Re vos meriti bene,</l> 
			 <l n="430">Vereque digni nomine Ciuium,</l> 
			 <l rend="; 1tab">Nostra nec indigni arte, quorum</l> 
			 <l rend="; 1tab">Hic etiam tituli legantur</l> 
			 <l>Prae caeteris, Corneli Euerardice,</l> 
			 <l>Cornelio &amp; tu progenitus patre</l> 
			 <l rend="; 1tab" n="435">Francisce, cuique à flore nomen</l> 
			 <l rend="; 1tab">Ipsa suo posuit Dione.</l> 
			 <l>Vos Treuiros sed dicere quid vetat?</l> 
			 <l>Impune coecas ire per orbitas,</l> 
			 <l rend="; 1tab">Perque hostium tot septa, Rotam</l> 
			 <l rend="; 1tab" n="440">Vlterius penetrare nando</l> 
			 <l>Ausos: peracto &amp; munere Publicae</l> 
			 <l>Legationis, mox posita mora</l> 
			 <l rend="; 1tab">Diem representare pactum,</l> 
			 <l rend="; 1tab">Et reditu exhilarare ciues.</l> 
			 <l n="445">Nec te bone, etsi Concilij Patres</l> 
			 <l>Lanarij, assessum abnuerint tuum,</l> 
			 <l rend="; 1tab">Messaga, permisso quod vtens</l> 
			 <l rend="; 1tab">Iure Danistam ageres, silebo.</l> 
			 <l>Obliti in altrô se reprehendere,</l> 
			 <l n="450">Qui quaestus ipsis maximus est palam</l> 
			 <l rend="; 1tab">Domi, idque nulla Auctoritate,</l> 
			 <l rend="; 1tab">Aut tabulis, tituloúe fultis.</l> 
			 <l>Et vos vocati rebus in asperis</l> 
			 <l>Praesto adfuistis qui toties mihi,</l> 
			 <l rend="; 1tab" n="455">Par Concionantum integellum.</l> 
			 <l rend="; 1tab">Mente quati solida nec vnquam</l> 
			 <l>Visi Fideles: vosque Petri duo</l> 
			 <l>Octouiratus lumina, &amp; Omie,</l> 
			 <l rend="; 1tab">Et Guassenari: tuque Bancki,</l> 
			 <l rend="; 1tab" n="460">Saepe mihi memorande Bancki.</l> 
			 <l>Et vos Iodoci progenies patris</l> 
			 <l>Par Lucafratrum, tuque adeo eminus</l> 
			 <l rend="; 1tab">Gualtere, perdûelles ferire</l> 
			 <l rend="; 1tab">Docte tubo iaculante plumbum.</l> 
			 <l n="465">An verò, an Hugo te tacitum sinam,</l> 
			 <l>Cui Alcuma stirps? huc ades o bone,</l> 
			 <l rend="; 1tab">Mandes vt obsessori Ibero,</l> 
			 <l rend="; 1tab">Has Veniae Mathenesiane</l> 
			 <l>Dites tabellas, totque diplomata</l> 
			 <l n="470">Maranicae tam prodiga gratiae,</l> 
			 <l rend="; 1tab">In thura vendentem, atque odores</l> 
			 <l rend="; 1tab">Galbaneos genus omne vicum,</l> 
			 <l>Rite instituto pharmacopolio,</l> 
			 <l>Mittat. sed &amp; vos huc quoque Publici</l> 
			 <l rend="; 1tab" n="475">O Praemiatores adeste,</l> 
			 <l rend="; 1tab">Nomine conueniente rebus:</l> 
			 <l>Dici Volones seu potius iuuat,</l> 
			 <l>Terror Iberum, ac Harlemij Lacus,</l> 
			 <l rend="; 1tab">Insigne Rostratae vnde ferre</l> 
			 <l rend="; 1tab" n="480">Hic etiam meriti coronae,</l> 
			 <l>Mersis profundo nauibus hosticis,</l> 
			 <l>Vectorijs vero, &amp; Duce partium</l> 
			 <l rend="; 1tab">Capto, &amp; reseruato ad Triumphum,</l> 
			 <l rend="; 1tab">Non sine ferriuomi aeris auctu</l> 
			 <l n="485">Reuecti, &amp; amplis cum spolijs domum.</l> 
			 <l>Et vos ô horum tergemini Duces,</l> 
			 <l rend="; 1tab">Iane, ac Herisce, tuque dignus</l> 
			 <l rend="; 1tab">Obsidia superesse Binci,</l> 
			 <l>Et Bincianum protinus in locum,</l> 
			 <l n="490">Pusilla nomen brassica cûi dedit,</l> 
			 <l rend="; 1tab">Suffecte Corneli, vsque Iberis</l> 
			 <l rend="; 1tab">Exuuijs humeros onustus.</l> 
			 <l>Sed nec mihi hîc Alberte tacebere,</l> 
			 <l>Punire Cacos, alter vt Hercules,</l> 
			 <l rend="; 1tab" n="495">Defendere &amp; Mauros iuuencis,</l> 
			 <l rend="; 1tab">Nec timidus prohibere fures.</l> 
			 <l>O qualis, &amp; quali, o, facies typo</l> 
			 <l>Digna, &amp; tabella, cum bouis vnius</l> 
			 <l rend="; 1tab">Raptu videres, tresque abactos</l> 
			 <l rend="; 1tab" n="500">Ob vitulos vitulantem Iberum?</l> 
			 <l>At non inultum, quando Batauico</l> 
			 <l>Mauros capillos puluere collinens,</l> 
			 <l rend="; 1tab">Charonico missus cruentum</l> 
			 <l rend="; 1tab">Ore solum rapidus momordit.</l> 
			 <l n="505">Dicam &amp; cohortis Centuriam meae,</l> 
			 <l>Quam paene cum iam cuncta forent metu</l> 
			 <l rend="; 1tab">Repente consternata, primis</l> 
			 <l rend="; 1tab">Scilicet obsidij diebus,</l> 
			 <l>Albiniana ad Castra Brittanniae</l> 
			 <l n="510">Caesis alumnis: parte alia, &amp; quidem</l> 
			 <l rend="; 1tab">Vidente ciuitate tota,</l> 
			 <l rend="; 1tab">Non bene deficiente ad hostem,</l> 
			 <l>De Falcoburgi Praesidijs loquor.</l> 
			 <l>Adde interempto militiae Duce</l> 
			 <l rend="; 1tab" n="515">Fortissimo Andraea, &amp; iacente</l> 
			 <l rend="; 1tab">Corpore tunc etiam insepulto.</l> 
			 <l>Famelicum osis obsidium pati,</l> 
			 <l>Cunctisque pro se cuncta pauentibus:</l> 
			 <l rend="; 1tab">Omnis mali dum causa, secum</l> 
			 <l rend="; 1tab" n="520">Papicolae taciti renident:</l> 
			 <l>Dapesque festas, ac epulas parant,</l> 
			 <l>Quêis quisque amicos exciperent suos,</l> 
			 <l rend="; 1tab">Fratre, aut patre<hi rend="i">m</hi> lic, virum ista, Mauru<hi rend="i">m</hi></l> 
			 <l rend="; 1tab">Coprohoru<hi rend="i">m</hi> haec, monachu<hi rend="i">m</hi> illa amantem.</l> 
			 <l n="525">Cohortis inquam Centuriam meae:</l> 
			 <l>Quam ego, videri ne capitis minor</l> 
			 <l rend="; 1tab">Possit, Duce, vt dixi, perempto:</l> 
			 <l rend="; 1tab">In varias vel abire partes:</l> 
			 <l>Malis dolorem, laetitiam bonis,</l> 
			 <l n="530">Plenam vniuersis denique ciuibus</l> 
			 <l rend="; 1tab">Stuporis admirationem</l> 
			 <l rend="; 1tab">Incutiens, animosque firmans</l> 
			 <l>Heu imbecillo pectore praeditis:</l> 
			 <l>Tuo rogatu nomine Publico</l> 
			 <l rend="; 1tab" n="535">Bruchoue, suscepi regendam,</l> 
			 <l rend="; 1tab">Non pretio, sed amore recti.</l> 
			 <l>Nec poenitet dum facti, ita singuli</l> 
			 <l>Fortem dedistis hic operam mihi,</l> 
			 <l rend="; 1tab">Ducisque Commanipulones</l> 
			 <l rend="; 1tab" n="540">Morigeri imperio fuistis.</l> 
			 <l>Referre longum nomina: vos tamen</l> 
			 <l>Quis nescit isse hosti assidue obuiam:</l> 
			 <l rend="; 1tab">Bis valla, &amp; expugnasse crates</l> 
			 <l rend="; 1tab">Oppositas: totiesque terga</l> 
			 <l n="545">Vidisse Iberum? non te Hilari tamen,</l> 
			 <l>Hosti vsque forti pectore cognitum:</l> 
			 <l rend="; 1tab">Vestrasúe velitationes</l> 
			 <l rend="; 1tab">Continuas reticere possum</l> 
			 <l>Hogarde, Velsi, Dicte, Bibacule,</l> 
			 <l n="550">Dauid, Robolli, teque Leuncule,</l> 
			 <l rend="; 1tab">Catum hostica explorare castra,</l> 
			 <l rend="; 1tab">Digne puer meliore fato.</l> 
			 <l>Laurumque tu qui tam meritus bene,</l> 
			 <l>O vsque mecum tempus in vltimum</l> 
			 <l rend="; 1tab" n="555">Deducte bellator, memorque</l> 
			 <l rend="; 1tab">Militiae verteris Georgi.</l> 
			 <l>Saluete fortes, quos veneror, viri,</l> 
			 <l>Commilitones, &amp; socij optimi:</l> 
			 <l rend="; 1tab">Inuicta propugnacla belli</l> 
			 <l rend="; 1tab" n="560">Hesperij, genus ô Batauum,</l> 
			 <l>Saluete Ciues, Martia robora,</l> 
			 <l>Quos muneretur iure Quiritium</l> 
			 <l rend="; 1tab">Digni Aurasinus: Marte priscis</l> 
			 <l rend="; 1tab">Nec Lacedemonijs minores.</l> 
			 <l n="565">Non flore nardi, non balano, aut rosis,</l> 
			 <l>Verum decoro puluere, &amp; hostium,</l> 
			 <l rend="; 1tab">Et proprio aspersi refuso</l> 
			 <l rend="; 1tab">Pro patria toties cruore:</l> 
			 <l>Castrensis olim, nunc quoque Ciuicae</l> 
			 <l n="570">Adepti honorem, vos socij mihi,</l> 
			 <l rend="; 1tab">Ijdemque confortes fuistis</l> 
			 <l rend="; 1tab">Obsidij, famis, &amp; pericli,</l> 
			 <l>Belli &amp; laborum, quos tulimus simul.</l> 
			 <l>Ergo &amp; meis vos nunc quoque fas modis</l> 
			 <l rend="; 1tab" n="575">Florere, victurique mecum</l> 
			 <l rend="; 1tab">Participes fieri Triumphi.</l> 
		  </lg> 
		</div> 
	 </body> 
  </text>
</TEI.2>