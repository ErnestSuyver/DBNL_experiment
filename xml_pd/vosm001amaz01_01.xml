<?xml version="1.0" encoding="UTF-8"?><!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2> 
  <teiHeader> 
	 <fileDesc><titleStmt> 
		  <title type="main">Amazone</title> 
		  <author>Carel Vosmaer</author> 
		</titleStmt><editionStmt> 
		  <p>GEBRUIKT EXEMPLAAR</p>
		  <p>exemplaar universiteitsbibliotheek Amsterdam, signatuur: 351 H 9</p>
		  <p>&nbsp;</p>
		  <p>ALGEMENE OPMERKINGEN</p>
		  <p>Dit bestand biedt, met een aantal hierna te noemen opmerkingen, een
			 diplomatische weergave van de eerste druk van <hi rend="i">Amazone</hi> door Carel Vosmaer, uit 1880.</p>
		  <p>&nbsp;</p>
		  <p>REDACTIONELE INGREPEN</p> 
		  <p>p. 28: bandiet, die koetsier was gewordën, -&gt; bandiet, die
			 koetsier was geworden,</p> 
		  <p>p. 52: dan in vorige dagen Zij was vroolijk -&gt; dan in vorige
			 dagen. Zij was vroolijk</p> 
		  <p>p. 127: en antwoordde trotsch: -   -&gt; en antwoordde trotsch:</p> 
		  <p>p. 152: un pollastro, zei ze vroolijk, -&gt; un pollastro, zei ze
			 vroolijk.</p> 
		  <p>p. 174: zou gegeven worden Zij hadden besproken -&gt; zou gegeven
			 worden. Zij hadden besproken</p> 
		  
		  <p>p. 208: enkel in de <hi rend="i">onbepaalde wijs</hi> geschreven -Natuurlijk;
			 </p> 
		  <p>-&gt; enkel in de <hi rend="i">onbepaalde wijs</hi> geschreven. -Natuurlijk;
			 </p> 
		  <p>p. 230: Nadat zij onder de veranda der Sibylla hunm iddagmaal hadden
			 gebruikt, -&gt; Nadat zij onder de veranda der Sibylla hun middagmaal hadden
			 gebruikt,</p> 
		  <p>p. 272: uitdrukken met de pen Ik leerde teekeningen maken -&gt;</p> 
		  <p>uitdrukken met de pen. Ik leerde teekeningen maken</p> 
		  <p>p. 295: lieten aanraken De lares en manes -&gt; lieten aanraken. De
			 lares en manes</p> 
		  <p>p. 296: gedrapeerd in de antieke kleeding en baar doen zitten zoo
			 als -&gt; gedrapeerd in de antieke kleeding en haar doen zitten zoo als </p> 
		  <p>p. 321: aan zich zelven overgelaten, invreet en zelfkwelling wordt
			 Maar zij kon niet voorbijzien -&gt; aan zich zelven overgelaten, invreet en
			 zelfkwelling wordt. Maar zij kon niet voorbijzien</p>
		  <p>&nbsp;</p>
			<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (p. 4) is niet opgenomen in de lopende tekst.</p>
			<p>&nbsp;</p>
 <p><hi rend="b">[p. 1]</hi></p>
		  <p>AMAZONE</p> 
			<p>&nbsp;</p>
		  <p><hi rend="b">[p. 2]</hi></p>
		  <p><hi rend="sc">gedrukt bij gebr. giunta d'albani.</hi></p> 
			<p>&nbsp;</p>
		  <p><hi rend="b">[p. 3]</hi></p>
			<p>AMAZONE</p> 
		  <p><hi rend="sc">door</hi></p> 
		  <p>Mr. C. VOSMAER</p> 
			<p>&nbsp;</p>
		  <p><hi rend="sc">'s gravenhage</hi></p> 
		  <p>MARTINUS NIJHOFF</p> 
		  <p>1880.</p>
		  <p>&nbsp;</p> 		  
		</editionStmt><publicationStmt> 
		  <availability>
			 <p>2001 dbnl</p>
			 <p>&nbsp;</p>
		  </availability> 
		  <idno>vosm001amaz01_01</idno> 
		</publicationStmt><notesStmt><note>ebook</note></notesStmt><sourceDesc> 
		  <p>C. Vosmaer, <hi rend="i">Amazone</hi>. Martinus Nijhoff, 's-Gravenhage
			 1880.</p>
		  <p>&nbsp;</p>
		</sourceDesc></fileDesc> 
	 <encodingDesc> 
		<p>DBNL-TEI 1</p>
		<p>&nbsp;</p>
	 </encodingDesc> 
	        <ebook>
           <bibl>
               <title type="main">Amazone</title>
               <author>Carel Vosmaer</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Amazone</title>
               <author>Carel Vosmaer</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc> 
		<change> 
		  <date>2001-08-13</date> 
		  <respStmt> 
			 <name>IH</name> 
		  </respStmt> 
		  <item>colofon toegevoegd</item> 
		</change> 
	 	<change> 
	 		<date>2007-01-11</date> 
	 		<respStmt> 
	 			<name>IH</name> 
	 		</respStmt> 
	 		<item>conversie van het bestand naar teixlite</item> 
	 	</change> 
	 </revisionDesc> 
  </teiHeader> 
  <text> 
  	<interpGrp>
  		<interp type="primair" value="vosm001amaz01"/>
  		<interp type="primair" value="itali01"/>
  		<interp type="primair" value="napel001"/>
  	</interpGrp>
	 <body> 
	
		<div type="chapter"> <pb n="5"/>
		  <head rend="h3">I.</head> 
		  <p><hi rend="i">Cara mia sorella!</hi></p>
		  <p>&nbsp;</p> 
		  <p>Hebt gij de ‘cartolina’ met mijn vluchtig woordje uit
			 Genua ontvangen? Eerst hier in Florence kan ik u uitvoeriger schrijven, zoo als
			 ik beloofde, want ik ben snel over landen, stroomen en rotsen heengestoomd en
			 eerst hier heb ik een rustpunt. Maar noch geen rust voor het gemoed, die moet
			 noch komen, <hi rend="i">als</hi> zij komen wil. Hier ben ik eigenlijk in Italië! Ik
			 kende vroeger alleen een stuk van Lombardije en Venetië. Maar voor ons,
			 barbaren en Germanen, is dat niet <hi rend="i">het</hi> Italië. Het land is daar als
			 bij ons, zoowaar wilgen en weiden en slooten, en <name type="topo">Venetië</name>
			 heeft zoo veel romantiesch. In <name type="topo">Genua</name> zag ik het eerste ware
			 Italië, zonnig, zuidelijk, marmer, echte typen, bloeiende oranjes,
			 aloë's en cactussen bij duizenden. <pb n="6"/>En nu
			 <name type="topo">Florence</name>! Toch blijf ik hier maar kort; de zoete verleiding der
			 naieve vroege en der vol bloeiende renaissance zou mij afleiden en ik wil nu
			 eerst eens gansch antiek worden. Dan pas zal ik uit mijn moderne gevoeligheid
			 geraken. Zal ik haar oltremonti hebben gelaten, aan gene zijde van den Cenis?
			 Of is zij mede gekomen en moet zij hier slijten? Ik vrees het, ik denk er noch
			 te veel aan.</p> 
		  <p>Ik ben het liefst alleen; gezelschap verveelt mij en ik moet anderen
			 vervelen. Een mensch met een gewonde ziel is voor een ander of vervelend of
			 belachelijk, en daar ik mij als geen van beiden wil voordoen, meng ik mij niet
			 in gesprekken met anderen. Toch zoek ik dit alles aan gene zijde te bannen, ik
			 ben hier gekomen om zonneschijn te zien, om kracht te vinden, om van
			 breingemijmer en hartgezanik bevrijd te worden en mijn gemoed en mijn kunst
			 boven het gedrang op te werken. Dat gaat niet zonder trappen en stompen, enfin,
			 eens er boven op, wil ik op den boedel neerzien en hem uitlachen met een
			 verlost gemoed en een heldere krachtige kunst, zonder kleinheid, met gezond
			 gevoel zonder ziekelijke aandoenlijkheid. Zoo moet Italië <pb n="7"/>en
			 zijne kunst, de antieke bovenal, mij maken. In de antieke wereld zal ik mij
			 geheel hullen als in eene statige toga en trachten te voelen als de ouden,
			 breed, waardig, schoon, wereldbeheerschend. Welk een trots, zult gij zeggen, -
			 maar zonder iets van dien trots komt men er niet. Ik zou dit niet aan een ander
			 zeggen, maar gij zult het niet verkeerd verstaan. Gij zult mij wel weer
			 minzaamheid en buigzaamheid willen prediken, maar, beste, geloof mij, de eerste
			 wordt vertrapt en de tweede voert tot karakterloosheid. Ja, ik weet wel dat gij
			 ze hebt zonder die gevolgen, en ik wil u niet kwellen, maar alleen een rustige
			 ziel als de uwe, buiten het werkzame leven levend, buiten den strijd met de
			 wereld, kan dat bereiken. Wij moeten, om in het gedrang overeind te blijven, de
			 schouders schrap zetten.</p> 
		  <p>Overmorgen ga ik naar <name type="topo">Rome</name>. Ik schrijf dat zoo maar
			 kalm neer, alsof het niet alles ware. Ik in Rome! Ik voel mij al een voet
			 hooger als ik er aan denk. Ik voelde al zoo iets toen ik den Mont-Cenis-tunnel
			 door was en den dag weer zag, den <hi rend="i">nieuwen dag;</hi> ik voelde dat er een
			 bergmuur lag tusschen het peinzensmoede <pb n="8"/>en zwaartillende Noorden en
			 het vroolijke, heldere Zuiden. Ja, ik voelde mij toen al hooger; als dat zoo
			 voort gaat, groei ik tot ik niet meer door den tunnel terug kan. Maar geen
			 nood, dan stap ik over den heelen berg heen. Gij ziet dat de lucht al goed
			 werkt; als de lijder met zich zelven den gek gaat scheren, begint hij zijn
			 lijden te objectiveeren en dus buiten zich weg te werken. Nu, uit vrees dat ik
			 op eens te Rome al te veel in de hoogte schiet, blijf ik er nu maar weinige
			 dagen en ga rechtstreeks naar <name type="topo">Napels</name>. Dat eerst, en dan al mijn
			 tijd in Rome besteed.</p> 
		  <p>Dag mijn geduldige vertrouweling, mijn tweede moedertje,</p><p>&nbsp;</p> 
		  <p>Uw 
		  <lb/><hi rend="sc">Siwart.</hi></p> 		  
		</div> 
		<div type="chapter"> <pb n="9"/>
		  <head rend="h3">II.</head> 
		  <p>Aan de helling der bergen, langs de heerlijke bocht
			 van <name type="topo">Salerno</name>, ligt de stad van dien naam, het antieke Salernum, waar
			 herinneringen aan Griekenland en Latium, aan Lombarden en Noormannen,
			 Hohenstaufen en Anjou's over elkander gegroeid zijn.</p> 
		  <p>Zoo als er aan de aloë's telkens zich nieuwe bladeren
			 ontplooien, maar van de vergane de oude stronken zichtbaar blijven, dus ook die
			 herinneringen.</p> 
		  <p>In de lombardische kathedraal rust onder antieke marmeren zuilen,
			 naar de sage, de apostel Mattheus; in sarkofagen van het heidensche rijk slaapt
			 het christelijke stof van aartsbisschoppen, ongeërgerd door de
			 bacchantische reliëfs, die vóor- en zijwanden van hun sarkofaag
			 versieren, waarop schoone jongelingen met schaars en dun omplooide meisjes
			 toegeven aan het <hi rend="i">mainein</hi>, <pb n="10"/>aan den dionusischen dans,
			 waarvan die van Sint Vitus een oudchristelijke vorm is geworden. Daar staat ook
			 een stuk antieke zuilschaft, waarop drie heiligen onthoofd moeten zijn; later
			 is de zaak omgekeerd en werden de schoone antieke kolommen van haar zuilhoofd
			 beroofd door de heiligen.</p> 
		  <p>Om naar Paestum te komen stoomt men van Salerno even naar
			 Battipaglia en vindt daar den vooruitgereden wagen, die u in twee uren naar de
			 beroemde tempels van Paestum rijdt.</p> 
		  <p>Zoo deed ook Siwart Aisma, en lustig hadden de kleine napelsche
			 paarden een eind weegs afgedraafd, klingelend met de belletjes aan hun haam en
			 de haneveer op hunne hoofden recht overeind, toen hij vóor zich een
			 rijtuig zag dat den zelfden weg opreed. Plotseling hield het stil en hij zag
			 een der paarden, zijwaarts uitgesprongen, staan beven en trillen als een blad.
			 De voerman bedekte het den kop met een kleed om het tot bedaren te brengen.</p>
		  
		  <p>Aisma vroeg aan zijnen voerman wat dit was.</p> 
		  <p>- È - niente, un giramento (eene duizeling), zei deze,
			 lachend de schouders ophalend.</p> 
		  <p>In het rijtuig zaten twee dames en twee heeren; <pb n="11"/>na eene
			 korte wijle was het paard rustiger en ging men weder verder. Maar geene tien
			 minuten later was het op nieuw het zelfde geval; het arme dier stond zoo te
			 rillen, dat zijne beenen heen en weder knikten, en het tweede paard schrikte,
			 steigerde ter zijde uit, trapte de strengen stuk, en in die verwarring sprongen
			 er twee reizigers uit den wagen, en eene daarvan, eene dame, viel langs den
			 kant van den weg.</p> 
		  <p>Aisma was spoedig uit zijn rijtuig om haar te helpen, maar terwijl
			 zij zich zelve snel oprichtte, riep zij hem toe, naar den schokkenden wagen
			 wijzende:</p> 
		  <p>- Dàár, help den gebrekkigen, man - gauw!</p> 
		  <p>Aisma zag nu in het rijtuig eenen man zitten, met krachtig hoofd en
			 zwarten baard, maar blijkbaar hulpbehoevend door zijne vreemde kleine gestalte;
			 hij richtte zich op de krukken onder zijne armen op, maar kon niet uit het
			 rijtuig komen. Hij was geheel kreupel. Aisma pakte hem als een kind op en zette
			 hem op den grond; toen zag hij een wonderlijk wezen, van boven een krachtig
			 man, van onder met geheel gebogen knieën, wat hem het uiterlijk gaf van
		  	iemand die op zijne hurken springt.</p>
			<pb n="12"/>
		  <p>Noch eene jonge dame was in het rijtuig blijven zitten,
			 als onverschillig geleund in de kussens. Thans nam zij ook Aisma's hand om uit
			 te stappen.</p> 
		  <p>- Dat arme paard, zei ze.</p> 
		  <p>Het door de hitte en vermoeienis getroffene dier kon niet verder
			 mede, en zoo stonden zij hier halverwege, midden in de onbewoonde streek. Aisma
			 vroeg dus het gezelschap in zijn rijtuig den tocht verder te doen, daar zij
			 toch ook naar Paestum gingen, wat na eenige beleefdheidsweifeling in dank werd
			 aangenomen. Het zieke paard werd stapvoets naar de dichtstbij zijnde osteria
			 geleid, de wagen bleef op den weg staan en het gezonde paard werd naast de twee
			 anderen aangespannen. Aisma hielp den kreupelen man, die een Italiaan bleek te
			 zijn, in zijn rijtuig, daarna de dames en den ouden heer, die op den bok wilde
			 stijgen, wat Aisma natuurlijk zelf wilde doen. Maar nadat de manden met
			 proviand, de plaids en witte zonneschermen achter, vóor en onder in den
			 wagen waren gestopt, ruimde men Aisma eene plaats in en schikten de vijf zich
			 zoo in het rijtuig.</p> 
		  <p>- Wij zijn u wel dankbaar, zeide de oude <pb n="13"/>heer; wij
			 nemen uw wagen in, neem gij ten minste eene plaats bij ons.</p> 
		  <p>Zulk een voorval wekt de geesten op en brengt spoedig
			 gemeenzaamheid. De dame, wie de oude heer schertsend hare buiteling herinnerde,
			 sloeg lachend de handen voor hare oogen, als schaamde zij zich een weinig over
			 hare dwaze vertooning, en zoo zat men weldra vroolijk in druk gesprek.</p> 
		  <p>Behalve de Italiaan, waren zij allen landgenooten. Men wisselde
			 naamkaartjes ter wederzijdsche voorstelling.</p> 
		  <p>- Siwart Aisma, zei de oude heer, diens kaartje aannemende, een
			 Fries niet waar?</p> 
		  <p>Deze boog toestemmend, terwijl hij de andere kaartjes aannam.</p> 
		  <p>- Signor G. Salviati, zei de oude heer, musicus te Rome, een vriend
			 van ons. Dit was de kreupele man. - Mijne nicht, ging hij voort en Aisma las op
			 haar kaartje: Mevrouw M. van Buren, van Rodenrijs. Alzoo eene getrouwde vrouw,
			 merkte Aisma bij zich zelven op.</p> 
		  <p>- En onze vriendin, mejufvrouw Ada Ebers; en dit, om de uitwisseling
			 der geloofsbrieven te besluiten, dat ben ik. Aisma las: Jhr. dr. Quirinus van
		  	Walborch.</p>
			<pb n="14"/>
		  <p>- Uw naam is in onze politieke wereld bekend, zei
			 Aisma.</p> 
		  <p>- Geen politiek meer, riep vroolijk de heer van Walborch; op
			 nonactiviteit, gelukkig, - cedat toga Musis, mijn toga heb ik voor de Musen
			 afgelegd; ik leef nu voor schooner en beter dingen, mijne van ouds geliefde
			 kunsten en letteren.</p> 
		  <p>- Ook uw naam is bekend, zei mevrouw van Buren, - wij zagen laatst
			 de heerlijke schilderijen van den schilder die uw naam draagt....</p> 
		  <p>- Ik dank u, zei Aisma met een glimlach en hoffelijke buiging.</p> 
		  <p>- Zoo, is u dat dan? Dat is een voorrecht!</p> 
		  <p>- Ah, zei Salviati, het duizelige paard heeft ons geluk
			 gebracht.</p> 
		  <p>- Och, dat arme dier, zei jufvrouw Ada.</p> 
		  <p>- È, het brengt geluk, het had vier witte voeten,</p> 
		  <lg type="poem"> 
			 <l>Vier witte voeten</l> 
			 <l>Brengt goed ontmoeten.</l> 
		  </lg> 
		  <p>zegt ons spreekwoord.</p> 
		  <p>- Ik mocht u wel mijne excuses maken, zei mevrouw van Buren tot
			 Aisma, dat ik uwe hulpvaardigheid zoo ruw beantwoordde, - maar ik was zoo bang
			 voor onzen goeden vriend. En zij <pb n="15"/>klopte bij die woorden Salviati
			 schertsend en vertrouwelijk op de handen en vroolijk riep deze met een
			 vriendelijken hoofdknik:</p> 
		  <p>- O, ik kom altijd goed te recht!</p> 
		  <p>- Maar Ada! zei mevrouw van Buren, hoe kon jij zoo kalm blijven
			 zitten!</p> 
		  <p>Deze hief even de oogen op en zei:</p> 
		  <p>- Och, er was geen gevaar, dacht ik, en dat arme beest deerde
			 mij.</p>
			 <p>&nbsp;</p> 
		  <p>De breede, doorgaans rechte heerweg naar <name type="topo">Paestum</name> voert
			 door eene uitgestrekte vlakte, meest hei met weinig en laag hout en hier en
			 daar sompige streken. Links zagen zij in een van die poelen eene gansche bende
			 zwarte buffels; sommige stonden er tot den buik toe in, enkele waren geheel
			 onder water en hielden alleen de nijlpaardachtige koppen noch boven. Dat zag er
			 schilderachtig uit. Langzamerhand begint de bodem bebouwd te worden; in lange
			 rijen ziet men tien of vijftien arbeiders op een gelid den grond behakken; soms
			 houden zij rust en leveren een tafereel, het penseel waard, zoo als zij daar
			 staan in hun witte of licht blauwe broeken, het buis over eenen schouder
		  	gewor-<pb n="16"/>pen, leunende op de lange spaden en zich lavende uit eene met
			 stroo omwonden fiaschetta.</p> 
		  <p>Twee rijdende gens-d'armes kwam men tegen. Salviati merkte op dat de
			 weg tegenwoordig geheel veilig is; zij dienen er alleen als veldwachters, niet
			 tegen briganti. De heer van Walborch, die dit vroeger anders gekend had, wees
			 er op, dat de landbouw verricht heeft wat geen andere macht vermocht. Niet
			 alleen de roovers, maar ook de ongezondheid is geweken, naar mate dat de streek
			 bebouwd werd. Men ziet hier en daar woningen, vrouwen en mannen arbeidzaam in
			 de zonnehitte; eene goede afwatering en het bebouwen van de akkers hebben op
			 die plaatsen de aria cattiva uit dampkring en zeden, de koorts en de roovers,
			 verjaagd.</p> 
		  <p>Eindelijk riep mevrouw van Buren, dat zij de tempels zag! Men stond
			 op in het rijtuig om den eersten aanblik uit de verte te genieten.</p> 
		  <p>Allengs naderde men de bouwvallen der stadsmuren; hier was de
			 stadspoort; de kleine osteria voorbij, waar de wagen zal stallen, - daar rijst
			 ter rechterzijde het eerst de tempel van Ceres, weldra houdt men stil voor dien
			 van Poseidoon!</p> 
		  <p>Hier stegen zij uit en namen de korven mede, <pb n="17"/>om
			 tusschen de zuilen de verversching te gebruiken, en de custode ontsloot het hek
			 der wild begroeide weide, waarop de twee grootste gebouwen staan.</p>
			 <p>&nbsp;</p> 
		  <p>De tempel van Poseidoon is het schoonste en volledigst bewaarde wat
			 Italië van antieke bouwkunst bezit. Hier kan men den griekschen geest in
			 dorische strengheid en grootschheid zien. Het was een heerlijke dag; een gouden
			 zonlicht, dat alle kleuren verlevendigt, een diep blauwe hemel rondom, en
			 beneden de groote groene vlakte, hoog begroeid met gras en tegen den voet des
			 tempels met den golvend omgebogen acanthus, de fijn gekartelde varenbladeren,
			 de witte en paarsche veldbloemen.</p> 
		  <p>Daar tusschen ligt het grootsche gebouw noch in zijn geheele
			 samenstel, doch voor dak alleen het blauwe hemelgewelf. Boven de drie treden
			 rijst de gevel; zes dorische zuilen met scherp gerugde groeven, van onder ruim
			 twee en een vierde el breed, zoodat slechts vier paar uitgebreide armen ze
			 omspannen kunnen, stijgen met de fijnste verdunning afnemend op tot eene hoogte
			 van bijna negen ellen; daarboven, op de sterk <pb n="18"/>uitspringende
			 zuilhoofden rusten de twee breede geledingen van het balkgestel, de vlakke
			 architraaf en de met triglyfen en metopen afgewisselde fries. Deze wordt door
			 de voorspringende lijst bekroond, waarboven de zachte helling ligt van het
			 fronton, den stompen geveldriehoek vormend dien de Grieken bij den arend met
			 uitgebreide vleugels vergeleken en daarna noemden. In zijne goede dagen was de
			 tempel met het harde en glanzige italiaansche stucco bekleed, de gevel met
			 beelden versierd.</p> 
		  <p>Thans is dat verdwenen, even als de harmoniesch gekozen frische
			 kleuren die hier en daar de vormen tintten. Maar hoewel een bouwval, is hij
			 noch schoon en grootsch, en de tijd, die den bloei ontnam, heeft eenige
			 vergoeding gegeven in den grooteren indruk van door lang verleden en stroeven
			 ernst verhoogde plechtigheid. De dorische bouwstijl is ernstig en statig, maar
			 vroeger was die ernst door kleur en glans verzacht. Thans is in den verweerden,
			 door lucht en zon warm geel en rossig getinten travertijner steen, de pracht
			 verdwenen, maar de ernst gebleven en wellicht noch verhoogd.</p> 
		  <p>Als het oog zoo opgevoed en ontwikkeld is, <pb n="19"/>dat het voor
			 andere zaken dan het alleen bevallige geopend is; als men erkend heeft, dat het
			 schoone der bouwkunst geenszins in de sieraden, in de overlading of het
			 kinderspeelgoed van vormtjes en krulletjes bestaat, maar in de verhoudingen van
			 groote en kleinere, van hoofd- en ondergeschikte vormen, van vlakke en
			 gebogene, van horizontale en verticale deelen; als men weet dat dit poësie
			 geworden wiskunst is, dan eerst zal de zin voor bouwkunst opengaan. Dan leert
			 men den wellust voelen, die eene</p> 
		  <p>lijn geeft, hier bij het stijgen, spannen, in- en uitspringen; ginds
			 in de stoute vlucht van het profiel eener kroonlijst; bij die zuilen met een
			 opgaande lijn, zoo zuiver als een glastoon, nauw merkbaar aanzwellend als de
			 hals eener jonge maagd, luchtig rijzend, buigend als de stengel van een palm,
			 als de veder van eenen serafsvleugel.</p> 
		  <p>Dan geniet men dat alles als eene muziek van lijnen, als eene
			 steenen symfonie, want de melodie en harmonie der lijnen werkt even als die der
			 tonen in de muziek, en van den geweldigen indruk der hooge schoonheid bevangen,
		  	trilt het gemoed en men wordt stil.</p>
			<pb n="20"/>
		  <p>Ook de eeuwen hebben dier schoonheid noch eene wijding
			 gegeven. Vierentwintig eeuwen zijn hier over heen gestormd. Wat helleensch was
			 week voor het romeinsche; wat romeinsch was voor het Christendom en dit voor de
			 Saraceenen en zij voor de Noormannen. Krijg, armoede, moeraskoorts ontvolkten
			 het land, wind en regen knaagden aan den glans der muren, plantjes woelden de
			 voegen der machtige steenklompen los, barbaren stalen het marmer en metaal; en
			 noch, alleen het uitwendige, het ondergeschikte bevallige is verdwenen, maar de
			 schoonheid bleef, en hoewel verminkt, alleen in het midden der onafzienbare
			 vlakte, hoog en verheven boven alles wat rondom tot ruïne werd, staat het
			 werk der kunst, zij, waar alles wijkt, te sterk voor den tijd.</p><p>&nbsp;</p> 
		  <p>Als men den tempel betreedt en doorgaat, doet zich mede een
			 prachtige aanblik voor. Door de rossig gouden zuilen half in schaduw, half
			 verlicht, met kantige lichtstrepen langs de holte der gleuven, ziet men het
			 groene landschap met een enkel sterk wit huisje, de verre vlakte, en waar de
			 gezichtslijn eindigt de grootsche golving <pb n="21"/>der Apennijnsche bergen,
			 en van achter tusschen twee zuilschaften door de donker blauwe zee en den
			 tintelenden azuren hemel.</p> 
		  <p>Nadat men de naastgelegen basilica gezien had, die echter den indruk
			 van Poseidoon's tempel niet kan evenaren, keerde men naar dezen terug en zette
			 zich aan den rand der tempelcella neder. Hier werd de inhoud der korven
			 ontpakt. Het is zulk een welgevallen zich volop een mensch te voelen, die, waar
			 hij het hoogste kan genieten, ook voor eene gewone aardsche genieting van
			 nederigen aard niet onvatbaar is. De dames spreidden op de trede langs den
			 zijwand, in de schaduw die de breede zuil er over wierp, het witte tafeldoek en
			 stalden het middagsmaal uit. Salviati, die met verwonderlijke vlugheid door den
			 bouwval rondsprong, kwam bij het gezelschap, en, zoo als zijne kleine gedaante
			 daar aan kwam, deed zij den heer van Walborch denken aan den kreupelen
			 Hefaistos, die de zale van Zeus bedienend rondging.</p> 
		  <p>- Ah, signore pittore, wat een mooi stilleven, riep Salviati, op het
			 uitgestalde déjeuner wijzende, dat er schilderachtig uitzag met de
		  	oranjes en de sierlijk omvlochten fleschjes witten Capri.</p>
			<pb n="22"/>
		  <p>- Mijne aesthetiek, zei de levendige jonge vrouw,
			 zwijgt nu voor mijn realistischen eetlust. Hé, oom, Paestum was immers
			 eene kolonie van de Sybarieten? Wij behoeven ons hier dus het genot niet te
			 schamen.</p> 
		  <p>- Zeker, zeker, Marciana, antwoordde de oude heer, den witten Capri
			 tusschen zijne lippen slurpende.</p> 
		  <p>Gezelligheid, nieuwe indrukken van natuur en kunst openden de harten
			 en omstrengelden de menschen met de rozenstrikken der ontluikende
			 gemeenzaamheid. Allen waren opgewekt; alleen jufvrouw Ada was stil; zij zag er
			 uit als eene vermoeide bloem, eene bloem die iemand op de wandeling geplukt en
			 in de hand gedragen heeft, slap hangend, dorstend naar water. Zij bezat noch
			 bevalligheid, maar hare eerste jeugd was verwelkt en had slechts eene bleeke
			 distinctie overgelaten. Zij scheen zeer aandoenlijk; de zon prikkelde haar
			 gelaat, de insekten hinderden haar, de handen hield zij met hooggekapte
			 gemslederen handschoenen gewapend, omdat zij anders zeer deden van den
			 stekenden zongloed; zij at niets dan een ondeelbaar stukje van eene dier kleine
			 italiaansche kippen en eene oranje, waarvan zij het <pb n="23"/>sap ongestoord
			 langs hare gehandschoende vingers liet siepelen. De jonge mevrouw was niet
			 bevreesd hare handen te ontblooten en te gebruiken en toch bleven zij blank en
			 mat als zachtgetint ivoor. Den ouden heer, schoon zijn heden kracht en
			 frischheid had, was het verleden toch langer dan de toekomst, en zoo was hij
			 een man van herinneringen. In een land als Italië, op eene plaats als
			 Paestum zijn herinneringen vooral de machtige inhoud der indrukken. Hij sprak
			 veel over de gedachten die hier uit het verleden opwellen, hij herstelde voor
			 de verbeelding der anderen den tempel met zijne kleurige versieringen, zijn
			 beeld van den heerscher der zee, de geuren van de offers, het leven der antieke
			 stad in deze eens zoo bloeiende landstreek.</p> 
		  <p>Die achtergrond van het verleden werkt meê tot de betoovering,
			 aan de oude monumenten eigen.</p> 
		  <p>- Geen rozen zijn hier meer, zeide hij, toen de jonge mevrouw eenen
			 tuil van wilde bloemen saamgelezen had, - eens was Paestum door de dichters
			 geroemd om zijne rozen; <name type="person">Vergilius</name> spreekt van de
			 <hi rend="i">biferi rosaria Paesti</hi>, en 
			 <name type="person">Ovidius</name> ook al van de <hi rend="i">tepidi rosaria
			 Paesti,</hi> de rozengaarden van het tweemaal bloeiende, het zoele Paestum.<pb n="24"/><hi rend="i">Tepidique rosaria Paesti,</hi> herhaalde hij noch eens, met
			 welgevallen het welluidend gecadenceerde Latijn doende zingen.</p> 
		  <p>- Neen, geen enkel roosje gevonden - alleen wilde bloemen, wat de
			 menschen onkruid noemen, zeide zij met een verwijtenden glimlach.</p> 
		  <p>Men dwaalde noch wat, nu hier, dan daar, tusschen de hooge zuilen
			 des tempels, daalde dan de treden af en, wadend door het hooge gras, ging men
			 naar het hek van den uitgang, telkens omziende naar het heerlijke kunstwerk der
			 oudheid.</p> 
		  <p>Bij het hek zagen zij eene jonge vrouw zitten, de vrouw van den
			 custode. Welk eene tegenstelling - daar achter het eeuwenoude overblijfsel der
			 antieke schoonheid, hier de bloeiende jeugd in hare schitterendste
			 verschijning!</p> 
		  <p>Aisma zag haar en wees haar aan de anderen, en allen bleven
			 gekluisterd om haar henen staan. Zij zat op een stoel tegen den breeden
			 pilaster van den ingang. Zij was negentien jaren, eene jeugdige moeder met een
			 bambino van tien maanden half naakt op haar schoot. Haar witte kleed was van
			 voren een weinig open boven de lage zwart zijden rijgkeurs; de zware zwarte
			 haren <pb n="25"/>in een dichten hoogen bos op het hoofd gebonden; de wimpers
			 en wenkbrauwen fluweelig als de braam van Rembrandt's schoonste etsproef; een
			 groote schoone mond, met blanke regelmatige tanden. Vóor alles
			 betooverde de glans die haar omringde; zij was als van eenen lichtgloed
			 omgeven, die van haar uitging en van de bruine glanzende oogen, de roode
			 lippen, de amberrozige gelaatsverf afstraalde als zij lachte en de oogen
			 opsloeg. Met het hoofd een weinig voorover en een lachend geopenden mond, ging
			 haar blik van onder hare wimpers uit naar hen die haar verrukt bleven
			 aanstaren. Een tiziaansche gloed bij de fijnheid en zedigheid eener madonna van
			 
			 <name type="person">Raffaëllo</name>. O, geen wonder, waar zulke
			 vrouwen zijn, dat er zulke schilderijen geboren worden. Ieder zocht eene reden
			 om haar te kunnen blijven bezien; de een speelde met het kindje, de ander vroeg
			 hoe oud het was, een derde gaf het een oranje, een vierde gaf het noch eens een
			 oranje, en zij bleven maar kijken, verbaasd en gekluisterd, en het jonge
			 schoone moedertje bemerkte het wel waarom die vreemden telkens een voorwendsel
			 zochten om te blijven, en, de frische lippen wijd geopend <pb n="26"/>over de
			 glanzende tanden, lachte en bloosde zij met een weinigje verlegenheid en een
			 weinigje gestreelde eigenliefde in de groote bruine oogen, die zij opsloeg en
			 niet neder behoefde te slaan, omdat zij de zuiverheid der bewondering
			 gevoelde.</p> 
		  <p>- Welk eene heerlijkheid! riep mevrouw van Buren, geheel eene
			 madonna met den bambino. Wat een glans, als zat zij in eene aureool!</p> 
		  <p>- Zulk een glans, zei Aisma, als sommige schoone vrouwen omringt,
			 kan er misschien de oudere schilders toe geleid hebben de madonna in eene
			 aureool of op een ganschen gouden grond af te beelden.</p> 
		  <p>- Ja, en is het vreemd dat de groote italiaansche schilders het
			 genoeg vonden Maria met haar kindje zonder andere toevoegselen duizendmaal af
			 te beelden, enkel als schoone moeder met haar zuigeling? Is dat niet goddelijk
			 genoeg? Is er eigenlijk iets goddelijkers? Het is de heiligheid der schoonheid
			 en van het moederschap beiden!</p> 
		  <p>- Het is waarlijk eene geheimzinnige overmacht die eene zoo schoone
			 vrouw uitoefent, zei Aisma, - en, deze gedachte liet hij zich onwillekeurig
			 ontglippen, geen wonder dat zij <pb n="27"/>er zulke geweldige verstoringen
			 meê uitwerkt!</p> 
		  <p>Het ontsnapte aan mevrouw van Buren, die zich zelve ook wel van die
			 overmacht bewust was, niet, dat er een wolk over zijne oogen trok. Het
			 prikkelde hare vrouwelijke nieuwsgierigheid, maar zij zeide alleen, met eene
			 afwending dezer gedachten:</p> 
		  <p>- O, dit is noch eene roos van Paestum, de laatste roos van
			 Paestum.</p> 
		  <p>Noch draalde men om van de schoone verschijning voor goed afscheid
			 te nemen, maar ten slotte moest toch ook deze heerlijke werkelijkheid wegzinken
			 tot herinnering.</p> 
		  <p>Men ging nu naar den kleineren tempel van Ceres, die minder
			 volledig, ook leed onder den machtigen indruk van dien van Poseidoon.</p> 
		  <p>Daar kochten zij van een paar landlieden eenige oudheidjes. Mevrouw
			 van Buren was zeer in haar schik met een kopje van terra cotta, - van een
			 Artemisbeeldje, zei de heer van Walborch - en Aisma, die twee bronzen ringen
			 had gekocht, vroeg of hij er mevrouw een mocht aanbieden, als aandenken aan
		  	hunnen tocht. Zij nam den ring lachend aan en stak dien aan haren vinger.</p>
			<pb n="28"/>
		  <p>Bij de osteria bestegen zij weder den wagen; Aisma
			 sprong vlug op den bok naast den vroolijken goeden bandiet, die koetsier was
			 geworden, en de drie paardjes draafden wakker naar
			 <name type="topo">Battipaglia</name>.</p> 
		  <p>Samen deden zij ook de terugreis naar <name type="topo">Napels</name>, waar
			 allen noch eenige dagen zouden toeven, en beloofden elkander weder te zien.</p>
		  
		  
		</div> 
		<div type="chapter"><pb n="29"/>
		  <head rend="h3">III.</head> 
		  <p><hi rend="i">Liefste zusje!</hi></p>
		  <p>&nbsp;</p> 
		  <p>Ik heb je prettigen brief poste restante gevonden, dank je wel.
			 Schrijf mij veel, want ik bruis noch soms tegen de wereld en de menschen op.
			 Bah! daar is zoo veel platheid en gemeenheid. Je waarschuwt tegen zelfkwellerij
			 - maak geen excuses over wat gij je preeken noemt; jij mag mij alles zeggen, al
			 geef ik je geen gelijk. Is het zelfkwellerij wanneer men verbitterd is op
			 <hi rend="i">anderen</hi> die ons kwelden? Och, kind, je kent de wereld niet, en daarom
			 ben je altijd zoo optimistiesch. Mijn wond is wel gesloten, maar de gevolgen
			 voel ik noch. Zij, die ik eens argeloos lief had, heeft mij, platweg gezegd,
			 slecht behandeld, omdat zij van het slechtste stof der wereld was, waarvan de
			 meesten gekneed zijn, die toch voor fatsoenlijke lieden doorgaan, het stof
			 <pb n="30"/>dat op den zesden dag overschoot van de rest, nadat er al het
			 andere, zelfs de kruipende dieren van gemaakt waren. Bah! hard er tegen in, dat
			 is het eenige. Met edelmoedigheid komt men niet verder; alleen hooghartig
			 sarkasme kan ons in het gewoel redden. Men moet maar zoeken gevreesd te worden;
			 die geliefd wil zijn wordt niet geteld. De aarde is nu eenmaal een stuk steen
			 met duizend scherpe punten, loop er niet blootsvoets op, maar trek grove zolen
			 aan.</p> 
		  <p>Van schilderen komt noch weinig. Wel heb ik ontwerpen en studies;
			 ook Helena is toch iets gevorderd, meer in gedachte dan in uitvoering. Je moet
			 mij te Rome schrijven, ik heb mijn kamers aangehouden, via Sistina; ik blijf
			 noch ruim een week hier. Mijn Paestumsche kennissen blijven ook noch eenige
			 dagen. Wij hebben plannetjes voor <name type="topo">Pompei</name>, den Vesuvius,
			 <name type="topo">Capri</name>, enz. De oude heer van Walborch trekt mij erg aan; een
			 gentleman in zijn vormen, rechtuit in zijn wezen, een onnoemelijk rijke geest;
			 ik leer duizend dingen van hem over oude kunst en vooral litteratuur. Hij ziet
			 er net uit als een van de romeinsche keizers zonder baard. Ik zeg <hi rend="i">oude
			 heer</hi> - zoo spreken wij jongeren, nu ik ben <pb n="31"/>zelf zoo piepjong
			 niet, maar schoon hij een eind over de zestig is, ziet hij er uit en doet hij
			 als een die nauwlijks vijftig is. Ik ben veel ouder in mijne idees dan hij!
			 Heere, hij is noch naief soms. Wat mevrouw v. B. aangaat, dat heb je nu eens
			 glad mis; - maar gij vrouwen maakt altijd plannetjes voor ons <hi rend="i">geluk</hi>! Geen
			 haar van mijn hoofd, en ik heb er noch al veel, dat er om denkt. Dank je, eens
			 is al wel. Jammer genoeg dat zij een vrouw is, en jij ook, - maar jij bent een
			 beste, mijn lief zusje. Of het jonge weduwtje mooi is, vraag je - zoo, gij
			 vrouwen zoudt haar wel niet mooi vinden, maar zij is frisch, knap gebouwd,
			 eigenlijk ja, is ze mooi, soms heel mooi. Zij is zeer begaafd; ze schrijft en
			 dicht met talent. De andere is een wonderlijk schepseltje - zij maakt mij wel
			 eens ongeduldig, omdat zij zoo doodelijk onverschillig is; toch interesseert
			 zij mij, ook al als psychologiesch probleem, en soms heb ik medelijden, de arme
			 is zeker zeer ongelukkig. Ach, wie weet hoe veel gloed er in dien uitgebranden
			 krater zat. Zulk eene gedachte kan ons weemoedig maken. Ook al een slachtoffer
			 van gebrek aan hardheid. Zij is zeer levendig, ik meen mevrouw van B., en
		  	spran-<pb n="32"/>kelt van geest en moedwil; maar zij is (ongelukkig) [dit
			 woord had hij doorgestreept] zoo steil als de tarpeïsche rots, gepantserd
			 en verschrikkelijk op haar stuk staande.</p> 
		  <p>Ik studeer met den heer van W. de pompeiaansche schilderingen. Ik
			 schrijf u voor mijn open raam, daar ligt de prachtige baai vóor mij, met
			 de blauwe tintelende zee, vol bootjes en zeiltjes, rechts het kasteel del Uovo,
			 zie het schetsje dat ik u hierbij zend, links de bocht van de stad en de molo
			 in de verte. Tegenover mij de schoone lijnen van den Vesuvius; hij rookt en is
			 met wolken omhangen; hij kookt inwendig, maar wil het niet weten; men voorspelt
			 eene uitbarsting.</p> 
		  <p>Dag, beste kind.</p>
		  <p>&nbsp;</p> 
		  <p><hi rend="sc">Uw Siwart.</hi></p>
		  <p>&nbsp;</p> 
		  <p>Schrijf mij gauw te Rome; visch ook eens uit wie en wat zij is -
			 haar voornaam is Marciana - ze is ook Martiaal - die van Buren was de
			 minister.</p> 
		  
		</div> 
		<div type="chapter"><pb n="33"/>
		  <head rend="h3">IV.</head> 
		  <p>Napels tintelde in het zonnige morgenlicht. Van Walborch had met
			 zijne dames een tocht naar <name type="topo">Capri</name> beraamd, en het sprak reeds van
			 zelf dat hun vriend de schilder medeging. Zoo vonden zij elkander aan de kade
			 en werden naar de stoomboot geroeid, die dicht bij den wal lag. De kleine
			 stoomer werd weldra omringd van een aantal zwemmende jongens, schreeuwende dat
			 men een stukje geld in papier gewikkeld in zee zou werpen. Als zeehonden
			 spartelden zij rond, bliezen langs de oppervlakte des waters, met een gebrul
			 als de Tritons uit hunne horens haalden, en sprongen op de in het water
			 geworpene soldi toe. Snel snapten zij ze, ontdeden ze van het papier en staken
			 de koperen munten in hunne wangen.</p> 
		  <p>Toen riepen zij: Senza charta! (zonder papier). En dan doken zij en
		  	grepen de zinkende munten.</p>
			<pb n="34"/>
		  <p>De boot stak in zee, wiegelend op de deining. Weldra
			 ziet men de prachtige baai en <name type="topo">Napels</name> daar langs en tegen de bergen
			 uitgespreid. De stad is wit in het zonlicht, en daar boven liggen de roode
			 forten S. Elmo en S. Martino. Rechts de Vesuvius, zijn top in grauwe nevels
			 gesluierd, aan zijnen voet de verlichte stadjes Torre del Greco en Torre
			 Annunziata. Wolkschaduwen trekken over de bergen achter de stad; daar boven
			 dunne grijze dampen, hooger het sterke lazuur der bovenlucht. Ook het water is
			 donker blauw als lapis lazuli; schuitjes met blanke driekante zeilen huppelen
			 er over en sneeuwwit is het schuim in het zog van den stoomer.</p> 
		  <p>Er waait een frissche koelte en de deinende golven heffen het schip
			 en doen het dalen, links en rechts schommelend in regelmatige wiegeling,
			 terwijl zich telkens de scherpe boeg in schoone wendingen hoog verheft boven
			 het water. Heerlijk, daar voor aan de plecht te staan en zich te voelen
			 meêgaan, met niets vóor zich dan de wijde zee. Vooruit witte
			 kleine schuimtjes in de blauwe zee, tot in de verte. Nevelig ver ligt de
			 sfinxachtige gedaante van Capri's eiland. Langzaam ziet men het opdagen en kan
			 zijn omtrek <pb n="35"/>teekenen. Eindelijk vaart men er langs om naar de
			 blauwe grot te stevenen. Maar de golf ging hoog en de wind belette den toegang
			 van de opening, waar men anders met kleine bootjes onder doorvaart om de zoo
			 vreemd verlichte rotsholte te bezoeken. Men stoomde dus terug naar de reede van
			 Capri. Men wordt daar terstond door wegwijzers met ezels, bloemenmeisjes,
			 jongens met stukken koraal van het eiland omringd en overvallen. Men baant zich
			 een weg naar een der schoon gelegen hôtels en stijgt daarna naar het
			 stadje op den top en de overblijfselen van het paleis waar Tiberius, Rome
			 vermijdend, het rijk regeerde en zelf in allerlei namelooze losbandigheden
			 uitspatte. Een steil pad in de rots, tusschen bergwand en tuinmuur, nu en dan
			 verlevendigd door vrouwen, die met groote pakken op het hoofd, op hunne met
			 lappen omwonden voeten de natuurlijke treden van het rotspad afdalen; door eene
			 groep prevelende bidders, die eene devotie verrichten; of eene toeriste op een
			 ezel. Van den weg en van boven geniet men het gezicht op het bochtige
			 rotseiland omlaag.</p> 
		  <p>- Hier zou ik wel een poosje eenzaam willen <pb n="36"/>leven, zei
			 Marciana, wat een lieve rotsidylle in zee is dit Capri!</p> 
		  <p>- Ik niet, zei Ada, het zou hier spoedig doodelijk vervelend worden,
			 met niets dan die akelige zee om je heen, en alledag nieuwe toeristen, die
			 alleen komen om die blauwe grot, die niet blauw is.</p> 
		  <p>- Zoo kan men het wel overal vervelend maken, zei de oude heer
			 pruttelend; die grot <hi rend="i">is</hi> niet blauw, maar men <hi rend="i">ziet</hi> ze toch meestal
			 blauw, indien al niet altijd. In alle geval moet het gemoed ook blauw zijn, of
			 men ziet alles grauw.</p> 
		  <p>- Ja, ik zou hier ook wel eene poos willen leven en werken, zei
			 Aisma. Maar de mensch is zonderling; als hij de samenleving heeft, verlangt hij
			 naar de eenzaamheid, en als hij de eenzaamheid lang heeft, wenscht hij naar de
			 samenleving. Lang zou ik het hier toch alleen niet uithouden.</p> 
		  <p>- Ik dacht dat gij niet altijd zoo op de menschen gesteld waart,
			 vroeg Marciana op ondeugenden toon.</p> 
		  <p>- Toch wel op sommige menschen, zei de schilder met een gebaar van
			 hoffelijkheid.</p> 
			<p>- Ah, dat is uwe eerste vleiende plichtple-<pb n="37"/>ging; dat
			 moet gij niet doen, daar is uw geest te goed voor.</p> 
		  <p>- Dat dien ik nu ook wel voor eene vleiende plichtpleging aan te
			 zien.</p> 
		  <p>Vroolijk lachten zij hierover, tot Aisma aan Marciana vroeg:</p> 
		  <p>- Neen, in ernst, zoudt gij hier kunnen leven, hoe betooverend het
			 hier is?</p> 
		  <p>- Ik zei ‘voor een poosje’; neen, lang niet. Ik voor mij
			 heb behoefte aan menschen en leven. Als de geest eenmaal bewerkt is, heeft hij
			 voortdurend voedsel noodig. En dat voedsel moet hij buiten zich vinden. Die
			 <hi rend="i">te</hi> lang alleen leeft, verteert zich zelf, tot hij opgeteerd is.</p> 
		  <p>- Die monnikken van de Certosa zagen er toch alles behalve
			 uitgeteerd uit.</p> 
		  <p>- Nu ja, vet hebben zij, - maar hebben zij noch hersens?</p> 
		  <p>Zoo speelden hunne gesprekken langs den weg, tot hun oog weer
			 geboeid werd door de grootsche of bevallige natuurtooneelen van wat Marciana de
			 ‘lieve rotsidylle’ genoemd had.</p> 
		  <p>Maar de tijd gunt slechts een kort verblijf, tenzij het zoo echt
			 italiaansche karakter der plaats u lokt tot langer vertoeven. Thans <pb n="38"/>noopte de stoombootbel weer tot inschepen.</p> 
		  <p>Langzaam verflauwt dan weer in het verschiet het groote rotsblok met
			 de kleurige figuurtjes en de huisjes, als schelpen op eene klip gegroeid, en de
			 hooge punt waarop de villa van Tiberius stond.</p> 
		  <p>Ada lag, even als op de uitreis, binnen op eene sofa, half vreezend
			 voor de werking der zee, half daardoor aangetast. Van Walborch zat in zijnen 
			 <name type="person">Horatius</name>, zijn brevier, zooals hij zeide,
			 te bladeren, tot hij voor de honderdste maal die rythmen zijner grandiloquentia
			 genoot, die men niet vertalen kan zonder de muziek te verbreken 
			 <note n="1" place="v"> 
				<lg type="poem"> 
				  <l>Illi robur et aes triplex.</l> 
				  <l rend="; 1tab">Circa pectus erat, qui fragilem truci</l> 
				  <l>Commisit pelago ratem</l> 
				  <l rend="; 1tab">Primus. </l> 
				  <l>Nequicquam Deus abscidit</l> 
				  <l rend="; 1tab">Prudens oceano dissociabili</l> 
				  <l>Terras; si tamen impiae</l> 
				  <l rend="; 1tab">Non tangenda rates transiliunt vada.</l> 
				</lg></note>:</p> 
		  <lg type="poem"> 
			 <l>Hem was de borst verhard, van drievoud brons</l> 
			 <l>Ompantserd, die het schip, het ranke aan 't wreed geweld</l> 
			 <l>Der zee betrouwen dorst</l> 
			 <l>Het eerst.</l> 
			 <l>'t Was ijdel dat eens goden zorg</l> 
			 <l>De aard van 't onherbergzaam meer</l> 
			 <l>Afsneed, als 't vaartuig toch vermetel</l> 
			 <l>Verboden waterbanen overschrijdt.</l> 
		  </lg>
			<pb n="39"/>
		  <p>Maar de golven begonnen hooger te gaan, het schip
			 slingerde met lange breede gangen, de wind zwol voller op, en van Walborch
			 legde zich, ondanks Horatius, als de meeste reizigers in de kajuit neder.</p> 
		  <p>Marciana bleef boven; zij zwelgde het genot van de zee. Dus, in haar
			 rooden plaid gewikkeld, zocht zij met Aisma een beschut hoekje tegen de
			 verschansing en zij zaten met elkander te praten. De schoone natuur waarin men
			 samen eenen dag doorbrengt maakt uren tot jaren van gemeenzaamheid. Beider
			 gesprekken waren reeds gewoon de behandeling van onbeduidende of dagelijksche
			 voorvallen te kunnen ontberen. Zij kregen doorgaans eenen meer beteekenenden
			 inhoud - ideeën, ervaringen, bespiegelingen, die elkander kruisten,
			 bestreden of overeenstemming vonden. Ieder bemerkte wel dat de ander iets
			 beteekende. Aisma's levensbespiegeling was vaak snijdend en sarkastiesch; die
			 van Marciana hoog en heerschend, maar met meer ironie dan bitterheid.</p> 
		  <p>Marciana had er dikwijls behagen in hem uit te tarten. Maar hij was
			 omzichtig en hun gesprek was dan als het meten van twee ervaren <pb n="40"/>
			 schermers, die elkaar niet konden raken. De jonge vrouw gaf zich wel eens met
			 opzet bloot, maar hij liet zich tot geen onberaden uitval verlokken. Dit
			 prikkelde hare begeerte om hare overmacht te doen gevoelen. Zij deed soms
			 snelle wendingen en overvallen.</p> 
		  <p>- Ik heb al bemerkt dat gij slecht over de vrouwen denkt, zeide zij
			 op eens.</p> 
		  <p>Aisma antwoordde niet terstond, maar wierp even een blik op haar en
			 zei toen:</p> 
		  <p>- Kijk eens rond, vertrouwt gij die zee? Zij is wel schoon, maar,
			 hoe weinig scheidt ons van den afgrond, en wie weet waarvan het voor ons af
			 hangt er in te storten.</p> 
		  <p>- Toch zijt gij meê aan boord gegaan, zeide zij met een
			 welluidenden gullen lach; - wist gij zeker dat dit schip betrouwbaar is?</p> 
		  <p>- Neen, maar als wij straks aankomen zijn wij er af: ik zou er ook
			 niet altijd op willen wonen.</p> 
		  <p>- Zoudt gij denken dat een waarachtig kunstenaar wel ooit trouwen
			 kan? vroeg zij met eene van hare snelle zijwendingen.</p> 
		  <p>- Waarom? zeide hij, om tijd van beraad te winnen.</p> 
		  <p>- Omdat hij altijd moet vreezen, dunkt mij, <pb n="41"/>zijne ziel
			 te verdeelen. Heeft de kunst niet eene geheele ziel noodig?</p> 
		  <p>- Zeker.</p> 
		  <p>- Of, zou de ziel verdubbeld worden als zij aan eene gelijkgestemde
			 gepaard is?</p> 
		  <p>- Dat zou men moeten ondervinden.</p> 
		  <p>- Dat hebt gij dus noch niet ondervonden?</p> 
		  <p>- Ik heb eenige reden om te denken, dat die gelijke stemming niet te
			 vinden is. Geen twee menschen zijn eender.</p> 
		  <p>- Dan komen wij tot het besluit dat dit ideaal eene begoocheling is
			 ?</p> 
		  <p>- Wij zien bij man en vrouw altijd een die heerscht en een die
			 beheerscht wordt, een mannelijk en een vrouwelijk element in spiritueele
			 beteekenis.</p> 
		  <p>Marciana lachte luid en zei:</p> 
		  <p>- Ah! maar het mannelijke is ook wel aan de zijde van de vrouw; het
			 vrouwelijke bij den man.</p> 
		  <p>- Des te erger. De man is toch naar Eden's recht de eerstgeborene;
			 hij moet de handelende zijn.....</p> 
		  <p>- En de vrouw, viel zij met vuur in, de lijdende, in dubbelen
			 zin.</p> 
		  <p>- O, wat dat aangaat, het is de vraag, of <pb n="42"/>liever het is
			 geen vraag, wie meer lijdt. Ik wou toch liever eene vrouw zijn, - in dat
			 opzicht.</p> 
		  <p>- In ander opzicht niet, omdat gij u, mannen, toch de meerderen
			 acht?</p> 
		  <p>- Wel - eerlijk gezegd - in de oude mythe is de man toch de
			 onmiddellijk geschapene - de vrouw eene vorm uit de tweede hand.</p> 
		  <p>- Gij vleit nu niet, - maar ik ben blij dat gij geene versleten
			 complimenten pleegt te maken. Ik zou ook kunnen antwoorden dat de tweede
			 uitgaaf altijd beter is dan de eerste. - Maar zie eens, men kan uit die mythe
			 ook de innige eenheid van beiden afleiden.</p> 
		  <p>- En uit die eenheid sproot onmiddellijk broedermoord.</p> 
		  <p>- Een huwelijk tusschen te na verwanten geeft gebrekkige kinderen,
			 dat is bekend. Is het ook mogelijk dat het eendere niet goed gepaard wordt, en
			 zou het ook zoo met de zielen zijn?</p> 
		  <p>- Wellicht, waarschijnlijk, - maar men zal lang zoeken eer men dat
			 vindt, iets harmoniesch en toch anders, eene harmonie van twee
			 verscheidenheden.</p> 
		  <p>- Ja, zei Marciana nadenkend, daar ligt het gevaar; en harmonie door
		  	opoffering of verloo-<pb n="43"/>chening van de eene verkregen, beduidt niets,
			 en al beduidde zij iets, men kan niet opgaan in een ander zonder van zich zelve
			 te verliezen.</p> 
		  <p>Er volgde eene pooze zwijgens. Eindelijk greep ook hen die zekere
			 droomerigheid aan, waarmede, ondanks de schoonheid der zee, hare eentonigheid
			 ons drukt, en stil zaten beiden nevens elkander. Zoo als de breede ademtocht
			 van den vollen wind, de lange driften van wolken door de lucht, de niet woeste
			 maar toch bewogen golven, met hare witte koppen, dus was ook hun binnenste.</p>
		  
		  <p>Beiden voelden de aantrekking hen tot elkander drijven, beiden
			 werkten daar tegen in. Aan beiden stormden oudere wolken door het hoofd en
			 wierpen glijdende wolkschaduwen over hun hart. Zonnige wenschen en jeugdige
			 luchtverhevelingen, donkere ontgoocheling en strijd en berusting en wrevel. Zij
			 dacht aan vroegere idealen en hunne bouwvallen, aan tijdelijke neerlaag onder
			 de hand van het gewone, aan opstand, aan de botsing, aan de oplossing die rust
			 brengt, rust, moeizaam veroverd door een machtig aangrijpen van zichzelve, door
		  	het neerdrukken van ijdele wenschen; zij dacht aan de vol-<pb n="44"/>strekte 
			 handhaving van eigene persoonlijkheid door een geoorloofd egoisme, aan zelfheid
			 door het afsnijden van alle overgave aan teederheid; aan haren wil om in zich
			 zelve beperkt aan het leven vreugde af te dwingen, met een lach als wapen tegen
			 de wereld en haar hart.</p> 
		  <p>Hem doemde even zoo eene fata morgana op: ook idealen; eene teedere
			 neiging, eene bittere misrekening, en zwarte wolken over dat zonnig gewaande
			 verschiet; een kamp van liefde en haat, van overgave en wrevele terugtrekking;
			 en zelfbehoud, gevonden in harde afsluiting van het ik, in het onderdrukken der
			 uitstorting, met minachting als wapen om zich tegen de wereld staande te
			 houden.</p> 
		  <p>Zoo dreven zij op de golven als twee halcyonen, de een door een
			 lach, de ander door minachting rustig, zoo zij waanden, te midden der deinende
			 levenszee.</p> 
		  <p>Zij schrikten op uit hun zwijgen, toen de boot stil lag in de baai
			 en het gewone leven hen weer opvorderde. Te gelijk zagen zij elkander aan en,
			 terwijl hunne oogen elkander aantrokken, sneden de handen het geheimzinnige
			 fluidum af en welde bij beiden de gedachte op: neen, gij zult mij <pb n="45"/>
			 niet van mij zelve aftrekken naar eene nieuwe ontgoocheling; neen, gij zult mij
			 niet doen bukken.</p> 
		  <p>Maar door de plooibaarheid, der menschelijke natuur eigen, was
			 daarvan niets meer bemerkbaar en zij scheidden, Marciana met een opgewekten
			 lach en eene hand, die Aisma met vriendelijken glimlach aannam.</p> 
		  <p>Toch zult gij mij niet doen bukken - dat formuleerde zelfs geen van
			 beiden in zijn hoofd, maar die in het binnenste vermocht te lezen had het er
			 gelezen, - en desniettemin, wie weet, of die noch scherper had kunnen zien, er
			 ook niet meer had kunnen zien, dat dieper lag, noch ongeboren.</p> 
		  
		</div> 
		<div type="chapter"><pb n="46"/>
		  <head rend="h3">V.</head> 
		  <p>Aisma was door zijne nieuwe kennissen met zoo veel voorkomendheid
			 opgenomen, dat hij dagelijks en gaarne in hunnen kring verkeerde. Ofschoon hij
			 zich voorgenomen had te <name type="topo">Napels</name> wat te schilderen, werd hij dikwijls
			 als van zelf medegesleept. Zonder dat hij het aanvankelijk bespeurde werd zijne
			 eenzelvigheid tot mededeelzaamheid geplooid en in plaats dat hij zich in de
			 uitvoering van zijne kunst zocht op te sluiten, oefende het gezellige leven
			 zijnen invloed op hem uit. Het zonnige, vroolijke, schijnbaar niets doende
			 Napels sleepte ook hem mede, ten zij dit werd gedaan door het opwekkende
			 gezelschap waarin hij zich zoo onvoorziens verplaatst vond. De fijne en toch
			 vrije toon die daar heerschte, met van Walborch's kennis, het boeiende van
			 Marciana's geest, de melancholische zachtheid van Ada, de goedheid van hart en
			 de levensmoed van den <pb n="47"/>zwaar beproefden Salviati, dat alles te
			 zamen werkte allengs op Aisma's geest. Nochtans zou hij dat zeker niet hebben
			 willen bekennen, ook niet aan zich zelven. Immers een gekrenkt hart laat zijne
			 grieven noode varen; dat vreemde menschenhart, dat dan zijnen vijand koestert
			 en hem niet zou willen dooden! Het is geene juiste psychologische beschouwing
			 die dit altijd voor zwakte houdt. Het zijn vaak juist de sterke naturen, die
			 met dien vijand spelen, - zoo lang tot hij zijnen eigen dood sterft. Die vijand
			 was noch niet dood, maar had toch reeds een knak gekregen. Althans Aisma deed
			 wat hij voor korten tijd allerminst voornemens geweest was; hij liet den
			 invloed toe van het gezellige leven. En dit leven, vooral als het niet
			 alledaagsch is, humaniseert. Zoo wandelde hij met de dames in de villa
			 nazionale, drentelde langs de winkels, en vermaakte zich met zijne vrienden
			 door het bezien van het woelige napolitaansche volksleven.</p> 
		  <p>Er is een groot verschil tusschen den aard van het noordelijke en
			 zuidelijke Italië; daartusschen ligt figuurlijk een gansch stuk
			 Middellandsche zee, want het onderscheid is dat tusschen Latium en Hellas. Men
			 kan zich waarschijnlijk geene <pb n="48"/>betere voorstelling van den aard der
			 oude Grieken maken dan door de Napolitanen. Geheel het zuiden van Italië,
			 reeds zoo vroeg door Hellenen bevolkt, heeft zeker veel van hun karakter
			 bewaard. Het was eene opmerking die van Walborch maakte en daaruit ontspon zich
			 vaak met Aisma de gedachtenwisseling over de verhouding tusschen de grieksche
			 kunst en die der Romeinen. Aisma was als kunstenaar te zeer van de oneindige
			 meerderheid der Grieken overtuigd om niet onvoorwaardelijk helleensch gezind te
			 zijn, als het op vergelijken aankwam. Van Walborch, voor wien het geene
			 uitvoering maar beschouwing gold, was daardoor objectiever, en hij verdedigde
			 den op eigen gebied oorspronkelijken, den eigenen aard der Romeinen en van
			 hunne kunst.</p> 
		  <p>- Ik geef natuurlijk de onvergelijkelijke overmacht der grieksche
			 kunst toe, en bij hen kunnen wij slechts terecht voor het fijnste van het
			 schoone, zeide hij, maar ik kan niet verdragen dat de romeinsche kunst en
			 letteren soms zoo minachtend behandeld worden, alsof de Romeinen geen talent
			 hadden en alles bij hen kopie was. Dit is onwaar; zij hebben zich in de school
			 der Grieken gevormd, <pb n="49"/>zoo als wij in die van Romeinen, Grieken,
			 enz. Men moet ook éen ding niet zoo voorbij zien: dat de romeinsche
			 kultuur meer westersch en meer modern is en zij ons daardoor nader staat. Zij
			 heeft als middelaar gediend om ons de grieksche te leeren, en moet dat blijven
			 zijn. Die trede kunnen de nieuweren niet missen; de helleensche tempel staat
			 veel te hoog om hem in éenen stap te kunnen bereiken.</p> 
		  <p>- Alles wel, zei Aisma, ik stel de romeinsche wereld ook zeer hoog;
			 mits u maar altijd voorop zet dat er geene hoogere kunst is dan de
			 helleensche.</p> 
		  <p>- Toegegeven; - maar zoudt gij denken dat wij, met onze begrippen
			 van ernst, degelijkheid, reinheid, in <name type="topo">Athene</name> recht goed te huis
			 zouden zijn? Het was er zeker zóo als nu te Napels; de geest levendig,
			 bewegelijk, tintelend; maar ook, gereed tot spot en drift; het volk met weinig
			 behoeften voor zijn onderhoud, goedig in zijn grappen, maar ook met streken,
			 die wij met onzen ernst bedrog noemen.</p> 
		  <p>- Ik voel mij meer te huis in Rome, zei Marciana.</p> 
		  <p>- Ach, zei Ada, ons eigen hollandsche comfort is toch verreweg
		  	beter.</p>
			<pb n="50"/>
		  <p>Zoo waren soms hunne gedachtenwisselingen. In hoe verre
			 ieder meer of minder gelijk had in zijne beschouwingen, zullen wij in het
			 midden laten. Het is zeker, dat het Zuiden een geheel eigenaardig karakter
			 heeft, dat men in Napels kan opmerken. Wat een rumoer, een hitte, een stank,
			 een vuilnis, een zonneglans! Half naakte, ja ook heel naakte kinderen, kerels
			 die slapen op vuilnishopen, karren en rijtuigen met galoppeerende paarden,
			 nette en smerige lieden door elkander; alles gebeurt op straat, eten, slapen,
			 koken, de kinderen bevrijden van de diertjes, wier sprong Aristofanes zijnen
			 karikatuur-Sokrates laat uitrekenen, paarden wasschen, kleeren droogen en langs
			 de <hi rend="i">Lucia</hi> alles visch en tafeltjes met conchyliën, de griezelige
			 <hi rend="i">frute di mare</hi> die zij eten, tot zelfs die dieren toe met wier schelpen
			 wij onze paden bestrooien. En daarbij die baai, die Vesuvius, die zon, die
			 schilderachtige kleedingen; het is een mengelmoes van rumoer, stank, smerigheid
			 en schoonheid.</p> 
		  <p>En dan, wat ons verbaast, dat zonderlinge begrip over eerlijkheid.
			 Men moet daarover in Napels niet boos worden; men dingt lachend <pb n="51"/>
			 een vierde van eene rekening af, de man haalt de schouders op, lacht ook en
			 zegt: è! Een koetsier vraagt driedubbele vracht; als tegen een kind
			 pratende, zegt men hem, vooral lachend: ho, ho, vriendje, zóo veel is
			 ook goed, hé? Dan glanzen zijn oogen, hij lacht, zijn grap mislukte,
			 maar het amuseert hem als gij slimmer zijt dan hij en hij noemt u
			 <hi rend="i">eccellenza!</hi> Als gij weer eens een wagen zoekt, geen rancune, de voerman
			 geeft u de voorkeur, want - gij hebt altijd noch veel te veel betaald.</p> 
		  <p>Er zijn zeker kleine bezwaren aan verbonden als men de zaken zoo
			 losjes opneemt, maar het is ook weer niet te ontkennen dat de naieve en
			 luchthartige levensopvatting, waarvan deze en vele andere uitingen de
			 schaduwzijde vormen, mede hare deugden heeft. Men kan de zaken ook te zwaar en
			 te voortdurend met ernst opvatten.</p> 
		  <p>Zoo, door Napels wandelend, ondervonden Aisma en de twee vrouwen het
			 aanstekelijke der zorgenvrije luchthartigheid om hen henen. Zelfs Ada look er
			 een weinig van op. Aisma voelde zijne belangstelling voor haar toenemen. Hare
			 tengere gestalte, iets ladylike's dat haar onderscheidde, en daarbij het
			 weemoedige van <pb n="52"/>dit mislukte leven verhieven de aandacht voor haar
			 tot medegevoel. Bij hem rees de gedachte: zou daar nu niets meer aan te
			 verbeteren zijn? Er was iets zachts in haar, veel te zacht wel is waar, maar
			 toch het zachte is ook aantrekkelijk. Hij wist niet hoe en waarin, maar mevrouw
			 van Buren scheen hem anders dan in vorige dagen. Zij was vroolijk en
			 vriendelijk, maar het was alsof zij iets minder open was, of liever zij was
			 noch wel open, maar er was een onzichtbare lijn waarover zij geen toegang
			 verleende. Daar was geen feit te noemen om dit aan te toonen, en toch liet het
			 zich zachtkens voelen. De vrouwelijke levenskunst is daarin zeer ver en handig.
			 Er ligt bij vrouwen soms iets veranderlijks in den aard, waarvan een man zich
			 geene rekenschap kan geven, omdat zijn organisme minder fijn en prikkelbaar is.
			 Hoe dit zij, en of Aisma zich bedroog of niet, hij vond nu in Ada's zachtheid
			 eene beminnelijkheid die hij in Marciana's kracht wel eens meende te
			 missen.</p> 
		 
		</div> 
		<div type="chapter"><pb n="53"/>
		  <head rend="h3">VI.</head> 
		  <p>Van Walborch hield van de goede gewoonte der Engelschen en
			 Hollanders om niet altijd in het openbaar te leven en op reis het huiselijke te
			 behouden. Daarom bleven zij 's avonds meestal de gezelligheid genieten die de
			 theetafel medebrengt. Dan werd er gepraat of gelezen en wat muziek gemaakt.</p>
		  
		  <p>Op dit oogenblik zat Marciana bij het open venster te schrijven,
			 maar hare gedachten vloeiden niet in groote mate; althans zij keek meestal naar
			 buiten, naar de baai en den Vesuvius, en slechts nu en dan schreef zij snel een
			 regel op. Onderwijl zat de altijd tevreden Salviati met zijne gekromde gestalte
			 op een laag stoeltje bij het andere venster en neuriede napolitaansche liedjes
			 of trachtte Ada bezig te houden die achterover in een stoel lag. Enkele malen
			 wierp Marciana ook een blik naar binnen op haren <pb n="54"/>oom en Aisma die
			 fotografieën bekeken, verdiept in de muurschilderingen
			 van <name type="topo">Pompeï</name> en <name type="topo">Herculanum</name>.</p> 
		  <p>- Zoo veel is zeker, zei van Walborch, dat zij uit een ander oogpunt
			 beschouwd moeten worden dan tot nu toe. Men beziet ze altijd van een
			 archaeologiesch standpunt; men moet ze eindelijk eens als kunstwerk
			 beschouwen.</p> 
		  <p>- Natuurlijk! zei Aisma, men kan er een schat van aardige
			 bizonderheden uit putten, maar zij zijn toch in de eerste plaats belangrijk
			 voor de kennis van het teekenen en schilderen der antieken. Uit dat oogpunt
			 bezien, zijn zij mij eene openbaring geworden en heb ik er veel uit geleerd.
			 Maar men heeft nooit onderscheiden, er is industriewerk bij en artistiek werk,
			 en de beste dingen zijn noch weinig opgemerkt.</p> 
		  <p>- Ja, maar scheid niet te sterk wat handwerk was in de oudheid en
			 wat kunstwerk was. Alle handwerk was er artistiek en alle kunst was een
			 handwerk. De artist als beschaafd man van den fatsoenlijken stand was bij de
			 Grieken onbekend en bij de Romeinen ook. Alle handwerk, ook dat van den
			 beeldhouwer en schilder, was en bleef een bedrijf van den minderen stand.<pb n="55"/>Denk eens aan hetgeen Ploetarchos schreef: Geen fatsoenlijk jongman
			 wenscht, als hij te Pisa den Zeus ziet, daarom noch een Feidias te worden; ook
			 geen Archilochos of Filetas, hoe zeer hunne gedichten hem ook vermaken. Zoo
			 zijn er honderd voorbeelden.</p> 
		  <p>- Hé? zei Marciana, van haar papier opziende, wat is dat? Is
			 dat een oud grieksch begrip of van later tijd?</p> 
		  <p>- Het spijt mij, beste kind, maar het <hi rend="i">is</hi> grieksch en zelfs
			 uit den besten tijd. Romeinsch is het ook - Valerius Maximus noemt het
			 schilderwerk een smerig beroep.</p> 
		  <p>- Dan begrijp ik niets meer van dat zoo algemeen in het leven
			 doorgedrongen schoonheidsbegrip, van hun vurig enthoesiasme voor alles wat
			 schoon was. Voor ons staat juist een kunstenaar hooger als hij ook een
			 beschaafd man is en het hem niet alleen in zijn vingers zit.</p> 
		  <p>- Pas op - moderne idees, zei de oude heer; wij hebben den
			 kunstenaar verheven en de kunst is gedaald, en dat is logiesch. Juist
			 <hi rend="i">omdat</hi> schoonheid iets was dat overal van zelf sprak, behoefde het niet
			 iets afzonderlijks te zijn. Bij ons zijn het in den regel alleen de mannen van
			 het vak <pb n="56"/>die het schoone gevoelen en kweeken. Bij hen was het
			 algemeen, zelfs onbewust, en de kunstenaar bracht het maar ten uitvoer.
			 Schoonheid voortbrengen lag in hunnen aard zelven; bij ons is het eene bewuste
			 studie en kunst. Zoo eerden zij het kunstwerk, maar minder den kunstenaar.</p> 
		  <p>- En Feidias, zei Marciana, was toch een vriend van Perikles!</p> 
		  <p>- Ja, er zijn uitzonderingen geweest, dat blijkt; ik noemde ook
			 alleen den regel. Het hoofdpunt lag dan ook hierin of iemand zijne broodwinning
			 zocht in de kunst; deed hij dat niet, dan was het wat anders. Maar, zei van
			 Walborch, zijne fotografieën rangschikkende, er is hier zeker een
			 onderscheid tusschen het fabriekmatige en artistieke; verder moeten wij er aan
			 denken dat dit decoratieve kunst is, bestemd voor eene bepaalde plaats.</p> 
		  <p>- Ook kunnen wij een groot verschil zien van richting en
			 behandeling, zei Aisma. Er zijn dingen die zoo maar losweg neergeschreven zijn
			 met het penseel, anderen die uitvoeriger zijn; ja men ziet de verschillende
			 persoonlijkheid en hand zelfs van den schilder.</p> 
		  <p>- Kijk eens, zei van Walborch, nadat de <pb n="57"/>dienstmaagd met
			 een ‘felicissima notte’ het licht ontstoken had, en terwijl hij
			 grabbelde in de afbeeldingen die de tafel overdekten, help gij mij eens tot
			 klaarheid komen, gij meester van den pinceele; er is zoo veel dat aan ons
			 modern kunstbegrip vreemd is.</p> 
		  <p>- Wij zijn gewoon, zei de schilder, aan vollere toon en kleuren, aan
			 meer uitvoerigheid, maar ook deze summiere wijs van doen in de pompeiaansche
			 schilderwerken heeft haren eigen aard. Zie, hier, de Medea met haar twee
			 jongens, en die andere alleen staande Medea, broedend over den doodslag; -
			 hier, de Zeus en Hera.....</p> 
		  <p>- Zeus met een ring met gesneden steen aan zijn vinger, zoo viel Ada
			 bevreemd en spottend in.</p> 
		  <p>- Nu ja, zei Aisma, een weinig kregelig, zulke bijzaken doen er
			 niets toe. - Hier, de Briseïs van 
			 <name type="person">Achilleus</name> weggevoerd, de Perseus en
			 Andromeda - deze Ifigenia is niets, dat is behangerswerk - nu, al die groote
			 mythologische voorstellingen zijn meest oppervlakkig, dun en vlak van kleuren,
			 soms slordig van teekening. Maar wat was het geval, - zij dienden tot
			 versiering, tot vervroolijking van den wand, en <pb n="58"/>juist dien wand,
			 waarvan zij onafscheidelijk waren. De oude kunst kwam altijd veel minder in
			 bizonderheden, duidde meer groot en breed aan. Maar, hoe summier en soms hoe
			 nalatig behandeld, toch ziet men aan alles dat die kunstenaars bij grootsche
			 voorbeelden zijn opgevoed. Het is er mede als met de beschilderde vazen: de
			 halfkenner wijst hier fouten aan, o in menigte, maar die er in te huis is - en
			 die vazen zijn nooit om de teekening of door artisten beoefend - <name type="person">Flaxman</name>, ja, <hi rend="i">die</hi> wist het - nu, die ze goed ziet is
			 verbaasd over de algemeene verspreiding van de <hi rend="i">kennis</hi>; die kunstenaars
			 kenden precies hun menschenbeeld, tot zijne hoofdvormen herleid, en al falen
			 zij in onderdeelen, soms willens en wetens door de snelheid, zij schreven er
			 hun beeldjes neer met verbazende juistheid in de beweging, de proporties, met
			 vaste hand en altijd met het oog op de duidelijkheid en schoonheid van de
			 silhouet. Zoo ook hier. Gij moet niet zien naar een detail van oogen, mond,
			 vingers, maar zie naar de groote massa, hoe zij gegeven is, en bijna altijd is
			 de silhouet, de omtrek van het geheel, mooi. Maar er is ook een groot verschil;
		  	deze, deze, die, zijn slor-<pb n="59"/>diger, maar let eens op, hier die Bacchus
			 met den satyr, dat is knap geteekend, de kop geartseerd met toetsen wittig
			 rood, de haren, de bladerkrans vlug er op gezet; de oogen, neus, mond zijn er
			 maar met éene kleur, paarschachtig bruin, in geplaatst, - toch is alles
			 het werk van een artist, niet van een verwersknecht; ook de Chiron die Achilles
			 de lier leert bespelen, verreweg het beste van alle groote tafereelen, prachtig
			 geteekend en een warme, zoowaar giorgioneachtige gele toon; weer een artist. En
			 wilt gij iets zien van heerlijk <hi rend="i">doen,</hi> zie dan dit kleine beeldje, dat ik
			 gekopieerd heb, de Andromeda bij de rots; vraag niet of de hand onberispelijk
			 is, maar zie de val en de buiging der omtrekken; en gedaan! Zie, 't is fijn er
			 op geblazen, het licht rozige lijf, het teer gele kleed, wat een smaak in dat
			 weinige. En die Nereïde op een zeepanther, olijfkleurig van vleesch, met
			 Vinci-achtige dommelige schaduwen en schamplichten op den bovenarm en de heup -
			 laat men nu niet zeggen dat zij geen clair-obscur kenden.</p> 
		  <p>- Bestaan die dingen al honderd jaar, zei Marciana, en heeft niemand
		  	dat opgemerkt?</p>
			<pb n="60"/>
		  <p>- Wel, zei Aisma, de schouders ophalend, men zit altijd
			 in stelsels, men kijkt zoo als een voorganger zei dat men kijken moest, men
			 ziet niet zelf; in alle musea zien de meesten het beste voorbij.</p> 
		  <p>Van Walborch nam levendig deel in dit alles en knikte soms
			 toestemmend en wreef in zijne handen.</p> 
		  <p>- Weet gij hoe het geschilderd is, vroeg hij, het kan toch niet
			 alles fresco zijn?</p> 
		  <p>- Somtijds, maar niet altijd; het is soms op den droogen muur
			 gedaan. Ik zie er dit in: sommigen zijn op den korreligen grond geschilderd;
			 anderen toonen duidelijk dat zij op een glad stucco zijn geschilderd, anders
			 zou het er niet zoo emailachtig op liggen en de hoogsels niet zoo zichtbaar
			 zijn. Zij gingen meest zóo te werk: 1<hi rend="sup">o</hi>. een lokale kleur,
			 2<hi rend="sup">o</hi>. de zelfde kleur, donkerder van tint, voor de schaduw,
			 3<hi rend="sup">o</hi>. de zelfde kleur, lichter, voor de lichten, of ook wel met
			 getemperd wit gehoogd. De tegenstellingen altijd flink, zonder versmeltende
			 tusschentinten; frisch van kleur, maar toch eenigszins gedempt. De lichte kleur
			 is dekverf; de toets zichtbaar. Weet u noch die ornamenten die ik <pb n="61"/>
			 u wees? Op groenen grond, die dunne ranken van licht gelig groen, met fijne
			 lovertjes en citroenen en een vogeltje op een tak - dat is met meesterschap er
			 op getooverd, zoo vast en vlug als of het japansch was.</p> 
		  <p>- Wat? Japansch? Is dat ook al mooi? viel Ada uit de verte in.</p> 
		  <p>- Mooi? Meesterlijk. Hun bloemen en dieren zijn meesterlijk. Zie
			 dien waaier van mevrouw van Buren eens, - maar <hi rend="i">zien</hi>, goed zien,
			 opmerken; is er iets bevalligers en vasters, en zoo maar zonder aarzelen
			 neergeschreven.</p> 
		  <p>Marciana wierp haren waaier open en bezag hem en zij zag Aisma aan.
			 Die man opent mij telkens nieuwe gezichtspunten, dacht zij, en hij heeft
			 gelijk, eerst nu zie ik het.</p> 
		  <p>- Nu, even zoo vast en geestig, zijn deze ranken en bloemen en
			 vogels, ph! zóo er op geblazen. Soms gaan zij verder, herinner u in die
			 eene zaal dat muschje op een tak, grijs groen, pluizig, heelemaal buiten de
			 verf, dat is een meesterstukje.</p> 
		  <p>- O, en mijne heerlijke danseressen, zei van Walborch, wat een
		  	lichtheid van beweging, doorschijnend en gazig gekleed, als libellula's.</p>
			<pb n="62"/>
		  <p>- En die met het kannetje, patch! in een, twee, drie
			 toetsen is zij er op gezet, - schijnbaar, want die beeldjes zijn toch
			 uitvoeriger, dit is geheel onze moderne wijs van schilderen.</p> 
		  <p>- Een ding zou ik noch willen weten, vroeg van Walborch, - zijn die
			 kleuren, zoo erg vergaan of altijd eenigszins stil en gedempt geweest?</p> 
		  <p>- Zij hebben niet veel kleuren gebruikt en ze niet veel gemengd.
			 Hoewel eenigszins getemperd, zijn zij vaak frisch en nooit vuil. Ook daarin
			 houden zij eene mate van stelligheid. Het moet oorspronkelijk iets frisscher
			 geweest zijn, maar toch niet hard en droog; alles malsch en harmoniesch. Alle
			 kopiisten maken ze veel te bont en te hard.</p> 
		  <p>- Zoo heb ik het mij ook voorgesteld, - en, weet gij wat mij daarin
			 bevestigd heeft?</p> 
		  <p>- Wel?</p> 
		  <p>- De mozaieken. Die zijn van stoffen die niet verbleeken, en zij
			 vertoonen toch de zelfde harmonieën, dezelfde frissche en naast elkander
			 staande maar toch eenigszins gedempte kleuren.</p> 
		  <p>- O, dat is een vond, - 't is volkomen waar.</p>
		  <p>&nbsp;</p> 
		  <p>De zachte tonen van Salviati's cither braken <pb n="63"/>het
			 gesprek van de twee enthoesiasten af; Marciana en Ada zongen noch een paar
			 liederen van Heine-Schumann, en toen scheidde men.</p> 
		  <p>Toen Marciana op hare kamer kwam, ging zij naar het opene venster en
			 ademde eene poos de afgekoelde lucht. Hare gedachten waren vele en verward; zij
			 was vol gewaarwordingen. Toen ververschte zij het water in de vaas met rozen,
			 laafde zich even aan haren geur en plaatste ze op het kozijn buiten het
			 venster, dat zij sloot.</p> 
		  <p>Noch even sloeg zij de schrijftasch op en liet hare gedachten
			 stroomen op het papier:</p> 
		  <lg type="poem"> 
			 <l rend="; 1tab">De stille nacht ontplooit</l> 
			 <l>Haar sluier en de kalme maan</l> 
			 <l>Verrijst, haast volgewassen,</l> 
			 <l>En voor Diana's licht</l> 
			 <l>Taant Venus' ster.</l> 
			 <l>Bedwing, Vesuvius, uw lavagloed,</l> 
			 <l>En blooz' uw wolkenpluim</l> 
			 <l>Alleen van zachter glans.</l> 
			 <l>Stil suist het poozend leven in de stad,</l> 
			 <l>Ver zingt een mandoline 't laatste lied</l> 
			 <l>Voor 't rustend Napoli.</l> 
			 <l>Bebloesemde oranje's aêmen rein</l> 
			 <l>Hun avondbede,</l> 
			 <l>Der planten <hi rend="i">Salve o regina</hi> aan natuur.</l> 
			 <l rend="; 1tab">O rust, o vrede!</l> 
			 <l>Doe sluimren der gedachten wilden stoet</l> 
			 <l>En laat geen evenwichtbrekende hartklop</l> 
			 <l rend="; 1tab">Storen de stille gemoedsrust.</l> 
		  </lg> 
		  
		</div> 
		<div type="chapter"><pb n="64"/>
		  <head rend="h3">VII.</head> 
		  <p>De heer van Walborch was met zijn gezelschap weer
			 naar <name type="topo">Rome</name> vertrokken, waar zij op de Piazza di Spagna eenige kamers
			 bewoonden, terwijl Ada de hare in een pension, een van die wereldlijke
			 kloosters van alleen reizende dames, opzocht en Salviati naar zijn hooggelegen
			 kamertje strompelde in een vervallen paleis. Aisma wilde noch eenige dagen
			 in <name type="topo">Pompeï</name> studeeren.</p> 
		  <p>Hij ging met den trein daarheen. Station Pompeï! Wonderlijke
			 klank. Pompeï, Pompeï, Pompeï! roepen de conducteurs die de
			 portieren open werpen, zoo als ze bij ons Piet-Gijzen-brug roepen. Maar
			 nauwelijks is men de hooge wallen, met de duizende paarschgebloemde raneia's
			 begroeid, en de porta della Marina doorgegaan, of de nieuwe wereld maakt plaats
			 voor de oude.</p> 
		  <p>Aangrijpend is die eerste aanblik, als de voet <pb n="65"/>des
			 levende de zelfde bestrating drukt, waarover de voet der ouden heenging.
			 Wondervolle stad, van wier huizen als met de zeisen des tijds al de
			 bovenverdiepingen zijn afgesneden, en die nu geheel open liggen, zoodat in
			 ieder huis de blauwe hemel schijnt. Aisma wilde geheel indringen in het oude
			 leven dier stad. Wat de beoefening van boeken en monumenten geven kan, daarvan
			 had hij reeds het beste deel in zich opgenomen, maar hij wilde het oude leven
			 zelf voor zich opwekken; wandelen, slapen, droomen, eten te midden dier eigen
			 wanden, waar de Romein woonde, de eigen lavablokken van het plaveisel betreden
			 waarop hun voet of schoenzool rustte, waarin hun wagenwiel zijn spoor liet;
			 denken bij het eigen impluvium waar zij zaten en lucht en gezellige gesprekken
			 genoten, teekenen met zijn schetsboek op den eigen wit marmeren tafelvoet,
			 aangezien door de eigen figuren der wandbeschildering die hier op de voor
			 achttien eeuwen levenden neerzagen.</p> 
		  <p>Hij doolde door de straten, over de oude overstapsteenen, langs de
			 kleine winkels, in de eens bebloemde tuintjes; las de opschriften van allerlei
			 aard, - aanbevelingen bij eene verkiezing, <pb n="66"/>spottende schrappen van
			 eenen pompejaanschen straatjongen, uitboezemingen van liefde. Waar hij den
			 telkens voorkomenden naam 
			 <name type="person">Holconius</name> zag, dacht hij lachend aan
			 Marciana's opmerking: die Holconius is de markies de Carabas - of als gij wilt,
			 de Torlonia van Pompeï. In de casa della fontana piccola schilderde hij
			 nauwkeurig het allerliefste fonteintje met bontkleurig mozaiek en schelpen.
			 Buiten de poort in de straat der graven maakte hij éene zonnige studie
			 na de halfronde zitbank met gebeeldhouwde leuning, waarop hij een paar
			 figuurtjes wilde doen liggen, wat een heerlijk tafereel kon worden. Dan zat hij
			 uren in eene straat en zijne verbeelding verlevendigde haar met tal van
			 beeldjes, wandelaars, bloemverkoopsters, met opene winkels en toonbank waaraan
			 men handel dreef.</p> 
		  <p>Eens zat hij in die herberg welker muren eenig grof schilderwerk
			 vertoonen, dat de gasten en wat zij spraken er als fotografiesch op
			 verduurzaamde. Daar zaten twee herbergbezoekers te dobbelen.</p> 
		  <p>- Ik kom uit, zegt de een.</p> 
		  <p>- Neen, zegt de ander.</p> 
		  <p>- Drie.</p>
			<pb n="67"/>
		  <p>- Twee.</p> 
		  <p>- Uit.</p> 
		  <p>Maar dan krijgen zij twist, zoo als wij op een tweede tafereel
			 zien.</p> 
		  <p>- Neen, geen twee.</p> 
		  <p>- Voor mij.</p> 
		  <p>- Drie.</p> 
		  <p>- Ik.</p> 
		  <p>- Voort, leugenaar, ik was het.</p> 
		  <p>Noch een paar beeldjes; zij slaan er nu op los, maar de waard schiet
			 toe, jaagt ze de deur uit en roept hen na:</p> 
		  <p>- Er uit, ga buiten vechten.</p> 
		  <p>Dat alles staat noch op deze muren geschilderd en geschreven.</p> 
		  <p>Met zijne gaaf om zich in het oude leven in te denken, ontwierp hij
			 van dit lustige volkstooneeltje eene aardige teekening.</p> 
		  <p>Op een van zijne dolende tochten doorzocht hij en teekende zeer
			 nauwkeurig allerlei kleine bizonderheden in een huis in de regio VI Via nona en
			 daar trof hem een opschrift op den muur:</p> 
		  <q rend="bq">Odero se potero, se non, invitus amabo. <lb/>Haten, dat zal ik als 't kan, zoo niet - haar minnen, mijns
		  	ondanks.</q>
			<pb n="68"/>
		  <p>Het was eene dier uitboezemingen van liefdeswee, zoo
			 als men daar vaak op de muren aantreft. Hij glimlachte om het zonderlinge lot
			 dat zulk eene vluchtige zucht achttien honderd jaren bewaard heeft, maar de
			 regel bleef hem in de ooren suizen, en hij dacht door eene onwillekeurige
			 gedachtenreeks aan de schoone vrouw, die hem reeds veel belang inboezemde en
			 die telkens door zijne verbeelding zweefde als een pompejaansch beeldje aan den
			 wand. <hi rend="i">Odero</hi>, <hi rend="i">se potero</hi>, haten, nu dat is te sterk, daar is geen
			 reden toe, maar, dus vertaalde hij het in zijn eigen gevoel, ongedeerd blijven;
			 - <hi rend="i">se potero</hi>; als ik kan.... waarom kan men niet kunnen.... ph! als men
			 maar wil. <hi rend="i">Se non</hi> - zoo niet.... dan toch beminnen? Is dan die macht
			 zóo onweerstaanbaar? Nu ja, voor den onervarene, maar als men eens in
			 den strijd gehard is. Bah!</p> 
		  <p>En hij ging nauwkeurig de steentjes teekenen van een mozaieken
			 vloer, hoe hunne vormtjes waren, regelmatig en toch met zekere artistieke
			 vrijheid, die er het mathematische en mechanische aan ontnam.</p> 
		  <p>Ten slotte, verrijkt met tal van studies en <pb n="69"/>plannen,
			 vol van de levende indrukken dier stad, toog hij rechtstreeks
			 naar <name type="topo">Rome</name>. Hij had er bij de Trinita de' Monti, in de Via Sistina
			 zijne kamers, waarvan er eene vrij goed voor atelier diende.</p> 
		  <p>Al aanstonds, den eersten dag van niets doen, eenige vroegere
			 studies en de begonnen schilderij van Helena terug ziende, werd hij zich bewust
			 dat er eene nieuwe klaarheid in zijn inzicht gekomen was. Hij was ontevreden
			 over het vroegere werk en stelde zich voor zijn doek te veranderen. Het was op
			 sommige plaatsen noch te bruin, te zwaar; de zon van Napels en de antieke
			 schilderkunst schenen in zijne ziel. Den volgenden dag toog hij aan het werk.
			 Hij had zich zijn onderwerp noch te veel naar zijn zin met effekt gedacht, eene
			 opvatting zijner jeugd, die hij had gaan verlaten. 
			 <name type="person">Rembrandt</name>, <name type="person">Velasquez</name> en anderen hebben daarmeê groote dingen
			 gewrocht, - maar elke tijd, elk onderwerp, elk individu heeft zijnen eigen aard
			 en deze zijnen eisch. Hij kende de waarde dier opvatting, die eenheid wil en
			 maakt door het samentrekken van den dag op éene hoofdzaak en het
			 temperen van het licht daar omheen in steeds toenemend <pb n="70"/>halfdonker,
			 in het dempen der kleuren door toon. Zijne opvatting was anders. Hij wilde de
			 eenheid ook bewaren bij heldere kleur en verlichting. Zijn streven was geene
			 bizonderheid op te offeren, maar aan alles zijne uitvoerigheid te geven, in
			 vollen dag, eene taak die niet geringere moeilijkheden oplegt. Beslister dan
			 ooit wilde hij dit ook nu doorvoeren; daarin lag zijne kracht en
			 oorspronkelijkheid. En zoo liet hij den vollen dag in zijn tafereel lichten en
			 verhelderde de doorschijnende schaduwen en reflexen.</p> 
		  <p>Hij glimlachte bij het denkbeeld wat zijne vrienden, die niets van
			 die uitvoerigheid wilden weten en waarvan sommige jongeren smaalden op edele
			 teekening, waarvoor zij chic in de plaats stelden, daarvan weer zouden zeggen.
			 Zij zouden het hoofd schudden, zeide hij bij zich zelven, maar, weest maar
			 eerst eens hier en gij zult wel anders leeren zien.</p> 
		  <p>Hiermede was hij eenige dagen zoo vervuld, dat hij aan geen bezoek
			 bij den heer van Walborch dacht, tot dat hij op een middag uit behoefte naar
			 verpoozing, op den Monte Pincio ronddolend, hem met zijne nicht op eens
			 tusschen de menschen zag. Van Walborch zwaaide zijn <pb n="71"/>witte
			 zonnescherm om hem te wenken en hij werd door beiden vriendelijk begroet.</p> 
		  <p>- Zijt gij al lang in Rome terug, vroeg mevrouw van Buren.</p> 
		  <p>- Een dag of vijf.</p> 
		  <p>- O, - u wist ons adres, niet waar? Het klonk eenigszins als een
			 licht verwijt.</p> 
		  <p>Aisma voelde het en voegde er bij dat hij zoo verdiept was geraakt
			 in zijne schilderij.</p> 
		  <p>- Mogen wij eens komen zien? vroeg van Walborch.</p> 
		  <p>- Zeker, maar er is noch weinig te zien; ik heb alles
			 overgeschilderd, gansch anders, - invloed van Pompeï, voegde hij er
			 lachend bij.</p> 
		  <p>Van Walborch glimlachte met een gebaar als meende hij: nu ja, dat
			 verwondert mij niet.</p> 
		  <p>- Altijd Helena? vroeg Marciana.</p> 
		  <p>- Ja, van zulk eene vrouw komt men niet zoo licht af.</p> 
		  <p>- Waar die aantrekking van haar toch inzat? zei Marciana en sloeg de
			 oogen op Aisma, en op haar gelaat sprankelde de schalke uitdrukking van
			 vrouwelijk welbehagen en zekerheid.</p> 
		  <p>- Och, zei Aisma met een schertsende zucht, dat weten wij niet
		  	altijd bepaald aan te wij-<pb n="72"/>zen; wel voelen wij het......., wij
			 kunnen het ook wel uitdrukken in de kunst.</p> 
		  <p>- Hoe hebt gij haar opgevat? Is zij blond of bruin? Is zij bevallig
			 of statig?</p> 
		  <p>- Ik had haar bevallig, maar dat deugt niet; zij moet krachtig zijn;
			 niet zoogenaamd lief mooi, maar vol karakter en stijl.</p> 
		  <p>- Schijnt u het karakteristieke hooger dan het schoone?</p> 
		  <p>- Zoo uitgedrukt zou ik er niet ja op zeggen. Het schoone is het
			 hoogste, maar het moet karakter en stijl hebben, het schoone is niet mooi.</p> 
		  <p>- Zou schoonheid alleen dien overweldigenden invloed hebben gehad
			 dien wij overal bemerken zoodra Helena optreedt?</p> 
		  <p>- Zoo iets meende ik juist. Het is niet genoeg dat ik Helena laat
			 optreden als eene schoone vrouw, er zijn zoo vele schoone vrouwen. <hi rend="i">Zij</hi>
			 moet iets bizonders hebben, iets demoniesch, iets dat facineert, zonder dat men
			 weet waarom. Dat hebben sommige vrouwen, zelfs zonder de hoogste schoonheid,
			 zelfs met kleine afwijkingen die wij bij anderen niet zoo mooi zouden vinden,
			 maar die men niet zou willen missen; dat werkt meê tot die geheimzinnige
		  	aantrekkelijk-<pb n="73"/>heid. Ik zoek zulk een model, of iets waarvan ik dat
			 ten minste maken kan.</p> 
		  <p>Zoo sprekende hadden zij zich van de muziekop den Pincio verwijderd
			 en waren in eene laan gekomen waar van Walborch zich op eene bank had
			 nedergezet. Marciana stond vóor hem. Zij was op dat oogenblik schoon
			 maar had vooral dat eigenaardige dat Aisma getracht had in woorden uit te
			 drukken, en toen zijn oog op haar viel, was hij als door een elektrieke vonk
			 getroffen; hij bleef haar aanstaren. Er lag een glans over haar gelaat, als van
			 een agaatroos in het zonlicht. Als goud blonk het haar en hare noordsche
			 blankheid was in strenge vormen gevat, die zweemden naar die der romeinsche
			 keizersvrouwen. Het zacht geelachtig getinte kleed kreeg van zwarte kant en de
			 prachtige gele roos op haar boezem het noodige reliëf. Ook hare fiere,
			 zich gemakkelijk bewegende, maar krachtige gestalte prentte zich in zijne
			 herinnering.</p> 
		  <p>Toen hij den volgenden morgen aan het werk ging, kreeg de Helena
			 eene geheel nieuwe gedaante.</p> 
		  <p>Hij was door zijn goed geslaagde werk sterk opgewekt, en toen hij
			 uitging kocht hij eenige <pb n="74"/>kostbare rozen in de Via dei condotti en
			 reikte die op de Piazza di Spagna aan, met een kaartje waarop hij schreef of
			 hij 's avonds op het theeuur mocht komen.</p> 
		  <p>Haar tot model te hebben! dacht hij.</p> 
		   
		</div> 
		<div type="chapter"><pb n="75"/>
		  <head rend="h3">VIII.</head> 
		  <p>De salon van van Walborch was een middenpunt waar zich des avonds
			 vaak eenig gezelschap vereenigde; op eenen dag der week trof daar gewoonlijk
			 een grooter aantal bezoekers samen; inwoners van Rome of vreemden van
			 verschillenden landaard. Van Walborch was een man der wereld; in den
			 huiselijken kring was hij eenvoudig en studeerde; in den kring van enkele
			 geestverwanten hield hij er van dieper in een onderwerp van kunst of letteren
			 door te dringen, zonder vrees voor een onbescheiden overwicht als hij den
			 overvloed van lectuur en denken liet stroomen; maar had hij een grooter aantal
			 gasten, dan liet hij dezen meer het woord. Marciana had deze wellevendheid van
			 hem geleerd; zij hield de eer van den salon op, zonder altijd zelf als het
			 middenpunt er van te willen uitkomen. Toen zij al hunne bezoekers met een
			 <pb n="76"/>woord had toegesproken, zette zij zich op een rustbank en trok
			 zich een oogenblik achter haar waaier terug. Aisma, die haar alleen zag, ging
			 tot haar. Zij streek de plooien van haar kleed naar zich toe en schoof even ter
			 zijde; eene mimische vergunning voor Aisma om naast haar te gaan zitten.</p> 
		  <p>- Wel, zeide zij met een glimlach, gij ziet dat gij hier geen
			 vreemde zijt; uw werk heeft ook hier de aandacht getrokken.</p> 
		  <p>- O, ik heb al tal van nieuwe kennissen gemaakt; maar ik vind het
			 zoo verwarrend, als men zoo van den eenen op den anderen wordt voorgesteld, en
			 ik vergeet zoo spoedig de namen. Vertel mij eens wie is die jonge man ook weer,
			 met dien zwarten knevel en die buitengewoon schitterende oogen, daar.</p> 
		  <p>- Die? dat is Askol. Kent gij zijn werk niet? Hij kent uw
			 schilderijen wel. Hij is onze beeldhouwer, een talent, een groot talent; hij is
			 een Amerikaan, maar woont sints eenige jaren in Rome. Gij moet hem leeren
			 kennen; wij houden veel van hem; een artist in zijn hart.</p> 
		  <p>- Maar wie is die lange schrale geestelijke toch, met wien uw oom
		  	zit te praten?</p>
			<pb n="77"/>
		  <p>- Die? Hoe ziet gij hem zoo verbaasd aan?</p> 
		  <p>- Ja, wel verbaasd; verbeeld u, dat moet ik u eens vertellen. Ik was
			 laatst in de Maria sopra Minerva en toen ik de deur wilde uitgaan, keerde ik
			 om, want ik wilde noch even het grafteeken van de Tucciae bezien, waarvan de
			 bizonder fijne renaissance mij onder de vele meer baroque zaken trof; - daar in
			 den hoek bij de deur vond ik een priester, een man met grijze haren en noch al
			 deftig van voorkomen, die naar mij toeging en iets prevelde. Ik meende wel te
			 verstaan, maar dorst mijne ooren niet gelooven; toen herhaalde hij zijn verzoek
			 en..... raad eens..... hij vroeg mij wat geld voor een paar nieuwe schoenen! Ik
			 was er zoo van beschaamd, dat ik met een beleefd schouderophalen, alsof ik hem
			 niet verstond, maar maakte dat ik weg kwam. En dat is hij!</p> 
		  <p>Marciana vergat al hare damesingetogenheid, en van haar schoonen
			 mond schaterde een onbedwongen lach.</p> 
		  <p>- Dio mio! die arme Pecchi! Ja dat is voor u iets vreemds, maar zoo
			 iets moet u hier niet verwonderen. Wij zullen straks eens naar zijne schoenen
			 kijken. Misschien is hij met een ander <pb n="78"/>gelukkiger geweest. O, daar
			 ontzien zij zich niet voor, die arme priesters. Hij leert mij Italiaansch; ik
			 kan het wel lezen, maar ik moet noch meer de gewone dingen der conversatie
			 leeren. Per Crispino! kijk, hij heeft nieuwe schoenen aan, hij heeft zeker een
			 schietgebedje tot den patroon der schoenmakers gedaan!</p> 
		  <p>- St, zei Aisma, trek door uw gelach geen menschen; vertel mij
			 liever noch wat van de bezoekers hier. Zeg mij eens, hoe is jufvrouw Ada toch
			 zoo vreemd, zoo onverschillig?</p> 
		  <p>- Ach, dat is eene tragedie, daar mogen wij niet bij lachen, zeide
			 zij, plotseling hare uitgelatenheid stakende; - neen, dat vertel ik u wel eens
			 bij gelegenheid.</p> 
		  <p>- En Salviati.....</p> 
		  <p>- Nu, dat is ook een tragedie, - maar dat kan ik u met een paar
			 woorden zeggen. Salviati was een groote, knappe jongman, zoo als gij aan zijn
			 hoofd noch zien kunt, tot dat eene ziekte hem aan het bed kluisterde; hij
			 herstelde, maar verrees als de ongelukkige dien gij nu ziet, geheel gekromd en
			 van het gebruik zijner beenen beroofd. O, hij is een brave kerel en ieder
			 tracht hem het leven te veraangenamen, <pb n="79"/>en ondanks zijn lot, geen
			 zweem van bitterheid of ontevredenheid; altijd is hij vroolijk; ja,
			 merkwaardig, denk eens, jong en knap van uiterlijk en dan zóo te worden.
			 Gij moet hem achten en helpen. Met geestkracht voorziet hij in zijne
			 levensbehoeften door muzieklessen en het schrijven van kritiek.</p> 
		  <p>Inderdaad was het weldadig te zien hoe die kleine op krukken
			 huppelende gedaante door velen omringd werd, door ieder geholpen en vriendelijk
			 bejegend, ook door de dames.</p> 
		  <p>- Kom, zei Marciana, ik ga Salviati een beetje naast mij zetten, wij
			 moeten hem met goedheid overladen om hem zijn leed te vergoeden. Ga gij nu wat
			 met Ada praten, zij heeft ook wat opwekking noodig.</p> 
		  <p>Dit zeggende sloeg zij haren waaier dicht en stond op, en terwijl
			 Aisma haar met ingenomenheid nazag, toen zij Salviati medenam naar de sofa,
			 ging hij naar Ada, die in eenen hoek der zaal aan eene tafel fotografieën
			 achteloos zat te bezien.</p> 
		  <p>Marciana schoof een laag gemakkelijk stoeltje voor Salviati bij de
		  	sofa en vroeg hem of hij haar morra wilde leeren.</p>
			<pb n="80"/>
		  <p>- Si, si, riep Salviati lachend en wees haar het
			 italiaansche, zelfs antieke, volksspel met het uitwerpen en tellen van de
			 vingers. Vroolijk klonk hun gelach met de komische uitroepen van Salviati, als
			 hij haar telkens deed missen, en er vormde zich een kring om hen henen, die
			 weldra deelde in de grappen van den lustigen Italiaan. Aisma bemerkte spoedig
			 dat als bij Ada de nevel der melancolie voor eene wijle kon worden verjaagd,
			 haar geest eene fijne beschaving toonde. Als uit de asch van een bedolven en
			 verwoest Pompeï, - Aisma voelde deze vergelijking in zich opkomen -
			 verrees dan bij haar de verborgen poësie; tal van beelden en gedachten in
			 de half verschoten teedere kleuren der pompejaansche schilderingen, zacht en
			 weinig stoffelijk zoo als dezen.</p> 
		  <p>Zij had al een jaar of vier gezworven in Italië en Zwitserland,
			 nu eens alleen, dan in gezelschap van andere dames, waarvan beide landen
			 overvloeien, die om huiselijk leed of maatschappelijke misplaatsing, in den
			 vreemde zwierven van pension tot pension. Somtijds voegen zij zich bij elkander
			 en die pensions zijn dan wereldlijke kloosters van ongehuwde vrouwen,
			 <pb n="81"/>waarvan de meesten in femelen en verveling handelen uit gebrek aan
			 werkkring.</p> 
		  <p>- O, dat zijn folterplaatsen, zeide Ada, die kamers zijn vunzig, de
			 gangen en steenen trappen zijn vuil en rieken naar petroleum en uien; daar
			 woont men in hokjes met meubels van verlepten zwier; met valsche piano's waar
			 engelsche vromen stichtelijke liederen op tjiengelen.</p> 
		  <p>- Vindt gij in Rome geen afleiding?</p> 
		  <p>- Och, in de huizen is het hier ook al vuil: in de romeinsche
			 keukens zie ik meiden dwars over het fornuis liggen slapen, en met een hoog
			 gekapt hoofd in de asch op den houtskool te land komen; met zulk een zwart
			 gezicht komen zij uwe brieven boven brengen.</p> 
		  <p>- Vondt gij het dan in Florence niet liever?</p> 
		  <p>- Florence, spreek mij daar niet van; ik woonde er in een nauwe
			 straat vol vieze geuren en onmuzikale geluiden van courantenjongens; ik dwaalde
			 door de museums zonder iets van die kunst te begrijpen, en al die heiligen en
			 madonna's.... en in mijne woning ook niets dan heilige engelsche dames. Eens
			 ontmoette ik geëmancipeerde dames, dat is noch erger, zij zijn ruw, niet
			 welopgevoed; soms niet kwaad, <pb n="82"/>maar onvrouwelijk, niets zachts,
			 niets liefelijks. Zij waren alleen knap in <hi rend="i">weten.</hi></p> 
		  <p>- Maar de verfijnende kunst ontbrak haar...</p> 
		  <p>- Kunst, - ik weet het niet; hoe verkrijgt men kunst; ik begrijp te
			 weinig van al die kunst.</p> 
		  <p>- Ik bedoel geen kunstwerken, maar het aesthetische dat er ligt in
			 de verfijning van geest en toon. Dat kent gij volkomen, en gij houdt toch van
			 poësie en muziek.</p> 
		  <p>- Toen ik een kind was, zeide zij, want altijd was dat het punt
			 waartoe hare gedachten wederkeerden, - toen bad ik: Lieve Heer, geef mij toch
			 levenslang een tuintje om bloemen te kweeken, een eigen haardje met een poes en
			 een piano om mijn Mendelssohntjes bij te zingen; maar mijn bede is niet
			 verhoord. - Ik ben gaan reizen om eene ruimere lucht in te ademen en eene
			 wijdere omgeving te hebben, maar - ik vond dat nergens.</p> 
		  <p>Aisma was meermalen getroffen geweest door hare gaaf van opmerken en
			 met kleine, vaak dichterlijke trekken, de zaken te teekenen. Nu zeide hij op
			 eens:</p> 
		  <p>- Waarom tracht gij niet uw leed uit u zelve <pb n="83"/>uit te
			 werken, te objectiveeren; waarom schrijft gij niet?</p> 
		  <p>- Waarom zou ik mijn leven opschrijven; de geschiedenis van een
			 mislukt leven is niets nieuws. Er zijn ook al schrijfsters genoeg; en ik heb er
			 toch ook geen talent toe; zij hebben mij in mijne jeugd gebrek laten lijden aan
			 zon en goede boeken. In stilte las ik mijn 
			 <name type="person">Schiller</name> en 
			 <name type="person">Byron</name> en dweepte.....</p> 
		  <p>- En geen stevige, stellige kennis er bij? Alle kunst en ook het
			 kunstgenot moet gesteund worden door eene krachtige hoeveelheid
			 <hi rend="i">werkelijkheid.</hi></p> 
		  <p>- O neen - alle stevige kennis werd mij verboden. Zoo dwaas! alsof
			 ons toch de nieuwe denkbeelden niet toewaaien. Voor wetenschappelijke kritiek
			 werd ik zorgvuldig behoed; toch, komt zij van zelve, maar ik hoorde er alleen
			 zoo veel van om het oude te doen vervallen; niet genoeg om iets nieuws te
			 stichten. De gewone ellende van hen, die met een vrijen geest geboren, in den
			 kring van het oude gezag worden opgevoed. Die komen altijd om. Marciana wil mij
			 ook altijd aan het werk hebben.</p> 
		  <p>- O, als die u wilde helpen, welk een krachtige geest en welk een
		  	groot talent.</p>
			<pb n="84"/>
		  <p>Askol, de beeldhouwer, was met Marciana in druk gesprek
			 geweest, toen zijn oog op Aisma viel en hij haar vroeg:</p> 
		  <p>- Wilt gij mij eens met hem in kennis brengen; hij boezemt mij veel
			 belangstelling in en ik acht zijn werk verbazend hoog. Noch nooit is de oude
			 wereld door een schilder zoo begrepen als in de aquarellen en schilderijen die
			 ik van hem zag. Wij hebben daarvan zoo vele conventioneele en onware
			 voorstellingen gezien. Ik sta verbaasd over zijne kennis tot zelfs van de
			 kleinste bizonderheden en bij hem is de oudheid leven geworden. Zijne antieken
			 zijn antiek en toch leven zij, in een modernen vorm herboren.</p> 
		  <p>Marciana voldeed gaarne aan zijn verzoek.</p> 
		  <p>- Ja, hij is een merkwaardig man en ik heb ook al voorgevoeld wat
			 gij zegt.</p> 
		  <p>Zij bracht hem toen bij den schilder.</p> 
		  <p>- Heeren, zeide zij, voor mij zou het een genoegen en voor de kunst
			 een voordeel zijn, als gij elkander goed kendet.</p> 
		  <p>En hiermede liet zij hen samen.</p> 
		  <p>Beiden waren spoedig met elkander bekend. Askol was een man zonder
		  	terughouding, die rond uitsprak wat hij meende. Hij was zoo ge-<pb n="85"/>woon 
			 de klei te vormen en het marmer te behouwen, dat hij ook met menschen er
			 rechtuit en krachtig op los toog.</p> 
		  <p>Ook Aisma zijnerzijds was beslist en volstrekt in zijne
			 kunstbegrippen. Askol werkte met stelligheid en ook Aisma was juist en
			 nauwkeurig in zijne kunst. Beider wezen teekende zich dus spoedig zonder lange
			 praeludia, en met behoud van ieders persoonlijkheid was er veel overeenstemming
			 tusschen hen. Aisma beloofde den beeldhouwer dat hij hem spoedig in zijn
			 atelier zou bezoeken.</p> 
		  <p>Te midden van de gesprekken kwam er op eens eene verrassende
			 afleiding. Daar trad een meisje binnen, geheel in oudgrieksche kleeding, dat
			 rondging met eene schaal waarop vruchten en gebak lagen. Het was eene
			 aardigheid van Marciana, die haar kamermeisje zoo had uitgedost voor dezen
			 avond. Een lang en slap kleed van zacht getinte stof hing met dunne smedige
			 plooien van hare schouders en was met eene spang boven de armen bevestigd; over
			 het hoog gegordelde middel hingen de plooien van den peplos heen. Om den hals
			 droeg zij Marciana's ketting met grieksche munten, en de zwarte haren der
			 Romeinsche waren met twee paarsche <pb n="86"/>banden omwoeld. Van onder den
			 kleedzoom waren de geellederen schoenen met uitgesneden stukken zichtbaar.</p> 
		  <p>Dit schoone meisje in haar griekschen dos wekte eene vroolijke
			 opschudding en algemeene scherts, en Askol zei stil tot Marciana:</p> 
		  <p>- Wij moeten dit idee eens verder uitwerken en bij mij in mijn
			 atelier een klassiek feest maken, allen in antieke kleederdracht. - Zult gij
			 meêhelpen?</p> 
		  <p>- Mooi! zei Marciana, wij zullen het doen op Salviati's verjaardag
			 en dan maken wij eene tombola voor hem.</p> 
		  <p>Samen zouden zij dit plannetje wel goed uitwerken.</p> 
		  <p>Intusschen verwijderden zich eenige bezoekers en Aisma ging om dit
			 eveneens te doen tot den heer van Walborch. Doch deze hield hem noch een poos
			 bezig.</p> 
		  <p>- En wat zegt gij nu van mijn heerlijk, eenig Rome? vroeg hij.</p> 
		  <p>- Rome is eene wereld, dat voel ik al; maar ik heb noch geen
			 geheelindruk; ik heb noch te veel onderdeelen te bestudeeren.</p> 
		  <p>- Als gij een ouden gids wilt hebben, zal ik het gaarne zijn; ik ken
		  	mijn Rome.</p>
			<pb n="87"/>
		  <p>- Met genoegen; u kent de toegangen en alle hoekjes en
			 gaatjes der galerijen.</p> 
		  <p>- Ja, ik ken Rome. Eerst is het vreemd, en valt tegen - is het
			 niet?</p> 
		  <p>- Wel,.... eerlijk gezegd, ja. Ik spreek niet van de schilderwerken,
			 maar anders......</p> 
		  <p>- Dat gebeurt ieder die oprecht is. Gij zijt te goed voorbereid en
			 te huis in de groote schilderwerken. Maar den meesten, zelfs kunstenaars,
			 vallen de groote Italianen tegen.</p> 
		  <p>- Natuurlijk! men is aan zulke grootsche waarheid niet gewoon; men
			 kent of eene lagere soort van waarheid, of een valsch effektbejag. En hier is
			 niets oppervlakkigs, maar men moet dieper doordringen en er vertrouwd meê
			 worden.</p> 
		  <p>- Zoo ook met de ruïnes; hoe arm en vervallen komen zij ons
			 eerst voor en ook kleiner dan wij dachten. Eerst moet de verbeelding die met
			 gaten ingevreten en grauwe vlakken weer met blank en gekleurd marmer bekleeden,
			 aan die afgebrokkelde lijnen haar zuiveren omtrek geven. - Toch is Rome eene
			 wondervolle stad, daimonion ptolietron. Men kan niet zeggen, dat de kunst hier
			 in ieder opzicht schooner is; de grieksche bouwkunst, zelfs in hare bouwvallen,
			 <pb n="88"/>staat ver boven de romeinsche, wij zagen het al te Paestum; een
			 groot deel der romeinsche beelden is ten slotte toch niet meer dan vertaling
			 van de grieksche, al zijn het meesterlijke vertolkingen; - en toch - Rome
			 oefent eene geheel eenige macht uit, Rome geneest en verheft. O, gij gaat
			 grooter van hier, dat zult gij zien!</p> 
		  <p>Wat hij hier, en meermalen uitvoeriger, aanduidde, is zeker
			 opmerkelijk. Maar men moet Rome niet beschouwen met het hoofd vol grieksche
			 kunst. Alles is betrekkelijk. Streng genomen en bij de grieksche en egyptische
			 vergeleken, is de romeinsche kunst eene verzwakking. Doch zoo men moet
			 vergelijken om te leeren en te doorgronden, men moet niet voortdurend
			 vergelijken als men geniet, maar het voorwerp op zich zelf beschouwen. De
			 romeinsche gebouwen hadden noch de edele bouwstof, noch, evenmin als de
			 beelden, den verheven eenvoud en adel der helleensche. En toch, Rome had weer
			 iets eigens; het had zijnen vorm van korinthische zuil en zuilhoofd; de
			 thermen, waterleidingen, basilieken, villa's zijn zijne vinding. Er is meer
			 moderne weelde en gemak in; het was <pb n="89"/>eene wereld die ons nader is en
			 meer verwant. Rome bezit ook niet de schoonste overblijfsels der oudheid. Zoo
			 schoon als die van Paestum, en Girgenti bezit <name type="topo">Rome</name> geen gebouwen.
			 De fijnste renaissance, een paleis Strozzi, Pitti, een dom, als te
			 <name type="topo">Florence</name>, ziet men hier niet, evenmin die heerlijke kunst die de
			 namen draagt van Ghiberti, Donatello, Lucca della Robbia, Verrochio, Cellini, 
			 <name type="person">da Vinci</name>. Ook niet de hoogste antieken:
			 het prachtigste grieksche beeldhouwwerk ligt te Londen, de oudere kunst der
			 Aigineten en de schoonste satyr, de barbarinische, zijn te Munchen; de
			 schoonste Afrodite, die van Melos, het beste exemplaar van den hermafrodiet,
			 van de in het bad geknielde Venus, van de Diana, zijn te Parijs.</p> 
		  <p>Een aantal bouwwerken van Rome zou, in het afgetrokkene beoordeeld,
			 voor geen jury thans genade vinden; de gevels met overladen attieken, het
			 overbodig toevoegsel dat alle frontons ontsiert, de gedraaide zuilen, de
			 loodzware entablementen, al de onzin der Borromini's en Bernini's, zelfs de
			 zeer bedenkelijke waarde van den Sint Petrus. En ondanks alles, Rome is eenig!
			 Het historiesch gewordene heeft zulk eene <pb n="90"/>groote aantrekkelijkheid.
			 Een voortbrengsel van den tijd schijnt het hier, niet van individuen of hun
			 wil; van daar een indruk, niet van willekeur en toeval, maar van
			 noodzakelijkheid. Rome is eenig door al wat het vereenigt, door zijne lucht en
			 groote natuur, zijnen wereldhistorischen achtergrond, zijne beteekenis als
			 vaderland en kampplaats onzer gansche westersche beschaving. Gij kunt hier geen
			 plek noemen of zij bezit, behalve hare eigene waarde, noch duizenden
			 herinneringen. Dit maakt Rome zoo vol, zoo levend, zoo geheimzinnig, zoo
			 werkzaam voor de verbeelding; dit maakt dat wij al onze kunstherinneringen naar
			 Rome medebrengen. Het is alsof de schoone zaken die nu elders zijn, daar
			 slechts tijdelijk haren intrek genomen hebben, en zij toch eigenlijk te Rome
			 wonen. Alles brengen wij totdat middenpunt terug, sints achttien eeuwen het
			 hart der wereld. Als men in Rome komt, van waar ook, voelt men dat men uit de
			 provincie komt in <hi rend="i">de</hi> stad, de <hi rend="sc">urbs</hi>.</p> 
		  
		</div> 
		<div type="chapter"><pb n="91"/>
		  <head rend="h3">IX.</head> 
		  <p>Aisma wachtte 's morgens te vergeefs een model. De man moest
			 wellicht elders voor apostel of Mozes dienen, of vond het weder te schoon en
			 had zijnen tijd noodig om aan den rand van het bekken der fontein op de Piazza
			 Navone te zitten luisteren naar het zachte gekletter der waterstralen. Bij
			 onzen schilder poseerde hij voor vader Priamos. Hij had daarvoor een goeden
			 kop, met zijn gladden schedel, waar langs de vlokkige witte haren afhingen, en
			 zijn vollen grijzen baard.</p> 
		  <p>Aisma besloot dus gevolg te geven aan zijn voornemen om den
			 beeldhouwer Askol te bezoeken. Hij liet zich naar de Piazza delle terme rijden
			 en vond weldra het nommer. Askol had een paar van de groote overwelfde ruimten
			 in de thermen van Diocletianus gehuurd en die tot werkplaatsen ingericht. Boven
			 had hij zijn sierlijker atelier, beneden de werkplaats waar zijne <pb n="92"/>
			 klei en marmerblokken voor grootere werken lagen. In het eerste kwam men langs
			 een open steenen trap buiten het gebouw, die hij met klimplanten, bloemen en
			 brokken antiek beeldwerk versierd had. Voor de deur stond eene tafel van
			 antieken vorm, en daarop een gebronsd afgietsel van een boetseerwerk van Askol,
			 een gebonden martelaar voorstellende, een krachtig werk, waarin de invloed
			 van <name type="person">Michelangelo</name> zichtbaar was in de eenigszins
			 gewrongen houding. Boven den deurpost stond het borstbeeld van</p> 
		  <p>Bacchus, vroeger Ariadne genoemd.</p> 
		  <p>Het bovenste atelier was eene groote overwelfde ruimte, waarin de
			 vloer van ruitgewijze tegels middeneeuwsch was. Langs de wanden hingen hier en
			 daar oude tapijtwerken; op opene plaatsen had Askol ze beschilderd met de
			 groote festoenen van takken en vruchten, die men in eene zaal der woning van
			 Livia op den Palatinus ziet, die schoone slingers met hun volle diepe kleuren,
			 die aan vlaamsche en oude hollandsche kunst doen denken. Tegen de muren stonden
			 gesneden banken, sofa's met turksche tapijten, zoo als er ook een op de tafel
			 lag. Rondom zag men fraaie geschilderde studies en schetsen van<pb n="93"/>
			 vrienden, afgietsels van antieken, bemaalde grieksche vazen, en op een paar
			 boetseertafels schetsen in klei door Askol ontworpen. Zijn pas in marmer
			 overgebrachte Adorante, een schoone knaap met biddend geheven armen, stond in
			 het midden der zaal en in den hoek eene vleugelpiano.</p> 
		  <p>Askol ontving Aisma met gulheid.</p> 
		  <p>- Ik ben blij u te zien, zeide hij met zijne snelle korte zinnen
			 zonder omwegen. - Uw werk bevalt mij verbazend. <hi rend="i">Dat</hi> is antieke zaken
			 schilderen. Ja, kijk maar eerst op uw gemak rond. Daar hebt gij mijn Adorante,
			 die naar Amerika gaat. Een mooien knaap had ik voor hem. Een buitenkans. O, het
			 is ellendig die verflenste schrale modellen die wij hier vaak hebben.</p> 
		  <p>Aisma betuigde oprecht zijne goedkeuring, terwijl hij om het beeld
			 heenging.</p> 
		  <p>- Ja, mooi, hé? die lijn, - zei Askol, met zijn duim als
			 modelleerend langs het beloop van het been wijzend.</p> 
		  <p>Hij floot en gaf een wenk aan zijnen bediende. Deze zette eene
			 groote met mat omvlochten flesch op de tafel en twee bekers, die Askol vulde
		  	met goudgelen Orvieto.</p>
			<pb n="94"/>
		  <p>Ga nu zitten, zeide Askol, die eene grappige wijs van
			 bedisselen had; hij gaf Aisma een beker, stootte aan en riep: favorisca!</p> 
		  <p>Dicht bij hen stond een reliëf in een rond, waarvan Aisma de
			 oogen zoo spoedig niet kon afwenden. Het verbeeldde eenen zittenden satyr tegen
			 wiens schouder een kleine gevleugelde Eroos leunt, die zijn pijl achter zijn
			 rug verbergt. Er lag eene idyllische liefelijkheid over dit antiek gedachte en
			 in antieken geest uitgevoerde bas-reliëf. Aisma sprak er van hoe hij de
			 klassieke naieveteit hier goed in vond weergegeven.</p> 
		  <p>- Ja, de antieken zijn eenig; in hun soort, zei Askol, maar toch
			 moeten wij een eind verder gaan. Meer beweging, meer ziel.</p> 
		  <p>- Ah! antwoordde Aisma, - een gevaarlijk punt, mijnheer Askol; voor
			 een greintje geef ik u toe, en dan noch maar in sommige onderwerpen. Maar - dat
			 is de breede weg, de weg ten verderve, en, om het ronduit te zeggen, 
			 <name type="person">Michelangelo</name> is al een eind dien weg
			 op.</p> 
		  <p>- O! riep Askol met heftig gebaar, - neen, neen! Michelangelo is
			 onze man, voor ons modernen. Voor de antieke kalmte gaat ons bloed te snel en
		  	is ons gemoed te vol van velerlei.</p>
			<pb n="95"/>
		  <p>- Zoudt gij denken dat een helleensch gemoed ook geen
			 hartstocht kende? Neen dat is het niet - maar zij wisten in hunne kunst de
			 grenzen te bewaren. Michelangelo is een reus; hij is evenwel het grootst als
			 hij zich matigt, in de madonna van Santa Croce te <name type="topo">Florence</name>, bij
			 voorbeeld. Sommige beelden van de graven der Medici zijn reeds te gewrongen en
			 in Mozes mis ik eenvoud.</p> 
		  <p>- Mozes is bedorven door het polijsten, dat neemt alle rust van het
			 marmer weg.</p> 
		  <p>- Dat kan zijn - maar voor mij, hoe groot hij als beeldhouwer
			 ongetwijfeld is, noch grooter is hij mij als schilder in de Sixtina.</p> 
		  <p>- Het antieke Rome heeft u al overmeesterd. Pas op; het moderne
			 leven heeft ook zijne eischen; en die spreken zich ook in onze beeldhouwkunst
			 uit.</p> 
		  <p>- Misschien hebt gij voor een deel gelijk. Maar, ik kan het niet ter
			 zij zetten, ik bewonder den beeldhouwer Michelangelo, en toch zou ik hem noch
			 onvoorwaardelijker bewonderen als die verfoeielijke 
			 <name type="person">Bernini</name> niet altijd achter hem stond, die
			 hem overdrijft en parodieert.</p> 
		  <p>Kom eens meê naar beneden. Ik heb een groot werk onder
		  	handen.</p>
			<pb n="96"/>
		  <p>Zij daalden de trap af en traden in de benedenruimte,
			 mede eene groote overwelfde zaal, maar geheel eene beeldhouwerswerkplaats. Hier
			 stonden groote marmerblokken van Carrara, pleistermodellen van voltooide
			 werken, werkbanken, daar lagen boetseerstaven, hopen klei, en alles was
			 overstoven met gips en marmergruis. In een hoek was Angelo bezig, een van die
			 praticiens, zoo bedreven in het afvormen in pleister en het houwen in marmer,
			 waaraan dan de kunstenaar zelf de laatste hand legt. Een marmeren borstbeeld
			 van Garibaldi was pas voltooid. Nu was hij bezig eene groote groep, waarvan de
			 gipsvorm in de punten gezet was, in marmer over te brengen en in het ruw te
			 ontbolsteren.</p> 
		  <p>Eva was het, in schaamte neergedoken en in zich zelve haar lichaam
			 als te zamen plooiende om het te bedekken, terwijl haar eene hand den Adonai
			 als afweert nu hij haar rekenschap vraagt van hare daad. Forsche
			 michelangeloachtige vormen; de schaduwen onder de overhangende brauwen en de
			 toornig gekrulde lippen, duidden meer den wrevel aan der tot mensch gevallen
			 titane dan de schaamte der zwakke vrouw.</p> 
		  <p>In het midden stond een werk dat Askol thans <pb n="97"/>onder
			 handen had. Hij sloeg de vochtige doeken ter zijde, die de kleivormen bedekten.
			 Het trof dadelijk, het was iets meer dan gewoons. Askol had in deze groep eene
			 Amazone geboetseerd, meer dan levensgroot. Hij had eene nieuwe zijde gegeven
			 aan het zoo vaak in de oudheid behandelde thema. De oude beelden vertoonen haar
			 altijd alleen en in rust, Askol had deze type der mannenverachtende heldinnen
			 voorgesteld in haren strijd. Recht overeind, in geweldige beweging, de tot de
			 knie slechts reikende chitoon in vliegende plooien, de krachtige beenen,
			 waarvan eene dij zichtbaar was, in voortschrijdenden gang, zoo hield zij in de
			 rechterhand de dubbele strijdaks, en de linkervuist drukte eenen op de knie
			 gezonken krijger bij de haren ter neder. De ontbloote rechterborst had eene
			 wond, maar de forsche Amazone behield de zege.</p> 
		  <p>- Wel? zei Askol, zijne vonkelende bruine oogen met een glimlach op
			 Aisma vestigend.</p> 
		  <p>Deze was rondom de groep heengegaan en stond, ten laatste stil aan
			 de voorzijde, geheel verzonken in de beschouwing.</p> 
		  <p>- Wel? herhaalde de beeldhouwer.</p> 
		  <p>- Het is een zegevierend pleidooi voor uwe <pb n="98"/>richting, en
			 iedere richting, mits zij schoonheid blijve eerbiedigen, heeft haar recht. De
			 gansche vinding, de tegenstellingen, de lijnen vind ik verbazend schoon.</p> 
		  <p>Askol stak zijn arm door dien van den schilder en zei:</p> 
		  <p>- Goed, ik ben blij dat gij het begrijpt. Maar zeg mij nu ook
			 eerlijk al uwe aanmerkingen.</p> 
		  <p>- Haar kop is prachtig van trots en zegevreugde, haar blik zoo als
			 men dien alleen in een gelukkig oogenblik vindt. Gij zijt ophet kantje van
			 overdrijving in de beweging, maar het kan noch zoo. Alleen de vuist die den
			 gevallene bij de haren neerdrukt - dat motief is mij wat ruw en ook vulgair
			 - laat hare opene hand op zijn nek drukken, dat is edeler, en maak de
			 hand wel krachtig maar niet zoo knokkig.</p> 
		  <p>Askol zag hem aan, bedacht zich en zei:</p> 
		  <p>- Het kan zijn dat gij gelijk hebt. Maar er is meer. De voeten, de
			 handen en armen zijn te gemeen. Ik moet kracht uitdrukken, maar niet de handen
			 en armen eener werkvrouw. O, dat is een kwelling; waar die te vinden! Dat moet
		  	veranderd worden.</p>
			<pb n="99"/>
		  <p>Nadat zij noch eenige kleine technische punten
			 bespraken, gaf Aisma den beeldhouwer een warmen handdruk.</p> 
		  <p>- Gij komt toch op mijn kunstenaarsfeest? zei deze. Er komen ook
			 lieve vrouwen en meisjes. En er is noch een doel, dat onder ons blijft; wij
			 hebben eene tombola voor Salviati gemaakt. Gij hebt zeker wel eene teekening
			 als bijdrage?</p> 
		  <p>Aisma beloofde hem die volgaarne en nam afscheid.</p> 
		  <p>Het hoofd vol gedachten slenterde hij nu de stad weer in, tot hij
			 bij de Piazza Barberina de gedaante van Salviati ontwaarde, die hem ziende naar
			 hem toeging. Salviati heette hem vroolijk welkom en vroeg hem mede te gaan tot
			 bij zijne woning.</p> 
		  <p>- Hier woon ik, zeide hij, palazzo Salviati, è?</p> 
		  <p>In het groote oude paleis, waar thans wel twintig gezinnen de kamers
			 en kamertjes bevolkten, had ook Salviati een eenvoudig vertrek. Voor dat deze
			 de portiek binnen trad kwam een bloemenmeisje met vriendelijken lach naar hem
			 toe en stak hem eene bloem in zijn knoopsgat; zij doen dit met groote vlugheid;
			 ditmaal echter was het niet om er geld voor te ontvangen, <pb n="100"/>zij
			 kende Salviati en deed het alleen uit goedheid.</p> 
		  <p>- Grazie, grazie, beste kind, zei deze.</p> 
		  <p>Buiten de portiek vlogen twee vroolijke kinderen naar hem toe, even
			 groot als hij, en brachten hem een oranje.</p> 
		  <p>- Dat zijn de kinderen van den portier van mijn paleis, zei
			 Salviati, hun oudsten broeder geef ik les op de viool en daarvoor houdt zijne
			 moeder mijne zalen schoon en verstelt mijne kleederen. Allemaal beste, beste
			 menschen. Ja, zoo moet men elkaar helpen in de wereld.</p> 
		  <p>Aisma was getroffen.</p> 
		  <p>- Ik heb oprechten eerbied en sympathie voor u en uw levensmoed,
			 sprak hij en schudde hem ten afscheid hartelijk de hand.</p> 
		  <p>- È, wat zal ik u zeggen, zei Salviati met een komiesch
			 gebaar, - als ik mijn eigen lot gemaakt had, zou ik woedend zijn over mijn
			 slecht werk; maar men kan er niets aan doen; è! Che volete!</p> 
		  <p>Aisma drentelde langzaam voort. De triton der fontana Barberini
			 blies zoo vroolijk den waterstraal omhoog, er was zulk een ongedwongen
			 natuurleven in het lichaam en de dikke wangen van het zeeschepsel, de top van
			 den <pb n="101"/>straal boog met rijk gekleurde droppels zoo heerlijk
			 sprankelend neder, de droppels kletterden zoo gezellig bobbelend en babbelend
			 in het bekken, dat Aisma dacht, waarom maakt mij dit nu gelukkig en tevreden? O
			 Roma, Roma, waarin ligt uw wonderkracht? Uw Bernini is vaak een booswicht der
			 kunst, en toch is dit fonteintje van hem en het is zoo liefelijk schoon en
			 weldoend!</p> 
		  <p>De klokken sloegen het middaguur en hij ging de via Sistina in naar
			 zijne woning. Hij nam de Ilias en las weder de met zoo weinige trekken zoo
			 meesterlijk geschilderde verschijning van Helena voor de troïsche grijzen.
			 In de plooien van het zilverheldere gewaad gehuld en van twee dienaressen
			 gevolgd, snelde zij naar boven op de skaiïsche poort; daar zaten de
			 grijsaards om Priamos</p> 
			<lg type="poem">
				<l>Grijsaards, thans wel rustend van krijg, maar binnen den
				raadskring</l>
				<l>IJvrig en kloek, aan de krekels gelijkende, welke in
					bosschen</l>
				<l>Boven de boomen gezeten de stem zoet klinkend verheffen.</l>
				<l>Toen zij nu Helena zagen hen naderend boven den toren,</l>
				<l>Spraken zij fluistrend de een tot den ander de vluchtige
					woorden:</l>
				<l>- Niemand wrake 't voorwaar, dat Trojaan en Achaiër in 't
					pantser</l>
				<l>Zoo lang zoo veel jammer om zulk eene vrouwe verduren.</l>
				<l>Gansch d'onsterflijken vrouwen der goden gelijkt zij van
					aanzicht.</l>
				<l>Maar zelfs zóo, hoe schoon zij ook zij, dat zij weer met
					de schepen</l>
				<l>Ga, en zij verder ons niet en den kinderen blijve ten
					onheil.</l>
				</lg>
			<pb n="102"/>
		  <p>En hij zag zijn doek aan en dacht hoe hij toch alles
			 wat <hi rend="i">gewoon mooi</hi> was daar buiten en den grootschen eenvoud des dichters
			 daar in moest houden.</p> 
		  <p>Toen viel zijn oog op den regel uit Pompeï dien hij eens in
			 eene speling der luim met roode verf op den muur getrokken had</p> 
		  <lg type="poem"><l>Odero se potero, se non....</l></lg> 
		  <p>Wat zich daarom henen bewoog werd niet eens gedacht, het waren
			 slechts half bewuste gedachtenstofjes noch onvereenigd rond zwevend.</p> 
		  <p>Hij ging weer uit, kwam als van zelf bij de Piazza di Spagna,
			 betrapte zich op de gedachte langs Marciana's woning te gaan, maar zwenkte
			 links af en dwaalde toen den Corso op. Hij dacht aan Salviati's levensmoed, die
			 hem zoo licht over lijden had heengedragen, aan Ada, die zich zoo geheel door
			 de omstandigheden liet nederbuigen, aan de zelfbeheersching in Marciana, aan
			 het oude hartzeer dat bij hem noch wel eens moedwillig de binnendringende
			 zonnestralen wilde verdrijven, tot hij aan het eind van den Corso op eens door
			 de stem van Marciana gewekt werd.</p> 
		  <p>- Hé, wildet gij mij niet zien? vroeg zij lachend.</p>
			<pb n="103"/>
		  <p>- Aisma verontschuldigde zijne afgetrokkenheid en</p> 
		  <p>vroeg vergunning haar te vergezellen tot haar huis. Hij deelde haar
			 mede wat hij dezen ochtend gezien had, en liet er iets van de gedachten die hem
			 bezig hielden invloeien. Zoo liepen zij door het gesprek allengs medegesleept
			 de Piazza del popolo op en neder, tot Aisma voorstelde haar over den Pincio
			 naar huis te geleiden.</p> 
		  <p>Door den loop zijner gedachten viel zijn gesprek op Ada en hij
			 zei:</p> 
		  <p>- Ik heb u al eens meer naar haar willen vragen, maar vreesde of het
			 ook onbescheiden was. Zij wekt mijne belangstelling; er ligt soms over haar een
			 waas, dat ik, als het niet te sterk is uitgedrukt, iets zou noemen dat met
			 waanzin zou kunnen dreigen.</p> 
		  <p>Zij liepen nu allengs in de eenzamer lanen, zoo vertrouwelijk dat
			 Marciana zich tot vertellen voelde uitgelokt.</p> 
		  <p>- Ik ken Ada al lang, zoo begon zij en poosde een oogenblik; de
			 gedachten die zich naar het verledene wendden brachten daarmede haar eigen
			 verleden in verband. - Het was een tijd waarin ik zelf veel te doorworstelen
		  	had. Ik was ge-<pb n="104"/>huwd; zij was iets ouder dan ik, wij hadden
			 gelijksoortige illusies. De rossen der verbeelding voerden ons beiden iets
			 hooger dan den gewonen beganen grond. Ik heb ze met inspanning weer op den
			 vasten bodem kunnen krijgen; zij werd medegesleept. Zij had te weinig staal in
			 zich en hare fantasie had geen grond van werkelijkheid onder zich. Och,
			 misschien komt alles ten slotte neer op onze bloedmenging of onze hersenen. Zij
			 kende geene werkelijkheid, men gedoogde ook niet dat zij die leerde kennen en
			 zoo waren het ook weer de uitwendige omstandigheden die haar onderdrukten. Zij
			 was tot haar zeventiende jaar een bloeiend, levenslustig, maar sensitief kind
			 geweest. Haar bloemen en duiven, haar muziek, het zonnetje waren hare wereld,
			 waarin zij lachte, stoeide en genoot. Allengs namen hare idealen eenige vormen
			 aan, schoon altijd noch zeer onbepaald. De liederen van <name type="person">Schumann</name> en 
			 <name type="person">Mendelssohn</name>, <name type="person">Byron</name> en 
			 <name type="person">Schiller</name> teekenden beelden in hare
			 fantasie. Daar kwam somtijds een droom van een eigen huisje met een zonnig
			 tuintje bij; maar de poes en de duiven waren er meer dan een echtvriend de
			 gedroomde hoofdpersonen. Ook de kritiek ontwaakte; zij <pb n="105"/>las en
			 begon te denken. In streng geloof was zij opgevoed, maar het bleek niet sterk
			 genoeg tegen den vooruitgang der nieuwe denkbeelden in het godsdienstige.
			 Slechts een klein deel supranaturalisme bleef zetelen in den hooge, als een
			 poëtische nevel, maar leerstuk en eerdienst wankelden en brokkelden af.
			 Alleen hunne bouwvallen bleven noch staan in het licht der maan, met den klimop
			 der kinderlijke herinneringen omwassen. Toen zij noch een kind was, ontvielen
			 haar hare ouders en zij bleef alleen te midden van vier ongehuwde tantes, als
			 een zwaantje tusschen de hoenders. En de hoenders zagen met afschuw en angst
			 het zwaantje te water gaan. Zij waren streng in de oude leer, betoogden dat de
			 wereld een en al zonde is en alle vreugde uit den booze. De kerk was haar niet
			 genoeg; zij vulden hare dagen met huisbezoek, stichtelijke bijeenkomsten,
			 Dorcassen en Thalita-Kumi's. Zij deden ook veel aan zendelingen en de hemelsche
			 toekomst van ongedoopte zwartjes lag haar zwaar op het hart, als zij dachten
			 dat die schepsels in de binnenlanden van Insulinde niets wisten van de leer van
			 Bogerman en zelfs niet bevroedden waar <name type="topo">Dordt</name> <pb n="106"/>lag, -
			 en zonder dat konden zij er toch niet komen.</p> 
		  <p>Een lach van Aisma viel haar in de rede, maar zij ging voort:</p> 
		  <p>- Gij begrijpt, dat deze dames bij velen doorgingen voor toonbeelden
			 van vroomheid en bij alle menschen als zeer braaf. Ik was echter zoo vrij op te
			 merken, dat met al haar toornen tegen de ‘iedelheden’ der wereld -
			 het was toen orthodoxe chic ‘iedelheden’ te zeggen in plaats van
			 ijdelheden - dat zij met al haar toorn tegen die iedelheden erg coquetteerden
			 met aristokritische vromen en fijne freules. Ach, en zij liepen in de
			 achterbuurten de kinderen te bepreeken en kropen in gevangenissen om
			 voorlezingen te houden voor zusters in den Heere, maar het lot van haar eigen
			 jonge zusterskind trokken zij zich weinig aan. En het kind had geen vader om
			 het te leeren, geen moeder om het te vormen. Al wijder en wijder werd de kloof
			 tusschen de vrome tantes en het jonge meisje met haar behoefte aan
			 levensvreugde en geestesvoedsel. Dat onschuldige levensgenot, dat
			 geestesvoedsel, die muziek waarvoor zij dweepte, dat alles werd haar dagelijks
			 verweten als ijdelheid, zonde en als eene schande die zij over <pb n="107"/>
			 het vrome gezin bracht. Het meisje begon te kwijnen en hare frissche wangen
			 verwelkten. Er werd raad geschaft in het conclave. Zij werd naar familie
			 gestuurd, op een afgelegen buiten, vochtig onder de sombere eiken, met een
			 groot getralied hek, waarboven twee leeuwen tegen elkander zaten te lachen over
			 de verbrokkelde wapenschilden die zij vasthielden. Vroolijkheid, zondige
			 vroolijkheid zou het smachtende zieltje hier niet vinden, en toch vond zij er
			 wat rust van godsdienstige vervolging. Uit dien tijd zijn de eerste brieven die
			 ik van haar heb, - brieven, ik wou dat gij ze lezen kondt, vol poësie,
			 komiesch om de contrasten en opmerkingen en zoo goed van stijl, dat men ze
			 zóo kon drukken. Vooral in de latere, vol bitterheid, wanhoop, fijne
			 poësie en gave van opmerking, ligt een talent - o, als ik zie welk een
			 rijk hartje, welke gaven hier verwoest zijn door die nijdigen met haar
			 heiligenschijn!</p> 
		  <p>Marciana werd warm bij haar verhaal en Aisma, die haar bij wijlen
			 van ter zijde aanzag, werd medegesleept door den rijken geest, vloeiend van
			 zulke schoone lippen. Telkens namen zij er noch een stukje wandeling bij.</p> 
		  <pb n="108"/>
<p>- En? vroeg hij, om haar weder aan den gang te
			 brengen.</p> 
		  <p>- Toen kwam er op eens een man in het spel. Schoon het kind zoo
			 wereldsch heette, een man was haar noch een schrik. Te huis kwamen nooit andere
			 mannen dan hoog dichtgeknoopte engelsche geestelijken of een deugdelijk geijkte
			 dominé van jaren, als er over zendelingen moest beraadslaagd worden of
			 het geloof in gevaar en geld noodig was om het te schoren. Ada kreeg een
			 katoenen japonnetje en de zendelingen slokten de rest op, die zijde had kunnen
			 bekostigen, ja brocaat! - Nu, die man meende het goed, maar legde het onhandig
			 aan; zoo als de meeste mannen.</p> 
		  <p>Aisma schoot in een lach en zag haar aan.</p> 
		  <p>- Wel ja, zeide zij; mannen willen meestal een meisje bemachtigen,
			 onderwerpen; zij willen dat eene vrouw hare zelfstandigheid afstaat; zij
			 vorderen dat wij in hun wezen opgaan, en zij vergeten dat wij ook een wezen
			 hebben.</p> 
		  <p>- Met uw verlof - ik meen ook dat er in het verbond van een man en
			 eene vrouw samenvloeiing moet plaats hebben; twee autokratische machten naast
			 elkander kunnen toch niet bestaan.</p> 
		  <pb n="109"/>
<p>- En daarom moeten wij in <hi rend="i">uw</hi> autokratie
			 verzwolgen worden?</p> 
		  <p>Hij wilde niet erkennen dat dit eigenlijk meestal geëischt of
			 verlangd werd en zocht dus eenen uitweg.</p> 
		  <p>- Gij zult moeten toegeven dat in den regel de man de krachtigste en
			 meest ontwikkelde is; althans de meest ervarene. Twee kleuren naast elkaar
			 mogen niet even veel te zeggen hebben; dat is eene wet der harmonie.</p> 
		  <p>- Welnu, laat dan de kleur der vrouw overheerschen, zei Marciana
			 lachend.</p> 
		  <p>- Zoudt gij dan een man willen hebben en achten, die uw
			 ondergeschikte was?</p> 
		  <p>Zij waren op een bank gaan zitten en Marciana woelde met den stok
			 van haar zonnescherm in het zand en beschreef er allerlei kringen. Zij voelde
			 dat zij in een kring zaten waar zij niet uitkwamen.</p> 
		  <p>- Nu, zei ze, het onervaren meisje sloeg met schuwheid dat aanzoek
			 af. De tantes waren verwoed dat zij de gelegenheid misten haar op deze wijze
			 kwijt te raken. Er volgde eene uitbarsting van de christelijke Furiën en
		  	de tweede verbanning volgde. Wat zij onder die excom-<pb n="110"/>municatie 
			 leed, - hare brieven zouden u soms doen huiveren.</p> 
		  <p>Zij moest naar het buitenland om hare gezondheid en de tantes grepen
			 de gelegenheid aan, en door hare machinaties hebben zij het Ada onmogelijk
			 gemaakt weer in hare stad terug te komen. Men hield haar verwijderd opdat zij
			 den vromen geene ergernis mocht zijn. Sints een jaar of vier zwerft zij nu
			 buiten 's lands, daar zij de kracht mist om zich los te maken van de oude
			 banden. Heimathlos zwerft zij van het eene pension naar het andere, als het
			 koud wordt in Italië, als het warm wordt in Zwitserland, zonder steun,
			 zonder genoegzame kennis om de vrije denkbeelden te dragen, en zoo wankt zij
			 tusschen hare, ach toch zoo reine wenschen en de vrees of zij werkelijk zulk
			 een monster is als de tantes haar van tijd tot tijd blijven herinneren te zijn.
			 Zelfverwijt vatte grond in hare ziel en martelt haar zonder reden. Een diepe
			 weemoed, eene doodelijke walging heeft alles voor haar ontkleurd, alles is vaal
			 en doelloos. Alleen hare herinneringen leven en in dezen ziet zij met de
		  	verdubbelde pracht der begoocheling hare veelbeloovende jeugd, die ver-<pb n="111"/>
		  	welkte in de kilheid van alles wat haar omringde, hare poësie, die
			 schipbreuk leed; die droom van hare jeugd wordt manie en het tegenwoordige
			 heeft geene wezenlijkheid meer voor haar.</p> 
		  <p>Och, als ik haar maar aan het werk kon krijgen, want er sluimert
			 noch een schat van geest in haar; - werk is de hersteller van alles, het ware
			 panacée, - dat ondervinden wij allen zelf, niet waar?</p> 
		  <p>Er lag in den toon en de wijze waarop zij dit laatste zeide meer dan
			 zij uitsprak. Was het eene zachte uitnoodiging om zijne gedachten uit te lokken
			 - Aisma durfde daaraan toch niet toegeven, al voelde hij den wensch daartoe.
			 Hij zei dus ook niet meer dan:</p> 
		  <p>- Ja, dat hebben wij zelven ook wel ondervonden.</p> 
		  <p>En zoo stonden zij op van de bank, waarop zij onbewust dichter naast
			 elkander zaten dan de ruimte vorderde. Opstaande zagen zij dat er achter hen en
			 de bank op een voetstuk tusschen een bloeienden heester een luisteraar stond.
			 Beiden zagen zij hem en onwillekeurig elkander aan, tot Aisma eenen glimlach
		  	niet kon weer-<pb n="112"/>houden en Marciana met verhoogden gloed op de wang
			 het oog afwendde. Daar stond de kleine Eroos met uitgestrekte armen en
			 gespannen boog.</p> 
		  <p>- Wij zaten hier in gevaarlijk gezelschap, waagde Aisma schertsend
			 te zeggen, terwijl hij haar in de oogen zag.</p> 
		  <p>Marciana keek weer onbedeesd en lachte.</p> 
		  <p>- Die? zei ze, bah, die schiet over onze hoofden heen.</p> 
		  <p>Daarop gingen zij, zonder meer dan een onbeduidend woord, schoon vol
			 van gedachten, van de hoogte af en Aisma geleidde haar naar hare woning, waar
			 zij met vriendelijken groet van hem scheidde.</p> 
		  
		</div> 
		<div type="chapter"><pb n="113"/>
		  <head rend="h3">X.</head> 
		  <p>Van Walborch had eene warme genegenheid voor Aisma opgevat. Zijn
			 mannelijk, open karakter, zijn gunstig uiterlijk en beschaafd wezen hadden hem
			 ingenomen en zijn buitengewoon talent hem vervuld van bewondering. Hij zag in
			 hem het jeugdige vuur en de heerlijke kunstgaaf op het punt van overgang om te
			 rijpen tot het volkomen meesterschap van den mannelijken leeftijd. Hij zag de
			 overblijfselen van strijd in gemoed en strijd in kunststreven, die noch alleen
			 de laatste loutering noodig hadden om hem de volle kracht en de zelfbewustheid
			 te doen bereiken; en hij voelde zich aangetrokken om met zijne ervaring daartoe
			 mede te werken. Zelf boven den strijd verheven en in rustig zelfbezit, werd het
			 zijn lust dit schoone leven winst te laten doen met wat hij voor zich had
			 veroverd, zoo als het zijn streven was geweest zijne als eene <pb n="114"/>
			 dochter geliefde Marciana te steunen, te leiden en gelukkig te maken.</p> 
		  <p>Hij was een zoon uit een oud historiesch geslacht, zijn vader een
			 aanhanger van het vaderlijk regeerstelsel geweest. Maar toen hij zelf als man
			 optrad, had dit stelsel zijn levenseind bereikt; nieuwe denkbeelden eischten
			 hunne verwezenlijking in de maatschappij. Als alle nieuwe denkbeelden kwamen
			 dezen niet voort uit de aristokratische maar uit de demokratisohe kringen der
			 maatschappij. Zij traden op met eischen waarvoor het algemeen noch niet geheel
			 rijp was, maar hij begreep dat het algemeen, dat die eischen voelde, daarvoor
			 vatbaar gemaakt moest worden. Hij klampte zich niet vast aan het behoud van het
			 oude; wat er goeds in was wilde hij bewaren, maar zag dat nieuwe vormen
			 onontbeerlijk waren geworden, en dat zij, die de aristokratie der vormen uit
			 hunne geboorte bezaten, ook in de nieuwe denkbeelden de aristokratie des
			 geestes moesten handhaven en vertegenwoordigen. Wanneer de demokratie aan hare
			 eigene leiders wordt overgelaten, loopen poësie en idealisme gevaar, want
			 poësie en idealisme zijn aristokratiesch van nature.</p> 
		  <pb n="115"/>
<p>Daarom stelde hij zich onder de hoofden der beweging
			 naar vrijheid. Gedurende zijnen mannelijken leeftijd gaf hij aan de praktische
			 werkzaamheid zijne beste krachten. Maar er kwam een tijd waarin de politiek hem
			 begon tegen te staan. Waar een staat is, voorzeker, is staatkunde noodig en het
			 is niet gelukkig als de edelst georganiseerde geesten zich aan hare uitoefening
			 onttrekken. Nochtans, er ligt een noodlot op de politiek, dat haar bij tijden
			 doet ontaarden in kleine intrigues; de groote beginselen worden
			 personenkwesties en het is moeilijk en bijna onmogelijk zich zijn leven lang in
			 al die verwikkelingen zuiver te houden. Vroeger of later, allengs worden zelfs
			 de besten aangestoken en ontwijd. Hij had het zijne gedaan, zijn deel
			 levenskracht ten gemeenen beste gegeven, maar hij meende niet verplicht te
			 wezen zijn gansche leven in dezen dampkring door te brengen. Uit den strijd in
			 de praktijk en het alledaagsche had hij zijn idealisme gered en menschenhaat
			 noch cynisme medegebracht, gelijk zoo vaak geschiedt. De aesthesis herbloeide
			 in zijn gemoed. Hij was meester in de rechten maar ook doctor in de letteren,
			 zoo als in vroegere tijden en zelfs tot <pb n="116"/>vóor een
			 vijftigtal jaren bij de uitstekendsten gewoonte was. Sints dien tijd werden ook
			 dezen weder gescheiden. De mannen van rechten en staatswetenschappen blijven
			 vreemd aan de letterkundige en aesthetische beschaving, en de mannen der
			 litteraire studiën begrenzen hunne humaniora binnen wetenschap zonder
			 kunst en vormen eene kaste die vakstudie beoefent. De letterkundige wetenschap
			 door kunst te adelen en te verheffen, de kennis te laten medewerken aan de
			 aesthetische voortbrenging, dat heeten zij vaak dilettantisme. Verdiept in de
			 anatomie der taal, werken zij niet mede tot het vormen van geesten bezield voor
			 poësie en natuur. Het bezwaar ligt natuurlijk niet hierin dat zij de taal
			 en letteren als wetenschap behandelen, - ook de zulken bewijzen de gewichtigste
			 diensten - maar het nadeel is dit dat vaak bij anderen de samensmelting van
			 aesthesis en wetenschap belemmerd wordt, de letteren en kunsten beroofd van
			 haren onmisbaren, klassiek wetenschappelijken grond - want de bellettristen
			 vormen zich meest buiten dezen - en aldus wetenschap en kunst gevaar loopen van
			 elkander te vervreemden.</p> 
		  <p>Van Walborch was noch een jonger uit de <pb n="117"/>school
			 van <name type="person">Bake</name>, 
			 <name type="person">Geel</name>, van 
			 <name type="person">Limburg Brouwer</name>, waarin de krachtig
			 klassieke grondslag den geest strengen eenvoud gaf en den smaak attiesch zout;
			 de school die thans weer zoo zeer noodzakelijk is bij het verval der klassiek
			 in de opvoeding.</p> 
		  <p>Hij was noch een goede oude humanist, die de eenheid zocht, voor
			 wien poësie geene loutere fantasie is, maar hoogere kennis, van
			 werkelijkheid noch ideaal vervreemd.</p> 
		  <p>Reeds als student had hij, bij de beoefening van het romeinsche
			 recht, de vele plaatsen aangeteekend die daarin over kunst en antiquiteiten
			 licht geven. Bij zijne studie van <name type="person">Demosthenes</name> was,
			 nevens de rechterlijke, ook de letterkundige zijde steeds in het oog
			 gehouden.</p> 
		  <p>Er kwam in de staatkunde eene krisis waarin hij begon te walgen van
			 de kleingeestigheid en de zege van onwaarheid en onrecht, het benadeelen van de
			 edelste vrijzinnige beginselen. De vierde stand drong luidruchtig op en liet
			 zijne voorbarige eischen schetteren. Als hij niet meêdeed met het plebs,
			 verweet men hem dat hij een verkapte aristokraat was, een verouderde liberaal.
			 Hij vond het geen gewenscht gevolg <pb n="118"/>van de vrijheid als de eerste
			 pennehouder de beste alle problemen van politiek, kunst en wijsbegeerte
			 bedilde; als iedere straatjongen tot zijnen meerdere zei: loop naar de maan.
			 Humanist van beschaving, was hij ook humaan in den hoogsten zin, met een hart
			 voor al de nooden der menschen, altijd begrijpend en verontschuldigend, eerst
			 het goede vermoedend bij ieder en als het kwade bewezen was zacht in zijn
			 oordeel. Hij wist, dat de mensch dwalen kan zoo lang hij leeft, dat alles
			 betrekkelijk is, het goede zowel als het kwade, en dat falen eene noodzakelijke
			 voorwaarde is om een hoogeren trap te bereiken. Alle menschen gelijk - hm - zei
			 hij met den fijnen glimlach die hem eigen was; gelijk uit een zoölogiesch
			 oogpunt, gelijk voor alle mogelijkheden, maar alle mogelijkheden verwezenlijken
			 zich niet voor ieder. Ouders, bloed, kring, omstandigheden bepalen die
			 mogelijkheden. Voor ieder gelijk recht, - burgerlijk, zeker; maar in wijsgeerig
			 opzicht? Geeft diepe studie, hooge en fijne geestbeschaving niet soms noch
			 andere aanspraken aan hem die ze bezit, dan aan hem die aan de stof gebonden de
		  	slaaf is van zijn zwoegen voor het dagelijksch onder-<pb n="119"/>houd? De
			 menschen <hi rend="i">zijn</hi> niet gelijk, er is meer en minder. Wij minachten de
			 minderen daarom niet; overal zijn edele harten; eer ze, omdat zij edel zijn,
			 niet om eene theorie van adel of demos.</p> 
		  <p>Toen hij de vijftig voorbij was had hij zijnen meesterstitel laten
			 varen voor den doctorstitel. Ik heb mijne toga in den tempel van Themis
			 opgehangen, zei hij, zoo als de zeeman van <name type="person">Horatius</name>
			 zijne natte kleederen in dien van Neptunus</p> 
		  <lg type="poem"> 
			 <l rend="; 1tab">me tabula sacer</l> 
			 <l>Votiva paries indicat uvida</l> 
			 <l>Suspendisse potenti</l> 
			 <l>Vestimenta maris deo.</l> 
		  </lg> 
		  <p>Sints een tiental jaren leefde hij in zijne oude schrijvers en de
			 oude kunst, <hi rend="i">beatus, procul negotiis</hi>, gelukkig, buiten ambtswerk. In de
			 laatste jaren ging hij gewoonlijk eenige maanden in Italië doorbrengen en
			 <name type="topo">Rome</name> was zijn geliefd oord geworden - het middenpunt der wereld,
			 zeide hij, waarin het moederland Hellas praktiesch en modern geworden is voor
			 geheel de wereld. Hij was een hartstochtelijk Horatianer en kende het werk
			 diens meeesters van den eleganten vorm en de fijne wereldwijsheid van buiten.
			 Horatius noemde hij zijnen lijfarts en hij had <pb n="120"/>steeds een recept
			 uit diens kunst- en levensleer bij de hand.</p> 
		  <p>Met al deze beginselen was hij Marciana's leermeester geweest zoo
			 lang zij, nadat de dood haar niet gelukkig huwelijk ontbonden had, bij hem
			 woonde. Daar hij ongehuwd was en bleef, was de schikking om samen te wonen en
			 te reizen beiden zeer welkom. Hij had haar de horatiaansche gelijkmoedigheid in
			 alle moeilijkheden, <hi rend="i">de aequa mens rebus in arduis,</hi> gepredikt en de
			 blijmoedigheid die daaruit voortspruit. Hij was geen stoicijn en bestreed het
			 stoiesch- of spartaansch-willen-zijn, waarmede Marciana haren strijd trachtte
			 op te lossen, hare niet bereikte idealen poogde te temmen. Meer dan zijne
			 praecepten uit Horatius was het echter zeker zijne teedere vriendschap die hen
			 verbond. De wereld vond het vroeger niet zoo geheel ondenkbaar dat een inniger
			 band hen zou vereenigen. Maar van Walborch's fijne en kiesche geest achtte het
			 egoisme dit zoo veel jeugdiger leven, dat hij noch voor hooger voldoening
			 vatbaar achtte, aan het zijne voorgoed vast te knoopen, en dit denkbeeld bleef
			 van zijne vaderlijke liefde verwijderd. Zij van hare zijde vond deze verhouding
			 <pb n="121"/>zeer welkom; zij had zich met ijzeren wil voorgenomen aan geene
			 huwelijksbegoochelingen ooit meer toe te geven. Daarom had hij haar vroeger
			 eens, toen zij op het Capitool de gewonde Amazone bewonderden, met dit beeld
			 vergeleken, en lachend had zij dit aangenomen: de wond is gesloten, had zij
			 gezegd, maar, Amazone, <hi rend="i">ja!</hi></p> 
		  <p>En zoo leefden zij in de gelukkigste vriendschap, zij volkomen vrij
			 in al hare bewegingen en hare levenswijs, meesteres over hare daden en haar
			 gemoed.</p> 
		  
		</div> 
		<div type="chapter"><pb n="122"/>
		  <head rend="h3">XI.</head> 
		  <p>Marciana was geen jong en onzelfstandig meisje. Zij was van de
			 dertig jaren niet ver meer verwijderd, maar noch in den volle bloei eener
			 gerijpte schoonheid, wier aantrekking vooral in de frischheid van hare
			 verschijning lag en den stijl die haar geheele wezen onderscheidde. Hare
			 geheele persoon oefende eene eigenaardige en geheime bekooring uit. Haar
			 karakter was sterk, somtijds bijna mannelijk; toch was zij geheel vrouw en
			 niets haar meer vreemd en haar onaangenamer dan die ruwe en werkelijk
			 mannelijke vormen waarin zich de vrijheid en onafhankelijkheid van sommige
			 vrouwen uitte. Zij week echter in zoo ver van het gewoon vrouwelijke af, dat de
			 teederheid en weekheid der zacht vrouwelijke naturen bij haar of in mindere
			 mate aanwezig of althans minder zichtbaar was. Toch was zij niet
			 <hi rend="i">on</hi>zacht, <pb n="123"/>haar gevoel was fijn en warm, maar het was vast
			 en door een zeer ontwikkelden geest in evenwicht gehouden. Zeker hadden de
			 omstandigheden er toe medegewerkt het teedere op den achtergrond te dringen en
			 de kracht voorop te plaatsen. Van daar dat haar glans aan sommigen minder eene
			 koesterende zonnewarmte, dan het blinken van een hard metaal scheen. Haar geest
			 was gevoed met al het groote. Met de letterkunde van den dag bemoeide zij zich
			 alleen zoo veel als noodig was om er geen vreemdeling in te zijn; ernstig gaf
			 zij slechts acht op het allerbeste daarin, met wat aanspraak had op blijvende
			 waarde. Want de groote meesters van vroegeren tijd hadden haar eene wet
			 gegeven, die een bolwerk was tegen alle platheid, onbeduidendheid en kleinheid.
			 Als <name type="person">Goethe</name> en 
			 <name type="person">Heine</name>, <name type="person">Shakespeare</name> en 
			 <name type="person">Dante</name>, de groote Grieken en de
			 geciseleerde fijnheid der horatiaansche zegswijs haar vertrouwd waren, had zij
			 natuurlijk weinig hart voor dat nieuwere dat aan ontrustende prikkeling, aan
			 schildering van de gemeene werkelijkheid, aan gemaaktheid of romantische
			 vormverachting zijnen opgang te danken had. De zin voor klassieken adel en
		  	ge-<pb n="124"/>matigdheid was haar door van Walborch ontsloten, en daarbij
			 voegde zich hare eigene ontvankelijkheid voor natuur en volkspoësie;
			 natuur en naiefheid gaan samen met de hooge kunst die waar is en eenvoud bezit.
			 Zoo als stijl aan haar geheele wezen de wijding gaf, beminde zij ook in alle
			 kunst dien hoogeren vorm die stijl heet. Schoon geene vreemdeling in Rome, waar
			 zij nu voor de derde maal eenige maanden doorbracht, in omgang met al het
			 beste, was haar toch eerst door Aisma het oog voor de groote italiaansche
			 schilders en tevens voor de edelste uitingen der moderne schilderkunst geopend.
			 Dit vormde van lieverlede zekere band tusschen hen.</p> 
		  <p>Aisma was haar al spoedig niet onverschillig geworden; zij zag dat
			 hij anders was dan gewoon. Zelfs zijne gematigde houding tegenover haar had
			 eerst hare nieuwsgierigheid getrokken, en toen haar geprikkeld. Zonder eenig
			 opzet om te veroveren, wilde zij toch niet onopgemerkt voor hem blijven; dat
			 was haren vrouwelijken aard, niet met coquetterie of ijdelheid te verwarren,
			 toch te na. Niet gewone persoonlijkheden oefenen immer eenige aantrekking op
			 elkander uit, men <pb n="125"/>moge het zich al of niet ontveinzen. Haars
			 ondanks en onbewust was er dus wel zekere.... laat ik het noemen afwezigheid
			 van onverschilligheid, geboren. Doch met de eigenaardige bewegelijkheid der
			 vrouwen, of, zoo zij het verlangen, van sommige vrouwen, had zij nauwlijks
			 bemerkt dat Aisma's gevoel niet geheel en al onaangetast was gebleven van hare
			 macht, of zij trok zich weer terug in grooter geslotenheid. Zoo had zij niet
			 gedoogd, dat zijne persoon haar veranderde of te zeer vermeesterde. Zij had de
			 bitterheden des hartelevens geproefd; de jonge vrouw was niet onberaden en
			 onbewaakt. Zij was nu overtuigd dat zekere periode in het gevoelsleven voor
			 goed tot het verledene behoorde. Zij had dat weggeweend, weggeschertst en
			 weggestreden en zich daardoor alleen met het bestaande leeren verzoenen. Om
			 niets zou zij gedoogen dat dit moeitevol verkregen zelfbezit in zijne rust
			 wierd gestoord. Hare kracht had zij gezocht in iets dat eene soort van
			 stoicisme geleek. Als zij de volle verlangens der menschelijke natuur niet
			 mocht deelachtig worden, had zij zich geleerd ze te dooden. Ja, zij was en
			 wilde zijn eene Amazone; die <pb n="126"/>scherts was haar ernst geworden;
			 niet meer gewond, maar toch Amazone; eigen meester in haar vrouwelijk recht,
			 geen invloed van eens mans liefde, die wederliefde, dat is afstand van zich
			 zelve, vordert, en van hare borst had zij, als de sage van de Amazonen zegt, in
			 geestelijken zin verwijderd wat de vrouw verhindert sterk te zijn op haar zelve
			 alleen.</p> 
		  <p>Als zij dit onderwerp aanroerden, zag van Walborch haar met een
			 glimlach aan of schudde het hoofd. Dat is de weg niet, zeide hij. Er is niets
			 in den mensch dat hij missen kan, dat hij kan uitroeien of het wreekt zich
			 ergens op. De Amazonen hebben zich verminkt, en een volledig mensch staat
			 hooger. Vreest gij de te groote gevoeligheid, die gij weekheid en zwakheid
			 noemt, en schroeft gij het hart toe,- dan wordt men droog, hard, onsympathiek.
			 Als men die organen van het gevoel laat verdooven, wordt men onbeminnelijk en
			 onze humaniteit loopt gevaar. Men moet de neigingen leiden, niet uitroeien,
			 niets is een gebrek in een normaal mensch; alles kan het worden; alles is
			 noodig, maar het moet beheerscht worden en onder de macht komen der hoogere
			 harmonie <pb n="127"/>van al onze gaven. Geen koper of bas of fluit moet
			 buiten het orkest uitschreeuwen, buiten de eenheid, maar alles op zijne plaats
			 ondergeschikt zijn aan de harmonische instrumentatie. Zoo wordt de mensch eene
			 symfonie.</p> 
		  <p>Hij zag dat Marciana deze richting niet deelde en had er haar al
			 meer op gewezen, dat zij en Ada ieder een verkeerden weg gingen: Ada deed niets
			 en gaf zich geheel toe aan verslapping en moedeloosheid uit onvoldane wensschen
			 geboren; in volslagen onverschilligheid verdoofden hare aandoeningen: -
			 Marciana doodde wat zij het zwakke noemde, maar daardoor ook wel eens iets van
			 het zachte. Zij was sterk, maar ook eigenzinnig in haren trots.</p> 
		  <lg type="poem"> 
			 <l>Est modus in rebus, sunt certi fines.</l> 
			 <l>Quos ultra citraque nequit consistere rectum.</l> 
		  </lg> 
		  <p>- er is een maat, er zijn grenzen waarbuiten het juiste ophoudt -
			 men kent geen ‘midden’ - <hi rend="i">nil medium est</hi> - o, <name type="person">Horatius</name> wist het. Die eigenaardigheid, die zucht om zich
			 zelve alleen tegen alles te handhaven, is zij niet eene soort van egoisme?</p> 
		  <p>Zoo leeraarde van Walborch, en Marciana hief dan het hoofd en
			 antwoordde trotsch:</p> 
		  <pb n="128"/>
<p>- Hartstocht is een wild dier - als gij het niet
			 doodt, doodt het u.</p> 
		  <p>- Tenzij gij het temt en onderwerpt; er zijn wilde dieren die den
			 wil van den mensch ondergeschikt zijn geworden.</p> 
		  <p>- Bah! zei dan weer Marciana, van den tijger een huiskat maken, van
			 den wolf een schoothond, dank u; dat wordt het meest prosaische utilitarisme.
			 Dan noch liever een koningstijger in zijn woestheid dan een kat die vleemt en
			 valsch is.</p> 
		  <p><hi rend="i">- Nil medium!</hi> zuchtte van Walborch maar, geen middenterm.
			 Neen, om rust te hebben moet gij de beide uitersten in uw hart vermijden.</p> 
		  <p>Zoo was soms noch de nagalm van vroegere donderbuien, schoon hij
			 zich zelden meer liet hooren.</p> 
		  <p>Nu was zij sterk geworden en met een helder licht op het gelaat ging
			 zij haren weg.</p> 
		  
		</div> 
		<div type="chapter"><pb n="129"/>
		  <head rend="h3">XII.</head> 
		  <p>Italië, <name type="topo">Rome</name> deed Aisma reeds zijne werking
			 gevoelen. Deels bewust, deels onbewust ontwaarde hij het hoe zijn gemoed
			 zachter en verhelderd werd, hoe zijn geest in kracht en klaarheid won. Alle
			 zielen die door de loutering van het vagevuur moeten, worden ingescheept waar
			 de Tiber naar zee vloeit,</p> 
		  <lg type="poem"> 
			 <l rend="; 2tab">Alla marina</l> 
			 <l>Dove l'acqua di Tevere s'insala</l> 
		  </lg> 
		  <p>zegt 
			 <name type="person">Dante</name> met dat schilderachtige woord:
			 ‘waar de Tiber zich <hi rend="i">verzilt</hi>’. Voor Dante was deze plaats van
			 inscheping de kerk, voor ons is het Italië, en in Rome gevoelt men zich
			 reeds in de voortuinen van het paradijs.</p> 
		  <p>Hij had eenige jaren alleen in en voor zijne kunst geleefd, zich
			 scheidend van de wereld en al zijne krachten aanwendend om de verwarring der
			 verschillende opvattingen, den strijd der<pb n="130"/>meeningen, de bezwaren
			 der techniek, den rijken schat van kennis door zijne onderwerpen geëischt,
			 te vermeesteren. De kunst was zijne eenige geliefde, nadat het uitzicht op eene
			 menschelijke geliefde hem op pijnlijke wijze ontvallen was;<hi rend="i">deze </hi>Muse
			 bleef hem getrouw, in haar had hij zich niet vergist; zij had hem niet
			 toegelachen met schijn van gevoelens die zij niet bezat en niet kon of niet
			 wilde verwezenlijken. Wanneer men met geheele overgave zijne neiging op iemand
			 plaatst en het blijkt dat men zich bedrogen heeft, is men gewoon die andere de
			 schuld te geven. Er kan schuld zijn, maar vaak is er slechts eene fataliteit en
			 geen boos opzet; men heeft verkeerd gezien, gedwaald in zijne keus. De twee
			 wezens blijken dan bij nadere proef niet voor elkander te passen. Maar hoe dit
			 ware, juist of niet, hij meende dat er een tijd lang met zijn hart gespeeld
			 was, tot dat het voor een ander werd weggeworpen; misschien was dit zoo, maar
			 in elk geval, de uitwerking was de zelfde smart en verbittering. Het is waar,
			 men moet door verdriet gelouterd worden en de ziel erlangt geene diepte zonder
			 dat er in gewoeld en gegraven wordt, doch men begint <pb n="131"/>gewoonlijk
			 niet met zich gewillig aan deze kunstbewerking te onderwerpen, maar met een
			 kreet van smart en eene daad van verzet. Gelukkig wie veerkracht bezit en het
			 verstand om later in te zien, dat leed natuurlijk en plaatselijk is, en de
			 wereld daarom niet slecht, de menschen daarom niet allen verdorven, de natuur
			 niet van hare schoonheid beroofd is. Dan komt men weer tot gezonder
			 tevredenheid. Dan is hij meer waard, de scherp geslepen diamant der ziel, dan
			 de ruwe steen die nooit in de hand des slijpers geknarst heeft. Dan is haar
			 brons gegloeid, gesmolten, gehamerd, gevijld, maar het is ook een kunstwerk
			 geworden, van hooger beteekenis dan het onbeproefde erts en de onbewerkte
			 metaalklomp.</p> 
		  <p>Aisma was gekrenkt, verbitterd geworden, zijne illusies waren
			 verwelkt; zijn wrok had zich tegen de menschen en de wereld gekeerd en die
			 gevoeligheid werd melancholie. Als voor <name type="person">Anselmus van
				Canterbury</name> werd hem de vrouw eene toorts des Satans - <hi rend="i">fax Satanae.</hi> Allengs werd de koord iets minder strak gespannen en wilde hij wel toegeven
			 dat zij, altijd volgens de vrouwenkennis diens ervaren godgeleerde, een
			 ‘zoet euvel’, <pb n="132"/>een <hi rend="i">dulce malum,</hi> was, maar dat
			 zij toch stellig een euvel bleef, en hij was wel en deugdelijk besloten zich
			 niet meer door het <hi rend="i">dulce</hi> te laten begoochelen. Een kunstenaar moet ook
			 niet gehuwd zijn, zeide hij; éene geliefde, de kunst, is genoeg, en ook
			 zij is reeds eene ijverzuchtige.</p> 
		  <p>Zoo was hij naar Italië gegaan, met een broedend hoofd en een
			 hart waarvan de wond wel gesloten was maar noch licht zeer deed. Hij hoopte
			 afleiding en helderheid te vinden voor zijn gemoed. Maar ook voor zijne kunst
			 zocht hij de hoogere wijding.</p> 
		  <p>Allengs waren al enkele scherpe punten uit zijn gemoed geweken. Het
			 zonnige welbehagen in het leven, dat van alles in Italië uitstraalt,
			 ontpantserde de stugheid; de zachte lucht nam de spanning weg van ziel en
			 zenuwen; de ruimte en grootschheid der wereldgeschiedenis verhief boven kleine
			 individueele nietigheden, kwellerijen en toevalligheden; het almenschelijke
			 herwon van lieverlede zijne plaats. Hij voelde zich verjongen en vernieuwen;
			 het leed zeeg zachtkens weg als de aftrekkende onweerswolken aan de kimmen, en
			 aan den gezichteinder rees lachend weer de zon.</p> 
		  <pb n="133"/>
<p>Wel sloop daar nu soms eene gedachte door, wel gleed
			 soms tusschen zijn oog en zijn werk eene nieuwe vrouwegestalte, maar hij liet
			 haar glippen en bleef tevreden in zijn werk alleen. Ja zelfs de rustige
			 kloekheid dier gestalte werd hem ook een voorbeeld van rust en werkte stillend
			 en verheffend op zijn bewogen gemoed. En gansch het grootsche wezen van
			 Italië's natuur, geschiedenis en kunst, gelijk het zijne ziel verruimde en
			 aan breeder, grootscher verhoudingen gewende, verhief ook zijne kunst. De
			 antieke rustigheid en klaarheid verzamelde zijne germaansche verspreidheid; het
			 romantische onafbeeldbare week buiten de grenzen van het plastische; de
			 nevelige wolken der noordsche en westersche bespiegeling werden in een
			 bepaalder vorm gekneed. De toovermacht van Rafaël's adel en Michelangelo's
			 titanenwereld, Lionardo's onweerstaanbare liefelijkheid, kweekten, vormden,
			 bezielden zijne idealen. De oudheid opende hier hare intiemste geheimen. Zij
			 behield hare grootheid, maar toonde ook dat wat maakt dat wij er ons in te huis
			 gevoelen. Eerst, uit de verte, schijnt zij ons een onbereikbaar ideaal, iets
			 buiten ons en ons leven, dat wij bewonderen <pb n="134"/>maar niet volkomen
			 begrijpen. Doch bij inniger kennismaking, als wij haar gansche ook gewone en
			 dagelijksche leven zien, haar huisraad, haar eigen wanden en de vloeren die de
			 ouden aanraakten, de overblijfselen van hunne spijzen, van de verven die zij
			 gebruikten, van de kleederen en wapens die zij droegen, wat een straatjongen
			 kraste op een muur, alle geheimen van hun dagelijksch leven, dan worden wij met
			 alle kleine levensbizonderheden vertrouwd, wij leven er in en met hen mede; zij
			 worden voor ons menschen als wij en alles wordt ons begrijpelijk en
			 dierbaar.</p> 
		  <p>Al wat hij wist en met zijne verbazende gave van intuïtie
			 bestudeerd had, kreeg hier leven. Studie van litteratuur en oudheidkunde had
			 hem reeds van der jeugd af vervuld; maar thans, de dagelijksche omgang met deze
			 gedenkteekens, in het eigen land, bij de eigen zee en velden en bosschen, de
			 eigen villa's, het ademen van de zelfde lucht en plantengeur als de geslachten
			 der oudheid, dat alles gaf aan zijn reeds gescherpten blik die zekerheid, die
			 macht om het weer ten leven op te wekken in zijn kunstwerk, welke hem tot eene
			 hoogte verhief waarop noch geen schilder <pb n="135"/>van het leven der
			 oudheid gestaan had. In zijn land en andere westersche landen had zijn werk,
			 door de intensiteit zijner nieuwheid, bij veler bewondering ook veler
			 tegenstand gewekt. Men was te zeer gewend deels aan het naturalisme der gewone
			 werkelijkheid, deels aan een conventioneel ideaal. Hij, zich zelven bewust van
			 den voor hem waren weg, en met de volhardende kracht zijner natuur, wellicht
			 ook van zijnen frieschen landaard, had er over gelachen en was voortgegaan. Zoo
			 als de zoon der negentiende eeuw eene samengestelde beschaving bezit,
			 vereenigde hij ook verschillende eigenschappen en bouwstoffen. Antiek van smaak
			 en vormenzin, was hij ook modern van hart en diepte. Nakomeling der vlaamsche
			 en hollandsche kunst, versmaadde hij hare toon- en kleurenmacht niet, maar hij
			 kende aan de klare voorstelling, de vormenschoonheid, de juiste en edele
			 teekening den hoogsten rang toe. Vermijdend enkel stilist te zijn, hield hij
			 echter tevens de toon- en kleurenfijnheid in eere.</p> 
		  <p>Hier vond zijn streven de volkomen bevestiging; hier werd hij tot
			 volkomen rijpheid gebracht. Hij had een paar schilderijen en een paar wondervol
			 fijne sapverfteekeningen ten toon <pb n="136"/>gesteld, uitvoerig en toch breed
			 behandeld, die groot opzien wekten en zijnen rang op eens vaststelden. Het was
			 een Perikles met Aspasia, vrij van de vroegere romantiek en zoo grieksch als
			 hij ze slechts kon geven, die gansch te huis was in alle deelen van het leven
			 en de kunst van het Athene der 5de eeuw; het andere was eene egyptische
			 doodenplechtigheid; - beiden gingen een paar jaren de werken van <name type="person">Hamerling</name> en 
			 <name type="person">Ebers</name> voor, die zulke tafereelen in den
			 kring der nieuwere kunst hadden overgebracht. Een van zijne aquarellen was aan
			 het begin van Theokritos' levensvol gedicht ontleend, <hi rend="i">De syrakusische
			 vrouwen</hi>, die deze dichter in haar gebabbel zoo geestig voorstelt, terwijl
			 Praxinoa zich aankleedt om met Gorgo mede te gaan naar de tentoonstelling van
			 het Adonisfeest; de andere was een intiem tooneeltje uit den romeinschen
			 keizerstijd. Het huisraad, de wijs waarop elk kleedingstuk gesneden was en
			 gedragen werd, de kennis van de zeldzaamste reliëfs, bronzen,
			 vaasbeschilderingen was er verbazend en men vroeg zich hoe zulk een schilder
			 zulk een archaeoloog, of zulk een archaeoloog zulk een schilder was geworden?
		  	Want alles was uit-<pb n="137"/>voerig geteekend, maar met een breeden,
			 malschen, van zijne zaak gewissen toets; frisch en in de grootste kracht
			 helder, en toch harmoniesch. Zijne teekening was edel en toch vol leven, zijn
			 smaak had de grootste verfijning en bevalligheid, zijne vinding was
			 onuitputtelijk en trof altijd door hare ongewoonheid.</p> 
		  <p>De heer van Walborch en Marciana, die zijne denkbeelden en streven
			 kenden en hem meermalen in zijn atelier bezochten, deelden met vreugde in zijne
			 zegepraal.</p> 
		  <p>Het was op dit tijdstip dat Aisma in de volle overtuiging van zijne
			 rust, toch op eens bemerkte dat hij, voor iemand die zich verbeeldde geen
			 gevaar van haar te duchten te hebben, noch al vaak aan Marciana dacht. Wel deed
			 hij dat met een afwijzend: o neen! Maar hij dacht er dan toch telkens aan en
			 ten slotte moest hij zich zelven wel bekennen, dat haar lof hem het liefst was,
			 zelfs boven dien van de kenners, en dat hij wel eens niet zo veilig kon zijn
			 als hij waande. Intusschen vleide hij zich met het denkbeeld, dat wie
			 gewaarschuwd is dubbel krachtig is, en hij zou wel weten binnen de grenzen te
			 blijven.</p> 
		  <pb n="138"/>
<p>Daarbij kwam dat hij meermalen had bemerkt, dat de
			 beeldhouwer, die veel bij hen kwam en met wien zij dikwijls de antieken in de
			 villa's en galerijen gingen bezien, eene groote bewondering voor haar aan den
			 dag legde; hij vond dat hij haar vaak niet enkel hoffelijke maar ook teederder
			 aandacht betoonde en dat Marciana die niet afwees. Hij zag haren vrijen omgang
			 met Askol en meende dat zij niet ongevoelig voor hem was. In andere
			 oogenblikken dacht hij weer dat dit enkel een gevolg was van hare positie als
			 vrouw, welke haar een gemeenzamer toon dan aan een jong meisje veroorloofde,
			 begreep hij dat het bovendien in haren aard lag rond en open te zijn met eene
			 groote mate van gemeenzaamheid en vrijheid. Zoo vond zij er geen bezwaar in en
			 vreesde geen opspraak, als zij alleen met Askol in Vaticaan of Capitool
			 dwaalde, en Aisma vroeg zich wel eens: zou zij dat ook doen alleen met mij?</p>
		  
		  <p>Zonderling menschenhart, waarom die vraag, als gij geenen invloed
			 van die vrouw daarop ducht of hoopt?</p> 
		   
		</div> 
		<div type="chapter"><pb n="139"/>
		  <head rend="h3">XIII.</head> 
		  <p>Ada had 's morgens eenen brief van hare piëtistische tantes
			 ontvangen, die haar geweldig had aangegrepen en verbijsterd. Daarin was een
			 andere brief eener vriendin gevoegd - en bij haar rees het pijnigend vermoeden
			 dat de kerkelijk nauwgezette dames het niet onwaardig geacht hadden dien brief
			 te openen. Althans eenige onwillekeurige toespelingen op zijnen inhoud en de
			 wijze waarop hij weder gesloten was, wettigden dit vermoeden, dat voor een
			 ander bijna zekerheid zou zijn. Maar een overblijfsel van de onderwerping
			 waarin zij was opgevoed, deed haar vreezen dit vermoeden geheel aan te nemen en
			 hare verontwaardiging te toonen. Zij vermaanden haar weder over haar zondig en
			 ijdel leven en strooiden daar mede eenige kwaadspreking onder over haren omgang
			 met een zoo diep verdorven mensch als Marciana. Neen, <pb n="140"/>zondig en
			 ijdel was Ada niet, en zij hadden haar veeleer Marciana in menig opzicht ten
			 voorbeeld mogen stellen.</p> 
		  <p>Marciana's verstand was door krachtige lectuur gestaald, haar
			 karakter door haren wil gestevigd. Dichteres bij der Musen gratie, vond zij in
			 haar talent eene uiting van het gevoel en werk voor den geest. De groote
			 poëeten hadden aan hare idealen vasten vorm gegeven, maar niet die
			 vlottende, onbepaalde, embryonische gevoelens die te weeke naturen tot ledige
			 bespiegeling en zinnend niets doen verleiden en haar alleen neveldunne
			 adspiraties geven zonder macht om ze te bepalen. Dit was bij Ada het geval.
			 Jong reeds had zij gedweept met <name type="person">Schiller</name> en 
			 <name type="person">Byron</name>, en ook van de muziek had zij alleen
			 dat onbestemde ingedronken dat deze eigen is wanneer er geen vastere inhoud
			 tegenover staat. Nooit had zij ook leiding gehad, had altijd alleen geleefd in
			 hare illusies, die niemand tot helderheid en vastheid bracht, maar die men haar wel als leidingen van den Booze leerde kennen.
			 Zoo, altijd door de haar inwonende poësie bezield, toch altijd twijfelend
			 of dit zonde ware en ijdelheid, dan weer aan <pb n="141"/>anderen ziende dat
			 poësie ook met ernst en deugd te vereenigen is, was zij, de fijne bloem,
			 voor wie sympathie eene behoefte was terwijl zij niets dan koude en
			 terugstooting vond, in haar wasdom belemmerd. Zij was in hare donkere atmosfeer
			 geworden als eene plant die door gebrek aan zonnelicht te hoog opschiet met
			 bleekgroen blad en half ontwikkelde bloemen. Men kan niet alles uit zich zelve
			 hebben, men heeft behoefte aan de opvoedende kracht der omgeving en deze juist
			 had haar geheel ontbroken. Haar had niets omringd dan de verwoestende invloed
			 eener valsche vroomheid en deze had haar gemaakt wat zij was. Wee en schande
			 over hen die deze schoone natuur bedierven, want zij had eenen heerlijken
			 aanleg, vol talent, vol dorst om alles te leeren. Zij was eens gezond en
			 blozend; zij kon loopen, draven, spelen, zingen, lachen met frissche longen;
			 zij kon schaatsenrijden in de gure koude. Zij was eens een impulsief,
			 prikkelbaar wezen, het hoofd vol verzen en melodieën; zij droomde dat haar
			 iets poëtiesch zou overkomen. Men had dit alles verstompt in plaats van
		  	het te laten leiden ten goede. IJdel, boos en schan-<pb n="142"/>delijk heette
			 zij; och, en zij smachtte alleen om verlost te worden uit de banden van een
			 farizeesch formalisme en te ademen in vrijer levensatmosfeer.</p> 
		  <p>Thans liep zij ziek van ziel en lichaam rond en dwaalde door het
			 haar vreemde Rome. Zij wist eigenlijk niet waarom zij er bleef, ten zij alleen
			 om Marciana. Deze was haar plechtanker. Hoewel zoo zeer van deze verschillend,
			 zij wond zich om die krachtige zuil als eene slingerplant die steun behoeft om
			 niet naar den grond te zinken. Als Marciana haar niet medenam, dwaalde zij hier
			 doelloos rond; zij ging naar kerken en zag er niets dan poppenspel of ledige
			 koude hallen; zij doolde over een plein en keek naar de jeugd die er bootjes
			 liet varen in het bekken der fontein, en als zij er te lang naar keek, meende
			 zij te bemerken, dat de kinderen bang werden van die droevige gestalte en ging
			 zij heen. Dan zat zij weer dagen te huis tusschen de onversierde en sprakelooze
			 wanden van hare kamer in het pension of keek in de leeskamer naar de kleurige
			 prenten van een prachtig hôtel in Zwitserland en een transatlantischen
			 stoomer. Zou het dáarginds te vinden zijn?</p> 
		  <pb n="143"/>
<p>In den morgen waarop zij dien kwellenden brief
			 ontvangen had, ging zij uit en kwam op S. Onofrio, waar <name type="person">Tasso</name> begraven ligt en zag zijn gedenkteeken. Daar staat
			 zijn beeld, zoo mijmerden hare hersenen, in de kleeding die hij droeg aan het
			 hof te Ferrara, geleund op zijn boekenkastje; Tasso, de schoonste man van
			 zijnen tijd, en hij werd krankzinnig. En daar is de eik waaronder hij
			 zijn <title>Verlost Jerusalem</title> dichtte.</p> 
		  <p>Van die hoogte namen de gedachten hare vlucht. Het verledene! Zij
			 huilde van heimwee naar hare jeugd, haar tuin; zij hoorde er de vogels zingen.
			 - Als ik vroolijk was noemden zij mij coquet - ik arme, - als ik van boeken
			 hield, heette ik pedant. De klok in onze buurt bomde mij toen reeds in de
			 ooren: voorbij, voorbij, uw leven is al voorbij. Nu zie ik het huis mijner
			 jeugd verlaten, in een hoek staat de standaard met den bijbel; in een anderen
			 hoek staat de harp eener tante met verroeste snaren; de muziekbladen zijn
			 geknabbeld van muizentanden. - Alles noemden zij stofnesten, mijne kleine
			 ornamentjes, alles moest opgeredderd worden, en ik ook. In mijn tuin liggen de
			 duiven dood in het hok; ik ben uitgedreven naar den vreemde. <pb n="144"/>Daar
			 zit ik dan eenzaam in pompejaansch beschilderde salons; de zeewind huilt in den
			 schoorsteen; de felle zon schittert op de verraderlijke golven van Nizza en
			 verblindt mijne uitgehuilde oogen; mijne kat wordt wild door opsluiting en
			 krabt mij; de meiden en bedienden glimlachen over de halfwijze juffrouw,
			 sommigen met medelijden. Ik lees 
			 <title>Hyperion</title> om mij te troosten. Nu weer ligt
			 <name type="topo">Rome</name> aan mijne voeten; ik tel de zeven heuvelen. Wat is dat groote
			 gebouw? Er staat een schildwacht voor in de schaduw. Wat is het? Een
			 gekkenhuis. Arme krankzinnigen, wat moeten zij lijden in die gloeiende hitte.
			 De zon brandt op de witte muren - daar staan een paar palmboomen - wat
			 verschroeid gras op de wandelplaats. - Gelukkig zijn de menschen die jong
			 sterven in hun vaderland.....</p> 
		  <p>Zij hield haar kloppend hoofd vast tusschen hare tenger geworden
			 handen en daalde op bevende voeten den heuvel af.</p> 
		  <p>Waarheen? Waarom naar mijne woning? Waarom niet? Rondom is alles
			 ruïne; de babbelende fonteinen hebben voor mij geene stem, de heldere lach
			 dier jonge moeder die haar goed wascht in het waterbekken klinkt mij schril en
			 <pb n="145"/>vreemd; een bedelende monnik in zijne bruine pij slentert in het
			 streepje schaduw langs een hoogen blinden muur.</p> 
		  <p>- Carita! Signora mia!</p> 
		  <p>Carita, wie heeft er carita voor mij. - Daar, arme drommel, een paar
			 bajocchi, - gij hebt er toch geen schuld aan.</p> 
		  <p>In den Sint Pieter. Hier is eene pantoffelparade voor vreemden;
			 jonge paartjes ontmoeten elkander achter een pilaar onder voorwendsel van te
			 luisteren naar den zang in het domkapittel of galmend in eene zijkapel. Bij
			 beurten zingt de bas, de tenor en de sopraan solo; zij heffen aan zonder dat de
			 toon wordt aangegeven. Hoe lang houden zij de gerekte klaagtonen aan zonder
			 adem te scheppen, tot dat men zelf neiging gevoelt eens diep te ademen; zij
			 gaan in majeur en mineur over zonder instrumentale hulp. De treurige klanken
			 verplaatsen ons op den heuvel Golgotha. Op eens een gekraak en gegil. Eene
			 engelsche dame op een vouwstoeltje rolt tegen den grond en twee facchini
			 trekken haar overeind.</p> 
		  <p>Ginds steekt uit een biechtstoel een lange hengelroede en daalt neer
			 op het hoofd van een knielend jongetje. Zoo kan iedere voorbijganger
			 <pb n="146"/>gezegend worden; de stichting is waar men haar vinden kan, even
			 als het geluk. O schlimmer Tag, o schlimme Stund, die mijn vermoeiden voet voor
			 het eerst hierheen deed zwerven. Voortgejaagd en hijgend naar rust. Ook in
			 geene kerk is zij te vinden.</p>
			 <p>&nbsp;</p> 
		  <p>Koortsig kwam zij te huis en ging zonder te eten te bed liggen, en
			 weende, weende, weende, o mein verfehltes Leben!</p> 
		  <p>Als de galileesche wijze, met de groote liefde en den heiligen
			 toorn, terug kwam, hij zou het arme, als schurftig uitgestooten schaap in zijne
			 armen opnemen en de booze geesten van die haar kwelden in de zwijnen doen
			 varen, die hij neer deed storten van de rots.</p> 
		  
		</div> 
		<div type="chapter"><pb n="147"/>
		  <head rend="h3">XIV.</head> 
		  <p>Het kwam Marciana niet ongewoon voor als Ada somtijds de eenzaamheid
			 zocht, maar thans nu het de derde dag werd waarin zij niets van haar bespeurde,
			 begon zij te denken of haar iets mocht deren. Zij ging naar hare woning en vond
			 de voorkamer ledig. De groote meubelen uit den tijd van het keizerrijk stonden
			 ongezellig in het rond, geen boek of bloem of kleedingstuk toonde leven. Toen
			 ging zij naar het slaapvertrek en vond Ada te bed.</p> 
		  <p>- Kind! wat is er, ik hoor niets van je; foei, waarom heb je mij
			 niet laten roepen?</p> 
		  <p>Ada stak de hand uit, die klam was. Bleekheid lag over haar
			 vriendelijk gelaat, alleen de oogen gloeiden. Marciana zag dat zij koortsig was
			 en, snel haar hoed en handschoenen ter zijde leggende, zette zij zich bij haar
			 neder.</p> 
		  <p>Ada vertelde haar allengs wat zij op hare <pb n="148"/>laatste
			 wandeling gedaan, gedacht, geleden had. Marciana wipte even het huis uit en
			 kwam terug met een paar oranjes en ijs en maakte een koelen drank. Zij wiesch
			 haar de slapen en polsen, legde een frisch linnen onder haar gelaat, kustte
			 haar en zat uren bij haar, liefde, zorg, kalmte over haar uitstralend en het
			 ontruste gemoed bedarend.</p> 
		  <p>- Wat is, er toch weer gebeurd?</p> 
		  <p>- Een brief van.....</p> 
		  <p>- En?</p> 
		  <p>- Nu eischen zij weer op eens dat ik bij haar terugkeer, dat ik mijn
			 schandelijk leven vaarwel zeg, en..... en.....</p> 
		  <p>- En mijn omgang vermijd......</p> 
		  <p>- Hoe weet gij het?</p> 
		  <p>- Dat is niet moeilijk te raden. En wat wilt gij doen?</p> 
		  <p>- Och, dat is het wat mij zoo verbijstert, - ik ben van haar
			 afhankelijk.</p> 
		  <p>- Dat wil zeggen, dat gij u afhankelijk laat houden; als Jezuiten
			 hebben zij uw wil in de jeugd gedood.</p> 
		  <p>- Nu ja, - het zijn toch mijne naaste bloedverwanten - ik ben te
			 zwak misschien, maar <pb n="149"/>ik kan niet anders. Maar
			 <hi rend="i">u</hi> verloochenen, dat doe ik niet.</p> 
		  <p>- Zoo, zei Marciana, met toorn over de wenkbrauwen en lippen, dat
			 was het dus weer; maar nu niet meer daarover, wij spreken er over als gij beter
			 zijt.</p> 
		  <p>Eene poos bleef zij nu over onverschillige dingen praten, zonder
			 veel te spreken en alleen om andere gedachten bij haar te wekken. Toen kustte
			 zij haar en zeide:</p> 
		  <p>- Poor dear, ik kom gauw terug, ga nu rustig liggen.</p>
		  <p>&nbsp;</p> 
		  <p>Marciana ging naar huis en vertelde hare bevinding aan den heer van
			 Walborch. Hij had zich in zijn goed hart het lot van Ada, zoo lang zij in Rome
			 met hen verkeerde, aangetrokken. Zij namen haar overal mede om haar te
			 onttrekken aan hare neiging tot eenzaamheid.</p> 
		  <p>- Wij komen telkens tot het oude terug, zeide hij, - Marciana, wat
			 moeten wij toch voor haar doen? Gij moet haar later noch eens ernstig onder
			 handen nemen.</p> 
		  <p>- Van harte gaarne, - als het mogelijk is, en als ik iets vermag. Ik
			 ben jonger dan zij, <pb n="150"/>- maar - voegde zij er niet zonder eenige
			 droefheid bij, - ouder in ondervinding.</p> 
		  <p>- En in kracht, mijn kind; - kon ik haar maar wat horatiaansche
			 gelijkmoedigheid geven!</p> 
		  <p>- Ach, zei Marciana lachend, - uw lijfarts zal haar niet helpen!</p>
		  
		  <p>- Waarom niet? Heeft hij mij niet helpen vormen?</p> 
		  <p>- Ja, maar het moet altijd uit ons zelven komen; het is zonderling,
			 maar wat anderen ervoeren baat iemand nooit. Als dit zoo was, hoe veel verder
			 zouden alle menschen zijn!</p> 
		  <p>- Zeg dat niet; er moet wel iets aanwezig zijn dat medewerkt, maar
			 de menschen vormen elkander toch, zij willen het evenwel niet erkennen.</p> 
		  <p>- O lieve beste..... vader, mag ik wel zeggen, zei Marciana en
			 kustte hem op het ongekreukte voorhoofd, - hoe veel goeds hebt gij mij gedaan;
			 ik wil het wel erkennen.</p> 
		  <p>Een oogenblik haar zelfbedwang los latende, gaf zij zich toe, en een
			 traan, uit oude bron opwellend, blonk in het zonnelicht van dankbaarheid.</p> 
			<p>- Best kindje - gij behoeft mij niet te dan-<pb n="151"/>ken; als
			 mijn oude dag reine vreugde kent en de schoonste vrouwelijke zieleglans mijn
			 herfst verheerlijkt, dan heb ik dat aan u te danken.</p> 
		  <p>- Dank mij niet, vader, aan u is uwe Amazone het verplicht dat haar
			 wond genas.</p> 
		  <p>- Ach, toch altijd Amazone.....</p> 
		  <p>- Wel, gij weet dat dit het eenige middel is om niet weer gewond te
			 worden en onafhankelijk te zijn.</p> 
		  <p>- Phoe! phoe! lachte van Walborch, opstaande en door de kamer
			 wandelend, - daar zijn meer Amazonen veranderd - dat kan <name type="person">Herodotos</name> u leeren - ja, dat vertel ik je wel eens bij
			 gelegenheid, - heel nuttig voor stijfhoofden.</p> 
		  <p>- Bah, ondervinding van anderen.....</p> 
		  <p>- Schept niet, maar wekt - maar, zeg eens, ik begin er te komen met
			 <hi rend="i">mijn</hi> Amazone, ja ik ben er al; maar dat moet ik vertellen als Aisma er
			 bij is. Waar zit hij toch?</p> 
		  <p>- Hij is zeker geheel in zijn werk.</p> 
		  <p>- Wij zullen hem vandaag uit zijn atelier halen.</p> 
		  <p>- Neen, ik moet straks noch even naar Ada gaan zien.</p> 
		  <p>Marciana stond op om van een kastje een rond in papier gewikkeld
			 voorwerp te nemen.</p> 
		  <pb n="152"/>
<p>- Wat heb je daar?</p> 
		  <p>- Un pollo, un pollastro, zei ze vroolijk.</p> 
		  <p>- Een kip, hoe kom je daaraan?</p> 
		  <p>- In 't voorbijgaan gekocht, en nu ga ik een lekkere bouillon voor
			 haar maken.</p> 
		  <p>Hij knikte haar vriendelijk toe en dacht: energiek, wonderlijk en
			 toch lief wezen; en dat beweert dan hard en stoiesch te willen zijn. O mijn
			 Amazone, uw hart is vol teederheid, die gij verbergt; - er is geen twijfel aan
			 of die man heeft haar zeer lief en ook hij is halsstarrig - hoe krijg ik die
			 twee stugge willen tot buigen!</p>
			 <p>&nbsp;</p> 
		  <p>Toen zij met zorg de verkwikkende lafenis voor Ada bereid had, ging
			 zij haar die brengen. Zij vond haar kalmer, werd met teedere dankbaarheid
			 ontvangen en verliet haar na een uurtje bij haar vertoefd te hebben. Toen zij
			 terugkwam verkleedde zij zich spoedig, stak eene versche roos op haar boezem en
			 kwam vroolijk tot van Walborch.</p> 
		  <p>- Kom, nu kunt gij noch juist uw geliefde wandeling maken.</p> 
		  <p>Van Walborch was gaarne bereid. Die wandeling bestond in een uurtje
			 voor het middagmaal <pb n="153"/>op den Monte Pincio rond te dolen, iets wat
			 zijne dagelijksche gewoonte was.</p> 
		  <p>De Monte Pincio is de schoon begroeide heuvel aan het noordelijk
			 einde der stad; naast hem ligt de Porta del popolo, de eerste waardoor voorheen
			 iedere reiziger de eeuwige stad binnen kwam, en aan zijnen voet buiten den
			 hoogen muur de nimmerdorre eiken en kroondragende pijnen der Villa Borghese.
			 Aan de binnenzijde liggen aan zijnen voet de kerk Santa Maria del popolo, bij
			 de plaats waar Nero begraven was en booze geesten spookten, waar thans
			 Pinturicchio's madonna's tronen en Rafaël's Elias, ligt de Piazza del
			 popolo, de obelisk van Heliopolis, door Augustus der zonne gewijd, door Sixtus
			 V bekruist, door vier egyptische leeuwinnen omringd, en in hare nabijheid
			 Neptunus en tritons, Roma met Tiber en Anio; en op den ouden romeinschen
			 ‘heuvel der tuinen’, waar Lucullus' gastmalen en Messalina's
			 uitspattingen plaats vonden, beweegt zich thans de elegante wereld van Rome.
			 Een beeld der kosmopolitische veelheid, zoo als gansch Rome is.</p> 
		  <p>Hier wandelden dan onze bekenden, bij de muziek, door de stroomen
			 van menschen en <pb n="154"/>rijtuigen, of in de stillere lanen met
			 borstbeelden van Italië's groote mannen, of genoten het gezicht op de
			 stad. Dan dwaalt het oog op de koepels en hooge gebouwen, het zachtgewelfde dak
			 van het Pantheon, den S. Angelo, de alom zichtbare S. Petruskerk, de bergen
			 waarop men de waterleiding Acqua Paola ziet, de pijnen der Villa Doria-Pamfili,
			 en wijder een stuk der Campagna. Het eeuwige Rome heeft ook dit onvergankelijke
			 dat zijn aanblik altijd nieuw en boeiend is.</p> 
		  <p>- Daimonion ptoliethron! prevelde van Walborch zachtkens,
			 daemonische stad!</p> 
		  <p>- Wat is toch eigenlijk daimoniesch, vroeg Marciana.</p> 
		  <p>- Onvertaalbaar; het is demoniesch in goeden zin, die
			 onverklaarbare, geheime, als van een godheid uitgaande kracht en overmacht,
			 waaraan wij ons niet kunnen onttrekken. <name type="person">Pindaros</name> zegt
			 het van Athene, - Rome heeft dat ook.</p> 
		  <p>Daar ging Aisma, zag hen en trad snel op hen toe.</p> 
		  <p>- Caro mio! riep de oude heer levendig, waar hebt gij gezeten, wij
			 zagen u in vele dagen niet.</p> 
		  <p>Aisma zeide dat hij druk had gewerkt, en <pb n="155"/>terwijl
			 Marciana hem de hand toestak, schoot haar op eens de gedachte door het hoofd:
			 zou <hi rend="i">hij</hi> dat daimonische hebben? Dat <hi rend="i">zij</hi> het had, bemerkte Aisma
			 weder.</p> 
		  <p>- Nieuws, mijn vriend, de Amazone heeft mij ook druk bezig gehouden,
			 en ik ben er, ik ben er, hoor; zij moet zwichten, heb ik gezegd, en ik heb het
			 nu.</p> 
		  <p>En terwijl van Walborch zijn arm door dien van Aisma stak, vervolgde
			 hij:</p> 
		  <p>- Morgen leg ik beslag op u, den ganschen dag; kom ons halen, eerst
			 rijden wij naar het Vaticaan, dan naar het Capitool, om de verschillende
			 Amazonen te bezien, - gij blijft bij ons eten en 's avonds vertel ik u
			 alles.</p> 
		   
		</div> 
		<div type="chapter"><pb n="156"/>
		  <head rend="h3">XV.</head> 
		  <p>Er is in het beschouwen van de groote kunstverzamelingen een tijd
			 van onrust, dien men eerst te boven moet komen om te genieten. In den aanvang
			 overstelpt ons de menigte en het nieuwe, en de verlokking van het ongekende dat
			 er noch is trekt telkens af van de rustige beschouwing van het voor ons
			 liggende. Maar als men er de wegen kent, er veel gezien heeft om het gezien te
			 hebben en er het zijne van mede te nemen, gaat men later tal van zaken voorbij
			 en keert tot het belangrijkste terug om er nieuwe zijden van af te winnen, het
			 in iedere stemming te herzien, en dan eerst is het de tijd van rustig
			 genot.</p> 
		  <p>Zoo ging het ook met van Walborch en Marciana, die vaak met Askol
			 den beeldhouwer en Aisma den schilder in de galerijen ronddoolden. Zij waren
			 daar nu te huis en joegen niet meer<pb n="157"/>alles achter elkander af, maar
			 bezagen alleen naar keuze, hetzij iets bepratende, hetzij in eigen
			 beschouwingen verdiept.</p> 
		  <p>Zij waren dan ook nu in het Vaticaan de rotonda, de zaal der Musen
			 en de zalen met de dieren doorgeloopen en maakten even eenen zijweg naar de
			 galerij delle statue. Aisma verwijlde onwillekeurig voor den Eroos na
			 Praxiteles.</p> 
		  <p>- Kijk, zei hij tot Marciana, - de vleugels zijn er afgebroken; -
			 dit is de blijvende, niet de vluchtige liefde.</p> 
		  <p>- Daarom kijkt hij ook zoo bedrukt naar beneden.</p> 
		  <p>Askol was niet voort te krijgen van den Apollo Sauroktonos, waarvan
			 hem de moderne elegantie zoo aantrok. Maar van Walborch riep hem toe om eene
			 Amazone te zien. Het was die welke gewoonlijk als de schoonste wordt geprezen,
			 die uit de Villa Mattei; zij staat geleund op het rechter been, de rechter arm
			 in de hoogte, de linker langs het lijf; beiden houden een boog vast. Naast haar
			 liggen de helm, het halfronde schild en de aks; aan haar linker voet ziet men
			 den riem voor de spoor.</p> 
		  <p>- Mooi, zei de beeldhouwer, - maar die twee armen en het rechter
			 been zijn vernieuwd. <pb n="158"/>O, die ellendige restauraties die ons
			 belemmeren en verwarren.</p> 
		  <p>Van Walborch schreef een paar aanteekeningen op. Toen liepen zij de
			 Cortile door en de lange Chiaramonti-zaal, als of het gewone straten waren,
			 regelrecht naar den Braccio nuovo. Nauwelijks mochten zij den schoonen
			 Augustus, de stroeve Minerva Giustiniani, de kariatide bewonderen, en in het
			 voorbijgaan even een oog werpen op een tweede exemplaar der bovengenoemde
			 Amazone.</p> 
		  <p>- Hier weer het zelfde, zei Askol, - houd die armen even bedekt, dan
			 wordt het duidelijk dat zij er geen boog meê moet dragen, maar dat zij
			 met beide handen op de lans steunt om een sprong te nemen.</p> 
		  <p>Maar van Walborch nam hem bij den arm en voerde hem naar twee
			 beelden, zijn doel.</p> 
		  <p>- Gij, man van het vak, bezie mij eens eerst dezen, de gewonde
			 Amazone en dan ginds daarover den lansdrager van Polukleitos, - en zeg mij of
			 ik gelijk heb als ik deze twee van de zelfde hand acht. Straks zullen wij in
			 het Capitool een gelijk exemplaar dezer Amazone zien, verweg schooner, en dan
		  	zal die gelijkheid noch meer treffen, - maar hier hebben wij dit exem-<pb n="159"/>plaar
			 bij de hand om haar met den lansdrager te vergelijken.</p> 
		  <p>Een woord tot verklaring van deze twee beelden. De gewonde Amazone
			 verbeeldt eene krachtvolle jonge vrouw; het lichaam rust op het linker been,
			 het rechter is een weinig gebogen. De linker hand ontbloot de rechter borst van
			 het lijfkleed, de rechter arm is geheven en het zacht gebogen hoofd is even
			 gewend naar die zijde der borst die gewond is. Het is een schoon beeld vol
			 eenvoud en kracht - maar uit het oogpunt der kunst is hare inhouding geheel
			 gelijke capitolijnsche zuster zoo veel schooner dat wij haar eerst daar onze
			 volle bewondering schenken. Wat van Walborch noodig had was haar te vergelijken
			 met den lansdrager of doruforos. Dit ten onrechte als schijfwerper
			 gerestaureerde beeld vertoont eenen man in den bloei zijner kracht, in gaande
			 beweging met het linker been naar achter en voor het oogenblik rustend op het
			 rechter. De linker voorarm is half geheven, de rechter arm hangt naar beneden.
			 Het is een van de schoonste mannelijke gestalten die er zijn; met welk eene
			 vastheid is het lichaam gebouwd, hoe elastiesch wiegt <pb n="160"/>de romp
			 zich op het bekken in evenwicht, met die zachte overhelling van den rechter
			 enkel waarop alles steunt. De schouders en borstkas in de breede vormen der
			 beste helleensche kunst aangelegd. Het is alles evenwicht, harmonie, volmaakt
			 gevormde kracht; geen athleet met kunstmatige spiervorming; hij is zoo geboren
			 en slechts harmoniesch ontwikkeld. Dit zijn ook de schoonste mansbeenen die
			 hier zijn, zeer verre boven den Apoxuomenos, den Mercurius, den Adonis. De
			 uitvoering is zoodanig dat men nauwelijks gelooft dat het eene kopie is. Daar
			 echter de oorspronkelijke van Polukleitos van brons was, moet hij die dit beeld
			 in marmer overbracht een meester geweest zijn. De beenen en de buik zijn als
			 oorspronkelijk voor marmer geboetseerd en naar het leven, niet naar een bronzen
			 voorbeeld. Woorden kunnen de smedige vlezigheid niet terug geven, waarbij het
			 denkbeeld van eene harde stof verdwijnt.</p> 
		  <p>Over deze beide beelden liep nu de gedachtenwisseling der vier
			 enthoesiaste bewonderaars.</p> 
		  <p>Voor den beeldhouwer was er geen twijfel of de lansdrager en de
		  	Amazone waren uit de zelfde school, van de zelfde stof, ja ver-<pb n="161"/>rieden
			 ook de zelfde behandeling van het marmer. Zeer te vreden met deze
			 uitkomst zei de heer van Walborch:</p> 
		  <p>- Nu gaan wij naar de capitolijnsche Amazone - maar gij moet mij
			 éen genoegen doen - kijkt nu niet meer rond en houdt uwe indrukken
			 onvermengd.</p> 
		  <p>- Dan moet u ons blinddoeken, zei Marciana.</p> 
		  <p>- Neen, neen, kijk niet rond, - kijk vóor u op den vloer, tot
			 wij buiten zijn.</p> 
		  <p>Maar er zijn ook op de vloeren schoone mozaieken, antwoordde
			 Marciana lachend.</p> 
		  <p>- Kijk dan ter zij naar niets, zei van Walborch ernstig.</p> 
		  <p>En zoo ging hij dan ook weg, de oogen half gesloten, en de anderen
			 volgden hem, schertsend en plagend.</p> 
		  <p>- St! zei Marciana tot Aisma, die haar soms bezag, - gij moogt mij
			 ook niet aanzien.</p> 
		  <p>Zij gingen snel de zalen door en reden naar het Capitool. Van
			 Walborch belette hen naar den Marcus Aurelius op het plein te zien, drong hen
			 ter linker zijde de trappen op, de zalen door, trok hen voorbij de Amazone met
			 den boog, de wederga der vaticaansche, tot zij kwamen in de <pb n="162"/>
			 groote zaal, waar in het midden de twee zwart marmeren kentauren van Aristeas
			 en Papias staan. Aan den linker wand naast een venster vindt men daar de
			 gewonde Amazone, gelijk aan die welke wij reeds bezagen in het Vaticaan.</p> 
		  <p>- Dit is <hi rend="i">mijne</hi> Amazone, riep van Walborch vol vuur, - zie nu
			 eens mijn Amazone!</p> 
		  <p>Er was geen twijfel, dit exemplaar is het allerschoonste. Al wat men
			 in de andere had bewonderd was hier in noch hoogere mate aanwezig. Er valt in
			 marmeren beelden iets dergelijks op te merken als in schilderijen wanneer zich
			 daarin de kleuren niet als verfstoffen voordoen, maar de stof er van verdwijnt
			 en de indruk die van het leven of de werkelijkheid is, met andere woorden
			 wanneer de stoffelijke middelen niet tusschen het kunstwerk en den beschouwer
			 staan, maar de geest des scheppenden kunstenaars <hi rend="i">onmiddellijk</hi> spreekt
			 tot dien des beschouwers. Dan zeggen de schilders dat eene schilderij
			 ‘buiten de verf’ is. Zoo iets heeft ook bij beelden plaats. Het
			 naakt van een beeld kan schoon en juist, met groote vaardigheid behandeld zijn
			 - en toch somtijds niet <hi rend="i">die</hi> eigenschap bezitten. De beenen van den Apollo
			 <pb n="163"/>Belvedere kunnen hier niet ter vergelijking dienen, omdat dit
			 beeld meer als ideaal dan natuur bedoeld is, en zij bovendien aan het bronzen
			 voorbeeld herinneren. Maar die van Antinous bij voorbeeld, van den
			 Hagedisdooder, van de Venus in het Capitool, zijn overheerlijk van schoonheid
			 en juistheid, de kunst is daar schier onverbeterlijk - toch zijn er anderen
			 die..... anders zijn. Dit is geen gevolg van groote techniek alleen; ook die
			 anderen zijn techniesch schoon, maar het is een gevolg van de gevoelige hand
			 van boetseeren. De vingerdruk die ze kneedde, gehoorzaam aan het gevoel des
			 kunstenaars, is er zichtbaar, en het marmer heeft dit voor boven het brons, dat
			 het de zachtheid en doorschijnendheid van het vleesch teruggeeft.</p> 
		  <p>Zoo de Lansdrager en deze Amazone. Hier springt de ontzaglijke
			 meerderheid van de grieksche kunst in het oog, vergeleken bij de romeinsche,
			 toch zoo schoone kopieën en navolgingen. In dit beeld der Amazone klinkt
			 het grieksche er noch doorheen, het moet grieksch werk zijn. Als Sosikles, het
			 woord dat in dit marmer gehakt is, de naam is van den man die dit na
			 Polukleitos' brons maakte, dan was hij <pb n="164"/>een groot beeldhouwer. De
			 Faun na Praxiteles is schoon, maar bij deze Amazone vergeleken coquet, de
			 Antinous is fraai, maar elegant; deze Amazone is ook geen in de palaestra
			 gumnastiesch gevormd lichaam, zij is van nature zoo grootsch en schoon geboren.
			 Zij behoeft niet als de Antinous en Faun zich elegant voor te doen, zij heeft
			 geen opzet om schoon te zijn, zij <hi rend="i">is</hi> het. Het is een geheel ander schoon
			 dan men gewoon is in de nieuwere tijden als type en toppunt te vereeren. Zij
			 heeft geen bevallig klein hoofdje, geen fijne leden, geen kleine voetjes, geen
			 teedere schouders en zwellende heupen. Alles is evenmatig in kracht, in
			 eenvoud; kloek gebouwd, met volwassen ledematen en flinke groote voeten, want
			 een voet moet niet klein zijn als het lichaam kloek is. 
			 <note n="1" place="v">Ofschoon er herstellingen aan zijn geschied,
				zijn de verhoudingen stellig genoeg.</note> Het middel en bekken is noch
			 maagdelijk slank, de beenen zijn de schoonste van eenig vrouwebeeld ter
			 wereld.</p> 
		  <p>Voor Askol hadden de antieken altijd iets dat hem te rustig was.
		  	Zijn vurige geest had be-<pb n="165"/>hoefte aan meer bewegelijke en sterker
			 sprekende vormen, aan meer pathetische overdrijving, aan meer leven en ziel zoo
			 als hij het ten onrechte noemde. Van Walborch streed daar altijd tegen;
			 <hi rend="i">die</hi> beweging en <hi rend="i">die</hi> ziel gaan steeds buiten de grenzen der
			 beeldhouwkunst, zeide hij; ziel ligt er in de antieken, meer en dieper dan een
			 modern mensch gewoonlijk bevroedt; men moet ze maar kennen en voelen. Al die
			 heftigheid is niet altijd ziel, maar veel vertooning en een beeldhouwwerk
			 behoort niet te huis in de wereld der sentimentaliteit of dramatische roering,
			 maar in die der plastische rust en verhevenheid.</p> 
		  <p>- Kom, zeide hij, - nu hebben wij genoeg.</p> 
		  <p>- Mogen wij nu ook niets meer zien?</p> 
		  <p>- Waarvoor toch! Kom!</p> 
		  <p>En zij gingen weer snel voort, doch ontwaarden niet dat Marciana
			 alleen achter bleef. Eerst onder aan de trap bespeurden zij dat en gingen
			 terug. Eindelijk vond van Walborch haar in de stanza del fauno in een hoekje en
			 zij bemerkte hem niet. Marciana had met gansch andere gevoelens dan van
			 Walborch de Amazone, haar evenbeeld, beschouwd. Zij stond nu geheel in
		  	ge-<pb n="166"/>dachten bij een rond altaar, waarop een Bacchuskop geplaatst
			 was. Op het altaar las zij: <hi rend="sc">ara tranquillitatis</hi>, altaar der
			 zielsrust, en daar tegen leunde zij peinzend met de hand.</p> 
		  <p>- Kom kind, weer bij dit altaar!</p> 
		  <p>Zij schrikte op, glimlachte maar zonder vroolijkheid en zei:</p> 
		  <p>- Ik had behoefte hier even mijne devotie te doen.</p> 
		  <p>- Foei, onhandelbare Amazone.</p> 
		  <p>Zij vatte en drukte zijne hand:</p> 
		  <p>- Is het dan niet goed dat ik naar 
			 <name type="person">Horatius'</name> ‘effen gemoed’
			 streef?</p> 
		  <p>Hij schudde het hoofd:</p> 
		  <p>- Niet op die wijs, kind.</p> 
		  <p>- St! zeide zij,want de anderen kwamen hen nu te gemoet.</p> 
		  <p>Zij reden toen huiswaarts, waar het middagmaal hen vereenigde.</p>
		  <p>&nbsp;</p> 
		  <p>Vóor dat de avond viel ging Marciana naar Ada, die zij nu
			 dagelijks bezocht. Toen zij terug kwam vond zij de drie heeren in bezige
			 kunstbeschouwing. Van Walborch had al zijne afbeeldingen van Amazonen
			 uitgestald. Het gesprek <pb n="167"/>werd echter door hare komst even
			 afgebroken.</p> 
		  <p>- Hoe gaat het met haar, vroeg Aisma.</p> 
		  <p>- Veel beter, kalmer.</p> 
		  <p>- Zoodra zij hersteld is, zal ik haar aan het teekenen zetten; zij
			 heeft geen scheppend talent maar kan kopiëeren en ik zal haar helpen. Er
			 is noch zoo menig gebied waarop eene vrouw werkzaam kan zijn. Zoo bij voorbeeld
			 met het versieren van allerlei voorwerpen; zij kan zich daarin een bron van
			 genot en nuttigen arbeid scheppen. Haar geest moet afgeleid worden en werk
			 hebben.</p> 
		  <p>- Ik dank u, zeide zij met een vollen diepen blik. - Kom ik te laat
			 voor het nieuws over de Amazone?</p> 
		  <p>Wij zullen in het kort aanstippen wat er gesproken was.</p> 
		  <p>De Amazonen vormen een belangwekkend deel der antieke mythen en
			 kunst. De ‘mannengelijkende Amazonen’ van <name type="person">Homeros</name> vinden bij tal van dichters in Hellas en Latium
			 eene meer of minder uitvoerige vermelding. Het strijdbare
			 ‘ontborste’ vrouwenheer prijkt op honderden gedenkteekens. Ook in
			 eene menigte beelden. Behalve de genen die wij reeds vermeldden, <pb n="168"/>
			 zijn er noch in de museums te <name type="topo">Napels</name>, te <name type="topo">Parijs</name> en een
			 heerlijk fragment te <name type="topo">Weenen</name>, de stervende Amazone met zinkend
			 hoofd, een werk uit den overgangstijd even voor Feidias. De oude schrijvers
			 noemen een aantal kunstenaars die Amazonen gemaakt hebben. Strongulioon bootste
			 er eene die om de schoonheid harer beenen <hi rend="i">euknemos</hi> werd bij genaamd en
			 de bizondere hulde van Nero genoot. Eindelijk waren er vier kunstenaars van wie
			 Plinius de volgende anekdote verhaalt:</p> 
		  <p>Er zou een wedstrijd gehouden worden voor een Amazonebeeld dat den
			 tempel van Artemis te Efesos moest sieren, en wel tusschen Polukleitos, den
			 grooten beeldhouwer der school van Argos, Feidias den Athener, Kresilas, een
			 kunstenaar van Kudonia, en Fradmoon van Argos. Men vermoedde dat ieder met het
			 zelfvertrouwen van den grooten kunstenaar aan zijn eigen beeld de voorkeur zou
			 geven; daarom werd besloten dat de prijs zou worden behaald door het beeld dat
			 zij na hun eigen werk het beste zouden keuren. Het geviel dat ieder aan
			 Polukleitos den tweeden rang toekende. Het verhaal heeft de waarde van alle,
			 oude en nieuwe, <pb n="169"/>kunstenaarsanekdoten; voor ons zijn de namen het
			 belangrijkst.</p> 
		  <p>- Laten wij, zei van Walborch, - het archaeologische materiaal, na
			 inzage, weder ter zijde. Men heeft altijd veel te zeer in vragen van antieke
			 kunst aan de archaeologie het hoogste woord gegund; kunstvragen kunnen in
			 hoogsten aanleg alleen met kunstgevoel en kennis worden behandeld; de
			 artistieke methode moet voorop staan.</p> 
		  <p>- Volkomen waar, zeide Aisma, wij hebben het gezien bij de
			 pompejaansche schilderingen, en het zelfde heb ik dikwijls bij beschilderde
			 vazen gedacht; zij zijn nooit zuiver en in de eerste plaats uit artistiek
			 oogpunt behandeld.</p> 
		  <p>- Is het niet zoo?</p> 
		  <p>- Men beoordeelt ook de echtheid van een teekening of schilderij
			 naar de hand, niet naar redenen daar buiten. Men moet al ruiken of iets echt is
			 of niet.</p> 
		  <p>- Laten wij dan ook zoo doen. En dan hebben wij vooreerst voor ons
			 vraagstuk alleen met twee namen te doen, Feidias en Polukleitos. Hun beelden
			 waren van brons, die wij zagen zijn dus kopieën in marmer. De Amazone van
			 <pb n="170"/>Feidias leunde op hare speer; omtrent de houding van die van
			 Polukleitos weten wij niets. Wat ik nu in uw geheugen wil terug roepen is de
			 gelijkheid in stijl en behandeling, in het kunstkarakter, dat zelden bedriegt,
			 tusschen den <hi rend="i">Lansdrager</hi> en <hi rend="i">mijne Amazone.</hi> Welnu, de Lansdrager is
			 zeker van Polukleitos. Wij weten genoegzaam wie hij was. Van hem wordt gezegd
			 dat hij minder de majesteit der goden dan met juistheid de waardige schoonheid
			 in het menschenbeeld gaf. Zijn realisme was geene onwaardige platheid. Hij was
			 ook idealist; hij vermeed de afbeelding van het lichaam in het verval van den
			 ouderdom; hij beeldde vooral jonge gestalten af, of zoo als Quintilianus
			 schilderachtiger zegt, hij ging niet buiten de bloeiende wangen. Zijne figuren,
			 zei men, waren quadrata, vierkant. Wat dat <hi rend="i">vierkant</hi> beduidt leert
			 Celsus: de geschikste lichamen, zegt deze, zijn quadraat, niet mager en niet
			 dik en van behoorlijke lengte. Quadratus is dus niet <hi rend="i">ons</hi> vierkant, dat
			 is wat wij eenigszins plomp zouden noemen, maar de juiste middenmaat van kracht
			 en vollen wasdom. Lusippos wordt hem tegenover gesteld, en deze maakte ze
		  	slanker, fijner. De figuren van Polu-<pb n="171"/>kleitos waren dus krachtig,
			 breed, groot de volkomenheid van het schoone menschenbeeld, zonder de latere
			 verfijning van slanker en dunner vormen. Eene bizonderheid van Polukleitos was
			 noch deze dat zijne beelden hun rustpunt hadden op éen van de beenen.
			 Alles is als geknipt om in den Lansdrager te worden teruggevonden, - maar
			 tevens......</p> 
		  <p>- U behoeft het niet te zeggen, - wij zien het reeds; ook die
			 Amazone draagt geheel het zelfde karakter.</p> 
		  <p>- Is het niet zoo? Twijfelt gij noch of mijne Amazone is een werk
			 der argische school, een werk van den man die den Lansdrager maakte, de Hera
			 van Napels, een werk van de kloeke, noch niet oververfijnde en te elegant
			 geworden latere kunst, maar vol van dat fiere, breede, volkomen menschelijke,
			 ofschoon in die volkomenheid alleen eenigermate geïdealiseerde, dat wij in
			 Polukleitos vinden? Mijn Amazone is niet van Kresilas maar van Polukleitos.</p>
		  
		  <p>En de heer van Walborch stapte in de kamer op en neder vol vuur om
			 zijn vond en nam dan weer de prachtige fotografie van het beeld in zijne hand.
		  	Aisma had met liefde zijn gan-<pb n="172"/>sche betoog gevolgd en deelde in zijn
			 enthoesiasme. Voor Askol duurde dit geredeneer echter veel te lang. Hij was
			 meer praktiesch dan bespiegelend en te vurig van aard voor beschouwende
			 verrukking. Ook Marciana had met belangstelling geluisterd, maar, of het
			 vrouwelijke bewegelijkheid was, die zich niet zoo lang in éen onderwerp
			 kan verdiepen, of wat dan ook, zij liet zich nu door Askol ter zijde voeren en
			 geraakte met hem in een druk gesprek.</p> 
		  <p>Aisma zag dat hun onderhoud levendig was; de beeldhouwer
			 gesticuleerde alsof hij hare vormen boetseerde; zijne handen raakten hare haren
			 aan en wezen daarin iets; hij maakte gebaren als plooide hij een kleed om hare
			 schouders en middel; hij vatte hare handen en armen. De schilder hoorde iets
			 van banden in het haar en eene purperen roos. En zij lachte en liet zich aldus
			 behandelen, en den beeldhouwer ten slotte zelfs een kus drukken op hare
			 hand.</p> 
		  <p>Al deze gemeenzaamheden bevielen Aisma geenszins, en toen hij met
			 Askol heenging, wandelde hij zwijgend naast hem het eind weegs tot zijn
			 huis.</p> 
		  <p>Het menschelijk hart is een zonderling mengsel <pb n="173"/>en door
			 het zwerk zijner hersenen schijnen de gedachten even wisselend en warrelend als
			 de wolken in de lucht te drijven en te veranderen. Hij wilde immers van geene
			 liefde weten: hij was overtuigd dat hij geenerlei voornemens koesterde om
			 Marciana, hoe zeer hij haar bewonderde, tot vrouw te verlangen. Welnu, wat kon
			 het hem dan deren dat een ander dat wel verlangde en dat zij een ander haar
			 vrij in de oogen liet zien, dat zij met dezen ongedwongen omging?</p> 
		  <p>Al wat vrouw heet is behaagziek, zeide hij bij zich zelven met eene
			 zucht, en <hi rend="i">zij</hi> is het zeker.</p> 
		 
		</div> 
		<div type="chapter"><pb n="174"/>
		  <head rend="h3">XVI.</head> 
		  <p>Marciana, welke wij dien avond met Askol in drukke
			 gedachtenwisseling gezien hebben, had met hem eenige afspraken gemaakt voor het
			 feest dat in zijn atelier voor Salviati zou gegeven worden. Zij hadden
			 besproken er een klassiek feest van te maken, waar allen in antieke kleeding
			 zouden verschijnen. Askol's ruime werkplaats in de thermen van Diocletianus
			 bood daarvoor eene eenige gelegenheid die hare klassieke vormen en omgeving
			 medebracht. Marciana had met Askol eene vertooning verzonnen en er eenige
			 coupletten voor gedicht. Vrienden van den beeldhouwer en eenige vrouwen en
			 meisjes onder zijne amerikaansche en duitsche bekenden zouden daaraan mededoen.
			 Gewoon zich vrij te bewegen, ging zij nu op een morgen uit, wenkte een
			 vetturino op de Piazza di Spagna en liet zich naar de thermen van Diocletianus
			 rijden. Zij vond <pb n="175"/>Askol in het beneden atelier, druk bezig met het
			 boetseeren aan zijne Amazonegroep.</p> 
		  <p>- Ha! zei Askol, vroolijk verrast, - scusate, ik kan u geen hand
			 geven, zij zit vol klei, maar mag ik u mijn elboog aanbieden.</p> 
		  <p>Marciana drukte die lachend.</p> 
		  <p>- Mooi, het wordt mooi!</p> 
		  <p>En Askol tilde de natte doeken op van de geheele Amazonefiguur, die
			 nu in de pracht van haar schoon lichaam zichtbaar was. Als artisten spraken zij
			 vrijmoedig over hare vormen. Marciana loofde die, Askol was echter gansch
			 mistroostig.</p> 
		  <p>- Ja, het zou iets goeds kunnen worden, iets meer dan gewoons; de
			 houding, de uitdrukking zijn geslaagd en niet gemeen - maar met de armen en
			 schouders, en dien voet, ben ik verlegen. O, gij kent al de ellenden niet van
			 ons beeldhouwers. Goede modellen, van vrouwen vooral, kunnen wij zoo moeilijk
			 krijgen, en toch, wij kunnen de lichaamsvormen niet uit het hoofd maken. Laat
			 ik het maar eens vrij mogen zeggen, gij begrijpt dat de vrouwen die daarvoor te
			 vinden zijn niet altijd edel en vooral ongerept van vormen zijn; de handen zijn
			 zelden <pb n="176"/>edel; zie, die voet is onschoon, die arm en de aanhechting
			 aan den schouder zijn vulgair; wil men ze schooner maken, dan moet men of de
			 oude voorbeelden navolgen of idealiseeren, en dan wordt men zoo spoedig
			 conventioneel. Ik wilde iets edels individueels hebben, om mijn werk te
			 verheffen boven het duizendmaal geziene. Ach, het gelukt mij niet.</p> 
		  <p>Marciana was intusschen gaan zitten, nadat zij de groep van alle
			 zijden was omgegaan. Zij zat in verrukking, want, ondanks Askol's
			 ontevredenheid met een deel van zijn werk, was de groep wonderschoon in hare
			 lijnen.</p> 
		  <p>- Welk eene macht, om uit de stof zulke vormen op te bouwen, of, zoo
			 als de God van 
			 <name type="person">Michelangelo</name> in de Sistina, met den vinger
			 uit de aarde op te roepen! Ik zie dat gij leeft in de buurt van de Sixtijnsche
			 scheppingswonderen. En toch weer anders dan Michelangelo's titanen. Deze vrouw
			 is geheel modern, of liever eene moderne schepping van den geest. Neen, Askol,
			 dit werk vestigt uw naam voor goed; gij hebt noch nooit zoo iets gewrocht. Gij
			 hebt iets geheel eigens, buitengewoons gemaakt.</p> 
		  <p>- O neen, zei Askol, - ja, dat <hi rend="i">kon,</hi> dat <pb n="177"/>
			 <hi rend="i">moest</hi>, maar het zal niet. Zie, dit en dat, die vormen zijn gemeen; ik
			 zie en droom hoe het moest, maar, zoo als ik zei, men kan geen beeld maken uit
			 de gedachte alleen, men heeft eene edele werkelijkheid als voorbeeld noodig.
			 Maar hoe kom ik daar aan? Ook dit zal weer half werk blijven; ik zal den krans
			 niet grijpen, dien gij in de verte voor mij doet schitteren.</p> 
		  <p>Marciana zat te peinzen. Op eens sprak zij:</p> 
		  <p>- Wat was dat ook weer in de oudheid, dat de vrouwen ergens zich
			 eenen beeldhouwer aanboden om voor hem te poseeren?</p> 
		  <p>- Dat was voor een schilder, voor Zeuxis, zei Askol, maar voegde er
			 met een zucht bij:</p> 
		  <p>- Ach, daarom alleen zijn die antieken zoo ver boven ons! Thans zou
			 geen eerbare vrouw dat doen.</p> 
		  <p>En hij wierp mismoedig een stuk klei weg dat hij in de hand had
			 rondgedraaid, nam den arm van de dook waarmede hij gehecht was en wierp hem in
			 een hoek, waar de klei als een verminkte hoop neerviel. Hij streek de hand door
			 de haren en over zijn voorhoofd, hield ze voor zijne oogen en bleef in
			 afmatting zitten.</p> 
		  <p>Marciana had eene groote bewondering voor Askol's talent. Zij deelde
			 in de vorderingen van <pb n="178"/>dit werk, waaraan al de roem en de toekomst
			 hing van den jongen man.</p> 
		  <p>Zij zaten beiden zonder een woord te spreken.</p> 
		  <p>Als langzaam ontwakende sloeg Marciana de oogen op en zei:</p> 
		  <p>- Askol!</p> 
		  <p>Hij liet de hand van zijne oogen zinken en zag op.</p> 
		  <p>- Askol! herhaalde zij; zij zag hem eene pooze aan en met kloppende
			 borst vervolgde zij:</p> 
		  <p>- Ik bewonder uw talent; ik <hi rend="i">weet</hi>, ik <hi rend="i">voel</hi> dat er in u
			 eene groote, eene heerlijke toekomst ligt; ik weet ook dat zij voor een
			 kunstenaar van een enkel schitterend werk afhangt. Ik zie dat dit zulk een werk
			 zal, <hi rend="i">moet</hi> worden. Ik zie de toekomst van een kunstenaarsleven en den
			 invloed dien hij op de kunst kan uitoefenen aan een zijden draad hangen. Want
			 zoodra de kunstenaar wanhoopt, is hij den vermetelen trots kwijt dien hij
			 noodig heeft om iets <hi rend="i">groots</hi> te maken.</p> 
		  <p>Haar lichte oogen stonden open en glansden en er lag op hare lippen
			 de trotsche bocht van die der Juno Ludovisi.</p> 
		  <p>- Askol, eene vraag, eene stoutmoedige, <pb n="179"/>vrijpostige
			 vraag, die ik aan <hi rend="i">u alleen</hi> durf doen.</p> 
		  <p>Hij zag verbaasd, half bevreesd; hij beefde; hij vermoedde iets dat
			 hij niet durfde, in de verste verte, vermoeden.</p> 
		  <p>- En?</p> 
		  <p>- Hebt gij mij lief?</p> 
		  <p>Askol had iets anders verwacht en daalde uit de hooge sfeeren neder
			 tot iets zeer gewoons.</p> 
		  <p>- Marciana, hoe kan een man u niet liefhebben.</p> 
		  <p>Zij stond op en stampte driftig met haar voet.</p> 
		  <p>- God, hoe kunt gij mannen toch altijd zoo ellendig laf en banaal
			 zijn. Ik meende iets anders, iets zeer ernstigs, iets gevaarlijks, onmogelijks
			 bijna; iets dat de eerste platte geest als iets gemeens zou duiden, maar dat
			 <hi rend="i">ik</hi> durf, omdat <hi rend="i">ik</hi> weet dat het edel is en omdat mijn godsdienst in
			 den hoogen ernst van alle schoonheid ligt; iets dat ik wil, omdat ik wil dat
			 gij iets groots maakt, niet om u maar om de heilige kunst, en dat wilde ik
			 omdat, omdat..... ik nu eenmaal ik ben. Maar welaan, dan hoeft het niet.
			 Vaarwel.</p> 
		  <p>Askol nam hare hand en vleide en bad om vergeving.</p> 
		  <p>- Mag ik u dan iets vragen?</p> 
		  <pb n="180"/>
<p>Marciana knikte toestemmend.</p> 
		  <p>- Wat meendet gij met die vraag?</p> 
		  <p>- Ik wilde weten of gij mij als goede vriendin, ronduit als
			 kameraad, vriendschap toedraagt; - dan wel of gij mij zoudt willen beminnen,
			 wellicht mijne hand winnen, en..... kom, ronduit gezegd, wij zijn kunstenaars
			 onder ons, en of gij mij aanziet met begeerte.</p> 
		  <p>De ongewone toestand, de kracht, de ernst van Marciana's blik en
			 toon voerden Askol weer op de hoogte.</p> 
		  <p>- Welnu, Marciana, wij zijn al drie jaren vertrouwde vrienden; ik
			 moet noch eens zeggen, maar ditmaal zonder banaliteit, geen man of hij moet
			 iets voor u voelen. En toch, ik zal u de waarheid zeggen, oprecht, ik zoek uwe
			 hand noch uwe liefde, en als ik zeg, dat ik uwe schoonheid bewonder, en gij
			 voor mij de heerlijkst gevormde gestalte hebt, ik zie die alleen als
			 kunstenaar; - mijn hart en mijn trouw zijn elders. Gelooft gij mij?</p> 
		  <p>- Ik geloof u, zei Marciana hem streng in de oogen ziende, - gij
			 spreekt waarheid, gij zijt te veel een <hi rend="i">man</hi> om dat niet te doen.</p> 
		  <p>Welnu, ik weet wat gij noodig hebt, maar <pb n="181"/>mij nooit
			 zoudt durven vragen - en ook niet zoudt mogen vragen. Ik weet, waartoe dwaze
			 bedeesdheid onder kunstenaars, - dat ik schoone vormen heb. Gij kunt mij
			 krijgen voor wat gij in uwe Amazone noodig hebt. Ik beschouw dit als een heilig
			 offer aan de kunst.</p> 
		  <p>Askol bloosde; Marciana niet. Maar de tranen sprongen hem in de
			 oogen en hij had wel aan hare knieën willen vallen. Hij klemde hare hand
			 in de zijne en stamelde:</p> 
		  <p>- Dank, duizendmaal dank, beste vriendin, beste kameraad.</p> 
		  <p>Er kon hierna niets meer gezegd worden. Er zijn heroische daden die
			 men doet, maar zonder ze te bespreken. Het scheen ook alsof beiden gevoelden
			 dat dit eene zaak moest blijven ver boven de gewone reëele zaken, dat zij
			 eene ideale hoogte moest behouden, die door een enkel woord naar omlaag zou
			 worden gehaald en door welke deze daad daarna weer als eene mythe moest worden
			 tot onwerkelijkheid.</p> 
		  <p>Marciana zeide alleen dit:</p> 
		  <p>- Askol, gij weet dat niemand in de gewone wereld, waar men de
			 heilige hoogheid der kunst niet kent, iets zou begrijpen van wat mij hiertoe
			 <pb n="182"/>dreef. Uw hand dus op de volstrekte geheimhouding en - later zij
			 het ook voor ons <hi rend="i">vergeten</hi> en <hi rend="i">ongeschied.</hi> Zend mij 's avonds een
			 witte lelie en den volgenden morgen kom ik.</p>
			 <p>&nbsp;</p> 
		  <p>Marciana ging heen. Onbewust was zij van wat er buiten haar was; zij
			 voelde den grond niet. Eene trotsche verheffing vervulde haar geheel. De
			 Amazone had kracht en haar adel was meesteres boven al het lagere.</p> 
		  
		</div> 
		<div type="chapter"><pb n="183"/>
		  <head rend="h3">XVII.</head> 
		  <p>Askol's atelier was 's avonds in eene feestzaal omgetooverd. Van het
			 begin der Piazza delle terme zag men reeds de hooge buitentrap met kleurige
			 bollen a giorno verlicht. Maar toen Aisma de zaal binnen trad was hij verbaasd,
			 want wat hij zag was hem eene verrassing. In de groote heldere hal zag hij, als
			 ware het een van zijne schilderijen, een romeinsch feest, louter toga's en
			 palla's en bekranste hoofden, en van hedendaagsche kleeding geen zweem. Askol
			 trad dan ook lachend op hem toe en zei:</p> 
		  <p>- Zóo kunt gij hier niet verschijnen, barbaar, met uw zwarte
			 kleederen en uw handschoenen. En hij bracht hem in een zijvertrek, waar hij een
			 eikenkrans om zijn hoofd wond en hem eene breed gepurperde toga om de schouders
			 wierp. Die kleeding viel den schilder niet vreemd of hinderlijk, want hij was
		  	gewoon zijne mo-<pb n="184"/>dellen zoo te drapeeren en kende nauwkeurig de
			 snede der antieke kleederen en de wijs van ze te dragen. Al was zijn blonde
			 knevel germaansch, met zijn streng besneden en krachtig profiel, de eenigszins
			 over het voorhoofd liggende haren en de eikenbladeren daarop, in den zwier
			 waarmede hij met de hand in de zijde zich de slip der toga over den linker
			 schouder wierp, zag hij er meer romeinsch uit dan iemand. Zoo werd hij aan de
			 gasten voorgesteld. Nauwelijks kon hij sommigen zoo terstond herkennen. Daar
			 sprong eene kleine gedaante op hem toe, die, het hoofd in klimopbladeren
			 verscholen en met een rooden mantel om de leden, alleen door zijne krukken zich
			 als Salviati deed kennen. Op het eerste gezicht had hij zelfs Marciana
			 nauwelijks herkend. Het was in den tijd dat de heerlijke terra cotta beeldjes
			 van Tanagra voor het eerst algemeener bekend en bewonderd werden. Van Walborch
			 had enkelen van die bevallige boiotische vrouwtjes kunnen veroveren, en zoo had
			 Marciana zich gekleed.</p> 
		  <p>Lachend stond zij vóor hem, in de zelfde houding die wij zoo
			 vaak zien afgebeeld; de lange himation om de geheele gestalte, terwijl
			 <pb n="185"/>de eene hand, uit de plooien voorkomend, een bladvormigen waaier
			 hield, de andere onder en met de plooien van het kleed op de hoogte der borst
			 opgeheven. De breedgerande en puntige boiotische hoed dekte haar hoofd. Met
			 zijn baardeloos fijn gelaat en den purperen band om de zware grijze haren, zag
			 van Walborch er uit als een romeinsche keizer op eene munt.</p> 
		  <p>Het gewemel van togadragende mannen en vrouwen in kleurige palla's,
			 met hangende vlechten of hooggetorende haren, vol bloemen en groene kransen,
			 was even verrassend als schilderachtig. Aan den langen wand der zaal waren drie
			 groote tafels tricliniumsgewijze gesteld; zij droegen ruime schalen met gebak
			 en vruchten en de bevallig gevormde flesschen met lange halzen en met stroo
			 omvlochten. Glazen en tafelgerei van alle mogelijke soorten stonden er door
			 elkander met die onregelmatigheid, die men bij eenen artist en vrijgezel
			 vindt.</p> 
		  <p>Na de eerste gesprekken nam Askol eene drinkschaal (het was
			 eigenlijk eene vruchtenschaal), en eerst daaruit plengende op den vloer, dronk
			 hij zijnen gasten toe. Hij stelde voor eenen drinkkoning te benoemen en de
			 dobbelsteenen <pb n="186"/>wezen, wellicht door behendigheid geholpen,
			 Salviati aan als koning van het feestgelag. Hij werd in triumf naar den troon
			 gedragen, wiens hemel achter het midden der tafels verrees. Hij noodde in zijn
			 rasch en vroolijk Italiaansch de gasten te gaan zitten en eenige vertooningen
			 te aanschouwen. Een van de musici onder de gasten praeludeerde op de piano, van
			 de zoldering fladderde een regen van komiesch geïllustreerde programma's
			 neer op de toeschouwers, en toen opende zich de gordijn op den achtergrond en
			 toonde zich eene tot tooneel ingerichte verhevenheid.</p> 
		  <p>Men zag een bosch met woeste rotsblokken en aloës,
			 geïmproviseerd met die geringe maar geestige middelen, die de kunstenaars
			 weten te scheppen. Het licht verbeeldde maneschijn en een groote volle maan
			 blonk op het achterdoek.</p> 
		  <p>Daar was een wilde schaar van Korubanten, kleine Daktulen,
			 bokspootige Silenen en nymfen met fakkels, tamboerijns en fluiten.</p> 
		  <p>De heraut, met zijnen staf in de hand, vóor op het tooneel,
			 sprak:</p> 
		  <q rend="bq">‘Ruwe bergkloof in Frugië, het rijk van koning Midas. 
		  
		  <pb n="187"/>
<lb/>Koor van Korubanten en Satyrs; Silenos, profeet van
			 Midas; Marsuas, priester en fluitspeler in dienst van Rhea Kubele, de
			 aardmoeder, wier feest gevierd wordt.’</q> 
		  <p>Toen trad de satyr Marsuas voor, de beenen met boksvellen omhangen,
			 en zeide:</p> 
		  <lg type="poem"> 
			 <l>Woest gebergte en woestere dieren</l> 
			 <l>Zoeken uw priesters en dartele nymfen,</l> 
			 <l>Vieren met wild orgiastische driften,</l> 
			 <l>Rhea Kubele, u, aard', onze moeder.</l>
			 <l>&nbsp;</l> 
			 <l>Vlamme de fakkel en snerpe de rietfluit,</l> 
			 <l>Stroom' Dionusos' bedwelmende druif,</l> 
			 <l>Ruischt tamboerijnen, ontboeit uwe voeten,</l> 
			 <l>Bandeloos viere natuur haar orgie.</l> 
		  </lg> 
		  <p>Op die woorden, even als de volgende door Marciana gemaakt en door
			 eenen duitschen letterkundige in zijne taal overgebracht, barstte de schaar in
			 wilde dansen los, onder de tonen der pansfluit, het zwaaien der fakkels en het
			 rinkelende gebom der tamboerijnen.</p>
			 <p>&nbsp;</p> 
		  <p>Tweede tooneel, de zelfde streek, in heldere zon op eens verlicht
			 toen Apolloon optrad. Marsuas bij een boom zittende, haalde allerlei komische
			 en grillige tonen uit zijne fluit.<pb n="188"/>De heraut kondigde aan:</p> 
		  <q rend="bq">‘De wedstrijd tusschen Apolloon en Marsuas; koning Midas,
			 geheel in het goud, als scheidsrechter.’</q> 
		  <p>Beurtelings klonk van Apolloon's kithara een verheven hymne en van
			 Marsuas' fluit de tartende parodie.</p> 
		  <p>Apolloon zingt:</p> 
		  <lg type="poem"> 
			 <l>Zeus in den lichtenden ether,</l> 
			 <l>Artemis, kuische,</l> 
			 <l>Delos, mijn heilige zetel der wijsheid,</l> 
			 <l>Psuchè, der aarde onttogen, vergodlijkt,</l> 
			 <l rend="; 1tab">Zinge de goudene lier.</l>
			 <l>&nbsp;</l> 
			 <l>Puthoon's giftige slangengebroedsel</l> 
			 <l>Treffe de zilveren boog;</l> 
			 <l>Schuldenzuiverend, smartengenezend,</l> 
			 <l>Glanze mijn licht, en het lage verjagend</l> 
			 <l rend="; 1tab">Strale de schoonheid.</l> 
		  </lg> 
		  <p>Dan klinkt Marsuas' lied daartegen:</p> 
		  <lg type="poem"> 
			 <l>Genoeg van Zeus, van preutsche Pallas,</l> 
			 <l rend="; 1tab">Apolloon, Musen en 't hemelsche mal,</l> 
			 <l>Wij houden 't met Kupris, Priapos,</l> 
			 <l rend="; 1tab">En Pan, de natuur, is ons Al.</l>
<l>&nbsp;</l> 			  
			 <l>Wij schoppen het deksel van de kist</l> 
			 <l rend="; 1tab">Der gehuichelde tempelmysteries;</l> <pb n="189"/>
			 <l>Voor 't oude verfrommelde kunstideaal,</l> 
			 <l rend="; 1tab">Het gezeur van aesthetiesch-etheriesch,</l>
<l>&nbsp;</l>			  
			 <l>Voor schoonheid komt wat werklijk is;</l> 
			 <l rend="; 1tab">Ook de bokspoot heeft charmes en rechten,</l> 
			 <l>De boksreuk wijkt geen ambrosischen geur,</l> 
			 <l rend="; 1tab">Onze sik geen Charitenvlechten.</l> 
		  </lg> 
		  <p>Nu treedt Midas op als kunstrechter:</p> 
		  <lg type="poem"> 
			 <l>Ik, koning Midas, schoon mijn hand</l> 
			 <l>Met lier, penseel noch beitel speelt,</l> 
			 <l>Ik ben toch met gezond verstand</l> 
			 <l rend="; 1tab">Met oog en oor bedeeld;</l> 
			 <l>Dies maakt partijzucht mij niet blind.</l> 
			 <l>Kritiek is wat men <hi rend="i">zelf</hi> bevindt,</l> 
			 <l>Geen regel dien een ander biedt.</l> 
			 <l>Mij dunkt Apolloon's oude lied</l> 
			 <l>Wat afgezaagd; voorts, hij begaat,</l> 
			 <l>Ik mag 't niet zwijgen, plagiaat,</l> 
			 <l>Hij's niets pikant, is ook profaan,</l> 
			 <l>En d'interpunctie gaat geheel niet aan.</l> 
			 <l>Dat ‘<hi rend="i">schoon</hi>’, dat ‘<hi rend="i">hoog</hi>’,
				dat ‘<hi rend="i">ideaal</hi>’,</l> 
			 <l>Och, alles maar een leege schaal;</l> 
			 <l>Wij willen 'tnieuw vooral, zelfs pornoplastiesch,</l> 
			 <l>Kras, ongelikt, cyniek en drastiesch.</l> 
			 <l>Durf alles aan, ofschoon 't al stinkt,</l> 
			 <l>Geef enkel wat als werklijk klinkt.</l> 
			 <l>Apolloon's oude leer is saai en dood, en 'k wijs</l> 
			 <l rend="; 1tab">Aan Marsuas den dichtersprijs.</l> 
		  </lg> 
		  <pb n="190"/>
<p>Derde tafereel; Satyrs en Silenen dansen wild om
			 Marsuas. Chariten, hand aan hand in reien, met zwevenden voet, omringen Foibos
			 Apolloon; Musen bekransen hem met lauriertakken. Aan Midas' hoofd ziet men,
			 grooter en grooter, een paar ezelsooren ontgroeien. Apolloon gebiedt dat
			 Marsuas gevild worde.</p> 
		  <p>De heraut treedt voor en spreekt:</p> 
		  <lg type="poem"><l>Zoo, of de Midasjongren aan Marsuas geven hun voorkeur,</l> <l>Musen en Chariten steeds wijden aan Foibos den krans.</l></lg> 
		  <p>Daarop doet hij noch een stap voorwaarts en zegt ter zijde, achter
			 zijn hand, ironiesch:</p> 
		  <lg type="poem"><l>Nochtans baatte het niet en berouwde het zelfs aan
		  	Apolloon;</l>
		  	<l>Steeds, schoon Marsuas viel, bloeit zijn
				Silenengeslacht.</l></lg>
		  <p>(De gordijn valt.)</p>
		  <p>&nbsp;</p> 
		  <p>Lachende bravo's en gesprekken volgden hierop. Men handhaafde het
			 recht der kritiek, zelfs tegen eenen Foibos; hier werd de realistische kunst
			 verdedigd, daar gehekeld; deze vond Apolloon's anatomische repliek wat
			 sanglant, gene de beste die een Olumpiër tegen een satyr kon gebruiken; en
			 iemand plaagde er Marciana mede dat de <pb n="191"/>vertooning eigenlijk zich
			 zelve doodde, omdat zij toch zelve het recht der <hi rend="i">satyre</hi> erkende.</p> 
		  <p>Onder die vroolijke scherts gingen toen jonge meisjes rond,
			 vruchtkorfdragende nymfen en nektarschenkende Hebe's. Askol bracht daarna aan
			 Salviati een gelukwensch op zijn geboortedag en bood hem uit naam zijner vele
			 vrienden een klavier ten geschenke. Het was de uitkomst der tombola die zij
			 voor hem hadden gehouden.</p> 
		  <p>Dit wekte een storm van toejuichingen, die Salviati geroerd met
			 handdrukken beantwoordde.</p> 
		  <p>Thans werd de aandacht weer op het tooneel gevestigd. De geopende
			 gordijnen gaven een prachtig levend tafereel te zien.</p> 
		  <p>Op een bank tegen de borstwering op het plat der skaiïsche
			 poort, met de blauwe lucht achter zich, zaten de oudsten van Troja, om Priamos
			 heen. Op den voorgrond verrees, haar voet op de bovenste trede der poorttrap,
			 Helena in het slepend gewaad, de fijne doorzichtige sluier over de haren, het
			 oog nedergeslagen, voor den blik der bewonderende grijsaards. Achter haar
			 volgden hare beide maagden.</p> 
		  <p>Aisma was verbaasd; hij zag de voorstelling van zijne eigene
			 schilderij, die hij onder <pb n="192"/>handen had. Maar wat hem niet minder
			 trof, was de gestalte van Helena, waarin hij Marciana herkende. Bravo's en
			 handgeklap begroetten het schoone tafereel en op aller lippen ging de naam des
			 schilders rond, wiens roem reeds in het westen in vollen bloei was, maar die
			 thans ook in Rome zijn eersten triomf vierde.</p> 
		  <p>Toen zich de toeschouwers en vertooners weer in de zaal vermengden,
			 trad Marciana, die hare Helenakleeding bewaarde, op Aisma toe en zei hem:</p> 
		  <p>- Ik mocht immers wel? Gij duidt het mij niet ten kwade dat ik uwe
			 heerlijke schilderij openbaar maakte, al was het misschien voorbarig?</p> 
		  <p>- O, in het minst niet, zeide hij frank weg, - integendeel; ik neem
			 het als eene hulde van u aan; ik moet zeggen, gij hebt het goed afgezien. Ja,
			 ik heb er zelfs meê geleerd, ik weet nu vooral heel juist hoe mijne
			 Helena moet zijn. Toch - voor die vrijpostigheid moet ik u eene kleine straf
			 opleggen. De demonische Helena heeft zich in mijn kring gewaagd en als
			 thaumaturg houd ik haar vast. Nu kunt gij er niet aan ontkomen, dat ik uw
			 portret maak, ja, eigenlijk dat gij geheel in deze kleeding voor mijne Helena
			 poseert.</p> 
		  <pb n="193"/>
<p>- Hm! zei Marciana glimlachend, maar toch toch niet
			 toestemmend, - <hi rend="i">vedremo.</hi></p> 
		  <p>- Waarom weigert gij dit zoo halsstarrig? Dat is niet lief van
			 u.</p> 
		  <p>- Ik weigerde niet, ik zei maar <hi rend="i">vedremo</hi>. - Mijn oom verlangt
			 zoo uwe schilderij te hebben, geef haar dus noch geene andere bestemming, -
			 wilt gij?</p> 
		  <p>- Hm! zei Aisma in haar eigen toon - <hi rend="i">vedremo</hi>. - Zult gij
			 straks eens zingen?</p> 
		  <p>- Och, zei ze, en haar mond plooide zich bedenkelijk, - liever niet;
			 ik ken alleen zulke oude ernstige dingen; dat is hier nu minder op zijne
			 plaats.</p> 
		  <p>In het dichte gewoel der gasten, waaronder vele musici, schilders en
			 letterkundigen, werd hun gesprek spoedig door anderen afgewisseld. Het trof
			 Aisma onder die bonte rijen de kleine gestalte van Salviati in de roode toga te
			 zien rondhuppelen, altijd levendig en tevreden, overal welkom en zelfs door de
			 jonge meisjes, die zich anders zoo licht onbarmhartig aan spot overgeven, met
			 de meeste voorkomendheid bejegend, ja gevierd. Daar lag iets weemoedigs in,
			 maar tevens iets weldadigs voor het gevoel. Salviati <pb n="194"/>ging nu aan
			 den vleugel zitten en speelde en zong eenige schertsende italiaansche
			 volksliederen. Daar werd ook wat moderne operamuziek uitgevoerd. Marciana liet
			 zich slechts noode overhalen om ook te zingen. Zij wist en gaf toe dat lichte
			 muziek voor zulk eene gelegenheid de meest gewenschte is. Maar het lag in haar
			 ernstig stemgeluid en in hare opvatting van poësie en muziek dat zij
			 liefst de strenge kunst beoefende. Toch wilde zij aan des gastheers bede niet
			 weerspannig blijven; zij ging naar de piano en liet zich door Askol begeleiden.
			 De luisterende kring zag naar de indrukwekkende gestalte in hare
			 Helenakleeding; den sluier had zij echter afgelegd en men kon niet nalaten den
			 trotschen kop, de zware gouden haren, met zachtpaarsche banden omwonden en eene
			 enkele purperen roos in den wrong, te bewonderen.</p> 
		  <p>Een weinig bevreemding wekten eerst te midden dier gonzende
			 vroolijkheid de strenge, hoogst eenvoudige maten van het begin; zij zong met
			 haar metalen altstem Pergolese's Siciliana: <hi rend="spat">Tre giorni son' che
			 Nina</hi>..... Weldra raakte men onder den indruk van den mineurtoon en
			 aangegrepen door de stijging en de breede golving <pb n="195"/>der
			 klankfiguren. Daarna zong zij het <hi rend="i">Veilchen</hi> van 
			 <name type="person">Mozart</name>.</p> 
		  <p>Welk eene muziek in zulke liederen! En hoe onberispelijk
			 voorgedragen, louter zang zonder eenige declamatie. Welk eene muziek! Het was,
			 zeiAisma haar later, als de schilderkunst der oude Italianen, als een 
			 <name type="person">Signorelli</name>, een <name type="person">Lionardo</name>. Zoo glaszuiver van lijn, zoo naief en toch zoo
			 knap, zoo teer van vorm en toch zoo krachtig van bouw.</p> 
		  <p>Eenige kenners brachten haar hulde om de wijs waarop zij die
			 liederen begrepen en terug gegeven had. Maar de jeugd gaf aan iets vroolijks de
			 voorkeur. Nauw sloeg dan ook Salviati een tartenden wals aan of de voeten
			 tintelden met de jonge harten en dra zwierde de wegsleepende dans hen door de
			 zaal.</p> 
		  <p>Toen men zich eenigen tijd aan den dans had overgegeven, werden op
			 eens de lichten langs de wanden gedoofd en alleen de groote met bloemen
			 omwonden luchter wierp zijn licht in het midden der zaal. De piano zweeg; op
			 den rand van het tooneel zat een guitaarspeler en een knaap stemde zijne
			 mandoline, den enkel van het eene been op de knie van het andere <pb n="196"/>leggende, even als het figuurtje van Carpaccio's schilderij te
			 Bologna.</p> 
		  <p>Daar ligt in die twee eenvoudige speeltuigen voor den Germaan die
			 Italië kent eene bekooring, die hij medeneemt naar het noorden, en als hij
			 er soms die speeltuigen hoort, dan klopt hem weer het hart voor het land van
			 Mignon en zingt het in navolging van hare woorden:</p> 
		  <lg type="poem"> 
			 <l>Ik ken het óok, het land waar de citroenen groeien,</l> 
			 <l>De purpren cactus glanst, de oleanders bloeien!</l> 
		  </lg> 
		  <p>Soms, als hij in zijne noordsche stad bij avond in eene volksbuurt
			 komt, hoort hij in de verte op eens tonen die daaraan gelijken; dan is het hem
			 gebeurd, dat hij onweerstaanbaar werd aangetrokken; het is een veracht
			 piano-orgel, door den musicus gehaat. Arme kinderen dansen er om heen met hun
			 afgeslofte schoentjes op de grove keien. Maar de man die eens van den
			 tooverdrank van Circe Italia gedronken heeft, voelt zijne bedwelming hem
			 overmeesteren; een nameloos heimwee grijpt hem in de borst en hij wordt
			 aangedaan. Want deze tonen, zij zijn die van de guitaar en mandoline; en in die
			 tonen woont <name type="topo">Napels</name> met zijne baai en de Vesuvius en het
			 oranjegeurend <name type="topo">Amalfi</name>; op die tonen drijft <pb n="197"/>het
			 vlottend <name type="topo">Venetië</name> met zijn zongebruinde paleizen, tegen wier
			 stoeptreden het groene water van Canal grande klotst, wier kantomfalied hoofd
			 ten blauwen hemel rijst; Venetië met zijne bronzen van <name type="person">Sansovino</name> en Bellini's vrouwen met fijngevormde handen, en
			 de antieke paarden zwevend boven de mozaieken van San Marco. Met die tonen
			 herrijst de pracht der bloemenstad aan de Arno, met de wonderen van 
			 <name type="person">Ghiberti</name> en <name type="person">Mino</name>, van 
			 <name type="person">Lucca della Robbia</name> en <name type="person">Michelangelo</name>, waar de facchino slapend leunt tegen een
			 brons van 
			 <name type="person">Cellini</name>. Met die tonen doemt de grootsche
			 Campagna op met hare contadini rustend in de avondkoelte, en het eenige Rome.
			 En aan zijn hart knaagt het pijnlijk zoete verlangen naar het paradijs met de
			 bronzen deuren van 
			 <name type="person">Ghiberti</name>.</p> 
		  <p>Vroolijk klonk nu het streelende snarengetjingel van den man met de
			 guitaar en den knaap met de mandoline.</p> 
		  <p>Tarantella! tarantella! riepen de jonge lieden en weldra hadden zich
			 verschillende paren gevormd. De tarantella is eene reeks van improvisaties, die
			 de twee dansers nu eens tegenover elkander, dan saam verbonden uitvoeren,
			 volgens de rythmische modulaties der speeltuigen. Zij is <pb n="198"/>een dier
			 oorspronkelijke volksdansen die, vrij als het volkslied, noch niet in vaste
			 figuren gebonden zijn. Hier geldt alleen de gratie der standen, der antithesen,
			 der bewegingen, beurtlings statig en langzaam, beurtlings wild en
			 hartstochtelijk. In allerlei windingen plooit, spant, buigt, trippelt het
			 lichaam, elastiesch op heupen en enkels. Eene improvisatie der voeten, eene
			 arabeske der leden, een samenspraak van bevallig gewondene armen en handen. Nu
			 eens een geestige zet en een tartend antwoord; nu eene toenadering, dan
			 verwijdering; nu wenden zij elkander den rug, dan streven zij naar elkander en
			 vleit zich lichaam aan lichaam; dan glipt het meisje weg en zet haar de jongman

			 na; dan laat zij zich vangen. Het is een vroolijke, meêsleepende dans,
			 die duurt tot men ademloos en lachend poost.</p> 
		  <p>Hij was in vollen gang, toen op eens Askol tusschen de dansers
			 sprong, met zijn vonkelende oogen, zijn wild fladderende gele toga, de
			 rinkelende tamboerijn boven zijn zwart omlokt hoofd zwaaiend en ze bonzend met
			 den rug der hand. Zoo was hij eene bacchische gestalte en voerde de geestdrift
		  	ten top. En daar tus-<pb n="199"/>schen die antieke meisjes, zwierend op de
			 punt der voeten, die in levende beelden de slanke danseressen, op de wanden van
			 Herculanum geschilderd, deden herrijzen.</p> 
		  <p>Dat was een schitterend besluit van het echt romeinsche feest. Thans
			 mengden zich de gasten ten afscheidsgroet en noch menigen dag sprak men in Rome
			 van Askol's feest, waar moderne goede toon en gezelligheid zich met antieke
			 vormen zoo bekoorlijk hadden versmolten.</p> 
		  
		</div> 
		<div type="chapter"><pb n="200"/>
		  <head rend="h3">XVIII.</head> 
		  <p>Aisma zat op den morgen, na het feest van Askol, in zijn atelier.
			 Wel stond zijn doek voor hem en had hij zijne penseelen en borstels genomen,
			 maar zijne gedachten ware te vele en te zwervend om zich op zijn werk te
			 bepalen. Nu ging hij aan zijne schrijftafel zitten en begon eenen brief aan
			 zijne zuster, zijne oude vertrouwde, wier kalme, verstandige geest zoo vaak
			 stilling zocht te brengen als zijn gemoed heftig was. Toen hij een paar
			 bladzijden met haastig schrift gevuld had en ze herlas, was hij het er weer
			 niet mede eens. Hij dacht nu eens zoo, dan weer anders. En toen hij het daar op
			 papier zag staan, meende hij: waartoe dat alles reeds geuit; waartoe in het
			 schrift werkelijkheid gegeven aan wat in mijn binnenste noch onbepaald woelt en
			 zweeft? En hij verscheurde het papier en ging voor zijne schilderij zitten.</p>
		  
		  <pb n="201"/>
<p>Zijn geest was vol, zijne verbeelding vol, zijn hart
			 vol; maar het was een chaos en geen Elohim zweefden noch scheidend en
			 begrenzend, over de wateren.</p> 
		  <p>Ja, nu wist hij maar al te wel hoe zijne Helena wezen moest.
			 Marciana had zijn tafereel goed bezien en goed weergegeven. Beduidde dit iets?
			 Was het enkel eene artistieke, of - eene teederder hulde? Welk eene Helena was
			 zij! Veel beter dan de geschilderde, die hem nu niet meer voldeed, al was hij
			 reeds eens door Marciana geïnspireerd ze te wijzigen. Ja, zijne grijsaards
			 waren goed. Daar zaten zij in halven kring naast elkander; de schoon geplooide
			 gewaden in toon en enkel met weerglanzen verlicht. Achter hen alleen de diep
			 blauwe lucht, waartegen de schoone bejaarde koppen in heldere schaduw
			 uitkwamen; en het licht dat achter hen was verzilverde hier en daar de grijze
			 en witte haren, den omgaanden kant van den diadeemband om hunne hoofden of
			 wierp een schamplicht langs het gelaat. Zij waren echt homeriesch; achtbaar,
			 schoon, indrukwekkend. Ernstig ook, want de bewondering voor de heerlijke vrouw
			 die daar voor hen verrees was niet anders dan de zuivere <pb n="202"/>
			 trilling, opgewekt door het schoone met de edele reinheid die er aan eigen is.
			 Niets in die uitdrukkingen van wat een ander hedendaagsch schilder gegeven had
			 in de grijze rechters voor wie op eens de prachtige Frune onthuld wordt.</p> 
		  <p>Van de twee maagden die Helena volgden zag men de eene ten halven
			 lijve, van de andere alleen het hoofd en de schouders, want zij stegen achter
			 hare meesteres de trap op. Helena was de <hi rend="i">tanupeplos</hi>, zij droeg het
			 ‘langslepende’ kleed der aanzienlijke vrouwen, slank om de heupen
			 en beenen plooiend. De lange dunne sluier hing van haar hoofd; slechts van ter
			 zijde zag men het gelaat in het volle licht, maar zij hield de oogen
			 neergeslagen, want zij vreesde, schoon van hare gevaarlijke uitwerking wel
			 bewust, schuchter wegens al de nooden en jammeren die zij over volken en
			 vorsten gebracht had. In haar gelaat lag de gedachte: ‘o, ik ellendige,
			 had een woeste wind of golf mij medegesleurd, voor dat ik hem volgde.’
			 Toch bezat zij al hare fierheid, want zij wist, ‘dat niet zij de
			 schuldige was, maar de goden die dit zoo hadden beschikt,’ en vooral de
			 éene onweerstaanbare godin, waarvan zij de aardsche afspiegeling was,
			 Afrodite.</p> 
		  <pb n="203"/>
<p>O, dat hij Marciana, zoo als zij dien avond was, had
			 mogen schilderen! Dan ware zijn werk onsterfelijk.</p> 
		  <p>Nu dwaalden zijne herinneringen weer naar het feest, en hij zag de
			 schilderachtige groepen en de dansende meisjes, en allerlei gestalten gelijk
			 hij er zoo dikwijls had geschilderd en geteekend in zijne tafereelen uit het
			 antieke leven.</p> 
		  <p>Maar éene gestalte boven allen bleef hem boeien en vervullen,
			 die van de bekoorlijke, geestrijke vrouw, die zich meester ging maken van zijne
			 verbeelding en zijn gemoed, telkens meer en meer.</p> 
		  <p>Hij zag rond langs zijne wanden: studies uit Pompeï en van
			 herculaneïsche muurschilderingen; afgietsels van de napelsche Here en den
			 grooten Zeus Otricoli. En ginds op dien wand weer dat</p> 
		  <lg type="poem"><l>Odero se potero, si non invitus amabo.</l></lg> 
		  <p>En toch aan het wankelen - en toch... overwonnen! Waar is de
			 vroegere kracht, door ondervinding geschonken? Opent u weder, oude wonden, om
			 weer op nieuw te doen leeren en inzien. Schrijnt weer, als het dan moet en uw
			 lessen noch niet voldoende waren.</p> 
		  <p>Maar....... waarom tegengestreefd? Waartoe..... als er eens iets
			 goeds in lag. O fax <pb n="204"/>Satanae, terug! <hi rend="i">Als</hi> het iets goeds is,
			 dat is juist de vraag; en de zwakheid antwoordt maar voorbarig: ja; - het
			 verstand zegt: neen. Marciana, wat is zij eigenlijk? De vrouwen hebben eene
			 levenswijsheid op hare eigene hand, hare gevoelens te verbergen. Zij zijn als
			 de kleine schildpadden; heel sierlijk van dek, maar neemt gij ze in de hand om
			 ze van naderbij te bekijken, dan trekken zij dadelijk kop en pooten in. Wat heb
			 ik eigenlijk in haar? Weet ik het? Die voorstelling van mijne schilderij was
			 toch eene fijne hulde. En evenwel die mooie purperen roos, die ik haar zond,
			 omdat ik toevallig had afgeluisterd dat zij daarvan sprak met Askol, - geen
			 woord van dank. En hij tipte het penseel in een paar verven op zijn palet en op
			 een ledig doek zette hij de omtrekken van een vrouwegelaat - maar het overige
			 eindigde hij in eene sfinx. Zoo uitte zich zijne gedachte.</p> 
		  <p><hi rend="i">Odero se potero.</hi> Waarom zou men niet kunnen, als men wil?
			 Maar als de wil onwillig is tot willen? Wat is wil? Hoe weet men of het de wil
			 is die spreekt, of de onwil? Onwil is ook wil. Welken wil dan gehoorzaamd? O
			 Ada, ik ben even zwak en wankelend als gij.....</p> 
		  <pb n="205"/>
<p>Er werd geklopt. Binnen! riep hij gedachteloos in het
			 Hollandsch.</p> 
		  <p>Toch werd het verstaan, want de deur ging open en de heer van
			 Walborch met Marciana en Ada traden binnen.</p> 
		  <p>- Storen wij u?</p> 
		  <p>Wel mocht zij het vragen. Hij was onthutst en de beweging zijner
			 ziel moest leesbaar zijn op zijn gelaat. Hij herstelde zich echter en heette
			 hen welkom. Hij vroeg Ada deelnemend of zij geheel beter was, en men sprak over
			 den genotvollen feestavond. Weldra werd het gesprek zelfs opgewekt toen zij
			 voor de Helena stonden.</p> 
		  <p>- Aisma, zei de heer van Walborch, - ik ben zoo verzot op uwe
			 schilderij - wilt gij ze mij afstaan?</p> 
		  <p>- Gaarne, als zij goed wordt; u kan beslissen als ze af is en u dan
			 noch bevalt.</p> 
		  <p>- È, riep Marciana vroolijk - <hi rend="i">Odero se potero, se non
			 invitus amabo</hi> - wat beduidt dat?</p> 
		  <p>- Een opschrift uit Pompeï, -</p> 
		  <p>- Een fatalistische spreuk, - is dat de uwe?</p> 
		  <p>- Och, een gril; ik schreef het er alleen om den stijl der
			 romeinsche letters.....</p> 
		  <p>Zij zag hem aan en begreep wel beter. En de <pb n="206"/>kleine
			 demon, die in ieder jong vrouwehart zit, lachte en buitelde van ondeugende
			 voldoening.</p> 
		  <p>Terwijl de heer van Walborch met den schilder over zijn werk
			 praatte, gingen Ada en Marciana de wanden van het atelier rond. Op een tafel
			 zag zij schetsboeken, op verschillende bladen er van schetsen van een
			 vrouwegelaat, pogingen om aan de herinnering vorm te geven; - wie het was, -
			 Marciana's spiegel had het haar verklapt. Zij keerde een paar doekramen om die
			 tegen den muur gekeerd stonden; op een daarvan een geschilderde schets, het
			 zelfde vrouwegelaat, eindigend in eene sfinx. Marciana keerde haastig het doek
			 om en zag spottend Ada aan, wier gelaat een melancholieken trek vertoonde, die
			 zich in een glimlach poogde te veranderen.</p> 
		  <p>- Mag mevrouw van Buren mij helpen om Helena goed te voltooien?
			 vroeg Aisma aan den ouden heer.</p> 
		  <p>- Waarom niet? Zeer zeker; mij des te liever.</p> 
		  <p>- Zij scheen er niet toe over te halen.</p> 
		  <p>- Tut, tut, grillen; - wij zullen zien wie de sterkste is. Ook eene
			 Amazone zwicht wel; - <pb n="207"/>Penthesileia werd ook overwonnen, - maar
			 alleen door een Achilleus.</p> 
		  <p>De vrouwen voegden zich weder bij hen en Marciana zei, de schilderij
			 met aandacht beziende:</p> 
		  <p>- Hoe rijk en nauwkeurig is dit weer, men heeft uw werk nooit
			 afgezien.</p> 
		  <p>- Gauw gedaan, gauw gezien, antwoordde de schilder.</p> 
		  <p>- Hoe precies kent gij alle bizonderheden van het antieke
			 leven.....</p> 
		  <p>- Sommigen noemen u daarom te archaeologiesch, zei de oude heer.</p>
		  
		  <p>- Te? Die een onderwerp uit het verleden behandelt, mag in onzen
			 tijd de kleinste zaak niet verzuimen. Maar och, - die archaeologie, dat is het
			 hem niet, dat is bijzaak, middel. Dat is nu <hi rend="i">mijn</hi> lust, en mij dunkt ik
			 heb even veel recht eene belangrijke zijde van het leven der oudheid te kiezen
			 als een ander om een land- of stadsgezicht te composeeren. Mijn doel is dat
			 stuk leven weer te geven en wel door schoonheid, beide van kleur en vorm.</p> 
		  <p>- Ik hoorde ook bezwaren tegen die groote uitvoerigheid, vooral in
			 de verschietende plannen; zoo meenden sommige kunstenaars.....</p> 
		  <pb n="208"/>
<p>- Ik denk dat zij die iets te min hebben, dat iets bij
			 een ander te veel vinden. Heeft men dan nooit een <name type="person">Rafaël</name> gezien of een 
			 <name type="person">da Vinci</name>? Maar 't is waar, jeugdige
			 borstelaars met sentiment en chic, die met een stuk krijt noch geen kop kunnen
			 <hi rend="i">teekenen</hi>, vinden dat Rafaël ongelijk had.</p> 
		  <p>- Met uw verlof, er is hoofdzaak en bijzaak, en deze moet toch
			 ondergeschikt zijn.</p> 
		  <p>- Ondergeschikt - maar daarom niet onuitgevoerd.</p> 
		  <p>- Ik geloof dat gij gelijk hebt, zoo viel Marciana in, - als wij
			 schrijven; moeten wij wel sommige zinnen stil en rustig houden, maar de woorden
			 moeten toch allen verbogen en vervoegd worden en niet enkel in de <hi rend="i">onbepaalde
			 wijs</hi> geschreven.</p> 
		  <p>-Natuurlijk; als gij schrijft dat iemand weg gaat, zet gij toch dat
			 hij weg gaat, en niet alleen.... ft! Neen, ik laat het gelden dat een groot
			 meester breed en summier aanduide, omdat hij ook het andere kan en omdat het nu
			 eenmaal zoo zijn karakter geworden is. Maar ik bid u, wat moet men zeggen van
			 de epigonen, die spotten met akademische studie, die niet meer teekenen
			 <pb n="209"/>en niet uitvoeren! Een eersten gevoelvollen indruk brengt men
			 licht op het doek, maar als men <hi rend="i">dien</hi> wil behouden en toch alles naar
			 zijn eisch en recht uitvoeren - geloof mij, dan begint eerst de
			 moeilijkheid.</p> 
		  <p>- Daarin hebt gij gelijk, zei de heer van Walborch. Ik pleit ook
			 alleen voor de waarde van sommigen wier kunst mij ook lief is. Zie eens, mij
			 dunkt er zijn twee richtingen die altijd bestaan hebben en zullen bestaan; de
			 eene gaat uit van het eigen gevoel; het is eene kunstaandoening die lyriesch
			 is, zij wil een gevoel, meer dan een voorwerp of voorval zelf uitdrukken en zij
			 doet dat door toon en stemming, en meer in zwevende aanduiding dan in bepaalde
			 afbeelding. De andere gaat uit van de verschijnselen en geeft die weer; eene
			 kunstaandoening die epiesch en historieseh is en die zich uit in bepaalde,
			 heldere vormen. De eene sluit de oogen half en ziet door de wimpers, de andere
			 opent de oogen en ziet alle deelen en vormen en begrenzende lijnen.</p> 
		  <p>Aisma schudde het hoofd:</p> 
		  <p>- Dat is een compromis - ik zie in de werkelijkheid niet die vreemde
			 en vaak grillige effekten; <pb n="210"/>ik zie in de natuur helderheid en
			 bepaaldheid. Geen kleur zonder vorm, zoo min als een ziel zich ooit openbaart
			 zonder stof. Dat men het toch wilde gelooven, als het teekenen en de groote
			 schilderkunst verwaarloosd worden, dan gaat de zin voor het strenge, edele mede
			 weg; dan geen historische, geen monumentale kunst, geen groot menschenbeeld en
			 naakt; geen stijl meer en hoogheid; geen ornament en decoratie; beeldhouwkunst
			 verdwijnt en bouwkunst wordt arm en klein. En, ten zij bij een groote
			 persoonlijkheid die welk onderwerp ook kan verheffen, dan zal mede de inhoud,
			 de belangrijkheid dalen en dalen.</p> 
		  <p>- Gij gaat te ver - denk eens aan een 
			 <name type="person">Ostade</name>, <name type="person">Jan
				Steen</name>, aan.....</p> 
		  <p>- O, ik waardeer ze zeer! maar - alleen om hun gevoel en penseel -
			 ontzaglijke talenten, en toch..... ik eisch voor onzen tijd meer ontwikkeling
			 van geest en meer beschaafdheid.</p> 
		  <p>- Mijn waarde, voor u die moet uitvoeren is de zaak anders dan voor
			 ons beschouwers; wij hebben geen schoonheidskeus te doen, zoo als Paris.
			 Eigenlijk deed Paris niet goed, hij had den appel in vieren moeten snijden en
			 aan <pb n="211"/>elk der drie godinnen een part geven - en het vierde zelf
			 opeten en zeggen..... neen, niets zeggen, dát zei genoeg.</p> 
		  <p>- Paris was zeker een artist, zei Marciana, hij koos partij en stout
			 weg; een artist kan geen drie richtingen volgen, al staan er drie godinnen
			 vóor hem; hij moet beslist éenen weg op, al maakt hij de anderen
			 vertoornd. Maar hij koos toch verkeerd; hij koos de sentimenteele kunst, hij
			 had de op kennis rustende van Athene of de strenge van Here moeten kiezen.</p> 
		  <p>- Hm! Dat weet ik niet - ten slotte moet toch alle kunst uit gevoel
			 en liefde geboren worden, dat is het hoogste, zonder dezen geen fijnheid, geen
			 charme in de kunst - en het leven.</p> 
		  <p>Hij zei dit half om haar schertsend te plagen, half in ernst, want
			 ook hij wist en toonde te goed dat zonder dezen alleen kunstvaardigheid, maar
			 geen kunst bestaat en dat de hoogste kennis, hoe onmisbaar, de kunstgaaf wel
			 verheft maar niet maakt.</p> 
		  <p>- Ada, zei Marciana, - ik sprak laatst met mijnheer Aisma over u en
		  	hij was zoo vriendelijk er zijn aandacht aan te schenken. Mis-<pb n="212"/>schien.....
			 - en zij gaf hem een wenk, -wil hij zoo goed zijn en het u zelf
			 beter uitleggen.</p> 
		  <p>- Wel ja, gij moet mij helpen om den smaak in handwerken en op het
			 punt van ornamentatie een beteren weg te wijzen.</p> 
		  <p>- Wat zal <hi rend="i">ik</hi> daaraan doen! zei Ada.</p> 
		  <p>- Dat zal ik u zeggen; de vrouwen kunnen veel doen om hare
			 afschuwelijke handwerken te verbeteren. Het begrip van ornament is over het
			 algemeen geheel mis. Daarin moeten wij leeren van de Egyptenaars en
			 Grieken.....</p> 
		  <p>- En de Japanners, zei Marciana plagend.</p> 
		  <p>- Natuurlijk; ook veel van de Japanners en Chineezen. Zie deze
			 waaiers maar eens. Zij zijn haast met niets gedaan, en toch welk een smaak en
			 bevalligheid. Een figuurtje, een paar vogels, een bloemtak, - met enkele
			 zuivere trekken en vlakke, weinige kleuren, ziedaar alles. Maar meer mag ook
			 niet. Al ons ornament is veel te veel reliëf en schilderachtig. Een
			 ornament moet ondergeschikt zijn aan het voorwerp en er door zijn reliëf
			 niet uitvliegen. Het moet er vlak op blijven rusten. Daarom zijn de grieksche
			 vazen met haar eenvoudige silhouetten zoo juist begrepen. Van deze en andere
			 antieke figuurtjes <pb n="213"/>zoudt gij heerlijke waaiers kunnen maken. Neem
			 een stuk papier en knip het in waaiervorm. Kijk - hier hebt gij boeken en
			 kopieën die ik maakte. Zie, die bikkelende meisjes, deze jongens die hanen
			 laten vechten, die danseressen en toiletscenetjes - alles maar voor het
			 grijpen. Dit grieksche vrouwtje dat haar armband aandoet, wat een elegantie in
			 deze handeling, terwijl zij den armband om de pols hecht, zie, die hand omhoog,
			 en hoe zij de vingers open houdt - is het niet zoo als gij dit noch zoudt doen?
			 En dat is haast met niets gedaan; op bronsgroenen grond een rood silhouetje, en
			 een paar trekjes voor het binnenwerk.</p> 
		  <p>En de daad bij het woord voegende, knipte hij den vorm en teekende
			 luchtig een paar van die beeldjes.</p> 
		  <p>- Ziedaar; een klein randje er onder, een meander of klimoprank, en
			 klaar zijt gij. Wilt gij dat eens voor mij doen?</p> 
		  <p>Ada was eene van die karakters die altijd beginnen met te zeggen: ik
			 kan dat niet. Maar zij durfde den vriendelijken drang geen weerstand
			 bieden.</p> 
		  <p>- Ik zal u plaatwerken zenden, gij kunt ze <pb n="214"/>calqueeren,
			 en al wat gij noodig hebt. Weldra zult gij er slag van krijgen. En dan weet ik
			 er hier en in Parijs wel debiet voor. Kom, gij kunt hier wel eens de proef
			 nemen.</p> 
		  <p>Terwijl Aisma plaats maakte op de volle tafel, namen van Walborch en
			 Marciana in opgewekte stemming afscheid van den schilder.</p> 
		  <p>Marciana dankte hem hartelijk. Van Walborch keerde noch even terug
			 en riep door de deur:</p> 
		  <p>- Het is waar ook, - gaat gij met ons meê naar Tivoli? Ik wou
			 overmorgen gaan, kunt gij? Dan gaan wij met ons vieren en wij komen u vroeg
			 halen.</p> 
		  <p>Het aanbod werd volgaarne aangenomen en de afspraak gemaakt.</p> 
		  
		</div> 
		<div type="chapter"><pb n="215"/>
		  <head rend="h3">XIX.</head> 
		  <p>Het was een schoone dag van Mei, de maand der Bona Dea, en thans van
			 de Madonna, toen de vrienden de Porta San Lorenzo uitreden.</p> 
		  <p>In den vroegen ochtend was het noch koel, maar dra begon de zon hare
			 warmte uit te stralen. De aureliaansche muur week uit het oog, maar
			 Michelangelo's koepel bleef altijd zichtbaar in de verte. De tiburtijnsche
			 heerweg voert door de veruitgestrekte, grootsche Campagna van Rome. De Campagna
			 heeft, ook in de italiaansche natuur, haar geheel eigenaardig karakter.
			 Indrukwekkend is zij door haren stroeven ernst, door haar stemmig koloriet,
			 hare machtige lijnen.</p> 
		  <p>De groote uitgebreidheid der golvende vlakte, in de verte door
			 karaktervolle bergvormen omgeven, is ledig van groot geboomte; hier en daar
			 kruisen haar de verbrokkelde antieke waterleidingen, verrijzen grafteekens,
			 soms eene enkele <pb n="216"/>woning of osteria waar de vrachtrijders pozen en
			 eene foglietta landwijn drinken.</p> 
		  <p>De heuvelachtige rotsige grond, deels met pozzolana, deels met
			 tufsteen, draagt mager gras en riet of is met kleine struiken bewassen. Daar
			 tusschen weiden enkele kudden geiten, wier hoeders met geitenvellen om de
			 beenen, om ze tegen de stekelige struiken te beschermen, op satyrs gelijken. De
			 geiten knabbelen akanthusbladen en gevoelen zich korinthiesch opgevoed door het
			 sierlijke blad dat het klassieke kapiteel omwond. Soms ziet men kudden van
			 ossen, allen parelgrijs; geen enkele is gekleurd. De weg is omzoomd met lage
			 muurtjes van groote blokken tufsteen, begroeid met akanthus, purperen klaprozen
			 en convolvulen. Vlinders fladderen daarover en tegen de zongegloeide muurtjes
			 schieten talloos de rassche, slimme hagedissen voort.</p> 
		  <p>Enkele malen komt men een kar tegen met de driehoekige huif van
			 schaapsleder, of eene kudde der ‘zilverharige’ runders van 
			 <name type="person">Vergilius</name>, geleid door eenen ruiter met
			 een langen stok dwars over den zadelknop; of een postwagen vol landvolk.</p> 
		  <p>- Daar heb je de Soracte in de verte, zei de <pb n="217"/>heer van
			 Walborch, <hi rend="i">vides ut stet Soracte</hi>.....</p> 
		  <p>- Nu niet <hi rend="i">alta nive candidum</hi>, vulde Aisma aan.</p> 
		  <p>- Ah! gij hebt uw 
			 <name type="person">Horatius</name> ook bij de hand!</p> 
		  <p>- Hoe zou men hier niet aan hem denken, nu wij de bergen zien waar
			 zijn sabijnsche landgoed lag, en de wateren van Albulae, en nu wij naar zijn
			 Tibur gaan.</p> 
		  <p>- Zegt zoo een oude dichter dat nu heusch mooier dan gij het zelf
			 zoudt zeggen in uwe taal? vroeg Ada met een onverschillige twijfeling.</p> 
		  <p>Marciana lachte luid, doch de heer van Walborch vond het maar half
			 gepast.</p> 
		  <p>- Natuurlijk, antwoordde hij een weinig knorrig, zulk een zin van
			 Horatius is als een antieke munt, zoo fijn gesneden in edel metaal.</p> 
		  <p>- Een cent, zei Marciana ironiesch, is ook geld, maar een
			 keizersmunt toch anders.</p> 
		  <p>- Daar komt toch veel idee bij, herhaalde Ada.</p> 
		  <p>- Idee - idee is ook iets, zei de schilder, daarmeê
			 idealiseert men en bouwt het oude leven weder op.</p> 
		  <p>- Schooner dan het was in werkelijkheid - wij weten niet hoe veel
			 verdriet, en vuil, en verveling er toen was, in die geprezen oudheid.</p> 
		  <p>- Waarschijnlijk, zei de oude heer, - maar <pb n="218"/>
			 daarmeê hebben wij niet van noode; Horatius zelf idealiseert den ouden
			 tijd en spaart aan den zijne den spot niet van zijn satyre.</p> 
		  <p>- En de zijne is juist de tijd dien wij nu zoo verheerlijken.</p> 
		  <p>- De afstand, Ada, de afstand; die geeft het juiste gezicht en doet
			 het storende en onbeduidende wegvallen. Maar Horatius was geen melancholieke
			 pruttelaar tegen zijnen tijd, hij was een voorbeeld van levenswijsheid; en was
			 er iets bitters, dan zeide hij: temper het bittere met zachten lach.</p> 
		  <p>- Hij had ook kunnen zeggen: temper het zachte met bitteren lach,
			 zei Marciana.</p> 
		  <p>De oude Horatianer zag haar aan en schudde het hoofd.</p> 
		  <p>- Een booze leer, mijn kind, de weg tot pessimisme en nihilisme.</p>
		  
		  <p>- De eenige om zijn zelfbezit en zijn vroolijkheid tegen de wereld
			 te handhaven, hernam zij, vroolijk lachend. Hoe zag Horatius er toch uit?</p> 
		  <p>- Een klein, vrij gezet man met kort zwart haar over het voorhoofd,
			 dat later meer ontbloot werd, zei de schilder, - zoo teekent hij zich zelf.</p>
		  
		  <pb n="219"/>
<p>- Vindt gij dat hij juist over de vrouwen dacht,
			 Aisma?</p> 
		  <p>Deze haalde spottend zijn schouders op en antwoordde:</p> 
		  <p>- Wat zal ik u zeggen; hij vond dat het lastig is er goed meê
			 om te gaan en ze onder bedwang te houden.</p> 
		  <p>Zij lachte zoo hartelijk dat de vetturino omkeek en ook meê
			 lachte; de Italiaan is gevoelig voor vroolijkheid. Toen zij voorbij de streek
			 der zwavelbronnen reden, wendde hij zich om, lachte hun toe en met de zweep
			 klappende en er heen wijzende riep hij:</p> 
		  <p>- Bellissimo! il mio paese!</p> 
		  <p>- Brave kerel, zei de oude heer, ziet gij wel, ook een Horatianer in
			 levenslust en idealisme. Zelfs die zwavelstreek vindt hij mooi, omdat hij ze
			 ziet door zijne liefde.</p> 
		  <p>Zij hielden eene korte rust bij de reusachtige villa van <name type="person">Hadrianus</name>: Zij bleven maar korten tijd, daar zij de
			 uitgebreide overblijfselen, met eiken en cypressen begroeid, kenden en Marciana
			 zeide, dat zij evenzeer restauratie noodig had als deze bouwvallen.</p> 
		  <p>Een eind verder ziet men de hoogten waarop <pb n="220"/><name type="topo">Tivoli</name> ligt. De berg is met olijven begroeid, met hun
			 zonderling gekronkelde, uit vier, vijf stammen bestaande boomen, soms louter
			 schors als onze oude wilgen. De zacht grijsgroene, dunne bladeren geven eene
			 fijne, niet dichte schaduw. Slangsgewijze gaat het tusschen de olijfbosschen
			 den bergweg op; een kar met eene van stroo gevlochten huif, waaronder de jongen
			 ligt, kruipt loom schommelend over den slingerenden weg voort. Boven komt men
			 in het stadje; eene poort in, de enge kronkelstraten door, den hoek om, tot
			 voor de herberg della Sibylla. Den gang door - en op eens staat men voor het
			 lieve tempeltje, het bekende, duizendmaal afgebeelde, met de bruisende
			 watervallen er tegen over. Tegen den voet van het tempeltje, aan de steile
			 helling der rots zijn onder een wit zeil eenige tafels en bloemen geplaatst, en
			 daar namen zij hun ontbijt. In stede van orakelspreuken schafte de
			 tegenwoordige Sibylle pollo en oranjes en appelbloesemkleurigen Orvieto.</p> 
		  <p>Tiendubbele opwekking verhoogde hier de stemming, onder het echt
			 italiaansche maal, met den heerlijken italiaanschen wijn, aan eene tafel die op
			 een stuk gegleufde zuilschaft rustte;<pb n="221"/>achter hen, boven hun hoofd,
			 het antieke ronde tempeltje, die bevallige architektonische bloem, die de kunst
			 van den zelfden tiburtijnschen steen schiep, waarvan de natuur de rotsen bouwde
			 waaruit zij opwast; en om hen heen de zelfde natuur die de oude Romeinen zagen.
			 Vóor ligt de diepe bergketel, wiens hellingen dicht begroeid zijn en
			 waarlangs zich de Anio bruisend naar beneden stort in de diepte; zilverblank
			 vliegt het waterstof omhoog, waarin de zonnestralen regenbogen vormen. Boven de
			 bergen staat de diep blauwe lucht.</p> 
		  <p>- Zie eens, hoe aardig, zei de schilder, - die bergrand rechts, met
			 de platte daken en het kleine witte wolkje dat daar ligt boven dien rand; - ik
			 heb eene studie van <name type="person">Kruseman</name>, in 1831 hier
			 geschilderd, die dit volkomen eender terug geeft, en een halve eeuw later vind
			 ik het zóo weer; juist ook met dat witte wolkje op den bergrand, om het
			 groen van de blauwe lucht te scheiden; - de natuur weet altijd zoo juist wat
			 noodig is.</p> 
		  <p>- Zij is vrouw, zei Marciana, - zij weet wat haar goed staat. Kom,
			 laten wij naar de watervallen gaan wandelen.</p> 
		  <pb n="222"/>
<p>- Watervallen hebben voor mij altijd iets dat mij
			 huiverig maakt, zei Ada, - ik ga wat in de Villa d'Este en wacht u daar.</p> 
		  <p>- En ik blijf hier zoo lang met Horatius, zei de heer van
			 Walborch.</p> 
		  <p>Aisma ging dus met Marciana de bergpaden af, waar zij de ezeljongens
			 en draagstoelvoerders verdreven en tusschen het heerlijke geboomte en de
			 cascaden wandelden. Eindelijk kwamen zij aan den ingang der twee rotsgalerijen,
			 die in 1826 in den berg Catillo zijn gehouwen om de wilde vaart van den Anio te
			 teugelen. Die tunnels liggen naast elkander, gescheiden door den rotswand, waar
			 langs een pad is gemaakt dat men gemakkelijk begaan kan, terwijl eene ijzeren
			 leuning der hand tot steun kan dienen. Die galerijen zijn 372 schreden lang;
			 met geweldige vaart en gedruis stroomen er de twee takken van den Anio
			 door.</p> 
		  <p>- Zijt gij niet gauw duizelig? vroeg Aisma.</p> 
		  <p>- O, neen, antwoordde Marciana en ging hem voor.</p> 
		  <p>Er is dan ook geen gevaar, mits het gebulder van het snelle water
			 langs u de verbeelding niet treffe en zij de zinnen verwarre. Zij gingen den
			 <pb n="223"/>tunnel door en den tweeden terug en waren tot op een vijftig
			 schreden ook dezen ten einde, toen Aisma op eens een kreet hoorde en zag dat
			 Marciana zich aan de ijzeren stang vastklemde. Het zij door de verwarring van
			 het schemerige licht en het verdoovende geraas, hetzij door een angst als ons
			 plotseling kan overvallen, Marciana had zich op eens voelen duizelen en zich
			 vast gegrepen. Haar kreet deed Aisma ontstellen, maar hij bedacht zich niet
			 lang.</p> 
		  <p>- Zie naar den kant van den muur, riep hij, en terwijl hij zijn arm
			 met kracht om haar middel sloeg, leidde hij haar, ondersteunend en voorgaand,
			 zachtkens voort, tot zij de opening weder bereikten.</p> 
		  <p>Zij liet zich op een stuk rots neder, deed haren handschoen af en
			 hield de hand voor de gesloten oogen.</p> 
		  <p>Toen zij tot rust gekomen en zich zelve weer meester was, liet zij
			 de hand zakken en zag hem even glimlachend aan, bleek en ontdaan. Aisma trilde
			 noch van den angst dien hij een oogenblik had uitgestaan en kon zich niet meer
			 bedwingen.</p> 
		  <p>- Marciana! zei hij. Het was voor het eerst dat hij haar bij dien
			 naam noemde. Meer niet; <pb n="224"/>maar er lag alles in dien klank. Zij
			 voelde het en hare oogen naar hem opslaande, stak zij hem de ontbloote hand
			 toe. Hij kuste die en langzaam trok zij ze terug, nam de roos van haar borst en
			 gaf ze hem.</p> 
		  <p>- Laten wij heengaan, zei ze, - zij wachten ons zeker.</p> 
		  <p>- Leun op mijn arm, het pad is hier steil en glibberig.</p>
		  <p>&nbsp;</p> 
		  <p>Van Walborch was aan den voet van het Sibyllatempeltje onder het
			 uitgespannen zeil blijven zitten. Hier, in het heerlijke Tibur, zat hij, door
			 de plaats bezield, in zijn Horatius te lezen, of liever al de zoo goed gekende
			 bladen te doorloopen aan de hand der herinnering. In het rijk der gedachte,
			 welk een onvergankelijke band, die de geesten door eeuwen heen met elkander in
			 gemeenschap doet leven, zonder dat honderden jaren hen kunnen scheiden. In
			 zijne hand hield hij het kleine boekje, het hem dierbare drukje van
			 <name type="topo">Glasgow</name>, van welks inhoud zijn hoofd vol was, het boekje met het
			 numereusste gezang van Latium's Muse, het boekje nu haast<pb n="225"/>
			 vóor negentien honderd jaren geschreven. Dat is onsterfelijkheid, en wel
			 mocht zijn dichter in een oogenblik van zelfgevoel zeggen <hi rend="i">non omnis
			 moriar</hi>, want hij is ‘niet geheel gestorven’ en zijn
			 ‘monumentum’ is dat dichtwerk, ‘duurzamer dan brons en
			 bestendiger dan de eeuwen.’</p> 
		  <p>Hier zat hij en zag het zelfde wat zijn vriend <name type="person">Horatius</name> eens zag en bezong, het steile Tivoli, <hi rend="i">Tibur
			 supinum,</hi> waar hij de villa's bezocht van zijne vrienden Munatius Plancus en
			 Maecenas;</p> 
			<lg type="poem"><l>Tibur's bosschen en ooftgaard,</l>
				<l>Bloeiend, besproeid van het stroomende water.</l>
				<l>Zoo als de heldere wind van het Zuiden den donkeren hemel</l>
				<l>Opklaart, niet steeds stormen de buien,</l>
				<l>Denk ook zóo met verstand de bezwaren des levens en
					onlust,</l>
				<l>Plancus, met strelenden wijn te verdrijven.</l></lg> 
		  <p>Hier zag hij dezelfde ‘dichtgekruinde boomen’, de zelfde
			 ‘popels met slingers van wingert gehuwd,’ en ‘den stortenden
			 Anio’, Praeceps Anio, ginds vlietend, langs des dichters kleine villa bij
			 Tibur en verder langs zijn landgoed in het Sabijnsche gebergte; dat buiten waar
			 het zoo zoet was aan den grazigen oever te liggen, ver van het stadsgewoel, of
		  	onder de schaduw bij de bron, waar ‘babblend uit opwelt het kristal-<pb n="226"/>ijnen
			 vocht, murmelend zoo lief als de zoet pratende, de zoet lachende
			 Lalage.’</p> 
		  <p>Daar puurde de dichter poësie, als de bij uit de thijm,
			 ciseleerde hij, aan Tibur's vochte oevers, wat zijn bescheidenheid de zangen
			 van den nederigen dichter noemde.</p> 
		  <p>Dit alles klinkt in zijne taal zoo heerlijk als muziek; elk woord,
			 een juiste, uitgekozen toon, geschakeld aan het nevenwoord en samen een rythme
			 vormend als zang en eene ode als een juweel van 
			 <name type="person">Cellini</name>. Als eens die taalmuziek begint,
			 sleept zij u mede en niet minder verkwikt u des dichters zelfbeheerschende
			 geest en blijde levensmoed.</p> 
		  <p>- Hier zit ik, zoo rezen van Walborch's gedachten, een van die
			 ‘ruwe barbaren’, zoo als gij zegt, ‘die het barre Germania
			 teelde’. Ha! en die thans door den geest van uw volk en door uw zangen,
			 in uw urbanitas zijn opgevoed. Vriend Aisma, dweep met uw Grieken, de Romeinen
			 zijn moderner en ons nader, van hun geest hebben wij al onze beschaving.</p> 
		  <p>Aisma, en Marciana, - zijne gedachten dwaalden toen naar die zijde.
			 Zijn hart kon niet nalaten toe te geven aan die vreugde des oudere,
			 <pb n="227"/>van het leven en het geluk der jongeren op te bouwen en soms met
			 elkander te verbinden. Men wenscht dan niet voor zich zelven maar voor de
			 jongeren die men liefheeft.</p> 
		  <p>Nauw durfde hij dat verschiet zich droomen, toch kon hij het niet
			 nalaten. Marciana was zijn afgod; voor Aisma had hij eene innige genegenheid,
			 om zijn karakter en talent, ook tot dezen trok hem dat onnaspeurbare fluidum
			 dat menschen vereenigt. Haar wilde hij gelukkig zien en hem ook, en hij wist
			 waar de weg lag. Maar als hij aan beider karakter dacht, zag hij niet hoe zij
			 zou buigen, noch hoe hij zou buigen; zij waren beide halsstarrig. Dat zij voor
			 elkander niet onverschillig waren, bespeurde hij wel, maar ook dat Marciana
			 onverzettelijk was als eene rots en dat Aisma alles deed om niet te zwichten.
			 Maar de man geeft minder bezwaar; de man buigt eerder; er komt een oogenblik
			 dat het hem te machtig wordt; de vrouw heeft meer middelen van weerstand - of
			 heeft zij minder heftige neiging? De vrouw kan heerschen over haar hart, de man
			 niet.</p> 
		  <p>- O, als gij maar van dezen woudt leeren, dacht hij, zijn boekje
			 verheffende, hij zou u wel <pb n="228"/>leeren ‘de distels uit uw gemoed
			 te wieden.’ Bah! mijn kind, kracht wilt gij altijd; nu, kracht is goed, -
			 <hi rend="i">vivite fortes</hi> - maar niet te stroef, geen overmoed, de goden haten en
			 straffen de hubris, den overmatigen trots; ‘geen deugd gezocht verder dan
			 het voldoende; <hi rend="i">virtus est medium vitiorum,</hi>’ de deugd ligt in het
			 midden der feilen, overdrijf en aan weerskanten komt gij in de ondeugd. O, dat
			 jonge volk, en die modernen, zij weten nooit maat te houden. Hier is de man die
			 u ook hoogen ernst kan leeren, het <hi rend="i">verum et honestum,</hi> het ware en brave;
			 wat is er meer? Die de steile paden der deugd wijst; is er iets fijners dan</p>
		  
		  <lg type="poem"> 
			 <l rend="; 1tab">Eradenda cupidinis</l> 
			 <l>Pravi sunt elementa et tenerae nimis</l> 
			 <l rend="; 1tab">Mentes asperioribus</l> 
			 <l rend="; 1tab">Firmandae studiis.</l> 
		  </lg> 
		  <p>Hoe vlecht hij de woorden zoo schoon te zamen! De strijdige woorden
			 altijd naast elkander, <hi rend="i">eradenda cupidinis, </hi>‘uit te roeien van de
			 booze lusten de wortels; den te teederen geest met krachtige studiën te
			 stevigen.’ - ‘Heersch op uw ziel of tyranniesch heerscht zij op
			 u.’ Maar altijd de juiste maat; ‘er is maat in alle <pb n="229"/>
			 dingen; bewaar in alle moeilijkheden een gelijk rustig gemoed’, maar ook
			 ‘matig uw zeil als de voorspoed het te breed zou doen zwellen’. Wij
			 nieuweren, altijd bezig in het verleden en hetgeen verder vóor ons is,
			 wij hebben verleerd het <hi rend="i">carpe diem</hi>, ‘gebruik den dag’, en
			 het ‘hart dat vroolijk het heden geniet, bezwaart zich niet om 't morgen,
			 maar tempert met zachten lach het bittere.’ Verstand en kracht zijn edel,
			 maar niet het eenige; ‘laat ook den ouden Massicuswijn en den Caecuber
			 vloeien; leef volgens de natuur; wees zacht voor de gebreken van anderen. Geen
			 onwijze wijsheid, en meng ook wat dwaasheid in uw raad; zoet is het soms van
			 pas niet al te wijs te zijn. Scheid van het leven als de gast van de tafel,
			 voldaan over het goede dat hij genoot.’</p>
			 <p>&nbsp;</p> 
		  <p>Zoo, terwijl de jonge vrouw en de man, het hart vol strijd en onrust
			 kampend tegen zich zelven, daar wandelden, en lager in de tuinen der zoo
			 treurig vervallen Villa d'Este Ada doolde, de puinhopen van haar verwoeste
			 jeugd omwoelend, scheen de zonnige gloed van den romeinschen dichter met vollen
		  	glans in het edele grijs-<pb n="230"/>aardsgemoed aan den voet des
			 Sibyllatempels.</p> 
		  <p>Daar zag hij op eens Aisma aankomen en Marciana op zijn arm geleund.
			 Er vlamde plotseling de stil gekoesterde hoop bij hem op. Toen zij bij hem
			 waren, zag hij dat Marciana bleek was en de sporen droeg van eenige
			 ontsteltenis. Zij vertelde hem echter lachend haar dwazen angst en vroeg hem er
			 maar niet verder over te spreken. Aan zijnen blik konden zij echter niet
			 verhelen dat er noch meer geschied was dan zij bekennen wilde. Zij sloeg dan
			 ook maar voor Ada in de Villa d'Este op te gaan zoeken.</p> 
		  <p>Daar, na eenig rondzien tusschen de verbrokkelde muren, de
			 afgesplinterde beelden en vazen, de baroque grotten, - en alles toch zoo vol
			 schoonheid - vonden zij haar zittend op eene bank tusschen de reuzenstammen der
			 prachtige cypressen met hun donkergroen loof en de blauwgroene bladeren der
			 kolossale aloë's.</p> 
		  <p>Nadat zij onder de veranda der Sibylla hun middagmaal hadden
			 gebruikt, namen zij vóor het vallen van den avond den terugtocht aan.
			 Het rijtuig werd gesloten tegen den invloed der malaria in de Campagna.
			 Onderwijl stak het saamgestroomde volk de handen en hoofden in de raamtjes.</p>
		  
		  <pb n="231"/>
<p>- O, wat een bandieten, zei Ada naar achter schuivend!
			 Wat een leelijke stemmen hebben die Italianen.</p> 
		  <p>Aisma gaf hun een paar lire om te verdeelen en men reed voort.</p> 
		  <p>De Campagna was donker en eenzaam; enkele malen reed men eene kar
			 achterop, door zwarte buffels getrokken, die naar de stad kropen om daar 's
			 morgens vroeg te komen voor de markt.</p> 
		  <p>Ada dacht aan een aanval van bandieten, en dat het niet onaardig zou
			 wezen als hare gierige tantes eens een duizend lire of zes moesten geven voor
			 haar losprijs. Wellicht zoude zij dan in hare waardeering rijzen; maar kon zij
			 eens door turksche roovers worden ontvoerd of door katholieke zeloten in een
			 klooster gestopt, dat eerst zou helpen.</p> 
		  <p>Van Walborch weefde horatiaansche regels in zijne toekomstdroomen.
			 Niemand sprak. Marciana zat stil in haar hoekje; eens toen zij hare hand op het
			 portier legde voelde zij haar door die van Aisma even aanroeren. Zij liet het
			 een oogenblik toe, maar trok ze weer zachtkens terug.</p> 
		  <p>De smalle sikkel der maan ging tusschen het <pb n="232"/>arenveld
			 der sterren heen en soms viel er een van de afgesneden halmen neder.</p> 
		  <p>Het rijtuig hotste eindelijk, krassend en piepend in den remschoen,
			 over de hellende straten van Rome en weldra was ieder te huis.</p> 
		  <p>Noch een uur in den nacht zat Aisma, vol van alles; <hi rend="i">se
			 potero,</hi> dacht hij, - maar ik kan <hi rend="i">niet;</hi> ik bemin haar, en die kracht
			 is sterker dan ik. Ook Marciana rustte noch niet. Zij bezag zich zelve in haren
			 spiegel. Niet uit gewone ijdelheid, maar met zekere nieuwsgierigheid naar zich
			 zelve, geprikkeld door den invloed welken de vrouw uitoefende die zij er zag.
			 Want zij wist dat zij eene aantrekkelijkheid had die grooter macht bezat dan
			 menige volmaaktere schoonheid, en dit bezit streelde haar. Eene vrouw behoeft
			 daarom niet behaagziek of berispelijk te heeten, maar in oprechtheid zal zij
			 die bizondere gaven heeft niet ontkennen dat zij deze niet ongeoorloofde zucht
			 bezit. Doch in den achtergrond des spiegels zag zij haar verleden; het
			 bewustzijn rees op eens dat er heden een beslissend keerpunt gekomen was.
			 Terug, of vooruit? Vooruit, en al de mogelijkheden van het verleden hernieuwd,
			 al de veroverde rust vernietigd en <pb n="233"/>afstand gedaan van haar zelve?
			 Is het liefde, die ik gevoel? De teedere snaren zijn eens gesprongen; ik geloof
			 dat ik niet meer vatbaar ben voor eene groote liefde - en voor eene kleine....
			 ben ik zelf te groot. Laat geen korte waan mij begoochelen. O hart, wat wilt
			 gij? Ik weet wel wat gij wilt, gij zijt al geneigd, het evenwicht is al in
			 gevaar.....</p> 
		  <p>Maar - de trots en de zelfzuchtige onbuigzaamheid namen het mom aan
			 van kracht en zelfbezit. Zij hervond zich zelve, en - terug, dacht zij, nu het
			 noch tijd is of anders verlies ik mij.</p> 
		  <p>O Amazone, den fieren nek zult gij dus niet buigen.</p> 
		  
		</div> 
		<div type="chapter"><pb n="234"/>
		  <head rend="h3">XX.</head> 
		  <p>Aisma vond Marciana den volgenden dag anders dan hij gedacht had. Er
			 zijn dingen die men voelt zonder dat men ze rechtstreeks kan aanwijzen, of die,
			 in woorden uitgedrukt, te stellig zouden luiden. Zij was zeer vriendelijk, als
			 altijd, maar haar blik verraadde geene aandoening, geene verandering.</p> 
		  <p>Teruggetrokken was het woord niet; zij was vrij en open. Doch zij
			 scheen hem de ruiter die zijn ros wel schijnbaar vrij laat huppelen, maar toch
			 de hand stevig houdt, al is de teugel niet strak. Hem gaf het een indruk van
			 koelheid, die hem onaangenaam aandeed. Als iemand zich zelven gegeven heeft,
			 stuit het hem als hij dit niet wederkeerig van een ander ondervindt. En Aisma's
			 drift was prikkelbaar.</p> 
		  <p>Toch kon en wilde hij hiervan niets laten blijken, daar was hij te
			 trotsch voor. Hij had <pb n="235"/>dan ook immers zich gisteren wel
			 ondubbelzinnig getoond, maar niet rechtstreeks iets gezegd of gevraagd. Den
			 heer van Walborch vond hij stil en niet in zijn horatiaansch humeur; deze had
			 's morgens bij Marciana eene lichte toespeling gewaagd, maar een lachend
			 antwoord ontvangen, dat hem uit het veld had geslagen.</p> 
		  <p>Toen dit zoo eenige dagen geduurd had, en die duur eene spanning had
			 veroorzaakt, voelde de schilder zich eenigszins bezeerd. Het gevoel is eene
			 mimose, de blaadjes trekken zich snel terug als eene hand ze aanroert. Over den
			 blauwen hemel togen lichte wolkjes, oude wonden deden zich weer voelen, bittere
			 gedachten kwamen te voorschijn uit de krochten die hij gesloten waande,
			 opdoemend in sarkasme en zelfverwijt. Waartoe ook zoo dwaas geweest! Gelukkig
			 dat hij zich niet stelliger en onvoorzichtiger had uitgelaten. <hi rend="i">Femina fax
			 Satanae,</hi> de vrouw is een fakkel des duivels!</p> 
		  <p>In deze stemming ging hij, als middenweg, op eenen morgen naar Ada.
			 Hij had geen bepaald voornemen, maar een onduidelijk besef of hij daar ook
			 licht mocht ontvangen.</p> 
		  <p>- Hoe gaat het met het teekenen? vroeg <pb n="236"/>hij om zijner
			 komst eene aanleiding te geven.</p> 
		  <p>- Och, slecht; ik kan dat niet; ik kan niets; zie maar.....</p> 
		  <p>- Chut! niet weer terstond ontmoedigd; gij moet u niet zoo gauw
			 opwinden om u zelve te kwellen met zulke vertwijfelingen.</p> 
		  <p>Het is lichter prediken tegen een ander dan tegen zich zelven.</p> 
		  <p>- Ik zal u wel op den weg helpen; het begin is al heel goed zoo;
			 volharding -</p> 
		  <p>- Ja, als ik Marciana was, die heeft altijd volharding, maar dat is
			 ook gemakkelijk als men alles kan.</p> 
		  <p>- Zeker, zij heeft een rijken geest, en een krachtigen geest. Gij
			 kent haar al lang, niet waar?</p> 
		  <p>- Ja, sints lang.</p> 
		  <p>- Hoe..... als het niet onbescheiden is,..... hoe..... was zij
			 vroeger, toen zij getrouwd was?</p> 
		  <p>- O, dat was geen gelukkige tijd. Zij had een enthoesiasten en
			 dichterlijken geest; zij was iets anders dan anderen; zij was zeer haar eigen,
			 en haar man was niet kwaad maar vreemd aan alles wat haar bezig hield;
			 praktiesch en vijand van alle poësie. Kortom het ging heel ongelukkig.
			 <pb n="237"/>Dit alles heeft haar eerst gekwetst en verbitterd, toen in zich
			 doen opsluiten.....</p> 
		  <p>- Is zij niet wat.....</p> 
		  <p>Ada zag hem aan.</p> 
		  <p>- Capricieus, vroeg hij weifelend.</p> 
		  <p>- O neen, ik bewonder juist altijd haar standvastigheid, zij laat
			 zich nooit van den weg afbrengen.</p> 
		  <p>- Dat kan stijfhoofdigheid worden..... ik geloof niet dat zij
			 spoedig voor iets zou zwichten.</p> 
		  <p>- Niet om drang van buiten, neen; alleen als het uit haar zelve komt
			 en zij overtuigd is. Ach, ik benijd hare kracht!</p> 
		  <p>- Kracht is zeker een deugd, maar zij wordt wel eens hardheid. Zij
			 schijnt mij wat hard, niet buigzaam genoeg, niet gevoelig.</p> 
		  <p>- O, noem haar niet ongevoelig! zij heeft een gemoed als goud.</p> 
		  <p>- Dus schitterend, maar..... hard.</p> 
		  <p>- Goud is niet hard, zei ze met een glimlach, - het is smedig, -
			 maar daar behoort eene fijne hand toe. Neen, als zij hard schijnt, dan is het
			 omdat zij zich tegen zoo veel leed en miskenning en ontgoocheling heeft willen
			 harden. Als zij mij mijne te groote weekelijkheid verweet, zei <pb n="238"/>ze
			 dikwijls, kind, men moet wat sceptiesch en hardvochtig zijn, anders gaat men er
			 onder door. Maar ik kan dat niet. Haar bewonder ik en heb ik zoo lief; zij is
			 altijd zoo vol hart voor mij geweest. Ik wilde er juist heengaan; gaat gij
			 mede?</p> 
		  <p>- Ja, gaarne; of..... het schikt mij toch eigenlijk niet. Maar laat
			 ik u eerst even noch wat helpen met uw werk.</p> 
		  <p>Hij wees haar toen wat te recht met haar teekenen, vergezelde haar
			 tot de Piazza di Spagna en ging zijns weegs.</p>
			 <p>&nbsp;</p> 
		  <p>Het is zoo als de oude 
			 <name type="person">Montaigne</name> zegt, l'homme est
			 merveilleusement divers et ondoyant, of wellicht had Ada's zachtheid er toe
			 medegewerkt. Hoe dit ware, allengs werd de vrijmoedige openheid weer tusschen
			 al de vrienden hersteld. Aisma moest zich wel bekennen, dat er in Marciana's
			 houding jegens hem volstrekt niets was wat men gewoon is coquetterie te noemen.
			 Behaag<hi rend="i">zucht</hi> is iets anders dan de begeerte om te behagen; deze is een
			 geoorloofde natuurlijke drang, en veelszins een plicht.</p> 
		  <p>Zeker, deze begaafde en opmerkelijke vrouw was te veel vrouw om zich
			 niet bewust te zijn <pb n="239"/>van den indruk dien zij gewoon was te maken.
			 En wel eens wilde zij dien toonen. Maar met Aisma was zij toch altijd
			 natuurlijk en dreef geen spel met hem. Van daar dat er in hun omgang eene
			 groote gemakkelijkheid en oprechtheid was, die men bijna zou zeggen dat alleen
			 kan bestaan waar geene liefde is; en daar beiden zich meenden te hebben
			 voorgenomen dat daarvan geen sprake was tusschen hen, was hunne gemeenzaamheid
			 zoo gemakkelijk en vertrouwelijk geweest. Zij vond er dan ook niets vreemds in
			 hem eens te vragen met haar mede te gaan naar de Villa Borghese. De galerij,
			 waar Aisma toegang had om te werken, had zij eenige malen gesloten gevonden en
			 vroeg hem daarom nu zijn geleide.</p> 
		  <p>- Ik zal u zeggen waarom, zei ze, - gij kent Ouida's <hi rend="i">Ariadne?</hi> Ik heb dien roman zeer lief, men ademt er Rome's lucht en de
			 spranklende, tintlende droppels van zijn fonteinen voelt en ziet men.</p> 
		  <p>- Zij hoeft haar idee aan Hawthorne's Faun, in zijn <hi rend="i">Transformation</hi> ontleend; dat kent gij toch ook?</p> 
		  <p>- Vindt gij dat ontleenen te berispen?</p> 
		  <p>- Volstrekt niet, daarom zeg ik het niet; de <pb n="240"/>antieken
			 hebben een bestaand motief wel honderdmaal gebruikt; ook de oude schilders
			 onzer eeuwen zijn niet bang om een bekend thema te behandelen.</p> 
		  <p>- En de vroegere schrijvers ook niet. Het is een dwaasheid,
			 tegenwoordig, te zeggen: kijk, dat heeft hij van dien, dat is er al eens
			 geweest. De nieuwheid - en op zoo veel van die nieuwheid is af te dingen, wij
			 vinden het telkens in iets ouders terug, - de nieuwheid zit ook niet daar, maar
			 in de toepassing, in den vorm en de gedachte; zij zit dieper dan in de
			 uitwendige aanleiding. <hi rend="i">Ariadne</hi> is gansch iets anders geworden dan
			 <hi rend="i">Transformation.....</hi></p> 
		  <p>- Zoo was die Ariadne de aanleiding, zei de oude heer lachend, dat
			 ik haar Amazone ging noemen en er haar meê plaagde - of ze er een lesje
			 aan mocht nemen.....</p> 
		  <p>Marciana wuifde schertsend met hare hand als om hem tot zwijgen te
			 brengen:</p> 
		  <p>- Och wat Amazone; wie gelooft er aan Amazones! En ik kan niet eens
			 goed paardrijden, noch boogschieten, en heb geen spoor aan mijn linker
			 hiel.</p> 
		  <p>- Tut, tut, zei van Walborch, - je rijdt je <pb n="241"/>eigen
			 stokpaardje stout genoeg. Maar het was zeker niet slim van de Amazonen, haar
			 kracht in werkelijke wapens te zoeken; zij hadden er andere die vrij wat
			 gevaarlijker zijn.</p> 
		  <p>- En de moderne hebben er noch veel erger, waarvan de antieke geen
			 begrip hadden, zei Aisma.</p> 
		  <p>- Zóo? daar ben ik nieuwsgierig naar. Bij voorbeeld?</p> 
		  <p>- Wel..... bij voorbeeld..... de antieke kampten ten minste openlijk
			 en waagden hare persoon, - de nieuwere hebben allerlei middelen om den man aan
			 te vallen en zich zelf buiten schot te houden.</p> 
		  <p>Marciana had er vermaak in die uitdaging vruchteloos te maken door
			 haar met geen antwoord te verwaardigen.</p> 
		  <p>- Kom mij morgen halen om de Ariadne te gaan zien. Weet gij waarom
			 ik naar de villa wilde - ik wilde uw oordeel eens hooren, of het nu eene
			 Ariadne is, zoo als 
			 <name type="person">Ouida</name> beweert, of een Bacchus.</p> 
		  <p>- Voor mij is het niet twijfelachtig.....</p> 
		  <p>- Chut! geen voorbarige beslissing; ik wil het daar eerst noch eens
			 zien.</p> 
		  
		</div> 
		<div type="chapter"><pb n="242"/>
		  <head rend="h3">XXI.</head> 
		  <p>Nadat de eerste Borghese-verzameling door 
			 <name type="person">Napoleon I</name> was gekocht en naar den Louvre
			 gevoerd, bracht de vorst Borghese een tweeden oogst uit den beelddragenden
			 italiaanschen akker te zamen. Marciana en de schilder, die de collectie kenden,
			 lieten slechts ter loops hier en daar hun oog verwijlen, om in de galleria den
			 kop te bezien waarvan zij gesproken hadden. Het is een romeinsch beeldwerk, in
			 idealen stijl, gladder en met minder levenswarmte dan de hoogere kunstwerken,
			 maar toch zeer fraai. Het edele hoofd vertoont die jeugd der antieke beelden
			 waarin vrouwelijke en mannelijke trekken niet zoo gescheiden zijn, en het weeke
			 der dionusische natuur; het even neergebogen gelaat is met een waas van
			 gematigden weemoed <pb n="243"/>overtogen. Om de haren ligt een krans van
			 wijnloof.</p> 
		  <p>- Arm kind! zei Marciana, - Aisma, wilt gij nu wel eens eerst bij
			 haar boete doen voor uw oordeel dat de vrouw den man verlokt en zelf buiten
			 schot blijft! Arm kind! zij gaf zich en werd het slachtoffer, - dat komt er van
			 als men zich overgeeft en zich zelven niet krachtig bezit.</p> 
		  <p>- Gij moogt haar niet te zeer beklagen; een man verliet haar en een
			 god nam haar aan.</p> 
		  <p>- Ph! een god is ook maar een man, en of Bacchus zoo veel
			 standvastiger was dan Theseus.....</p> 
		  <p>- Nu, ik wil boete doen, omdat gij het verlangt; maar.....
			 het <hi rend="i">is</hi> geen Ariadne.</p> 
		  <p>- Ah! is dat uw meening? ik dacht dat zij het wel was. Ik weet wel
			 dat bij de antieke beelden een jonge man en vrouw soms moeilijk te
			 onderscheiden zijn, maar deze kop heeft zoo veel vrouwelijks.</p> 
		  <p>- Apollo en Bacchus vooral hebben die gemengde vormen somtijds zeer
			 sterk.</p> 
		  <p>- Ja, maar verscheiden goden hebben allengs eene vrouwelijke wederga
			 gekregen en zoo ook Bacchus, die bij de Romeinen Liber genoemd <pb n="244"/>
			 werd. In vrouwelijken vorm werd hij Libera, werd deze zijne gemalin en
			 langzamerhand vereenzelvigd met Ariadne. Ik heb dus bedacht of dit beeld ook
			 eene Libera geworden Liber is en van daar de gelijkheid met Bacchus en de
			 verwarring met Ariadne.</p> 
		  <p>- Vernuftig genoeg, - en toch, - kijk eens hier.</p> 
		  <p>En hij bracht haar dichtbij en toonde tusschen de haren en bladeren
			 een paar zeer kleine puntjes van horens.</p> 
		  <p>- Ziet ge wel, dat kan geen Ariadne of Libera hebben; het is het
			 faunachtig attribuut van den jongen Bacchus.</p> 
		  <p>- Dan zal ik het wel moeten opgeven..... en toch.....</p> 
		  <p>- En toch..... gij geeft u niet gaarne gewonnen, hé? zei
			 Aisma, met een lach haar in de oogen ziende.</p> 
		  <p>Aisma beschouwde toen den kop, op dit oogenblik door weerglanzen zoo
			 schoon verlicht, aandachtig met dien kunstenaarsblik, die het waarnemen van
			 alle lijnen en vormen tot scheppend denken maakt. Hij was er eene wijle geheel
			 door afgetrokken. Ondertusschen nam Marciana hem <pb n="245"/>steelsgewijze op
			 en ook haar gingen gedachten door het hoofd. Telkens, ofschoon zij het niet
			 voor zich zelve wilde bekennen, trok haar dat diepe en rijke kunstleven aan,
			 dat èen was met Aisma's persoon; vergeleek zij de verschillende zijden
			 en den aard van hare kunst met die der zijne en kwam zij tot het bewustzijn dat
			 de zijne de hare aanvulde en verhoogde. Het wijde, groote gebied van het
			 schoone kreeg voor haar hiermede nieuwe zijden.</p> 
		  <p>Maar zich aan dien indruk onttrekkende, zeide zij op eens
			 vroolijk:</p> 
		  <p>- Kom meê naar buiten; ik weet niet waarom, maar ik ben van
			 daag in geen stemming om beelden te zien, ik heb lust in de levende natuur.</p>
		  
		  <p>Daar waar op de groote groene velden de hooge kroonpijnen rijzen,
			 wijd genoeg van elkander om hunnen ganschen vorm en de breede kruinen vrij te
			 toonen, huppelde zij naar het bebloemde grasveld, plukte zich een schoot vol
			 van de paarsche anemonen, draafde de glooiing op zoodat haar hoed achter van
			 het hoofd hing en de zware goudblonde haarwrong los ging en over den rug
			 golfde. Haar wang kleurde zich en hare volle lippen openden zich een weinig als
			 om de <pb n="246"/>zoete lucht in ruimer teugen in te ademen. Het was alsof
			 eene teruggehouden jeugd weer over haar kwam als eene bloesemdragende lente
			 over de boomen; zij zag er schoon uit.</p> 
		  <p>Toen ging zij zitten op eene der marmeren banken en hare bloemen
			 saamvoegen en zij bond de haren zoo goed het ging in orde. Aisma maakte snel in
			 zijn teekenboek een schetsje van haar, zoo als zij op de bank zat met de
			 anemonen in haar schoot. Het motief werd later een van zijne schoonste
			 aquarellen.</p> 
		  <p>- Marciana, waarom weiger je mij toch altijd zoo halsstarrig dat ik
			 je portret maak,..... of liever er voor te zitten; want het te beproeven, dat
			 heb je mij toch niet kunnen beletten.</p> 
		  <p>- Och, ik geloof aan het vooroordeel der wilden, die bang zijn dat
			 als iemand hun portret maakt, zij hun persoonlijkheid verliezen.</p> 
		  <p>- Wij zijn geen wilden.</p> 
		  <p>- Wel, zei ze met eene bevallige trilling in haar geheele gestalte,
			 - misschien ben ik het wel een beetje.</p> 
		  <p>- Niet tam, zeker; misschien ook niet gemakkelijk te temmen?</p> 
		  <p>- Waarom ook temmen?</p> 
		  <pb n="247"/>
<p>Zonder temmen geen inschikkelijkheid, geen sociale
			 verhouding, geen wederkeerige genegenheid, geen......</p> 
		  <p>Hij ging naast haar zitten en legde zijn arm over de leuning der
			 bank achter haar.</p> 
		  <p>- Marciana, geloof je niet dat het leven toch schooner is als men
			 niet op zich zelf alleen staat, als ons wezen, door een ander aangevuld, zelf
			 rijker wordt? Wij spraken wel eens over de kleuren der schilderijen, - wordt
			 ons tafereel niet schooner en rijker met verschillende harmonieën van
			 kleuren, dan met eene enkele?</p> 
		  <p>- Als zij maar konden harmonieeren; gij zelf hebt mij geleerd dat
			 het veel gemakkelijker is éen figuur goed te maken dan twee en dat het
			 zoo moeilijk is er twee goed te composeeren.</p> 
		  <p>- Moeielijk, ja, maar daarom niet onmogelijk, - en als die twee
			 figuren samenwerken tot het doel, als zij elkanders waarde verhoogen; als er
			 een tweede figuur noodig is, onmisbaar voor de compositie, - het moet toch een
			 schoon leven zijn als twee kunstenaarszielen elkander lief hebben.</p> 
		  <p>- Gelooft ge aan zoo iets? Niet als illusie van een oogenblik, maar
			 als iets ernstigs en blijvends?</p> 
		  <pb n="248"/>
<p>- Ge raakt daar een schaduwzijde van mijn gemoed.
			 Neen, heb ik ook gezegd, tot voor korten tijd; maar ik ben gaan twijfelen, of
			 hopen, zoo je wilt.....</p> 
		  <p>- Hm, - dus een Bacchus maar, - dan vervalt mijn meêgevoel
			 voor de arme vrouw Ariadne......</p> 
		  <p>- En een man is dat meêgevoel zeker niet waard; zei Aisma
			 scherp.</p> 
		  <p>- Kom, waarom zoo bitter! Gij zijt niet van harte vroolijk, gij
			 lacht zelfs in mineur.</p> 
		  <p>Zij nam zijn schetsboek en bladerde er in:</p> 
		  <p>- Wie is die vrouw, twee jaren geleden geteekend, - of is het een
			 onbescheiden vraag? Een mooi gezicht, maar de uitdrukking bevalt mij niet.</p> 
		  <p>- Och, vraag daar niet naar, - en Aisma sloeg het blaadje om, - een
			 pijnlijke herinnering, - maar nu voorbij.</p> 
		  <p>Marciana zag dat het hem aandeed en</p> 
		  <p>- Vergeef mij dat ik die herinnering heb gewekt, zeide zij ernstig
			 en met de oprechtheid in haar heldere oogen, - maar wij zijn te goede vrienden
			 dan dat ge het mij kwalijk zoudt nemen, niet waar?</p> 
		  <pb n="249"/>
<p>Er lag in haar stem weer dat ronde en onwederstaanbaar
			 aantrekkelijke waartegen hij niet bestand was.</p> 
		  <p>- St! scheur dat blad er niet uit, - gij kunt het toch niet uit uw
			 geheugen scheuren. Zie het liever moedig aan en verheel het gebeurde niet.</p> 
		  <p>Haar hand raakte de zijne om ze tegen te houden en de elektrische
			 strooming ging op deze over.</p> 
		  <p>- Geleden leed, zei ze, haar gedachtenloop volgende, gaat niet
			 geheel weg of het moet geuit worden. De ouden wisten dat wel en noemden dat de
			 katharsis, de zuivering.</p> 
		  <p>- Ja, Marciana, wij zijn goede vrienden, en waarom zou ik het u dan
			 verbergen. In dat meisje dacht ik eens mijn geluk te vinden; ik schonk haar
			 alles wat mijn hart had, en mijn hart was noch vol argelooze toeneiging. Ik gaf
			 mij geheel, want halve terughouding ligt niet in mijn aard; - maar ik heb
			 moeten leeren dat dit een dwaasheid was.....</p> 
		  <p>- Heeft zij u slecht behandeld?</p> 
		  <p>- Ik weet het nu niet; misschien was zij anders dan ik dacht en lag
			 daarin mijne fout. Wij waren zoo goed als verloofd, en toen gaf <pb n="250"/>
			 zij haar hand aan een ander, - gij weet, die alte Geschichte. Wat er van zij,
			 ik voelde het diep en vond dat zij mij slecht behandeld had en dit heeft mij
			 verbitterd en tegen de menschen ingenomen. Als men niet het voorrecht heeft
			 lichtzinnig te zijn dan maakt zoo iets ons melancholiek en doet ons alles ten
			 kwade zien.</p> 
		  <p>- Ten zij men er de goddelijke ironie over laat heerschen, die de
			 wond heelt en ons verder gevoelloos maakt voor zulke kwetsingen. Zoo heb ik
			 gedaan.</p> 
		  <p>- Gij? Is dat dan bij u de achtergrond van uw opgeruimd meesterschap
			 over gevoel, dat ik wel eens koelheid vond?</p> 
		  <p>- Ik ben niet koel; ik had juist te veel van het tegendeel; maar ik
			 heb een harde leerschool gehad om niet te zacht te zijn. Aisma, uw
			 openhartigheid vordert de mijne. Laat ik het u zeggen, ik ben ook niet gelukkig
			 geweest. Ik heb schrikkelijk geleden, in mijn huwelijk. Het zou mij stuiten
			 onedel te spreken van een man die braaf was, maar wij pasten niets bij
			 elkander. Of de oorzaak bij mij gelegen hebbe, - het zij zoo, maar wat ik
			 verlangde was niet onredelijk of slecht. Het kwam voort uit mijn aanleg, de
		  	be-<pb n="251"/>hoeften van mijn geest. Ik was vroeg wees en nu bij dezen dan
			 bij gene van mijne verwanten ingedeeld - een lastpost. - Toen droomde ik een
			 droom van liefde, met een onervaren hart, het hart van een kind van zeventien
			 jaren; de jonge man was mooi, teeder voor zijn jeugdig vriendinnetje; hij zeide
			 mij boven allen te verkiezen - tot ik op een dag bemerkte dat hij al lang eene
			 andere beminde. Later vond ik dit heel gelukkig, want hij beduidde niets, maar
			 toe..... toen was mijn ideaal verwoest. Een paar jaren daarna maakte ik kennis
			 met een geacht en aanzienlijk man; welwillende verwanten fluisterden mij in dat
			 hij mij ten huwelijk wilde vragen. Dat onthutste mij, want mijn hart was noch
			 niet genezen. Maar dat een geacht man, in eene hooge maatschappelijke positie
			 mij ernstig scheen lief te hebben, dit bracht mij er toe zijne hand aan te
			 nemen. Dat zou rust zijn, dacht ik. Ik was noch zeer jong en hij veel ouder,
			 maar ik meende dat zijne geposeerdheid mij ten nutte zou komen. Ik was vroeg op
			 mij zelve en daardoor gewend veel te denken, veel in mij zelve te leven zonder
			 mededeeling. De noodzakelijkheid om voor mijn eigen ziel te zorgen maakte mij
			 ook al vroeg <pb n="252"/>zelfstandig. Ik meende ondervonden te hebben dat
			 mijne poësie en mijne idealen iets waren dat tot de boeken behoorde, niet
			 tot de werkelijkheid. Ik stootte mijn idealen weg. Ik zou nu een eigen te huis
			 hebben, ik dacht dat mijn altijd noch te wild hart nu voor goed beveiligd zou
			 zijn in de regelmatige rust. Mijn man was kundig, maar gewoon, praktiesch en
			 precies; stipt in de plichten zoo wel als in de onbeduidende vermaken der
			 wereld. Hij had besef noch behoefte daar buiten te gaan.</p> 
		  <p>Allengs, allengs, evenwel, verrees in mijn hart een zachte stem: Is
			 dit dan alles? Is het daarmeê gedaan? Zwijg, ondankbaar hart.</p> 
		  <p>Maar de stem wies aan; behoeften, wenschen, aspiraties vormden zich,
			 o! een <hi rend="i">levend</hi> leven te hebben! Wat <hi rend="i">ik</hi> leven noemde. Ik had zoo
			 gansch andere behoeften dan de gewone, dan de zijne; ik beminde al wat
			 oorspronkelijk opwelde, het eigenaardige, het vrije; ik genoot in boeken, in
			 poësie, in kunst. Mijn hart begon duister te smachten naar een warmer,
			 hooger gestemde neiging en beantwoording.</p> 
		  <p>Had ik maar een kind gehad - ik had wat ik innigs en hoogers voelde
			 aan dat zieltje kunnen wijden!</p> 
		  <pb n="253"/>
<p>Ik voelde dat eenig talent in mij ontkiemde en uiting
			 zocht. Dat ik het voor mij zelve gebruikte kon noch met zeker medelijden geduld
			 worden; dat ik met geschriften in het openbaar optrad paste volgens hem niet
			 aan een vrouw van mijn stand. Dàt was goed voor zangeressen, actrices en
			 geëmancipeerde blauwkousen. Ik was te zeer gewoon mij zelve te zijn, om
			 mij hierin te kunnen voegen. Dat ik mijn weg volgde, bracht een onaangename
			 spanning. Ik had behoefte aan aanmoediging en erkenning; dat was geen dwaze
			 ijdelheid, maar ik voelde mij gekwetst toen mijn talent zelfs als een misgreep,
			 ja als een vergrijp tegen de maatschappelijke positie werd beschouwd.</p> 
		  <p>Onze aard was niet voor samensmelting vatbaar. Noch mijn hart noch
			 mijn geest vond wat zij behoefden. Zoo ontstond er eene afscheiding; twee wegen
			 en eene kloof daar tusschen, dieper en dieper. Ik ontwikkelde mij met kracht en
			 snel; hij bleef de zelfde. Er zijn menschen die niet groeien en op hun
			 vijftigste jaar zijn wat zij op hun twintigste waren. Hij begreep mij niet.
			 Allengs was naast hem eene andere vrouw gegroeid die hij niet kende. Toen hij
			 minister werd, dacht hij dat ik te vreden zou zijn, dat ik <pb n="254"/>nu een
			 breeder, voller leven zou hebben! Hij eischte dat ik nu noch te meer in die
			 wereld zou leven, dat zijne vrouw er zou schitteren. Schitteren, maar
			 uitwendig, met wat jeugd, wat schoonheid, en vooral veel kleederen. Maar welk
			 een leege wereld is dat, waar nietigheid zich opblaast, het leelijke zich
			 blanket. Daar was noch degelijke kennis, noch fijne geest, noch begrip van
			 kunst. Alles oppervlakkig en wuftheid.</p> 
		  <p>Hij was heerschzuchtig; hij zei dat ik mij aan mijne plichten
			 onttrok en wilde mij dwingen op zijn weg. Had hij er het recht toe? Hij meende
			 het. Ik meende dat mijne persoonlijkheid mijn heilig eigendom was en ik ze
			 mocht handhaven. En ik was een wilde hageroos; jong, sterk en vol vuur,
			 aangegrepen door de machtige poësie van al wat schoon en grootsch is in
			 het leven. Wij lazen eens van eene beroemde schrijfster die zich door eene
			 hartstochtelijke, al was het onregelmatige liefde verlost had uit zulk een
			 toestand. Toen ik het oppermachtige recht van hart en geest verdedigde, zei hij
			 mij eens verbitterd: zoo iets zou je misschien ook willen. Hij sprak dan zoo
		  	geringschattend, zoo plat van de liefde, zoo weinig edel van de be-<pb n="255"/>trekking
			tusschen man en vrouw. O, ik had liefde zoo iets anders, zoo iets
			 groots gedroomd, zoo iets hemelhoogs, alles omvattends. Maar ik heb dat nooit
			 ervaren. Ik bleef mijn vleugels lam slaan tegen de tralies der vergulde
			 kooi.</p> 
		  <p>Het gevolg was een verdeeld leven; daarna voor mij eene doffe
			 berusting, die haar plicht deed met ijzeren gelatenheid, maar ook met ijzige
			 koude. De dood bracht een einde, en liet eene herinnering aan twee levens die
			 elkander ongelukkig hadden gemaakt, niet uit slechtheid, maar noodlottig.</p> 
		  <p>Wat ik in die jaren geleden heb is niet overdreven, het bracht mij
			 wel eens aan den rand van waanzin. Maar ik ben sterk en bleef het overleven. Ik
			 zeg <hi rend="i">u</hi> dit, ik wil anders geen nagedachtenis ontwijden; misschien had ik
			 schuld - neen, het</p> 
		  <p>zou toch weekheid zijn dit te zeggen en een onware welwillendheid, -
			 het lag in onzen aard. En zoo ben ik, zei ze met een weemoedigen glimlach, de
			 gewonde Amazone geworden, maar ik heb mij zelve later terug gevonden, en zwoer
			 het te blijven; zulk eene proef nooit weer. Wie zich zelf wil zijn moet op zich
			 zelve blijven. Ik ben nu gelukkig, bij mijn geliefden oom. Maar <pb n="256"/>
			 alleen door kracht, en door alle zwakheid te dooden, heb ik mij zelve heroverd.
			 Die zich aan een ander geeft verliest zich.</p>
			 <p>&nbsp;</p> 
		  <p>Aisma beschouwde met bewondering de jonge bloeiende vrouw, met haar
			 vurig enthoesiasme en haar onbuigzame wilskracht. Zij zag er met den verhoogden
			 gloed op haar gelaat, met hare karaktervolle, maar toch door vrouwelijke
			 fijnheid getemperde trekken schooner uit dan hij ze ooit gezien had. Hij was
			 geheel door haar betooverd.</p> 
		  <p>- Marciana, zei hij, zijne hand om haar pols klemmende, - gij hebt
			 al de gelijke snaren in mijn gemoed doen trillen; Marciana, ik begrijp en
			 bewonder u; uw gedachten zijn de mijne, uw verbittering de mijne, uw droomen en
			 wenschen de mijne; die droom van hooger leven, van groote, almachtige liefde,
			 van poësie is de mijne; ik zoek ook naar dat hooger bestaan dan het
			 gewone; onze zielen zijn nauw verwant. Marciana, heerlijk wezen, vol
			 poësie en schoonheid!</p> 
		  <p>- Stel mij niet zoo hoog, zei ze onthutst, ik zou daaraan niet
			 beantwoorden; ik zou uw ideaal vernietigen. Ik ben misschien niet zoo als gij
			 <pb n="257"/>denkt. Zij hebben mij in mijn jeugd altijd een vreemde
			 verschijning genoemd; mijn schrift heette niet vrouwelijk, mijn heele wezen te
			 mannelijk, niet <hi rend="i">lief</hi> genoeg, in den slappen zin; toch ben ik ook maar een
			 vrouw. Ik heb al dikwijls beproefd mijn karakter te ontleden.....</p> 
		  <p>- En wat dacht gij dan van u zelve? Toe, zeg het mij eens.</p> 
		  <p>Marciana lachte en met een plotselinge opvlamming alle
			 beschroomdheid ter zijde zettende, zeide zij:</p> 
		  <p>- Wel, - ik geloof dat ik misschien ook vrouwelijk zacht en teeder
			 zou zijn, als ik niet geleerd had dat dit een zwakheid en een gebrek is. Toch
			 geloof ik ook dat mijn kracht geen ruwheid is; ik heb een afkeer van alles wat
			 niet fijn is. Ik ben een wezen dat behoefte heeft aan menschen, levendigheid,
			 boeken, muziek, aan een rijk, vol, artistiek leven. Ja, soms dacht ik dat ik
			 behoefte had aan de innigheid en eenswillendheid, als ik dat woord mag maken,
			 van een hart even jong en wild als het mijne, maar..... dat bestaat niet. Neen,
			 zei ze het hoofd schuddende, neen neen, neen; dat bestaat niet; het is illusie.
			 Ik heb ook wel <hi rend="i">moeten</hi> bemerken, dat<pb n="258"/>ik soms behagen kan en
			 veroveren, als ik wil, en ik wil het wel eens; misschien maken die overgangen
			 van ernst en luchtigheid, de beweeglijkheid van geest en persoon, mijn hekel
			 aan onnatuur, de voornaamste aantrekkelijkheid uit die ik bezit. Ziedaar wat ik
			 anders geen levende ziel zou bekennen. Er is levenslust, en ik heb behoefte ze
			 te genieten.</p> 
		  <p>- En geen behoefte aan liefde?</p> 
		  <p>- Die heb ik mij afgewend.....</p> 
		  <p>- En als ik u nu eens vroeg u die weer aan te wennen?</p> 
		  <p>Marciana stond op.</p> 
		  <p>- Mijn vriend, zei ze, ik geloof in u eene Schwesterseele te kunnen
			 vinden. Maar laten ze Schwestern blijven. O laten wij ons zelven en elkander
			 niet begoochelen met een schoone, maar bedriegelijke illusie. Illusies
			 <hi rend="i">kunnen</hi> nooit verwezenlijkt worden of zij verbleeken. Het zijn exotische
			 planten uit een gedroomd paradijs, die verbasteren als men ze in een
			 aardschen</p> 
		  <p>bloempot zet. Het stofgoud gaat van de vleugels als wij er aardsche
			 kleederen over trekken. Als een man en vrouw elkander wenschen zijn zij voor
			 elkaar in ongerepte schoonheid, als<pb n="259"/>zij elkander hebben vinden zij
			 elkaar anders.</p> 
		  <p>- Voor de ideale verheerlijking, of als gij zoo wilt, de
			 overdrijving, komt dan de werkelijkheid, of beter, de waarheid, en de waarheid,
			 Marciana, is soms iets noch schooners. Schijnbaar minder hoog, maar dan ook
			 minder onbepaald en nevelig.</p> 
		  <p>- Is uw denkbeeld niet altijd mooier dan uw schilderij? Dat zegt men
			 toch altijd, en ik heb ook vaak ondervonden dat mijn geschreven werk niet alles
			 gaf van wat ik voelde.</p> 
		  <p>- Dat meenen wij vaak, - maar het denkbeeld zien wij nooit of wij
			 zien het in onbepaalde vormen. En wat helpt het, wat beduidt het of ik al mooie
			 schilderijen kan bedenken, of, wat ook dikwijls het geval moet zijn, mij
			 verbeeld dat ik ze zoo mooi bedenk - zij bestaan niet. Ik weet niet of het in
			 uw kunst ook zoo is, maar zoo <hi rend="i">is</hi> het in de beeldende.</p> 
		  <p>- Misschien is de dichtkunst noch etherischer, noch onstoffelijker
			 dan die waar de schoone stof, de materie ook zoo veel geldt.</p> 
		  <p>- Zegt het toch niet veel meer een mooie schilderij, een mooi
			 gedicht gemaakt te <hi rend="i">hebben,</hi> er een werkelijk bestaan aan te geven in
			 tastbare <pb n="260"/>vormen, dan zich te verbeelden dat men er een noch
			 mooier maken <hi rend="i">zou?</hi> Neen, wij moeten het leven wel idealiseeren, ik meen
			 door den glans onzer poësie schooner maken, maar een werkelijk leven is
			 schooner dan een gedroomd leven. En een eenzijdig leven is maar half; eerst in
			 het samenleven, komt ieders leven tot zijn volle ontplooiing. Zeg eens, zoudt
			 gij een gedicht maken, als gij alleen op een onbewoond eiland waart, zoudt gij
			 het dan opschrijven?</p> 
		  <p>- Ik had dan zeker geen inkt.</p> 
		  <p>- Gij moet niet alles met ironie verkoelen; wat <hi rend="i">is</hi>, kunt ge
			 niet wegschertsen.</p> 
		  <p>- Neen, ik zou het niet opschrijven, dat was dan ook de moeite niet
			 waard.</p> 
		  <p>- Ah! En nu wel, niet waar, en waarom? omdat gij het dan uit de
			 nevelen condenseert, en het aan een ander meêdeelt, en als die ander het
			 meevoelt, dan hebt gij genot en voldoening. De geesten moeten dus met elkander
			 over en weder leven.</p> 
		  <p>- Daarvoor behoeven zij niet gehuwd te zijn.</p> 
		  <p>- Dat behoeven zij wel; eerst dan is de band innig en valt alle
			 schijn en alle terughouding <pb n="261"/>weg en die afstand die anders ondanks
			 alles blijft bestaan. Vertrouwen en overgave kunnen niet half zijn, dulden geen
			 scheidsmuur. Vriendschap tusschen man en vrouw, goed, maar als het een innige
			 zielsverwantschap wordt, spele men niet met woorden..... noem het dan bij zijn
			 naam.....</p> 
		  <p>- O, die naam,..... ik ben bang voor..... dat woord. Die het
			 uitspreekt heeft zich zelven al verloren. Hartstocht verandert, vriendschap
			 blijft, omdat ieder zijn eigen meester blijft en zich niet in den ander laat
			 ondergaan.</p> 
		  <p>- Daar is ook veel verbeelding in. Hartstocht verandert, nu ja; laat
			 hij veranderen, hij blijft toch een innig samenleven; maar ook vriendschap
			 blijft niet; zij verandert als de gemeenzaamheid ten volle geworden is. Het
			 eene proces is wat sneller dan het andere. De intensiteit maakt bij beiden
			 alleen plaats voor iets minder scherps maar meer duurzaams. Maar beiden eischen
			 toch evenzeer dat men iets van zijn eigen ik, zijn egoisme, vrijwillig offere
			 aan den ander.</p> 
		  <p>- Toch ben ik er bang voor. - Blijf mijn vriend en laten onze
			 geesten elkander verhoogen.</p> 
		  <pb n="262"/>
<p>Dit was wel iets dat Aisma tot voor korten tijd ook
			 dacht en voornam. Intusschen allengs was hij verder meêgesleept. Hij
			 moest zich wel bekennen dat hij tot voor weinig tijd dit als het verstandigste
			 had beschouwd. Maar het verstandigste - verondersteld dat het dit was - zwicht
			 waar de neiging des harten voordringt. Hij vond dit dus in haar nu niet meer
			 verstandig, en hare stijfhoofdigheid maakte hem wat kregelig. Zoo, in deze
			 onbepaalde stemming en na hare besliste uitspraak, stokte het gesprek en
			 ontstond er een toestand van beklemdheid. Nagenoeg zwijgend wandelden zij huiswaarts. Was zij zelf geheel oprecht in
			 dit alles? Hij wist niet recht hoe hij het met haar had. Zij voelde echter dat
			 dit geen einde van hun gesprek kon zijn. Was het inconsequentie of hare gewone bewegelijkheid? Of was het louter
			 een gevolg van hare opvatting van vriendschappelijken geestesomgang - zij vroeg
			 hem naar allerlei kunstzaken, over de psychologische verschillen tusschen de
			 kunst van Rafaël en Michel Angelo, over haar zucht om wat meer van het
			 eigenlijke wezen der schilderkunst te weten en dat te doorgronden.</p> 
		  <pb n="263"/>
<p>Bij hare woning stak zij hem de hand toe en drukte
			 vriendelijk de zijne.</p> 
		  <p>- Gij moet mij op de hoogte brengen, zei ze, wilt gij? Komt gij het
			 eens gauw doen?</p> 
		  <p>Hij was wel eenigszins hard in zijn gevoel getast - maar, hoe zal
			 een man weigeren, wanneer eene aantrekkelijke en belangwekkende vrouw als deze
			 met hare liefste stem zoo iets vraagt?</p> 
		  <p>Hij sprak niets, maar, met zijne scherpziende kunstenaarsoogen
			 Marciana in de hare ziende, knikte hij slechts toestemmend.</p> 
		  
		</div> 
		<div type="chapter"><pb n="264"/>
		  <head rend="h3">XXII.</head> 
		  <p>Menigen avond bezocht Aisma de vertrekken op de Piazza di Spagna die
			 door den smaak der bewoners zoo gezellig waren en vol kunst. Daar hingen
			 schoone teekeningen aan de muren; niet zulke die door zoogenaamde liefhebbers
			 voor honderden en duizenden kunnen worden verkregen, volgens de mode en de
			 overredingskracht van eenen kunsthandelaar, maar zulke als alleen kennis weet
			 te veroveren. Er hing eene schets van <name type="person">Rafaël</name> in
			 rood krijt, eene penteekening, breed geartseerd met de vaste hand van 
			 <name type="person">Mantegna</name>, een geestvolle 
			 <name type="person">Pasini</name> en 
			 <name type="person">Fortuny</name>, een egyptische studie van Aisma
			 en een drie ellen breede fotografie van Rafaël's karton voor de school van
			 Athene, dat in de Ambrosiana te Milaan bewaard wordt. Daar stonden eenige terra
			 cotta beeldjes van 
			 <name type="person">Tanagra</name>, eenige bronzen navolgingen van
		  	antieken, de Faun en de Narcissus van Pompeï; een paar waaierpal-<pb n="265"/>men
			 en altijd frissche bloemen van Marciana.</p> 
		  <p>Soms kwam Ada daar ook en kreeg haar melancholische geest voor eene
			 wijle een glansje door de gezelligheid en fijne vroolijkheid; soms was er
			 Askol, wiens levendige, scherpe geest prikkelde tot opgewektheid en
			 tegenspraak; en Salviati wiens natuurlijke tevredenheid en komische luim het
			 hart verruimden. Dan werd er gekout en geschertst; nieuwe platen en boeken
			 lagen altijd over de tafel verspreid en gaven stof tot gesprek; soms toonde
			 Marciana een gedicht van haar en sprak men over poësie, over de richting
			 van den tijd, over de romantiek die weer hier en daar in nieuwe vormen den kop
			 opstak, over het pessimisme, dat het poëtische en ideale, het
			 ultrarealisme dat het schoone bedreigt. Die beiden en romantiek waren voor van
			 Walborch drie afschuwelijke Forkyaden, die soms zijnen toorn prikkelden.</p> 
		  <p>- Plat realisme in de kunst, zei hij, en pessimisme in het leven,
			 zijn beide de zelfde ziekten. Ge begrijpt dat ik niet de gezonde studie van de
			 werkelijkheid bedoel, maar wat onder de leus van realisme voor waarheid wil
			 gelden. Die zien beide alleen naar het vuile, onedele, <pb n="266"/>
			 ongelukkige en maken daaruit hunne slotsom; dat lijkt hun interessant en dat
			 noemen zij <hi rend="i">de</hi> waarheid. Alsof er ook geen waarheden daar buiten lagen.
			 Alsof het leven en de kunst geen veelzijdige studie, geen kritiek, geen
			 onderscheiden en kiezen eischten; alsof zij een plat vlak waren met éene
			 zijde, en geen bol met duizend aanzichten. De aarde is niet alleen de
			 Noordpool, de nachtzijde, die vuilnis hier, dat moordhol daar, of die
			 verwoestende krater of dat vernietigde leven; - de gansche aarde is alles, de
			 evolutie, de wenteling tusschen licht en schaduw, de eeuwige groei en
			 herbloeiing. - Er zit nu een miasme in de lucht en het is een kunst, maar ook
			 een dure plicht, de reinheid en gezondheid daartegen te verdedigen.</p> 
		  <p>Askol was het daar niet zoo onvoorwaardelijk meê eens. Hij zei
			 dat realisme en pessimisme ook hun recht hadden; verschijnselen uit den tijd
			 geboren en als zoodanig mede te tellen. Leven en actualiteit, bewegelijkheid en
			 strijd waren voor hem groote machten, die hij in alle vormen verdedigde. Voor
			 Salviati waren deze dingen iets onbekends. De Italiaan kende noch den
		  	Walpurgisnacht der romantiek noch de diep-<pb n="267"/>ten van Faust's
			 onderzoekenden geest. Voor noordsche leelijkheden en noordsche bespiegelingen
			 was onder zijn zuidelijken hemel geene plaats. Hij was argeloos als een kind,
			 goedig uit zijn eigen aard en vroolijk als een van Rome's tritons, die lacht
			 onder de bobbels water die op zijn gezicht neervallen. Wat dit water in de
			 diepten onder den grond gezien had, door welke lagen van organismen het had
			 heengesiepeld, tusschen welke antieke bouwvallen en overblijfselen het gevloeid
			 was, dat alles bekommerde hem niet; hij was er onbewust van; alleen zag hij dat
			 het glinsterde en sprankelde in de zon, helder en zuiver als kristal.</p> 
		  <p>Aisma was te zeer in tweestrijd met zich zelven om zich daarover
			 vrij te kunnen uiten. Hoe kort geleden noch dat zijne bitterheid hem alles
			 zwart deed zien in het leven! Hij was een bekeerling geworden, maar bij wien de
			 oude zuurdeesem althans noch herinnering naliet van zijn bestaan. Alleen in de
			 kunst was hij beslist en zijn eenvoudig credo was schoonheid. Zonder haar
			 scheen kunst hem een onding, zonder uitgelezen edelheid een ploert, zonder
			 kuischheid eene straatdeern.</p> 
		  <pb n="268"/>
<p>Toen zij op een avond met hun drieën alleen waren
			 en het gesprek dus geregelder kon voortloopen en wat dieper ingaan dan in
			 gezelschap van anderen, bracht Marciana het op het onderwerp dat haar sints
			 eenigen tijd bezig hield.</p> 
		  <p>Hoe veel, had zij gedacht, dat ik grondig met hem zou willen
			 bespreken. Maar telkens zijn wij weer gescheiden of worden door anderen
			 afgeleid. Er is zoo veel dat ik met hem zou kunnen doen, weten, voelen, leeren
			 zien. Zijn geest bood op vele punten den hare aanvulling en verdere
			 ontwikkeling. Zij ontwaarde in zich noch veel dat onvolledig was. Zijne
			 uitoefening en zijne opvatting van de kunst hadden haar oog geopend, nieuwe
			 gevoelens gewekt, die zij zich nauw bewust was of wilde zijn dat reeds
			 behoeften waren geworden. Voor haar had de kunst tot dus ver meer de stille
			 grootheid, de bepaalde vormen, het minder zacht aandoenlijke der beeldhouwkunst
			 gehad. De gevoeliger zijden van schilderen en teekenen, beiden zoo zeer uit
			 gevoel geboren, kende zij tot nu toe noch weinig. Zij had ze wel eens beginnen
			 te vermoeden, maar wist er geen weg mede. Daarvoor was haar gemoed nu door
			 Aisma opengegaan en zij <pb n="269"/>zocht weetgierig en gretig de gelegenheid
			 om aan te vullen wat zij besefte dat eene leemte kon zijn. Door hare
			 poësie was zij dan ook voor het gevoelige der schilderkunst vatbaar. In
			 hare poësie stortte zij haar gevoel uit, gaf zij hare bloemen, hare
			 vrouwelijke teederheid, alles wat zij niet toeliet in het leven op haar gemoed
			 te heerschen. Nu zag zij dit even als in de muziek de levensader der
			 schilderkunst was.</p> 
		  <p>Beiden hadden dit gevoel uit hun gewone leven willen verbannen, het
			 in hunne kunst opgesloten. Beiden ontwaarden nu duister dat kunst en leven
			 zóo niet te scheiden zijn.</p> 
		  <p>Ook voor hem was eene nieuwe zijde der kunst opengegaan. De macht
			 der poësie had zich in hem wel bezielend doen voelen, de groote dichters
			 waren hem bekend, maar niet gemeenzaam. Hij beschouwde hun werk instinktmatig
			 als stof voor het zijne, als hulpbron, maar hij las ze om hunnen inhoud. De
			 poësie als zelfstandige kunst, als dichtkunst, hare techniek en eigene
			 wetten, haar dieper grond waren hem niet als zoodanig bekend. Thans zag hij
			 door haar dat zij bestonden. Beiden streefden aldus naar iets van de oude
			 italiaansche veelzijdigheid,<pb n="270"/>naar het verbreeden en verdiepen van
			 hunnen geest en hunne kunst.</p> 
		  <p>- Het is eigenlijk verdrietig, zeide zij, dat wij zoo weinig en zoo
			 slecht kunnen vertellen wat dat schoone is, dat wij in een werk zien. Reeds wat
			 wij voelen is dikwijls onbepaald, maar al is het klaar, wij kunnen het niet met
			 woorden aantoonen. Alle woorden en bijvoeglijke naamwoorden zijn al afgestompt
			 en versleten - misschien is het dan ook noch het best de eenvoudigste te
			 gebruiken; zij doen wellicht beter dienst dan de superlatieven en
			 metaforen.</p> 
		  <p>- Geen wonder, zei de schilder lachend, - daarom schilderen wij
			 omdat <hi rend="i">dat</hi> wat wij willen niet in woorden is terug te geven. Een
			 schilder, 
			 <name type="person">Ruge</name>, zei eens aan iemand die hem
			 verklaring vroeg: als ik het in woorden had kunnen zeggen, had ik het niet
			 behoeven te schilderen.</p> 
		  <p>- En dan is er noch eene moeilijkheid, die ik met poësie
			 ondervond, en gij zeker ook dikwijls in uwe kunst. Men is overtuigd van het
			 schoone in iets, een ander ziet dat niet; hoe het hem te doen voelen en hem te
			 doen toegeven als hij tegenspreekt?</p> 
		  <p>- Dan is er niets aan te doen; men kan het <pb n="271"/>schoone van
			 iets niet aan een ander doen voelen die het niet voelt; men kan hem niet
			 overtuigen, het niet bewijzen.</p> 
		  <p>- Daarom, zei van Walborch, strijdt men altijd zoo hartstochtelijk
			 over kunst, even als over godsdienst.</p> 
		  <p>- En over alles wat vooral gevoel is. Om een kunstwerk te
			 bewonderen, moet men zich ook overgeven; geen <hi rend="i">maar'en,</hi>
			 geen-weerbarstigheid en eigenwijsheden; vrij, franke overgave, of het schoone
			 laat zich niet vatten.</p> 
		  <p>Zij wist niet of dit een kleine zet tegen haar was; doch zeide:</p> 
		  <p>- En dus ons eigen oordeel maar gevangen geven?</p> 
		  <p>- Dat is niet de juiste uitdrukking; maar men moet willen en
			 meêgevoelen. Men moet niet beginnen tegen een kunstwerk te zeggen: ik wou
			 u anders hebben; uw schepper had <hi rend="i">dit</hi> moeten doen en <hi rend="i">dat</hi> moeten
			 nalaten. Schaam u niet de mindere te zijn; duizend tegen éen dat de
			 maker van een werk het beter wist dan gij.</p> 
		  <p>- De groote italiaansche meesterstukken staan zoo hoog, zei
			 Marciana, dat wij ze niet zoo terstond geheel begrijpen. Ik bewonder ze; zij
			 <pb n="272"/>geven mij soms een heilig ontzag, maar ik ben er niet altijd
			 familiaar mede.</p> 
		  <p>- Het gaat met de groote meesters, zei van Walborch, als met de
			 verschijning van Zeus aan Semele; eerst zijn zij verpletterend en vernietigend.
			 Later, als wij ze nader leeren kennen, wennen wij aan dien goddelijken glans
			 en, zonder dat onze vereering ophoudt, zijn wij minder gestoord en geschrikt en
			 beginnen met hen mee te leven.</p> 
		  <p>- Geen wonder, zei Aisma, dat wij ze maar niet zoo dadelijk
			 begrijpen. Doorgrondt gij 
			 <name type="person">Shakespeare</name> of <name type="person">Beethoven</name> bij de eerste kennismaking? En men zou het 
			 <name type="person">Rafaël</name> of 
			 <name type="person">Michelangelo</name> willen doen! Wij noormannen
			 moeten daartoe ook eerst veel afleeren. Gij hebt leeren teekenen?</p> 
		  <p>- Ja, zei Marciana, maar ik heb het verkeerd geleerd. Ik kan mij
			 beter uitdrukken met de pen. Ik leerde teekeningen maken en geen grondslagen
			 kennen; en, zonder wortels geen vrucht.</p> 
		  <p>- Ieder moest leeren teekenen even als schrijven, zei van Walborch.
			 - Ieder leert lezen en schrijven om zich te leeren uitdrukken en het
			 geschrevene te leeren begrijpen, maar niet altijd om zelf auteur te woorden.
			 Zoo ook moest men <pb n="273"/>leeren teekenen, niet om artist te worden, maar
			 om die taal en haar grammatica te verstaan.</p> 
		  <p>- Juist, en des te meer omdat in onze kunst de stof en haar
			 behandeling zoo veel beteekenen. Bij letterkundige werken valt de stof weg, bij
			 beeldende kunst ligt daarin voor een niet gering deel het wezen.</p> 
		  <p>- Dat is juist wat ik wilde leeren. Zeg mij eens, is het waar, wat
			 sommige kunstenaars beweren, dat in eene schilderij het onderwerp onverschillig
			 is?</p> 
		  <p>- Ja en neen; men onderscheidt daarin niet goed. Naar mijn inzicht,
			 maakt het onderwerp het kunstgehalte niet uit, maar het onderwerp is toch niet
			 geheel onverschillig. Wel kan een enkel motief zonder bijgedachte of onderwerp
			 schoon zijn alleen door het talent der uitvoering; maar grooter is de kunst
			 wanneer ook het motief op zich zelf schoon is en belangrijk. Er zijn
			 kunstwerken die bijna alleen een onderwerp hebben, maar falen in de kunst, dat
			 deugt natuurlijk ook weer niet. Het onderwerp moet niet afzonderlijk bestaan,
			 maar éen zijn met de kunst. In alle geval, eerst de uitvoering maakt het
			 onderwerp tot kunstwerk en geeft dit zijn eigenlijke waarde.</p> 
		  <pb n="274"/>
<p>Ook moet gij dit onderscheiden: er is in het kunstwerk
			 het onderwerp, het voorgestelde, dat niet onverschillig maar toch geen
			 hoofdzaak is; dan is er de eigenlijke inhoud in engeren zin, dat is de
			 <hi rend="i">gedachte.</hi> Die eigenlijke gedachte in artistieken zin is niet het
			 uitwendige voorgestelde of verschijnsel waarin zij optreedt, ook niet eene
			 filosofische of bijgedachte, maar de <hi rend="i">kunst</hi>gedachte en deze is het
			 <hi rend="i">wezen.</hi>Deze is de samenstelling van vormen, lijnen, kleur en toon, die
			 zich in de hersenen gevormd hebben en in welke alle motieven worden omgezet en
			 gecomposeerd. Dat is het wanneer wij in artistieken zin bij een kunstwerk van
			 gedachte spreken.</p> 
		  <p>Bij Rafaël, bij voorbeeld, in zijn school van Athene, zie die
			 prachtige fotografie, daar hebt gij nu vooreerst een onderwerp, de
			 voorstelling, ideeën. Het zijn de verschillende wijsgeeren van Hellas, in
			 groepen, hoe zijbij elkander behooren, hoe zij van elkander verschillen. Dat
			 kan ook het onderwerp zijn van eene geschreven voorstelling; of, ook een
			 middelmatig schilder had die ideeën kunnen hebben. Maar nu komt de
			 artistieke gedachte; dat is de wijs waarop zij, hier door een genie, zijn
			 gevonden, gedacht, verbeeld, geschikt,<pb n="275"/>geteekend, gekleurd.
			 <hi rend="i">Dat</hi> is voor Rafaël de hoofdzaak, dat is <hi rend="i">zijne</hi> gedachte,
			 daarin ligt <hi rend="i">zijne ziel.</hi> Daarin is even veel ziel, daaraan zijn even veel
			 hersenen besteed als de denker besteedt aan het uiteenzetten van hun of zijn
			 wijsgeerig stelsel, of de historicus aan zijn verhaal. Maar nu komt er ten
			 derde in de beeldende kunst noch iets bij. Een geschreven werk ontleent geene
			 waarde aan de stoffelijke uitvoering, of het letterschrift mooi is of
			 niet.....</p> 
		  <p>- Met uw verlof, zei Marciana, dat ben ik niet zoo onvoorwaardelijk
			 eens; als wij eene geestige of mooie gedachte hebben, heeft men soms behoefte
			 ze mooi te schrijven.</p> 
		  <p>- En in een mooien druk geniet ik een geliefden schrijver meer, zei
			 van Walborch.</p> 
		  <p>- Nu ja, maar gij zult mij toch niet beweren dat gij een auteur
			 bewondert om zijne kalligrafie of de druktype. Maar in onze kunst is de wijze
			 <hi rend="i">hoe</hi> iets gedaan is van zeer groot gewicht. Dit is zóo sterk, dat
			 sommige werken om die wijs alleen al bekoren, zonder meer. Bij ons ligt een
			 deel der schoonheid in de wijs waarop krijt of penseel gebruikt is, lomp of
			 geestig, onbeholpen of handig, koud en grof of <pb n="276"/>edel en vast en
			 gevoelig, met alle meesterschap over stof en vormen. Vooral in de teekeningen
			 kan ik het u duidelijk maken. Gij moet niet naar het geheel zien, maar leeren
			 spellen; met het oog alle vormen en trekken volgen. Zie, ik kan het u met
			 Braun's voortreffelijke foto's aantoonen; zie eens in Rafaël's
			 teekeningen, dien adel omdat hij van het werkelijke model opklimt tot de
			 heerlijkste vormen; zie, in dien arm, de zuiverheid en zwier van de lijn, die
			 vastheid, omdat hij het zoo precies weet, en die teerheid omdat de hand aan
			 elke trilling van het hoogste kunstgevoel onmiddellijk gehoorzaamt.</p> 
		  <p>En zoo als artisten gewoon zijn de hand hunne gedachten te doen
			 vergezellen, nam hij potlood en papier en wees het, welk gevoel er in de
			 zachtheid of den nadruk, de fijnste buiging, zwelling en lichtheid eener lijn
			 ligt.</p> 
		  <p>- Kijk, zulk eene lijn is hard, droog, maar zie nu, hoe zulk eene
			 lijn alle aandoeningen der ziel kan weergeven. Dat heeft <name type="person">Rafaël</name> in zoo hooge mate in zijne teekeningen. Dat
			 ziet men voorbij als men de techniek niet kent of er niet op gewezen wordt. 
			 <name type="person">Da Vinci</name> heeft het weer heel anders;
		  	misschien de gevoeligste hand van tee-<pb n="277"/>kenen die er ooit geweest
			 is; zijn hand die een hoefijzer kon krommen, is zoo teer, zoo buigzaam als een
			 veertje, maar zij is ook muurvast. Zie zijne kopjes in de Uffizi, in den
			 Louvre; en hoe zijn die gemodeleerd, met hun mysterieuse schaduwen en den even
			 mysterieusen glimlach...!</p> 
		  <p>- Dien glimlach, zei van Walborch, die Afrodite aan Vinci's vrouwen
			 leerde, de glimlachlievende Filomeides.</p> 
		  <p>- Op die stoffelijke uitvoering moet gij aandachtig zijn, haar
			 leeren begrijpen en voelen. Zoo is het ook in de schilderijen, maar in wijderen
			 zin. Bij de frescoschilders moet gij meer op de groote wijze van doen letten;
			 op de vastheid, den adel waarmede zij de natuur verheffen, op de
			 lijnenharmonie, de keus van kleuren, de schikking, al hun oneindige kennis en
			 macht. Dat alles resumeert zich in drie groote typen: 
			 <name type="person">Da Vinci</name> met zijn mystische
			 aantrekkelijkheid, soms bezijden het gebied van het strikt schoone, met zijn
			 gevoeligheid van doen. 
			 <name type="person">Rafaël</name> met zijn goddelijke
			 bevalligheid, altijd hoog, altijd edel, helder en licht, met zijn ambrosische
			 kalmte en blijmoedigheid. <name type="person">Michelangelo</name> met zijn
			 bovenaardsche reuzen en zijn terribilità.</p> 
		  <pb n="278"/>
<p>- Morgen! zei Marciana opgewonden, - morgen gaan wij
			 naar het Vaticaan, hè? Rafaël zien en Michelangelo.</p> 
		  <p>- Gaarne, - maar - pas op, gij moet ze eigenlijk niet te zamen zien,
			 en niet vergelijken.</p> 
		  <p>- Hoe zoo?</p> 
		  <p>- Omdat gij in de war zoudt geraken; maar ik kan u vooraf
			 waarschuwen. Als gij eerst Michelangelo gezien hebt, zal Rafaël u in het
			 begin tegenvallen. Michelangelo is zoo aangrijpend en geweldig dat Rafaël
			 eerst kleiner wordt, - en toch.....</p> 
		  <p>- En toch? Vindt ge Rafaël toch hooger?</p> 
		  <p>- Dat is niet met éen woord te zeggen. Zie eens, Michelangelo
			 overweldigt zóo, dat men er toe verleid wordt, zoo als door alles wat
			 <hi rend="i">bovenmatig</hi> is, hem grooter te vinden. Toch is de ingehouden, zich zelf
			 meester zijnde kracht van Sanzio, die nooit buiten de grenzen van het edelste
			 schoon gaat, misschien een absoluter, hooger, blijvender standpunt, dan de
			 titanische woede van Buonarroti. Michelangelo's welfbeschildering in de Sixtina
			 is een verbazende schepping. Het gansche scheppingsdrama is er door
			 Michelangelo op zijn beurt ook geschapen. Die dit dacht en uitvoerde had haast
			 de wereld<pb n="279"/>ook wel kunnen scheppen. Zeker is hij een geniaal
			 beeldhouwer en architekt, maar het staat bij mij vast dat hij noch grooter is
			 als schilder. Hij is volslagen meester van alle vormen, hij maakt menschen die
			 zich anders kunnen bewegen dan de gewone. Zijn schildering is vlak, dun, met
			 weinig volstaande, en toch is alles volkomen gemodeleerd. Alles is harmoniesch
			 in zijn kleur; hij is daar ook een verbazend kolorist of juister, meester van
			 den toon; de behandeling heeft iets van wat zij <hi rend="i">sfumato</hi> noemen, het
			 licht is getemperd, slechts hier en daar zachte reflexen op het vleesch. Er
			 zijn oogenblikken dat ik denk dat de zoldering van de Sixtina het hoogste is
			 dat de schilderkunst ooit heeft voortgebracht. Die scheppingsbeelden staan
			 stellig hooger dan die van Rafaël's</p> 
		  <p>loggia's. De sixtijnsche beelden zijn kosmiesch, niet christelijk;
			 zij zijn buiten tijd en land. Michelangelo's God is niet Jahveh, maar een
			 Oeranos, en diens daden zijn vermenschelijkte natuurprocessen. Zijn Jezus is
			 iets als Hermes. Zijn scheppende God, zijn Adam, zijn val en verdrijving uit
			 het paradijs - neen, tegen zulke kosmogonische wezens is de liefelijk schoone
			 Rafaël niet opgewassen. Maar dat <pb n="280"/>gaat niet altijd door, er
			 komen ook oogenblikken dat Rafaël's gratie en zuivere stille schoonheid
			 mij meer aantrekt. Michelangelo heeft niet altijd het <hi rend="i">schoone.</hi> Het
			 schoone is weer iets anders dan het grootsche en verhevene. Michelangelo is
			 Prometheus, Rafaël heeft de gematigdheid der helleensche plastiek. Gij
			 moet Rafaël zien in de <hi rend="i">Disputa</hi>, misschien het grootst als
			 samenstelling; in den <hi rend="i">Heliodorus,</hi> misschien het grootst als
			 schilderkunst; alles licht, stout, begrensd, van iemand die precies weet wat
			 hij wil, en dat terstond doet.</p> 
		  <p>De eenige en eeuwige grootheid der beste helleensche beeldhouwkunst
			 bestaat daarin dat zij een toppunt inneemt, (Aisma teekende een scherpen hoek),
			 en blijft op de hoogste hoogte, op de enge lijn van de scherpte van een mes,
			 aan wiens zijden terstond de helling begint. Vóor Feidias was er kracht
			 en veel schoonheden, na hem veel bevalligheid, maar <hi rend="i">hij</hi> staat <hi rend="i">op de
			 snede.</hi> Zoo ook met de Italianen. Perugino, Masaccio, Ghirlandajo, Mantegna,
			 Vinci zelfs en Michelangelo, - allen op éene of andere zijde.
			 Rafaël komt op het oogenblik dat hij alles resumeert en hij is <hi rend="i">op de
			 snede.</hi> Na hem valt alles<pb n="281"/>weer links of rechts. Dat is een
			 toestand van volmaaktheid. Van daar dat rustige, fijne, gematigde, dat
			 onkundigen voor geringer aanzien, maar dat de hoogste kracht is, voortspruitend
			 uit omstandigheden, tijd, persoonlijken aard, bloedmenging, en dat alles in de
			 juiste maat samenwerkend. Het is de harmonie, het evenwicht van alle
			 eigenschappen, waarvan er aan geene vergund wordt uit te spatten naar
			 éene zijde door overdrijving of te sterke ontwikkeling. Alles in maat te
			 houden is een ontzaglijke gave. Gij kunt die twee niet vergelijken; het zijn
			 beiden aartsengelen, Rafaël beatus en Michael terribilis. Of, in een
			 andere beeldspraak, want - al zijn metaforen versleten, wij hebben ze noodig om
			 ons uit te drukken - Rafaël's figuren zijn van den Olumpos van Zeus, die
			 van Michelangelo zijn titanische geslachten uit den voortijd van Oeranos. Dat
			 komt uit beider leven. Rafaël was levenslustig, vroolijk, gelukkig;
			 Michelangelo somber, eenzelvig en kampend tegen alles. Rafaël had eene
			 vrouw en kende liefde, Michelangelo niet en leerde eerst laat de bespiegelende
			 liefde kennen in exstatische vormen. Beider kunst is de afspiegeling van hunne
			 ziel.</p> 
		  <pb n="282"/>
<p>Marciana hield haar blik op Aisma gevestigd en er rees
			 weer bewondering in haar op. Hij had gesproken met eloquentie, met dien
			 aanstekelijken gloed, hem eigen als hij geheel in zijne kunst was. Zij voelde
			 hare ziel opengaan als een bloemkelk en zij dronk het schoone in als deze den
			 dauw door de zon verwarmd. Ja, zij had altijd geleefd met het schoone, maar
			 nooit zóo er <hi rend="i">in</hi>. Haar dichters en 
			 <name type="person">Beethoven</name> en 
			 <name type="person">Mozart</name> hadden haar opgevoed tot hooge
			 strenge kunst; van Walborch had haar de hallen der oude wereld geopend, maar
			 nooit was zij zóo dicht bij de bron van het schoone geweest, nooit
			 zóo in zijne werkplaats.</p>
			 <p>&nbsp;</p> 
		  <p>Een paar dagen later toonde zij aan Aisma een gedicht dat zij
			 gemaakt had.</p> 
		  <p>- Het is een onderwerp waaraan ik al bezig was, zei ze, maar ik heb
			 het eerst door u kunnen voltooien; ik heb het voor u afgemaakt en
			 overgeschreven, mag ik het u geven; uw ideeën hebben het mij mogelijk
			 gemaakt zoo ik mij goed heb uitgedrukt.</p> 
		  <p>Er kwam, een glans van vreugde over des schilders gelaat en hij
			 dankte haar innig.</p> 
		  <pb n="283"/>
<p>- Lees het ons zelf voor, vroeg hij, dan voel ik den
			 juisten toon er bij.</p> 
		  <p>Marciana las het, eenvoudig, maar met de levende trilling die alleen
			 de kunstenaar in zijn eigen werk kan leggen:</p> 
		  <lg type="poem"> 
			 <head>Carrara.</head> 
			 <l rend="; 1tab">Betoovrend' oevers van Italia,</l> 
			 <l>Waar 't westen aan het oud tyrrheensch<hi rend="i">e</hi> meer</l> 
			 <l>Zijn hemelblauwweerspiegelenden vloed</l> 
			 <l>De kust met ingeschulpte bochten zoomen</l> 
			 <l>En kransen doet met zilvren schuimfestoen;</l> 
			 <l>Daar reit zich baai aan baai, 't is Genova,</l> 
			 <l>Wiens marmer om den boezem van de zee</l> 
			 <l>Zijn armen slaat: - Rapello, Sestri, Deiva,</l> 
			 <l>La Spezia, Avenza - namen al muziek</l> 
			 <l>Den mensch van 't noorden zingend in het oor.</l> 
			 <l>O godgezegend land van zongloed en lazuur,</l> 
			 <l>Wiens aêm oranjebloesem is, wiens distel</l> 
			 <l>De roodgekelkte cactus, d'aloë,</l> 
			 <l>Voorwereldlijke plantenmastodont,</l> 
			 <l>Met blauwend groene blaadren forsch gespierd;</l> 
			 <l>Wiens bodem oleander en laurier,</l> 
			 <l>Olijf en druif en mirte kwistig schenkt,</l> 
			 <l>Citroenwaranden, lucht van malachiet</l> 
			 <l>Gesternd met gouden vrucht; - Europa's Eden!</l>
			 <l>&nbsp;</l> <pb n="284"/>
			 <l rend="; 1tab">En 't volk? Wat zou 't noch doen! Het heeft der
				wereld</l> 
			 <l>Den stempel ingeprent van zijn beschaving.</l> 
			 <l>Oud Rome gaf de heldenkracht, het recht,</l> 
			 <l>Den staat, droeg Hellas' kunst, en bootste</l> 
			 <l>En ciseleerde 't goud van eigen taal</l> 
			 <l>In zang en statig woord; - het schonk Euroop</l> 
			 <l>Zijn godsdienst en, herleefd, zijn schoonheidsdienst;</l> 
			 <l>Wat eischt men meer? 't Geniet het leven thans:</l> 
			 <l>Als 't noodig is verwekt het een Canova,</l> 
			 <l>Of vormt Cavour, en draagt Caprera's rots</l> 
			 <l>Een Scipio die Garibaldi heet.</l>
<l>&nbsp;</l>			  
			 <l rend="; 1tab">Avenza langs, een weinig landwaarts in,</l> 
			 <l>En vóor ons ligt Carrara's marmergroef!</l> 
			 <l>Carrara!, geen vermeetle Niobe</l> 
			 <l>Die trotsch zich op haar heerlijk kroost verheft,</l> 
			 <l>Maar schuwe nimf van 't Apennijnsch gebergt,</l> 
			 <l>Wier marmerschoot, omhelsd door Hemel-Zeus,</l> 
			 <l>Een teelt van eedle wezens droeg en goden,</l> 
			 <l>Wier blanke boezem van zijn kussen draagt</l> 
			 <l>Het merk, en in wier zonvergulde borst</l> 
			 <l>Een fijne aar noch vliet van 't etherblauw.</l>
<l>&nbsp;</l>			  
			 <l rend="; 1tab">O, schoon zijn reeds uw ongerepte vormen,</l> 
			 <l>Carrara's grijze rotsen, kantig en gepunt,</l> 
			 <l>In helling, zwelling, buiging, golvenlijn</l> 
			 <l>Gebogen. Op uw toppen sneeuw en om uw voet</l> 
			 <l>Olijven, ligt daar tusschen 't hemelblauw</l> 
			 <l>En 't blauwe meer uw blanke schoonheidsbron,</l> 
			 <l>Juweel in lapis lazuli gezet.</l><l>&nbsp;</l> <pb n="285"/>
			 <l rend="; 1tab">Hier had natuur het kleed geweven</l> 
			 <l>Waarin het marmren Rome van Augustus</l> 
			 <l>Zijn tempels, baden, hallen heeft getooid,</l> 
			 <l>De kunst van Skopas, Polukleitos, Muroon,</l> 
			 <l>Praxiteles vertaalde; hieruit rees</l> 
			 <l>Het bustenheer van keizers, hooge vrouwen,</l> 
			 <l>Antinous en Faun en Diskobool,</l> 
			 <l>Rees Helios en Psuche, Bacchus saam</l> 
			 <l>Met Ariadne, Venus en Minerva,</l> 
			 <l>De Zeus, 't ambrosiesch haar in golven stroomend</l> 
			 <l>Om 't fronzend voorhoofd, en Apolloon Foibos.</l><l>&nbsp;</l> 
			 <l rend="; 1tab">Voor langen tijd lag dan de akker braak,</l> 
			 <l>Tot rijpt' een nieuwe oogst, een andre godenteelt,</l> 
			 <l>En Michelangelo zijn titans deed</l> 
			 <l>Ontwaken uit het stille marmerbed.</l> 
			 <l>Dan klinkt het hoornsignaal, de mijn ontploft,</l> 
			 <l>De blokken wentlen dondrend naar omlaag</l> 
			 <l>En 't hooggewielde voertuig krijgt zijn last,</l> 
			 <l>Dien langgehoornde ossen, traag van gang</l> 
			 <l>Maar stoer van nek, voortsleepen door de geul</l> 
			 <l>Der diepe sporen naar de havenplaats.</l><l>&nbsp;</l> 
			 <l rend="; 1tab">‘De grootste kunstenaar kan niets verzinnen</l> 
			 <l>Wat niet een enkel marmerblok bevat;</l> 
			 <l>De hand slechts die den geest gehoorzaam volgt</l> 
			 <l>Dringt door tot wat in 't diepst verborgen ligt.’</l> 
			 <l>Zoo sprak de meester, Michelangelo,</l> 
			 <l>En zag den jongen reuzendooder David</l> 
			 <l>In 't marmer slapen en zijn hand sloeg weg</l> <pb n="286"/>
			 <l>Wat hem omhulde: - Dan verrees voor 't graf</l> 
			 <l>Des grootschen Giulio die Moeder Gods</l> 
			 <l>Zoo vreemd van aanzicht, of 't van wrevel was</l> 
			 <l>Wijl haar de stoute hand opriep om weer</l> 
			 <l>Haar borst te reiken aan het lijdenskind;</l> 
			 <l>Verrezen Rahel, Lea, sloeg met reuzenspier</l> 
			 <l>Zich Moses los uit 't steen, de neus en lip</l> 
			 <l>Van toorn gekruld. - Dan vragen Medici</l> 
			 <l>Onsterflijkheid van Michelangelo:</l> 
			 <l>Lorenzo rijst, de denker, Giuliano</l> 
			 <l>De strijder, en de vier getijden, Dag</l> 
			 <l>En Nacht, en d'Ochtendschemer en de Avond,</l> 
			 <l>Van 't marmerhulsel noch niet gansch ontdaan</l> 
			 <l>Al tweelichtskindren van uw broedend hoofd,</l> 
			 <l>Buonarroti, die uw gramheid schiep,</l> 
			 <l>Uw heilge toorn, die 't grootsche ideaal</l> 
			 <l>Der wufte wereld barsch in 't aanzicht smeet.</l><l>&nbsp;</l>  
			 <l rend="; 1tab">Maar rust, geweldige! Ook zachter kunst</l> 
			 <l>Ook zachter hart kent schoonheid, ja wellicht,</l> 
			 <l>Uw toorn vergeve, trekt het ideaal</l> 
			 <l>Een grens dien gij verbraakt.</l><l>&nbsp;</l>  
			 <l rend="; 3tab">Men schroomt - maar toch</l> 
			 <l>Carrara draagt met eer ook andre namen:</l> 
			 <l>Canova - blind vereerd en even blind</l> 
			 <l>Geminacht thans, Thorwaldsen, beiden groot,</l> 
			 <l>En Flaxman, Rude, Rauch - en voorts? - Geen mensch</l> 
			 <l>Is Heros voor zijn tijdgenoot; de dood</l> 
			 <l>Eerst vlecht den lauwerkrans, de tijd, van ver,</l> 
			 <l>Verjaagt het nevelwaas van nijd of blindheid.</l> <pb n="287"/>
			 <l>En ach! hoe menig kunstenaar - en mensch -</l> 
			 <l>Verhouwt de zuivre stof! Hoe vaak ontmoet</l> 
			 <l>De beitel op een edel deel een vlek</l> 
			 <l>Of barst. Hoe veel onedels, onschoons, lafs</l> 
			 <l>Verrees ook hier - maar, laat 't vergeten zijn,</l> 
			 <l>In 't schoon' alleen, Carrara, glanz' uw naam.</l><l>&nbsp;</l>   
			 <l rend="; 1tab">En thans - wat nieuwe schoonheid draagt gij eens?</l> 
			 <l>Wat rust noch in uw diepte, - waar ook Dante slaapt</l> 
			 <l>Dien Michelangelo's vereering daar reeds zag</l> 
			 <l>Maar niet mocht wekken? - Welke toekomst ligt</l> 
			 <l>Er ons verborgen? Schooner slaapster noch</l> 
			 <l>Dan Rome's of Florence's bloeitijd wekte?</l> 
			 <l>Gewis, zij ligt daar noch, gij zult haar vormen zien</l> 
			 <l>Als eens ‘de hand gehoorzaamt aan den geest,’</l> 
			 <l>En 't valsche wegslaat dat het echt' omhult.</l> 
		  </lg> 
		  <p>- Goed mijn kind, zeer mooi, zei de oude heer, het is misschien het
			 beste wat gij gemaakt hebt.</p> 
		  <p>Aisma zei eene poos niets. Eindelijk brak hij het zwijgen:</p> 
		  <p>- Het is zoo moeilijk voor een leek iets te zeggen dat... iets zegt;
			 ik vind het heerlijk en ik voel het, maar ik kan niet goed uitdrukken wat ik
			 voel.</p> 
		  <p>- Ah! zei Marciana lachend, nu voelt gij dan <pb n="288"/>ook eens
			 die moeilijkheid waarin wij zijn tegenover een schoon werk van een schilder.
			 Dan zijn wij bang om iets flauws te zeggen of de gewone frazes. Dat komt dat
			 gij hier, zoo als wij daar, niet vertrouwd zijt met de technische zijde, met
			 het artistieke. Ziet gij wel, dat hebben <hi rend="i">wij</hi> ook!</p> 
		  <p>- Leer mij nu eens; zeg, hoe schrijft gij nu zoo iets? Komt dat, zoo
			 als zij zeggen, aus einem Guss? Het heeft zoo het aanzien alsof het in eens
			 gegoten was en niet anders kon zijn.</p> 
		  <p>- Ja, en neen; soms, soms niet. Soms spelen wijs en woorden mij door
			 het hoofd en schrijf ik ze zoo neer. Soms lang zoeken en composeeren, tot er
			 een oogenblik komt waarin de vloeibare massa zich kristalliseert en in vormen
			 schiet, zoo als de bevriezende sneeuwvlok.</p> 
		  <p>- Ik begrijp niet hoe gij met woorden zoo kleur en lijn kunt maken,
			 hoe gij deze en geen andere toon en stemming er in krijgt.</p> 
		  <p>- Dat komt van de keus der woorden; zoo als sommige verfkleuren aan
			 zeker gevoel beantwoorden en dat uitdrukken, zoo ook in een gedicht; dat maken
			 de klanken, de vokalen en medeklinkers, hun samenklang of tegenstelling,
			 <pb n="289"/>hun assonantie en consonantie, en het rythme. Men voelt dat van
			 zelf; zoo als gij uw toon en tint, denk ik.</p> 
		  <p>- Ik heb er nooit zoo op gelet, zei de schilder verwonderd, op die
			 verschillende vokalen en medeklinkers! Nu begrijp ik het beter.</p> 
		  <p>- Gij schilders vindt het verkeerd als de menschen het eerst vragen:
			 wat beduidt dat nu, wat is de bedoeling? en het schoone verschijnsel voorbij
			 zien. Zoo ook bij ons. De inhoud is bij ons wel meer hoofdzaak, maar een
			 gedicht ontleent zijn <hi rend="i">artistieke</hi> waarde niet aan wat het <hi rend="i">zegt</hi>,
			 maar wat het <hi rend="i">is</hi>; dit ligt in de dichterlijke zegging, aan klank en
			 rythme.</p> 
		  <p>- Maar, hoe komt men aan den vorm, zoo geheel afwijkend van
			 prosa?</p> 
		  <p>- Prosa is als een bouwwerk; de vormen mogen noch zoo schoon zijn,
			 hoofdzaak is het nut, de bestemming; het doel is daar praktiesch.</p> 
		  <p>- En poësie is als schilderkunst?</p> 
		  <p>- Ten deele, - maar, wat den vorm aangaat, liever als
			 beeldhouwkunst. De muziek is als de schilderkunst, veel minder begrensd en
			 tastbaar, meer op den indruk in het gemoed berekend. Een stuk gedicht is vast
		  	begrensd in buiten-<pb n="290"/>wand en omtrek even als een beeld, en het heeft
			 even weinig een praktiesch doel. Maar wat de zeggingswijs aangaat is het weer
			 anders; die moet, denk ik, iets zijn als Da Vinci's teekening met haar scherpe
			 lijn en dommelig binnenwerk. Moet de buitenvorm, dat is, rythme, metrum, rijm,
			 juist begrensd zijn, de uitdrukking, de keus van woorden moet weer iets hebben
			 dat niet te positief is, er moet iets in zijn van het ontastbare dat gevoeld
			 word. Een al te concreet woord, een woord dat aan een dagelijksch voorwerp
			 herinnert of te positief is, stoort soms geheel den indruk. Waarom een vers?
			 zeggen de lieden - in 't voorbijgaan gezegd <hi rend="i">vers</hi> is een goed woord, maar
			 zij gebruiken het dan altijd spottend, als een schimpwoord - Waarom een vers?
			 De zaak is zeer eenvoudig. Van zelf, als het gevoel stijgt, stijgt ook de taal;
			 de woordenkeus en zinbouw worden anders, dan komt er gang en vlucht in de
			 uitdrukking. Zie maar als iemand levendig en opgewonden of aangedaan wordt, dan
			 is zijn taal anders; dan gebruikt hij gebaren, zijn gelaat toont beweging en
			 verhoogde kleur; bij verheffing van den geest, verheft zich ook het lichaam, de
		  	bewe-<pb n="291"/>ging wordt levendiger, krijgt rythme, wordt dans. Zóo
			 de taal. En dit is het rythme, de vroolijke dans der woorden of de plechtige
			 gang der uitdrukking en zinnen, als de statige menuet, als de smedige wals en
			 de wilde tarantella. De gedachte brengt haar eigen rythme meê. Ik
			 vergeleek straks de beeldhouwkunst met het gedicht. Waarom hierin die gebonden
			 vormen? Waarom, antwoord ik, die buitenlijn van het beeld? Zoo als het beeld
			 uit het blok gehouwen is, tot een compact voorwerp, zoo wordt het gedicht
			 gehouwen uit de taalgroeven. Een gedicht is even zoo gecondenseerd, een kort
			 begrip van veel, een quintessence in kleinen vorm. Om den inhoud van een beeld
			 of eene schilderij weêr te geven in woorden, zou men vele bladzijden
			 prosa noodig hebben; en zoo is het ook met een gedicht. Het is zeer sterk
			 samengedrongen. Hoe vele bladzijlen prosa zou ik behoeven om in ideeën,
			 toon, stemming, indruk, de werking terug te geven van dit kleine stukje
			 <hi rend="i">Carrara</hi>? Hoe vele woorden soms om éen enkel woord of klank weer
			 te geven? Minstens zesmaal zoo veel.</p> 
		  <p>- Och, lees het nu noch eens, - langzaam.</p> 
		  <p>En Marciana las het andermaal en voegde hier <pb n="292"/>en daar
			 eene verklaring bij van de keus van een woord of de werking van een overloop,
			 van den bouw der zinnen en het metrum.</p> 
		  <p>- Dank voor uw heerlijke gift, en het licht dat gij voor mij hebt
			 doen opgaan.</p> 
		  <p>- Dat is wederkeerig, zei Marciana, - morgen naar de Sixtina en de
			 Stanza's, hé?</p>
			 <p>&nbsp;</p> 
		  <p>Toen Aisma te huis kwam las hij haar gedicht noch eens en kuste het
			 schoone fiere handschrift; een vroolijke muziek speelde en joelde in zijn
			 geest. In haar geest was het onrust en kamp. Koppig trotsch zelfbezit en
			 overgave, vriendschap en liefde, teederheid en kracht, waarheid en illusie
			 stonden te wapen tegenover elkander en botsten saam, tot hunne gestalten niet
			 meer van elkander onderscheiden konden worden. De prijs was eene ziel,
			 smachtend naar de innigste sympathie, maar vreezend, vreezend zich gewonnen te
			 geven.</p> 
		  
		</div> 
		<div type="chapter"><pb n="293"/>
		  <head rend="h3">XXIII.</head> 
		  <p>Marietta, het kamermeisje van Marciana, was eene kloek gebouwde
			 Trasteverina met zwaar zwart haar, met de natuurlijke elegantie en de
			 gelaatstrekken die het volk van Rome noch van zijne voorvaderen over heeft, als
			 eene levende tegenspraak van de stelling dat gothische en slavische
			 overstrooming den aard en het uiterlijk der oude Italiërs zou hebben
			 weggewischt. Zij was een deugdzaam kind vol naief bijgeloof en onkunde, als de
			 kinderen der lagere volksklasse in Italië. Lezen en schrijven, die appelen
			 van den verboden boom, had geen schoolsche slang haar geboden, haar het Eden
			 der onwetendheid niet doen verlaten.</p> 
		  <p>Zij was eens tot Marciana gekomen met de vraag:</p> 
		  <p>- Signora mia, de schilder heeft mij verzocht als model voor hem te
			 zitten in die kleederen <pb n="294"/>die u mij hier eens hebt aangedaan. Zou
			 ik dat mogen doen?</p> 
		  <p>- Wel zeker. Hij heeft er mij ook over gesproken; ik vind het heel
			 goed. Maar..... gij moest dat eigenlijk niet aan mij, maar aan Angelo vragen -
			 hé?</p> 
		  <p>- Och, Angelo!</p> 
		  <p>- Hoe zoo? Zijt gij geen goede vrienden meer?</p> 
		  <p>- Ik weet het niet. Hij zou mij trouwen vóor Paschen, maar
			 dan stelt hij weer uit en zoekt uitvluchten. En ik wou hem toch wel gaarne
			 hebben. Weet mevrouw ook hoe men toch doen moet als een man niet wil?</p> 
		  <p>- Dan moet je ook maar niet willen; en dan komen zij wel weer
			 nader.</p> 
		  <p>- Zou het? Maar ik durf dat niet wagen. Wil ik mevrouw eens
			 vertellen wat ik laatst beproefd heb? Er is hier eene oude vrouw die tooveren
			 kan. Jesu Maria, zij kan zoo tooveren! En laatst heeft zij een wassen beeldje
			 voor mij gesmolten, om hem te doen toegeven, weet u, en ik heb er tien Ave
			 Maria's bij gezegd en tien gebeden tot den heiligen Jozef.</p> 
		  <p>Marciana vond deze vereeniging van oudromeinsche tooverij en nieuw
			 roomsche devotie niet <pb n="295"/>vreemd; zij was daaraan in Rome gewend. De
			 levensduur van oude volksgebruiken is verbazend en allerlei roomsche gebruiken
			 zijn niets anders dan de gedoopte overblijfselen van romeinsche. Noch
			 improviseeren soms de mannen met elkander in eene osteria versregels in
			 schertsend wisselgesprek, soms met begeleiding der guitaar; het is de
			 oudromeinsche satura. Noch doet men de kinderen een heilige aanraken ter
			 genezing, zoo als de ouden ze de bronzen wolvin van het Capitool of een
			 godsbeeld lieten aanraken. De lares en manes en huisselijke of landelijke
			 godheden zijn in heiligen overgegaan. Maar het kwam haar in de gedachte dat
			 Josef eigenlijk de rechte man niet was om het meisje te helpen; zijn huwelijk
			 was iets minder gewoons en den indruk daarvan ziet men op alle schilderijen,
			 waar hij zoo diep droefgeestig op eenigen afstand staat te kijken naar het
			 godskindje, dat van zijne vrouw was, maar waarop hij geen vaderlijk recht
			 had.</p> 
		  <p>- En heeft het wassen beeldje geholpen, of de heilige Josef?</p> 
		  <p>- Wel, ik denk allebei; ten minste Angelo is veel meer toegenaderd.
			 Ik zou hem daarom <pb n="296"/>nu niet jaloersch willen maken. En hij is dat
			 zoo gauw, - want, weet u, de mannen kijken altijd zoo naar mij; het is wel
			 lastig, Signora mia, als men mooi is.</p> 
		  <p>Marciana, wie de naiefheid en ernst waarmede zij dit zeide, zeer
			 hadden vermaakt, had haar gerust gesteld en het gevraagde verlof gegeven.</p> 
		  <p>Zoo was Marietta bij Aisma gekomen en hij had haar gedrapeerd in de
			 antieke kleeding en haar doen zitten zoo als Marciana gezeten had op de bank in
			 de Villa Borghese, met haar arm geleund over den rug der bank, met bloemen in
			 haar schoot, tegen den dag en slechts door reflexen verlicht. Zoo wilde hij
			 haar afbeelden op de marmeren bank, met een jongman die er voorover op ligt en
			 haar bij de slip der mouw trekt en een antwoord vraagt dat zij aarzelt te
			 geven. Het werd een van de zonnigste, meesterlijkste aquarellen.</p> 
		  <p>Hij teekende eerst eene lichte schets van zijn model en daarna eene
			 nauwkeurige studie. Toen hij deze voltooid had, waschte hij de eerste schets
			 vlug met een paar sapverven aan en gaf ze aan Marietta.</p> 
			<p>- Ga daar meê naar Battoni, den kunsthan-<pb n="297"/>delaar, 
			 en geef ze voor niet minder dan honderd lire. Dat is voor je huishouden,
			 Marietta.</p> 
		  <p>Het meisje was opgetogen en dankte hem met romeinsche grandezza.
			 Toen voeg zij hem of hij het niet wilde zeggen aan Angelo. Zij had hem ook
			 gebeden er vooral haar gelijkenis niet in te brengen. Zij zag nu dat het
			 beeldje goud en rossig haar had, - è, net als de Signora, dacht ze, - en
			 zij was tevreden, want haar, met haar zwarte lokken, zou Angelo er niet in
			 kunnen herkennen. En noch eens smeekte zij hem het toch niet aan Angelo te
			 zeggen.</p> 
		  <p>- Maar kind, zei Aisma, je hebt niets kwaads gedaan.</p> 
		  <p>- Ah! ik weet het wel; maar de modellen worden bij ons veracht.
			 Maar, - dit is iets anders, en..... de Signora heeft het toch ook gedaan,</p> 
		  <p>- Zóo? voor wien?</p> 
		  <p>- Wel, voor den beeldhouwer, dat heeft Angelo mij verteld.</p> 
		  <p>Aisma werd nadenkend; wat was dat? Het stuitte hem als een spion
			 haar uit te hooren en hij zweeg. Maar Marietta bemerkte daar niets van en ging
			 voort:</p> 
		  <pb n="298"/>
<p>- Ja, Angelo zei mij dat het heel geheim ging en hij
			 werd weggezonden; maar hij begreep het, omdat signor Askol in drift den arm van
			 zijn beeld had stuk geslagen, en toen hij nu terug kwam vond hij den arm op
			 nieuw geboetseerd en anders en veel mooier. La Signora heeft heel mooie
			 armen.</p>
			 <p>&nbsp;</p> 
		  <p>Wat hij van Marietta had gehoord had zijne stemming weder bedorven.
			 Hij dacht er telkens over en allengs werd het hem onaangenamer. Wrevel en toorn
			 welden op. Minder dan ooit wist hij, wat van Marciana, van haar karakter, van
			 haar gevoel voor hem te denken. Hunne intimiteit, de sympathie van hunnen geest
			 had hij hoe langer hoe meer zien wassen; voor zich zelven had hij alle
			 zelfbedrog ter zijde gesteld en voor zich zelven erkend dat het liefde was
			 geworden, eene diepe en groote liefde. Zij had hem slechts een band der zielen,
			 eene hooge vriendschap toegestaan; hare woorden luidden zóo, doch hij
			 meende dat dit enkel een veiligheidsmaatregel was en dat zij in den grond meer
			 en iets anders voelde. Maar thans vond in zijn gekwetsten trots de argwaan weer
			 een weligen <pb n="299"/>bodem. Heeft zij dan toch met mijn hart gespeeld?
			 Voelt zich bij haar alleen de ijdelheid gestreeld? Is het Askol wien zij
			 toedraagt wat ik voor mij hoopte en soms dacht? Hij wien zij toch heeft
			 toegestaan wat zij mij steeds bleef weigeren; ja, veel meer; eene vrouw die dat
			 toestaat geeft meer dan het zitten voor een portret. En hij wist dat de
			 beeldhouwer haar bewonderde en dat zij hem altijd met veel voorkomendheid
			 bejegende. Nu voelde hij dat zijne genegenheid dieper wortelde dan hij dacht;
			 daar rees teleurstelling en ontgoocheling; zij werden gekwetste trots en
			 wrevel; zij wiessen van lieverlede, steeds gevoed, tot bitterheid.</p> 
		  <p>Als een stukje aarde loslaat van het verband, breidt zich de
			 verzetting uit, de massa wast in kracht en éene korrel die losliet wordt
			 eene aardverschuiving.</p> 
		  <p>O het was niet dit feit alleen; maar daarin lag een bewijs; het
			 bewijs, door allerlei kleine verschijnselen gevormd en bevestigd, dat zij van
			 twee mannen te gelijk zich de hulde liet welgevallen; dat zij met eenen,
			 wellicht met beiden het spel eener coquette dreef; dat zij zijne liefde niet
		  	beantwoordde, maar ze zich toch liet aan-<pb n="300"/>leunen; dat zij koud was
			 en alleen zelfzuchtig en ijdel.</p> 
		  <p>Zoo verbitterde hij zich eenige dagen en de vrienden van de Piazza
			 di Spagna zagen hem niet en wisten maar niet wat hem terughield.</p> 
		  <p>Wat nu? Hij wilde breken met die vriendschap, de verstikkende banden
			 verscheuren en zich weer vrij maken. Vrij, om dat te worden, was hij op reis
			 gegaan. Hij wilde heengaan. Soms kwam er een beradener oogenblik. Hij dacht er
			 over haar te spreken en het haar ronduit te zeggen. Hij dacht er aan om Askol
			 rekenschap te vragen. Maar welk recht had hij hiertoe? Waren zij hem
			 verantwoording schuldig? Doch - als het eens niet waar was? Onzekerheid is
			 martelender dan gewisheid en eens ging hij uit en naar Askol's atelier.</p> 
		  <p>Hij vond den beeldhouwer in zijne benedenwerkplaats, bezig aan het
			 gipsen afgietsel van zijne Amazonegroep eenige kleinigheden bij te helpen.</p> 
		  <p>Askol heette hem met zijne gewone vroolijke gulheid welkom, maar
			 Aisma nam zijne hand niet aan en was stijf. Bij het zien van dit beeld kon hij
			 zijne drift niet bedwingen en vroeg zonder veel voorbereiding:</p> 
		  <pb n="301"/>
<p>- Is het waar, meneer, dat mevrouw van Buren voor dat
			 beeld geposeerd heeft?</p> 
		  <p>Askol was verbaasd en een weinig onthutst, maar antwoordde kortaf
			 zonder bedenken:</p> 
		  <p>- Voor dat beeld, neen meneer, dat is niet waar.</p> 
		  <p>- Gij zegt een onwaarheid; ik weet het zeker.</p> 
		  <p>Den beeldhouwer steeg het bloed naar het hoofd en zijne oogen
			 vonkelden.</p> 
		  <p>- Geef mij uw hand er dan op, dat het niet waar is.</p> 
		  <p>- Mijnheer; gij hebt geen recht dit te vorderen. Wat ik zeg moet
			 genoeg zijn. Mevrouw van Buren mag over zulk een onderwerp geen punt van
			 discussie tusschen ons zijn; dat is beleedigend voor haar.</p> 
		  <p>- Als het waar is, is het beleedigend voor mij.</p> 
		  <p>- Mijnheer Aisma, zei Askol na eenig bedenken, kalm en koel, - na
			 zulke voorafspraken zijn wel eens beleedigingen gevolgd, die weer andere
			 gevolgen na zich sleepten - gij zijt driftig en ik ook; maar - gij zijt een
			 <hi rend="i">man</hi> en ik ben het ook, ik vind het niet noodig dat wij tot dwaasheden
			 komen. Wie daardoor zou<pb n="302"/>worden benadeeld is noch gij noch ik, maar
			 die vrouw. En zij staat te hoog om door ons in opspraak gebracht te mogen
			 worden. Dus - geen woord meer daarover, en laat de zaak hierbij blijven.</p> 
		  <p>Aisma was in twijfel en verwarring; toorn, zekere schaamte over
			 Askol's kalm en waardig woord, onzekerheid, het besef dat hij geen recht had om
			 eene verklaring te vorderen, dat alles voelde hij en, schoon onwillig, hij
			 begreep dat er nu niets anders te doen viel. Hij ging dus na een koelen groet,
			 zich bewust dat Askol in deze zijn meerdere was geweest en daarom des te meer
			 te onvreden en geprikkeld.</p> 
		  <p>Hij ging naar zijn huis, de drukke straten vermijdende, en wierp
			 zich op zijne rustbank. Hij sloot de oogen en alles ging aan zijne verbeelding
			 voorbij. Zoo ben ik naar Italië gekomen om gemoedsrust te zoeken en
			 klaarheid, en wat heb ik gevonden! Kalmte en wijsheid had ik mij al beginnen te
			 heroveren; ik had mij voorgenomen geene vrouw mijn leven meer te laten
			 verstoren - en ziedaar!</p> 
		  <p>Weer ben ik in onrust, in ellende; daar ligt mijn werk en de vreugd
			 is er af en ik mis het <pb n="303"/>zelfbezit om er ongestoord aan te
			 arbeiden; altijd die vrouw die zich voor mij plaatst. Weer heb ik mij de
			 speelbal van eene coquette laten worden; dat is verachtelijk, en als ik mij
			 zelven moet minachten, dan is weer eene vrouw de oorzaak. Vervloekt die onrust
			 die zij in ons brengt en de verwoesting die zij er aanricht. Ben ik dan gedoemd
			 om een wezen te zijn dat telkens vergooid wordt door de vrouw die ik liefheb!
			 Liefhebben, ph! Waarom ook liefhebben, voor dat men weet en grondig kent.</p> 
		  <p>O, ik dacht toch dat ik in haar de ziel gevonden had die ik noodig
			 heb, die ik zoo zeer verlangde. Zij had zoo veel liefelijks, zoo veel goeds,
			 dacht ik; ik meende dat zij althans oprecht was.</p> 
		  <p>Een spijtige traan welde op en hij boog het trotsche hoofd
			 in de kussens. Toen hij zich verzadigd had aan smart, gaf dit hem
			 verluchting. Hij werd kalmer, maar bleef gekrenkt.</p> 
		  <p>Nu rijpte het besluit om heen te gaan; hij wilde zich storten in
			 studiën en arbeid, zich overgeven aan zijne kunst alleen. Hij wilde naar
			 Griekenland gaan, dat hem altijd gelokt had, om in het land te leven van zijne
			 schoonste <pb n="304"/>visioenen. Hij bracht een paar dagen door met zijne
			 zaken te regelen.</p> 
		  <p>Toen ging hij naar Ada. Zij vond hem zonderling bewogen en vreemd.
			 Zij begreep niet waarom hij zoo plotseling wilde vertrekken; wel vermoedde zij
			 dat er iets gebeurd moest zijn en bespeurde allengs uit zijne woorden dat
			 Marciana de reden en Askol er niet vreemd aan was, maar zij kon niet raden wat
			 er was voorgevallen en hij kon dit niet zeggen. Zij hoorde alleen dat hij
			 bitter en scherp was in zijne uitlatingen over haar. Het smartte haar en zij
			 zocht verzachtend te spreken, maar zij moest blijven tasten in den blinde en
			 spreken met algemeenheden. En toch, zachtheid en teerheid, al kan men ze op een
			 oogenblik niet velen, oefenen vaak meer invloed uit dan kracht. Waar deze
			 verbreekt, slijpt gene de scherpe kanten af en bindt. Aisma kwam allengs tot
			 het besef dat hij overdreef; hij overreedde zich om kalmer te zijn. Hij zou
			 zijne gevoeligheid laten blijken en koel zijn, hooghartig, maar geen toorn of
			 hartstochtelijkheid toonen. Voor fijne intrigues was hij niet berekend, hij was
			 open en rond en hij nam zich voor Marciana eenvoudig de zaak te zeggen.</p> 
		  <pb n="305"/>
<p>Hij schreef haar:</p> 
		  <q rend="bq">Ik <hi rend="i">moet</hi> u spreken. Kom morgen in de villa Borghese, om 2
				uur; bij de fontein! <lb/>Siw. Aisma.</q> 
		  <p>Zij schreef hem ten antwoord:</p> 
		  <q rend="bq">Uw toon klinkt vreemd en gebiedend. Maar ik zal komen. <lb/>M.</q> 
		  <p>Aisma was er, onrustig, gejaagd, vóor het besproken uur. Het
			 wachten viel hem lang; minuten zijn dan eindloos; hoe veel gedachten gaan dan
			 in honderd polsslagen door het hoofd. En zij verscheen maar niet; zou zij niet
			 komen? Hij zag iedere minuut langzaam voortkruipen, iedere minuut vol twijfel
			 en marteling; en zij groeiden tot vijftallen. Hij telde de hooge boomen en
			 schopte de bloemen. Toen zag hij haar aankomen, zij scheen geen haast te
			 hebben, want zij plukte wilde bloemen langs haar pad; die kalmte scheen
			 onverschilligheid en prikkelde zijn ongeduld. Hij keerde zich af, om de
			 verlegenheid te vermijden die het geeft elkander in zulk eene stemming een eind
			 weegs zoo <pb n="306"/>lang aan te zien. Hij hoorde hare stem nu achter zich.
			 Zij wist van Ada iets van hetgeen er in zijn gemoed omging, zij wist van Askol
			 wat er tuscchen hem en den schilder was voorgevallen; maar zij verried geene
			 aandoening.</p> 
		  <p>- Goeden morgen, zei ze met een zachten glimlach, zijt gij daar
			 weer, wij hebben u lang gemist.</p> 
		  <p>- Nu, dat gemis zal zoo groot niet zijn geweest.</p> 
		  <p>- Wij hebben u geen reden gegeven dat te denken. Mijn oom is
			 wezenlijk verdrietig dat gij ons zoo verwaarloost. Is er iets?</p> 
		  <p>- Marciana, zei hij, zijn kouden toon niet kunnende volhouden, ik
			 wilde eens openhartig met u spreken; wees gij het ook. Je hebt genoeg kunnen
			 zien wat ik voor je voel, ik dacht dat je mij ook iets van je ziel gegeven
			 hadt, maar ik vind je vreemd, ik begrijp je niet.</p> 
		  <p>- Neen, je begrijpt me niet, zei ze en er was een diepe droefheid in
			 haar toon, die hem niet ontging.</p> 
		  <p>- Marciana, och, laat ik je alles mogen zeggen, weet je dan niet dat
			 ik je bewonder en je innig liefheb! Dat ik daarvoor al mijn trots en
			 <pb n="307"/>mijn bitterheid heb weggeworpen, weggeworpen als valsch, laag
			 tuig, dat ik mij zelven gansch aan je heb overgegeven. 0 ik hoopte zoo dat je
			 dat ook zoudt doen. Maar, eerlijk gezegd, ik heb de vrees, ik heb de zekerheid,
			 dat je met mijn hart speelt.</p> 
		  <p>- Daar heb je geen grond voor, je moest mij beter kennen, als je me
			 liefhebt.</p> 
		  <p>- Zeg het mij ronduit, - <hi rend="i">mij</hi> heb je altijd geweigerd je
			 portret te laten maken, voor mijn Helena smeekte ik je het model te
			 zijn.....</p> 
		  <p>- Is dat al? zei ze met een gedwongen lach. Zijn verwijtende toon
			 kwetste weer haar trots, en toch daaronder lag bij haar eenige ontevredenheid
			 met zich zelve omdat zij voelde dat hij eenigszins gelijk had.</p> 
		  <p>- Neen, niet al, maar - is het waar dat je wel voor Askol gedaan
			 hebt wat je mij zoo halsstarrig weigerde? Dat is wel iets. Is het waar of niet
			 dat je voor Askol wel als model hebt willen dienen?</p> 
		  <p>- Gij hebt geen recht mij zoo iets af te vragen.</p> 
		  <p>- O zeker, zei hij spottend, dat <hi rend="i">recht</hi> heb ik niet, maar wel
			 om er een bewijs in te zien, met zoo veel andere kleinigheden, dat gij het
			 <pb n="308"/>met mij niet meent, als gij u verwaardigt voor hem tot model te
			 dienen. Misschien speelt gij met ons beiden; maar ik laat het niet met mij
			 doen.</p> 
		  <p>- Hoe komt gij aan dat verhaal?</p> 
		  <p>- Ik weet het van Marietta, die het van Askol's praticien heeft
			 gehoord.</p> 
		  <p>- Dus achterklap van bedienden! Het is fraai. Ik behoef op zulk een
			 vraag niet te antwoorden. - Maar al had ik het gedaan - ik zou er de vrijheid
			 toe hebben, dunkt mij, als het mij lustte. In alle geval, gij zult mij toch....
			 wel tot niets laags in staat achten. Ge denkt misschien... bah! weet ik
			 wat.</p> 
		  <p>- Mijn God, ik denk niets laags, dan zou ik niet tot je spreken.
			 Maar ik zie er het bewijs in dat ik goed doe met mijne teedere genegenheid af
			 te snijden, en heen te gaan. Ik wou alleen dit niet doen vóor dat ik je
			 gesproken had en de gelegenheid voor eene opheldering gegeven was. Ik wou dat
			 je meer open met mij was.</p> 
		  <p>- Aisma, ik heb mij nooit verschuild, zei ze fier, wat ik ben heb ik
			 altijd durven toonen. Maar ik ben nu eenmaal zóo; ik heb geen liefde
			 voor Askol, al vind ik hem prettig en lief, maar ik zie geen reden om hem door
			 deftigheid op <pb n="309"/>een afstand te houden; ik heb behoefte aan leven en
			 vrijheid en vroolijkheid. Vindt gij dat coquet? Ik wil niet behagen om iemand
			 ongelukkig te maken of om de laffe overwinning, maar omdat ik nu eenmaal niet
			 onbehagelijk wil zijn, voilà. Ik wil vrij zijn. Maar gij zijt jaloersch
			 en heerschzuchtig. Ge weet dat ik je..... van harte gaarne mag; maar je bent
			 heftig - en ik ben ook niet van was - laten de twee locomotieven niet tegen
			 elkander botsen - dat zou maar ongelukken geven.</p> 
		  <p>Marciana was op eene bank gaan zitten; over haar schoon gelaat kwam
			 eene uitdrukking van diepen weemoed; hare borst zwoegde, zij moest met geweld
			 zich meester blijven om de tranen in te houden, en haar keel werd als verstikt.
			 Eene gedachte rees op, bijna machtiger dan zij: O, als ik nu toe kon geven,
			 misschien zou ik gelukkiger kunnen zijn. Maar toegeven, dit was nu eenmaal haar
			 zwak, dat kon zij niet; hare fierheid werd harde trots, het zelfbezit
			 omschorste haar hart met ijs: buigen is zwakheid.</p> 
		  <p>Aisma was zijne aandoening niet meester.</p> 
		  <p>- O, Marciana; gij, gij! Ik had u mijn alles willen wijden, mijn
			 talent dat gij verhoogen <pb n="310"/>zoudt; mijn leven zoudt gij heerlijk
			 maken en het uwe, het uwe immers ook. Doe die gevloekte halsstarrigheid van u
			 weg, die strijdt tegen je beter ik. Eén enkel woord van je is
			 genoeg.....</p> 
		  <p>Waarom sprak zij dat woord niet? De mensch heeft vaak in zich zelven
			 zijn grootsten vijand. En die vijand is een sofist, hij redeneert met kunstige
			 logica, hij is dan zoo verstandig, hij neemt zulk eene schoone houding aan; hij
			 kent uwe gebreken en idealiseert ze tot deugden, eigenzinnigheid heet karakter,
			 zelfzucht onafhankelijkheid, toegeeflijkheid heet zwakte.</p> 
		  <p>Zoo vaak geschiedt het ook, dat, als men tijd had aan zich zelven
			 overgelaten te worden, de strijd zich van zelf zou oplossen in harmonie; maar
			 als een ander dit met woord en overreding wil doen, faalt het en valt men
			 terug, gewoon zich te verdedigen tegen aandrang van anderen. Aisma wist niet
			 welk een geweldige strijd er in haar omging, dat zij haar hoofd wel aan zijne
			 borst had willen leggen en zuchten om licht, maar te trotsch was om te
			 zwichten.</p> 
		  <p>- Hebt gij mij niets meer te zeggen? vroeg hij somber.</p> 
			<p>Zij sprak niet; het worstelde in haar binnen-<pb n="311"/>ste, alles
			 was in duister en een chaos. Maar zij kon niets zeggen. Zwijgend gingen zij
			 voort.</p> 
		  <p>Hij geleidde haar tot den uitgang.</p> 
		  <p>- Onze wegen zijn niet de zelfde, mevrouw, zei hij koel; - laat het
			 niet onbeleefd schijnen als ik dezen weg ga.</p> 
		  <p>Zij ging alleen voort. Het sneed haar door het hart. Maar zij wond
			 zich op alsof het haar niet deerde. Hij is niet die ik meende en hoopte. Met
			 zulk een prikkelbaar en heerschzuchtig karakter zou het maar weer een ongeluk
			 worden, zoo dacht zij.</p> 
		  <p>Hij dwaalde af langs de Ripetta; onbewust van wat hem voorbij ging,
			 de priester die naar zijne kerk slenterde, het volk geknield bij een huis waar
			 een stervende de laatste bediening ontving, een vroolijke stoet van jongelieden
			 te paard, waarvan er een hem bij den naam toeriep. Alles was niets meer. Nu is
			 alles gedaan, dacht hij; zij is gevoelloos, ze is geen vrouw; daar zijn vrouwen
			 die zich zelve genoeg zijn, die geene behoefte voelen aan samenstemmend
			 dubbelleven, koudbloedige eenlingen. Wee, dat ik er zulk eene heb leeren
			 kennen.</p> 
		  
		</div> 
		<div type="chapter"><pb n="312"/>
		  <head rend="h3">XXIV.</head> 
		  <p>De bloeiende twijg was nu van een gescheurd en aan weerszijde
			 welkten de bloesems.</p> 
		  <p>Ook tusschen Marciana en haar oom, tusschen haar en Ada was de
			 spanning en stilte die ontstaat als men zich noch niet onder elkander verklaard
			 heeft. Wel hadden van Walborch en Ada het een en ander vermoed en begrepen, wel
			 was er eene algemeene uitdrukking gewisseld, maar geene openhartige verklaring
			 had noch den toestand opgehelderd.</p> 
		  <p>Aan van Walborch kwam dikwijls het woord op de lippen, maar hij
			 schroomde het te uiten. Hij kende Marciana en Aisma; hij wist dat het licht
			 onraadzaam kon zijn den loop der zaken te storen. Laat het rijp worden, dacht
			 hij; laten zij het samen uitvechten.</p> 
		  <p>Er pakten zich nochtans onweerswolken over zijne horatiaansche
			 ‘gelijkmoedigheid’; de <hi rend="i">aequus</hi> <pb n="313"/><hi rend="i">animus</hi>
			 kon zich bezwaarlijk in stand houden. Het is moeilijk den mensch uit te
			 schudden, zei de wijsgeer Pyrrho, toen hij, de apostel der gevoelloosheid, eens
			 in een boom klom om niet door eenen hond gebeten te worden. En zoo is het;
			 godsdienstige leerstukken of wijsgeerige stelsels, bijbel of Horatius,
			 pyrrhonische apathie, anachoretische dooding van de wereld, spartaansche
			 harding, - het is alles éen, het is alles leer, en het leven gaat
			 telkens boven de leer. Alleen het oudgrieksche gemoed was wijs en gaf toe aan
			 smart; het mocht zoeken meester te blijven over zich zelven, het loochende de
			 pijn niet. Versteend te worden tegen leed is even dwaas als er door te worden
			 weggesleept. En zoo blijft in weerwil der kultuur de natuur haar recht behouden
			 en onzen aard handhaven. Van Walborch wankelde tusschen Horatius en zijn
			 gevoel. Hem klonken de welbekende regels door het hoofd: ‘temper het
			 bittere met zachten lach; niets is van alle zijden gelukkig; beheersch uw
			 gemoed of het heerscht over u; licht wordt door geduld wat ons niet is gegund
			 te verandren.’</p> 
		  <p>Toch was hij gedrukt; hij trok zich de zaak aan; eene illusie
		  	vervloog. Marciana's onbuig-<pb n="314"/>zaamheid maakte hem kregelig, even als
			 Aisma's eigenzinnigheid, en hij wist ten langen leste geen raad. Eindelijk vond
			 hij een uitwegje. Hij schreef aan Aisma een briefje over de schilderij van
			 Helena; zijn verlangen dat Aisma haar hier voltooide, dat hij ze mocht hebben
			 als eene herinnering aan hun vriendschappelijk samenzijn in Rome. Aisma zond
			 hem een antwoord, beleefd, vol dank en betuiging van hooge achting, maar.....
			 hij kon ze nu niet afmaken; zij zou wel nooit afkomen; hij verzocht hem zijne
			 verontschuldiging aan te nemen dat hij zijne belofte niet <hi rend="i">kon</hi> vervullen.</p> 
		  <p>Toen trok van Walborch de stoute schoenen aan en ging naar hem
			 toe.</p> 
		  <p>- Mijn beste vriend, zei hij, ik zou zoo gaarne openhartig met u
			 spreken.</p> 
		  <p>Maar zijne stem trilde en hij wist niet hoe hij beginnen zou. Aisma
			 zelf was verlegen; de toestand was zoo vreemd, bood zoo geenerlei vast punt
			 aan.</p> 
		  <p>- En gij wildet dan heengaan, en..... ons op die wijs
			 verlaten.....</p> 
		  <p>- Ik geloof dat dit het beste is; wat zou ik anders doen?</p> 
		  <pb n="315"/>
<p>- Naar Athene?</p> 
		  <p>- Dat is al een oud plan van mij.</p> 
		  <p>- Ik zou er nu niet gaan.</p> 
		  <p>- Waarom niet?</p> 
		  <p>- Weet gij niet dat er de cholera heerscht? Het zou
			 onverantwoordelijk roekeloos zijn.</p> 
		  <p>- Dat zegt men, maar is het waar? En dan noch.....</p> 
		  <p>- Gij zijt overprikkeld,..... wat is er? Heeft Marciana u
			 gekwetst?</p> 
		  <p>- Ik heb geen recht mij te beklagen; ik heb mij alleen iets
			 ingebeeld.... dat niet waar schijnt te zijn.</p> 
		  <p>Van Walborch nam zijne hand:</p> 
		  <p>- Spreek ronduit, - gij hebt haar lief - komaan, als ik je nu zeg
			 dat dit mijn liefste droom was, zal je mij dan vertrouwen?</p> 
		  <p>Aisma was getroffen en beantwoordde zijn hartelijken handdruk.</p> 
		  <p>- Dat was ook mijn droom - maar zij denkt er anders over.....</p> 
		  <p>- Heb je daar goeden grond voor? Ken je den aard der vrouwen genoeg
			 om door den schijn heen te zien? Zij is eigenaardig.....</p> 
		  <p>- Ik heb het haar open gezegd, maar zij <pb n="316"/>heeft mij met
			 koelheid beantwoord. Zij heeft mij niet rond en oprecht behandeld, - zoo als
			 trouwens de vrouwen meestal - zij heeft met mij een spel gedreven.....</p> 
		  <p>Van Walborch fronsde de wenkbrauwen.</p> 
		  <p>- Dat kan niet, Marciana is oprecht.</p> 
		  <p>- Als dat oprecht is..... maar u weet niet alles. Nu ja, zij heeft
			 mij wel een soort van geestelijke genegenheid willen gunnen, maar te gelijker
			 tijd geeft zij aan Askol hare liefde.</p> 
		  <p>- O! mijn beste Aisma, nu zijt ge geheel in dwaling. Is het anders
			 niet? Dan kan ik u wel stellig van het tegendeel verzekeren.</p> 
		  <p>- Ik kan u niet alles zoo zeggen..... maar het is voor mij duidelijk
			 genoeg.</p> 
		  <p>- Niets is hier duidelijk, hoor, maar wat Askol aangaat - neen, dat
			 kan ik u met zekerheid zeggen. Neen, er is iets anders, dat ik zeer goed weet.
			 Aisma, Marciana is zeer ongelukkig geweest; <hi rend="i">nu</hi> heeft zij de volle
			 vrijheid over haar persoon en geest, en zij vreest dat zij die weer zou kunnen
			 verliezen. Maar ik zou haar niet zoo goed kennen als mijn Horatius, als ik niet
			 zag dat zij zelf in den hevigsten tweestrijd is tusschen die vrees en haar hart
			 - en <pb n="317"/>voor wien dat hart gestemd is, dat kan voor mij noch voor u
			 twijfelachtig zijn. Beloof mij éen ding, ga niet
			 naar <name type="topo">Athene</name>, en ga althans nu niet zoo terstond weg. Als gij eenige
			 vriendschap voor mij hebt, beloof het mij.</p> 
		  <p>Aisma haalde de schouders ongeloovig op en gaf hem de hand als
			 belofte.</p> 
		  <p>Van Walborch voelde de <hi rend="i">aequus animus</hi> weer zachtkens
			 terugkeeren; hij was tevreden over zijne bemiddeling; het scheen hem dat de
			 oude politicus toch niet geheel vergeefs geleerd had met menschen om te gaan en
			 ze te doorgronden.</p> 
		  <p>Hij vond Marciana niet te huis. Zij was naar Ada gegaan, die zij had
			 aangetroffen in een van die neerslachtige buien waarin het leven haar ledig en
			 doelloos was, waarin zij jammerde over de puinhoopen harer jeugd. Marciana
			 troonde haar mede naar buiten in de Villa Borghese. Toch was de verhouding der
			 twee vrouwen nu anders; Marciana was niet meer de vroolijke, krachtige, ook zij
			 was gebogen en het werd de vraag wie van beiden hier de minste veerkracht had.
			 Daar zagen zij op een afstand Aisma uit de galerij komen.</p> 
		  <p>- Ah! dat treft goed, zei Ada en wilde naar <pb n="318"/>hem toe
			 gaan, maar Marciana hield haar tegen en gejaagd trok zij haar eenen zijweg in,
			 buiten zijn gezicht.</p> 
		  <p>Ada zag haar bewogen en haar oog bewolkt.</p> 
		  <p>- Ik begrijp je niet, zei ze, waarom wil je hem niet liever spreken?
			 Is het dan tot zulk een strijd tusschen u gekomen?</p> 
		  <p>Marciana haalde onwillig de schouders op:</p> 
		  <p>- Laat hij zijn gang gaan - het dient tot niets.</p> 
		  <p>- Marciana, ik dacht dat ik u beiden noch eens vereenigd zou
			 zien.</p> 
		  <p>- Kind, waar denk je aan! Je bent door je romans gewend te denken
			 dat geen man en vrouw elkander kunnen ontmoeten of er moet eene verbintenis uit
			 volgen. Maar alle vrouwen zijn zoo dwaas niet. Ik deug er niet voor om getemd
			 te worden als een huisdier.</p> 
		  <p>- Spot toch niet alles weg, lieve, je mishandelt je eigen gevoel,
			 dat weet ik, maar dat is niet goed. Ik weet dat het niet waar is wat je zegt.
			 Ge zijt elkander niet onverschillig, en waarom zoudt gij dat ook zijn? Waarom
			 niet aan uw gevoel toegegeven?</p> 
		  <p>- Omdat het een dwaasheid van mij zou zijn en een zwakheid.</p> 
		  <pb n="319"/>
<p>- En Marciana wil nu eenmaal tegen alles in niet zwak
			 zijn, niet waar? Dat verbeeldt zij zich. Maar weet je wat dit is? Het <hi rend="i">is</hi>
			 zwakheid, de zwakheid van je hart niet te <hi rend="i">durven</hi> vertrouwen. Die waarlijk
			 sterk is, vertrouwt. Weet je wat het noch meer is? Egoisme. Je hebt hem lief en
			 hij u, en je wilt het niet erkennen. En waarom? Omdat je egoist bent, beide,
			 dat wil zeggen, dat je beide je eigen meester wilt zijn en elkaar niets
			 toegeven. O Marciana, liefde is zoo iets goeds omdat zij de menschen zacht
			 maakt en den eigen wil, den egoisten wil doet buigen voor het verlangen van een
			 ander. Je bent zoo lief en goed, maar je maakt je zelf zoo hard en ongevoelig;
			 o, doe dat toch niet!</p> 
		  <p>Marciana trok haar naar zich toe en omhelsde haar:</p> 
		  <p>- Je bent een goed kind, mijn Ada. Hoe weet je dit alles zoo? Jij,
			 die ik voor zoo zwak aanzag,.... je bent misschien sterker dan ik! Maar lieve,
			 je weet wat ik geleden heb, je weet hoe ik er mij boven op heb gebracht; is het
			 geen dwaasheid weer op nieuw te beginnen?</p> 
		  <p>- Ik weet het niet; ik heb maar een arm misdeeld hart voor zulke
			 gevoelens, maar ik zou <pb n="320"/>denken, wat men voelt is waar, men kan
			 zijn gevoel te veel wantrouwen en eigenheid kan eigenzinnigheid worden. Ik zou
			 toegeven als ik genoopt werd - maar ik ben ook maar een week schepsel. Hij is
			 zoo goed, zoo edel, zoo geestvol, een man wiens hart even groot is als zijn
			 talent. Gij had den hemel moeten zegenen zóo iemand op je weg te
			 ontmoeten; en in plaats daarvan vertrapt gij uw eigen geluk, en het zijne. Een
			 vrouw moest gelukkig zijn, als zoo iemand haar liefheeft.</p> 
		  <p>Ada verdedigde Aisma met een gloed op haar gelaat. Haar gevoel, van
			 zelf bespiegeling en eigen medelijden afgeleid, had een ander voorwerp
			 gekregen.</p> 
		  <p>Marciana zag het en zei:</p> 
		  <p>- Je past beter voor hem dan ik - waarom maak je zelf geen aanspraak
			 op zijn hart?</p> 
		  <p>- O Marciana! zei Ada, den blos op haar wangen met hare handen
			 bedekkend en in snikken uitbarstend - hoe kan je zoo wreed zijn!</p> 
		  <p>- Mijn lieve Ada, wat is er? Heb ik je zeer gedaan, wat is dat?</p> 
		  <p>En plotseling rees de gedachte..... ja zij zag het op eens.</p> 
		  <pb n="321"/>
<p>- Ada, je hart heeft daar gesproken, je hart voelt
			 voor hem.....</p> 
		  <p>- Stil, stil! dat was immers een onmooglijkheid; ik ben een
			 ruïne naar lichaam en geest, ik zou zulk een man niet waard zijn - ja, ik
			 had hem lief gekregen - maar ik zag dat gij beter bij elkander behoordet. Hij
			 heeft je vereerd als iets hoogs en bemint je, maar gij hebt hem versmaad uit
			 zelfzucht en eigenzinnigheid.</p> 
		  <p>Haar gesprek had zijn toppunt bereikt en kwijnde allengs weg.
			 Marciana was op de juiste plaats getroffen en kon het zich niet ontveinzen. Zij
			 had tot dus ver in Ada, en niet geheel ten onrechte, een voorbeeld gezien eener
			 overdreven gevoeligheid die door geene kracht van wil beteugeld en bestuurd
			 wordt; een gevoel dat, aan zich zelven overgelaten, invreet en zelfkwelling
			 wordt. Maar zij kon niet voorbijzien dat het gevoel van den beginne zijne
			 rechten heeft die men niet ongestraft kan onderdrukken. Haar geest was gewoon
			 niet aan de oppervlakte te blijven maar tot den grond der zaken door te
			 dringen; zij werd nadenkend en het beschouwen van zich zelve gaf haar geene
			 tevredenheid.</p> 
		  <p>Het gesprek met Ada had haar geschokt en <pb n="322"/>die werking
			 bleef voortduren. O menschelijke waan, dacht zij; en ik vond mij zelve zoo
			 sterk en haar zoo slap, en toch was zij in staat tot eene zelfverloochening, en
			 ik niet. O beschaming! Zij schijnt mij nu beminnelijk en ik mij zelve
			 hatelijk.</p>
			 <p>&nbsp;</p> 
		  <p>Noch eens riep zij al hare kracht te samen om zich in hare
			 slingeringen overeind te houden. Afleiding en werk zocht zij, maar zij vermocht
			 ze te huis niet te vinden of ze vast te houden.</p> 
		  <p>Toen ging zij op een ochtend uit en begaf zich naar Salviati, als
			 instinktmatig gedreven naar den eenigen man die in zijne zuidelijke
			 lichthartigheid zoo gansch anders van aard en levensbeschouwing was dan zij;
			 die tegenstelling was haar een ironische prikkel en trok haar aan.</p> 
		  <p>Ik zal wat muziek met hem gaan maken, dacht zij, en nam eenige
			 stukken mede, 
			 <name type="person">Pergolese</name>, 
			 <name type="person">Stradella</name>, <name type="person">Händel</name> -, hij kan mij weer wat techniek leeren.</p> 
		  <p>Zij steeg de hooge steenen trap van zijn palazzo op, dat beeld van
			 vervallen pracht. Zij <pb n="323"/>vond hem in zijne kamer, een groot, diep
			 vertrek.</p> 
		  <p>Aan de muren hingen eenige geschilderde studies en schetsen op de
			 eenvoudigste wijze vastgeprikt, het werk van zijne vrienden. Een meisjesportret
			 toonde dat ook in dit leven eens een paar jonge donkere oogen hadden geschenen;
			 maar het was eene verwelkte fotografie, vergeeld even als de krans van
			 verdroogde bladeren er omheen; de tijd was daar verstorend overheen gegaan, als
			 over alles.</p> 
		  <p>Marciana vond Salviati lachend met twee kinderen van den portier,
			 den jongen wien hij vioollessen placht te geven maar die nu bezig was te spelen
			 met zijne krukken, en een klein meisje dat op zijne knie zat. Nadat Marciana
			 binnen was, kwam er noch een ander meisje, van ongeveer twaalf jaren, dat eene
			 koperen kan met water bracht, waarmede het den bak bevochtte, waarin bloemen en
			 klimplanten groeiden die rankten om de posten van het venster.</p> 
		  <p>Salviati dreef met vroolijke scherts het jonge volkje weg en heette
			 haar welkom.</p> 
		  <p>- Ik kom uw nieuwe piano eens hooren en wat zangen doorloopen, hebt
			 gij tijd?</p> 
		  <pb n="324"/>
<p>Salviati was bereid; hij liet de handen over de
			 toetsen dwalen en neuriede er vroolijke italiaansche wijzen bij.</p> 
		  <p>Zij bladerde in haar muziekboek; toen zong zij er hier en daar een
			 stuk van, altijd ernstige liederen, en er lag in haar toon en stem een diepe
			 weemoed en soms een kreet van smart, weemoediger en pijnlijker dan de
			 geschreven muziek.</p> 
		  <p>- Oh, oh! zei Salviati, gij maakt alles zoo zwaar, van daag, gij
			 zoudt de zon aan het schreien brengen. Ik mis den vroolijken klank in uw stem,
			 - en gij ziet er zoo bedrukt uit, penserosa.</p> 
		  <p>Marciana glimlachte even en haalde de schouders op:</p> 
		  <p>- Wat zal ik u zeggen, mijn vriend, men kan niet altijd zoo
			 lichthartig zijn.</p> 
		  <p>- È, waarom niet; in die piano zitten alle tonen, maar ik
			 behoef er niet alleen dissonanten uit te halen, niet alles in mineur te nemen;
			 ik lok er liever de lichte, heldere tonen uit.</p> 
		  <p>- Gij zijt benijdenswaard met uwe tevredenheid.</p> 
		  <p>- Niet gezondheid is de grootste schat, zoo <pb n="325"/>als zij
			 zeggen, waarde Signora, maar tevredenheid.</p> 
		  <p>- Hoe hebt gij die gekregen?</p> 
		  <p>Salviati lachte vroolijk, dat scheen hem al even vreemd als
			 komiesch:</p> 
		  <p>- Wel, hoe zou ik dát weten! Denkt men daarover? Dat komt van
			 zelf. En waarom ook niet? Rome is groot, de menschen zijn vriendelijk en goed
			 voor mij, de zon schijnt voor niets, en waar zij niet is daar is verkwikkende
			 koelte, ik heb al wat ik noodig heb.</p> 
		  <p>Hij speelde daar een venetiaansch gondellied doorheen en zei toen
			 weer:</p> 
		  <p>- Waarom zijn leven bedorven met muizenissen? Het leven is er te
			 kort voor, een dag dien wij bederven komt nooit weerom.</p> 
		  <p>- Salviati, ik bewonder u; gij die zoo veel ondervonden hebt, - gij
			 die hier het leven in al zijn glans en zegeningen ziet, zonder dat het gemis u
			 kwelt....</p> 
		  <p>- Ik heb meer dan de meesten, zeide hij en nu was er iets in zijn
			 toon dat zelfs ernst was en Marciana te meer trof, - ik zie er die schoonheid
			 hebben en kennis en rijkdom, en die zich zelven kwellen met de moeite om leed
			 <pb n="326"/>te zoeken, - ik heb geen van die drie, en als ik nu mij zelven
			 ging kwellen, had ik niets; nu ik de vroolijkheid heb, heb ik meer dan de
			 anderen.</p> 
		  <p>- En gij hebt uw geloof?</p> 
		  <p>- Och, - eerlijk gezegd, ik denk niet dat het geloof er veel toe
			 doet. Pater Pecchi wilde mij beduiden dat dit leven niets is dan een station
			 waar men zit te wachten op den trein naar het betere - zonder krukken. Maar
			 zoolang ik hier noch daarmede moet voorthuppelen heb ik niets aan dat latere.
			 Zitten wachten op dat betere? En mij intusschen in de wachtkamer vervelen? Dan
			 maar liever vroolijk voortgehuppeld.</p> 
		  <p>- Gij doet het dus niet uit verwachting van dat betere? Rekent gij
			 daar niet op?</p> 
		  <p>- Chi lo sa? Chi lo sa? Ik moet voor bet oogenblik zorgen. Wij nemen
			 dat hier niet zoo zwaar op als gijlieden in het Noorden. Gij waart vroeger toch
			 ook vroolijk, maar, Marciana, ik heb uw lach in geen dagen gehoord; ik was soms
			 bang dat gij ziek waart. En Aisma is ook al zoo somber en vermijdt mij; hij zei
			 mij laatst dat hij voor langen tijd op reis ging.</p> 
		  <pb n="327"/>
<p>Hij is een groot kunstenaar, maar hij moest de zaken
			 niet zoo zwaar opnemen; - hij loopt rond als die gestraften van Dante's
			 Inferno, onder looden monnikskappen gebukt. Hebt gij hem niet gezien dezer
			 dagen?</p> 
		  <p>Marciana's gelaat betrok en zij kon dat niet verbergen.</p> 
		  <p>Salviati zag het en schudde het hoofd en legde zijne hand op de
			 hare:</p> 
		  <p>- Mijne waarde, er zijn wolken over en tusschen u beiden - ik ben
			 immers uw vriend en mag het wel zeggen?</p> 
		  <p>Marciana ontkende het niet - maar, zei ze, wat er is, kan ik u niet
			 duidelijk maken.</p> 
		  <p>- Och, het zal ook wel niet duidelijk zijn.</p> 
		  <p>- Spreek mij maar niet van hem, het is beter dat wij elkander niet
			 zien.</p> 
		  <p>- Noch beter dat gij elkander verstaat,</p>
		  <lg type="poem"><l>Volete che v'insegni li tormenti?</l></lg> 
		  <p>Al die kleine verwarringen beduiden niets; hebt gij wel eens in een
			 oude courant gelezen van allergewichtigste bezwaren die de wereld in rep en
			 roer zouden brengen? Acht dagen later blijkt het belachelijk en een
			 nietigheid.</p> 
		  <pb n="328"/>
<p>Toen liet hij de handen weer over de toetsen gaan en
			 begeleidde eenige woorden die hij schertsend in zijn klankrijk Italiaansch half
			 zong half reciteerde:</p> 
		  <p>Daar was eens een donna superba, incarnatie van roos en sonnet;</p> 
		  <p>Daar was eens een glansrijke schilder, van edelen harte en
			 geest,</p> 
		  <p>Zij liepen elkander te zoeken, maar elk naar den verkeerden kant
			 -</p> 
		  <p>la lá, la la lá, la lá!</p> 
		  <p>Marciana's levensvolle geest had haar vroeger ook de kracht gegeven
			 om zich boven velerlei leed te verheffen. Doch het waren meer ironie en humor
			 die dan over haar stemming hadden geheerscht. Bij Salviati waren het
			 onbezorgdheid en vroolijke lichtheid die uit het hart zelf kwamen. Zij had de
			 vroolijkheid van den geest, bij hem zat zij in het gemoed. Haar gemoed echter
			 was thans geheel ontstemd en zelfs de lustige luim van Salviati kon er geene
			 luchtige tonen uit lokken.</p> 
		  <p>Toch had het bezoek bij hem haar hart eenig goed gedaan. Als een
			 zware regen de bladeren en bloemen doet neerhangen en er dan het zonlicht
			 <pb n="329"/>weer over schijnt, heffen zij zich niet op eens weder op, maar
			 toch tintelt op de hangende bladeren en vochte bloemen hier en daar de zonnige
			 glans. Zoo was het bij Marciana, al bleek het niet onmiddellijk.</p> 
		  
		</div> 
		<div type="chapter"><pb n="330"/>
		  <head rend="h3">XXV.</head> 
		  <p>Noch was Marciana's gemoed echter een chaos. Onrust rees er en
			 zelfverwijt. Maar het oude stelsel week zoo spoedig niet en betoogde haar dat
			 Aisma heerschzuchtig was als alle mannen, dat hij hare onafhankelijkheid nooit
			 zou eerbiedigen, en wat dat is, had zij immers reeds eens hard genoeg
			 ondervonden.</p> 
		  <p>Intusschen kon zij het gemis niet loochenen, de leegte die zij begon
			 te voelen. De avonden waren stil en kleurloos geworden; haar geest vond geen
			 uitwendigen prikkel, geen voldoening; hare sympathie miste de eens gewekte
			 behoefte aan beantwoording; nieuwe ideeën en aspiraties lagen braak.</p> 
		  <p>Alles had zij verstoord, bij de anderen en zich zelve. Fel begon dat
			 te prangen, te schrijnen. Zij kon niet lezen, niet schrijven. Altijd
			 <pb n="331"/>sloop eene gedachte tusschen haar en haar boek. Zij werd droevig,
			 stil, kwijnend.</p> 
		  <p>Van Walborch zat aan zijne Amazonestudie te werken, maar de scherts
			 die er mede verbonden was had eene te ernstige wending genomen, en dit bedierf
			 de stemming voor zijn wetenschappelijk onderzoek. Toevallig viel zijne hand op
			 de bladzijde van Herodotos, waar de geschiedenis der mannendoodende heldinnen
			 verhaald wordt.</p> 
		  <p>- Ja, ja, pruttelde hij half luid.</p> 
		  <p>- Hebt gij iets nieuws gevonden, vroeg Marciana afgetrokken.</p> 
		  <p>- Niet bepaald nieuw, maar wat heel oud is herhaalt zich telkens op
			 nieuw. De Grieken namen de Amazonen toch gevangen.</p> 
		  <p>- Maar, als ik mij wel herinner, sloegen deze de mannen dood op de
			 schepen die haar wegvoerden.</p> 
		  <p>- Dat is waar, maar zij konden de schepen, natuurlijk, niet
			 besturen, en zij waren wind en golven prijs.</p> 
		  <p>- Toch kwamen zij te recht in Skythië; is het niet?</p> 
		  <p>- Ik geloof dat gij deze plaats goed bestudeerd <pb n="332"/>hebt.
			 Gij zult u dan herinneren dat de skythische jongelingen wat anders verzonnen om
			 ze te temmen. Zij legden hun kamp dicht bij het hare en eens vond een jongeling
			 eene Amazone buiten haar leger; het schijnt dat die wat zwak was in de leer;
			 zij spraken af elkander meer te ontmoeten. De Amazone bracht eene vriendin mede
			 en de Skyth een kameraad; dit waren al twee paren. - Kort en goed, zij gingen
			 allengs allen samen wonen aan de overzij van de Tanaïs. Zoo kwam er een
			 eind aan de dwaasheid.</p> 
		  <p>Daar was ook eens een Amazone, Penthesileia, die zich zelfs tegen
			 Achilleus waagde. Hij wondde haar doodelijk - maar toen hij ze zag neerliggen,
			 vond hij haar zoo schoon, dat hij met liefde op haar neerzag en zijne daad
			 betreurde. Pas op, zoo iets kan meer gebeuren, - of het omgekeerde.</p> 
		  <p>Marciana bleef zwijgen. Even ongevoelig voor <name type="person">Herodotos</name> als voor 
			 <name type="person">Horatius</name>! peinsde de oude heer.</p> 
		  <p>Een andermaal zag hij met bezorgdheid dat Marciana steeds meer in
			 zich zelve ingetrokken werd en bleek was. Nu kon hij het niet langer uithouden
			 en zeide met ernst:</p> 
		  <pb n="333"/>
<p>- O, Marciana, je speelt over een afgrond. Je bent
			 overmoedig trotsch geweest en de oude goden haten den overmoed, de hubris.
			 Kind, in den tempel van Jupiter op het Capitool was een heilige steen, het was
			 de terminus, de <hi rend="i">grens;</hi> en Jupiter zelf eerbiedigde die. 
			 <name type="person">Prometheus</name>.....</p> 
		  <p>- Prometheus onafhankelijkheid was zelfs Zeus te machtig, zei ze met
			 een poging tot schertsen.</p> 
		  <p>- Prometheus buigt toch ten slotte ook voor Zeus, dat is voor de
			 redelijke wereldorde, die hooger is dan de eigen wil. Maar Prometheus had
			 langer te leven dan wij; als het leven heeft uitgebloeid is het te laat om te
			 veranderen; bij ons, als wij zoo zijn, eindigt het stuk met den val van den
			 overmoedige.</p> 
		  <p>Marciana was als de geen die gedrongen wordt en zich daartegen te
			 schrapper zet naar de andere zijde. Zij kon niet bukken voor een ander en noch
			 niet voor zich zelve; en toch zij wilde soms dat zij <hi rend="i">kon</hi> willen.</p> 
		  <p>De oude heer verloor eindelijk zijne klassieke kalmte geheel:</p> 
		  <p>- Mijn dierbaar kind, ik zie je kwijnen en ellendig worden en ik
			 weet heel goed wat er in je omgaat. Je doet verkeerd; je hebt hem meer
			 <pb n="334"/>gegeven dan men aan eenen goeden bekende in den gewonen omgang
			 geeft; je hebt die intimiteit, de innigste sympathie laten toenemen; een
			 kinderachtigheid, maar die zwaar weegt, verstoort je samenzijn; hij wou zoo
			 gaarne je portret maken, hij wou zoo gaarne dat je zat voor zijne Helena; wat
			 beduidt die halstarrigheid om dat te weigeren en hem pijn te doen; terwijl je
			 hem aan den anderen kant je vrijmoedigheid, je geest, je vriendschap, meer
			 zelfs, dat weten wij immers, schenkt. Zoo trek je hem aan en stoot hem af; dat
			 kan zoo niet. Daar ligt iets dubbelzinnigs in. Wees in ieder geval geheel en je
			 zelf - maar wees niet eigenzinnig tegen je eigen gevoel in.</p> 
		  <p>- Ach! had zij hem eens in een oogenblik van zachtere stemming
			 geantwoord, - ja, het was even een liefelijke droom van mij. Mijn droom
			 heeft geleefd éen zoeten lentenacht, - wie droomen wil vasthouden, wil
			 een wolk in marmer vereeuwigen. Voorbij, voorbij! De werkelijkheid bleek
			 anders.</p> 
		  <p>Van Walborch sprak om haar te bedaren:</p> 
		  <p>- Geen droomen, maar waken en het leven schoon maken. Kleed uw
		  	idealen in ware vor-<pb n="335"/>men, deze zullen blijven; geloof aan het goede
			 en vooral, vernietig dien eigenzin; die zelfzucht. Sta iets van u zelve af,
			 zonder dàt geen geluk onder de menschen. Wees zachter en doe den wilden
			 trots van u weg, die zoogenaamde onafhankelijkheid. Geloof mij, kind, niet in
			 die onafhankelijkheid, in aanhankelijkheid ligt vrede en geluk.</p> 
		  <p>- Heb ik het niet beproefd? En hoe is het mij bekomen? zei ze
			 bitter. - Ben ik niet altijd te vreden geweest, zoo lang ik bij u mijne
			 onafhankelijkheid bewaarde? Ach, al schijnt het waagstuk schoon, - het blijft
			 een waagstuk.</p> 
		  <p>Eens had hij haar al gezegd dat Aisma naar Athene ging; nu liet hij
			 er ter loops eens invloeien dat de dagbladen vol waren van de verontrustende
			 schilderingen van de ziekte die er heerschte. Zij voelde wat daarin lag.</p> 
		  <p>Misschien zou dit haar allengs overtuigd hebben, misschien ook niet,
			 want zij was een van die karakters die niet licht voor beweeggronden van buiten
			 zwichten; de overtuiging moest uit haar zelve geboren en ontwikkeld worden. Dat
			 verbeelden zij zich ten minste, want de inwendige overtuiging is toch meest,
			 misschien altoos, <pb n="336"/>niets anders dan de reflexie in ons van het
			 buiten ons voorvallende.</p> 
		  <p>Maar Marciana wist meer dan haren oom bekend kon zijn, en haar eigen
			 bewustzijn moest zijne redenen wel aanvullen. Zij wist wat zij uit eigen
			 beweging ter wille der kunst voor Askol gedaan, wat zij uit een gril aan Aisma
			 geweigerd had. Dat zij de oorzaak was van de gespannen en dreigende verhouding
			 tusschen die twee kunstenaars. Zij wist, en dat woog noch veel zwaarder, dat
			 zij Aisma's gevoel beantwoordde met eene toeneiging waaraan zij den waren naam
			 maar niet wilde of durfde geven, en dat zij hem behandeld had met eene
			 schijnbare koelheid die onwaar was en hem moest krenken. Zij wist dat zij het
			 vreugdevol samenzijn van allen verstoord had. Twijfel rees of hare volharding
			 ook halsstarrigheid ware; zij begon zich te verwijten dat zij de liefde van een
			 edel man en een groot kunstenaar fijner en teederder had kunnen bejegenen dan
			 zij de laatste maal gedaan had. Het werd haar eene wroeging en marteling.</p> 
		  <p>En waarom dit alles?</p> 
		  <p>Had zij hem niet lief?</p> 
		  <pb n="337"/>
<p>Alleen omdat zij zich had voorgenomen aan zulk een
			 gevoel niet meer toe te geeven, geleerd, zoo zij meende, door de ondervinding;
			 uit vrees dat de begoocheling weer in nevel mocht opgaan, uit vrees dat zij
			 misschien hare onafhankelijkheid van persoon en geest zou verliezen. Ach, zou
			 hij al zulke beweegredenen van haar gemoed kunnen begrijpen, en zoo hij ze
			 begreep, zou hij ze kunnen billijken? Kon <hi rend="i">zij</hi> zelve ze thans wel geheel
			 billijken? Had hij zich ooit opgedrongen? Had hij haar ooit willen
			 overheerschen? En als het eens zoeter ware een beminden invloed op zich toe te
			 laten, dan alleen, eenzaam te heerschen op een rotsburg? Of - ook dit,
			 gebiedster te zijn in eens anders hart, niet door het tot slaaf te maken, maar
			 als bezielende macht, als liefde?</p> 
		  <p>Daar kwam noch eene kleine menschelijke zwakheid bij. Zoolang als
			 Aisma haar met zachtheid had zoeken te winnen, was zij tegenstand blijven
			 bieden, - maar de laatste maal had</p> 
		  <p>haar met kracht aangevat; de beslistheid en koelheid van zijn
			 afscheid had haar meer geschokt dan zij dacht, en nu voelde zij dat zij
			 daartegen met al hare Amazonetheorie toch als vrouw zwakker was.</p> 
		  
		</div> 
		<div type="chapter"><pb n="338"/>
		  <head rend="h3">XXV.</head> 
		  <p>Allengs werd Marciana door haar eigen gemoedsbeweging overwonnen;
			 stuk bij stuk voelde zij zich hare wapenrusting ontvallen. Niet zoo als bij de
			 fiere pantsermaagd, de Walkure Brunhilde, werd haar de maliënkolder op
			 eens van het lijf gesneden, maar malie bij malie liet van zelf los, voor dat
			 zij het geheel wist. Noch eenige tijd, en zij zou zich weerloos zien.</p> 
		  <p>Hunne neiging was niet als een vlammend vuur op eens uitgeslagen;
			 zij was van liever lede gerijpt, half onbewust; wederzijdsche studiën en
			 sympathieën hadden ze ontwikkeld. De omgang met Aisma was eerst eene
			 weetgierigheid geweest die belangstelling werd; haar vrouwelijk zelfgevoel had
			 de prikkeling ontwaard om hem niet onverschillig te wezen; de schermutselingen
			 van hunnen geest en de overeenstemming in de kunst hadden hunne gemeenzaamheid
			 doen groeien; <pb n="339"/>er had zich een rijk poësievol leven tusschen
			 hen ontplooid, en dat leven was haar eene aanvulling van haar zelve, eene
			 behoefte geworden. Hunne gesprekken over kunst en poësie waren de inslag
			 in het weefsel van hun beider zielen geworden en zij zouden er niet meer uit
			 kunnen verwijderd worden zonder het weefsel te schenden. Allengs hadden die
			 draden het oude doek overdekt en er nieuwe bloemen en vormen geborduurd; frisch
			 en bloemig was die oude grond weer geworden als een voorjaarstapeet op het
			 grasveld.</p> 
		  <p>Als knoppen had zij die gevoelens zien opengaan. Er is iets
			 onuitsprekelijk liefelijks en gewijds in het opengaan van de knoppen, als
			 zachtkens de windselen buigen, de blaadjes zwellen, de kleuren dieper worden en
			 voller, het volst en het diepst in het hart der bloem dat zich allengs gaat
			 vertoonen. Marciana had eerst liever die knop willen behouden, bevreesd dat de
			 bloem, eenmaal ontloken, ook hare verwelking nabij is. Maar de lentelucht was
			 te machtig en de bloem was toch opengegaan ondanks haar zelve.</p> 
		  <p>Zij doolde nu eens den Corso op en af, met <pb n="340"/>een gevoel
			 van eenzaamheid en verlatenheid in het volle leven om haar heen. Zij dwaalde in
			 de Villa Borghese, in hare galerij, - met de vrees - en tegelijk de stille hoop
			 van Aisma ergens te ontmoeten. Als zij hem maar eens zien kon, in de verte, om
			 te weten hoe hij was. Zij zag hem niet en een gevoel van pijn beklemde
			 haar.</p> 
		  <p>Zij zat des avonds op hare kamer en zag naar de hooge lucht en
			 mijmerde:</p> 
		  <lg type="poem"> 
			 <l>Sterren, wat zijt gij, wat doet gij?</l> 
			 <l>Waarom daar t'elken avond weergekeerd?</l> 
			 <l>Nachtlijke bloesems der heemlen</l> 
			 <l>Wat zijt gij, wat sticht gij?</l> 
			 <l>Daar schiet een vonk, een lichtstreep, naar omlaag,</l> 
			 <l>In 't ijle niet vervlogen.</l> 
			 <l>Maar met vlammende letteren schrijft zij:</l> 
			 <l>Wij zijn de onvoldragen werelden,</l> 
			 <l>De onverwezenlijkte wenschen en gedachten,</l> 
			 <l rend="; 1tab">De onbereikte idealen.</l> 
		  </lg> 
		  <p>Zij sloot de zonneblinden en het venster. Haar kleed prangde haar op
			 de borst en zij verwisselde het met een los gewaad en liet de gouden haren over
			 hare schouders stroomen.</p> 
		  <p>Zij kon niet nalaten ze te bezien; zij flonkerden in het licht als
			 een sluier van gouddraad.</p> 
		  <pb n="341"/>
<p>- Dat zou wel mooi wezen om te schilderen; - Tiziaan's
			 vrouw is zoo.</p> 
		  <p>Maar waartoe?</p> 
		  <p>Zij kon een traan niet weerhouden.</p> 
		  <p>- Moet ik dan de schoone bloemen vertrappen die herbloeien in mijn
			 hart?</p> 
		  <p>Zij dacht aan den ring en nam hem, den ring dien zij te Paestum van
			 hem gekregen had. Dat was eene aardigheid geweest; maar het spel was ernst
			 geworden; hoe weinig dacht zij dat toen!</p> 
		  <p>Zij deed hem aan haar vinger, - en in een plotselingen stormigen
			 aanval van haar hart drukte zij er een snellen kus op.</p> 
		  <p>Toen kon de ring niet meer van haar vinger af; hoe zij wrong, het
			 werd minder en minder mogelijk. Zij hield de geklemde plek aan haar mond; zij
			 koelde den vinger in water, niets baatte.</p> 
		  <p>Daar zag zij dat er door het wrijven en wringen een plekje begon te
			 glinsteren; zij wreef het met een handschoen, het bruine vuil verdween en meer
			 en meer werd het goud zichtbaar. Ja, de ring was van goud en zij maakte hem
			 geheel schoon tot hij blonk als een effen trouwring. Er waren lettertjes in
			 gegrift, flauw <pb n="342"/>zichtbaar, maar zij kon ze eerst niet ontcijferen.
			 Eindelijk las zij het; het was een van die bekende romeinsche ringen en er
			 stond op:</p> 
		  <q rend="bq">Amo te - ama me.</q> 
		  <p>Zij fluisterde die woorden met zachte stem; het klonk zoo welluidend
			 toen zij die woorden hardop uitsprak en haar hart zwol, voller en voller, en
			 zij voelde zich zwichten.</p> 
		  <p>Toen wierp zij zich op haar bed; zij hoorde haar uurwerk tikken en
			 voelde het bonzen van haar hart.
		  <q rend="bq">Kracht - zwakheid <lb/>kracht - zwakheid</q> 
		  zoo tikte en bonsde het in beiden heen en weder; altijd slingerend
			 tusschen de twee uitersten. Zal het nooit in het midden blijven staan? Ach, als
			 het stilstond was het te laat.</p> 
		  <p>Of zegt het</p> 
		  <q rend="bq">zelfzucht - liefde <lb/>zelfzucht - liefde?</q> 
		  <p>Zij stond op en ging schrijven; dichtregels, onzamenhangend, wild.
			 Haar hoofd zonk tegen den stoel en de sluimer overmande haar. Later schrikte
			 zij wakker; - zij had gedroomd van <pb n="343"/>de twee rozenknoppen. Aisma had
			 haar die eens gegeven en toen zij ze 's avonds van haar borst afnam waren zij
			 daar ontloken en geheel opengegaan. Zij zag om zich heen en voelde of zij de
			 rozen noch had aan haar borst. Eene lichte huivering deed haar trillen, zij kon
			 hare tranen niet meer weerhouden; zij kustte den ring, lang, hartstochtelijk -
			 ik kan niet meer tegenstrijden - zuchtte zij en zij legde zich neer, de hand
			 met den ring op haar hart, en een zachte ontspanning deed haar insluimeren.</p>
		  <p>&nbsp;</p>
		  <p>De vogels daar buiten zongen haar 's morgens wakker; had zij
			 gedroomd? Wat was er gebeurd? Neen, het was alles werkelijk en de ring kon niet
			 van haar vinger:</p> 
		  <p>- En hij behoeft er ook niet meer af, goddank, zei ze; weg met allen
			 valschen waan.</p> 
		  <lg type="poem"> 
			 <l>Alas, 't is true,</l> 
			 <l>Most true it is that I have looked on truth</l> 
			 <l>Askance and strangely.</l> 
		  </lg> 
		  <p>Zij sloeg het sonnet van 
			 <name type="person">Shakespeare</name> op, waarvan deze regels haar
			 waren ingevallen, en las het over.</p> 
		  <pb n="344"/>
<p>Zij nam toen het deeltje met de Sonnetten, streepte
			 het bedoelde aan en legde er het blaadje, waarop zij hare vertolking schreef,
			 naast:</p> 
		  <lg type="poem"> 
			 <l>Helaas, 't is waar, ik doolde af en aan,</l> 
			 <l>'k Heb mij een nar gemaakt voor 't oog, gewoeld</l> 
			 <l>In eigen geest, voor niets het dierst verdaan,</l> 
			 <l>Op nieuwe neiging ouden wrok gekoeld,</l> 
			 <l>'t Is waar, 'k heb vreemd, met loenschen blik de deugd</l> 
			 <l>En trouw bezien; maar, bij des hemels gloed,</l> 
			 <l>Die warling gaf mijn hart een andre jeugd,</l> 
			 <l>Beproeving toonde mij uw hoog gemoed.</l> 
			 <l>Nu is 't voorbij; neem wat geen eind ooit vindt,</l> 
			 <l>Ik wil mijn neiging op geen nieuwe proef</l> 
			 <l>Meer slijpen, om een vriend die zoo bemint,</l> 
			 <l>Te toetsen, dien 'k met hart en geest behoef.</l> 
			 <l>Geef mij uw welkom, vriend, vergiffenis,</l> 
			 <l>Vergeving mij de beste heeling is.</l>
			 <l rend="; 1tab">M.</l> 
		  </lg> 
		  
		  <p>Zij pakte dat in en liet Marietta het aan Aisma brengen.</p> 
		  <p>Toen zij binnen kwam vond zij den ouden heer al aan de ontbijttafel,
			 brieven lezend die hij uit Holland ontvangen had. Zij stak hem lachend de hand
			 toe en hij gaf er een kus op, zoo als hij gewoon was.</p> 
			<p>- Kind, zei hij, ik heb brieven die mij bin-<pb n="345"/>nen een
			 paar weken te huis roepen; - trouwens, zoo als de zaken hier staan, is het ook
			 maar beter dat wij niet langer blijven.</p> 
		  <p>Zij lachte vroolijk en stak hem nochmaals hare hand toe; hij zag
			 haar bevreemd aan, en toen zij hem spelend hare hand dicht bij het gezicht
			 hield, toen eerst zag hij den ring, een anderen dan zij gewoon was te
			 dragen.</p> 
		  <p>- Wat is dat?</p> 
		  <p>- Lees maar.</p> 
		  <p>Hij wist niet recht hoe hij het had, maar hij las toch: <hi rend="i">amo te -
			 ama me</hi>, en zijne verbazing werd er niet te minder om.</p> 
		  <p>- Dat is de ring dien Aisma mij te Paestum gaf - had gij ooit
			 gedacht dat er dat onder zat?</p> 
		  <p>Hij zag aan haar gelaat, aan haar stem, hare vroolijkheid dat er
			 iets bizonders gebeurd was.</p> 
		  <p>- Ja, dat zat er onder; ik heb hem schoon gemaakt van het oude vuil,
			 begrijpt gij, van het oude vuil, - weg daarmeê; nu houd ik hem zóo
			 en hij mag niet meer van mijn vinger af.</p> 
		  <p>En half verlegen, half in overrompeling van vreugde viel zij hem om
			 den hals en verborg haar gelaat tegen hem aan.</p> 
			<p>- Goddank! mijn lieve Amazone is wijs ge-<pb n="346"/>worden! Zie je
			 wel dat 
			 <name type="person">Herodotos</name> gelijk had! En <name type="person">Aischulos</name>, toen hij 
			 <name type="person">Prometheus</name> zelfs deed zwichten!</p> 
		  <p>- Nu, 't is mogelijk dat de oude kunst er iets toe gedaan heeft, -
			 maar toch noch meer de nieuwe!</p> 
		  <p>Inniger vreugd was den ouden heer in lang niet te beurt gevallen, en
			 hij rustte niet voor dat Marciana hem alles, alles verteld had.</p>
			 <p>&nbsp;</p> 
		  <p>Aisma's toebereidselen voor zijn vertrek waren vertraagd, daar hij
			 noch brieven wachtte die zijn verblijf in Griekenland voor zijne studiën
			 gemakkelijk en vruchtbaar moesten maken. Hij had ook zijne belofte willen
			 houden van niet terstond heen te gaan. Zijne Helena had hij echter al van den
			 ezel genomen en ter zijde gezet; even als de trojaansche grijsaards dacht hij:
			 ‘hoe schoon zij ook zij, het is beter dat zij niet blijve en ons geen
			 verder leed bereide.’</p> 
		  <p>De eerste overspanning was geweken en hij had zich rekenschap zoeken
			 te geven van zijn gevoel. De aanleiding die zijne hevige gevoeligheid had
			 gewekt, wat Marciana dan ook voor<pb n="347"/>Askol mocht gedaan hebben en hem
			 geweigerd, dit alles trad op den achtergrond. Het mocht eene uitbarsting hebben
			 te weeg gebracht, het was niet de grondoorzaak. Deze lag in hare onverklaarbare
			 houding jegens hem. Zij had hem toegelaten tot haar hart, al scheen zij het
			 binnenste heiligdom daarvan voor hem gesloten te houden. En toen opeens, bij
			 den eersten strijd, had zij hem dat doen voelen. Hare neiging scheen geringer
			 dan hare eigenliefde. Teederheid en zachtheid schenen haar te ontbreken.
			 Gevoelloos had zij kunnen zijn tegen hem die zich geheel had geschonken. Dat
			 was eigenlijk de angel die hem gekwetst had.</p> 
		  <p>Met groote verwondering en eene pijnlijke gewaarwording zag hij op
			 een morgen Marietta verschijnen, die hem een pakje gaf. Hij herkende al op een
			 afstand de hand van het adres en legde het pakje neer; hij vreesde het te
			 openen.</p> 
		  <p>- Wel Marietta, zei hij, heb je mijn teekening goed verkocht?</p> 
		  <p>Marietta bloosde en zei aarzelend:</p> 
		  <p>- Ik mag het eigenlijk niet zeggen.... maar la Signora heeft ze
			 dadelijk van mij gekocht en er een lijst om laten zetten, heelemaal in 't
			 <pb n="348"/>goud, en ze op haar eigen kamer opgehangen.</p> 
		  <p>Zoo, - stelde zij er dan toch belang in die teekening van hem te
			 hebben, in haar eigen kamer - en Aisma deed het pakje open en vond het boekje
			 en daarin bij de twee aangestreepte sonnetten CX en CXI het beschreven blad.
			 Hij las het en wist niet wat hem overkwam. Hij herlas het en zijne aandoening
			 nam toe. Dit was toch wel ondubbelzinnig? Was het dan waar? Geene begoocheling
			 bedroog hem? De letters schemerden hem, maar de zin klonk hem duidelijk toe: 't
			 Is waar ik heb... op nieuwe neiging ouden wrok gekoeld - neem wat geen einde
			 vindt - ik wil mijn neiging op geen nieuwe proef meer slijpen, om een vriend te
			 toetsen - dien 'k met hart en geest behoef - vergeving. - Dat was toch niet
			 enkel eene bekentenis van ongelijk - en las zijn hart niet goed als het
			 tusschen de regels meer voelde dan las?</p> 
		  <p>Daar stond noch achter op het blaadje een later bijgevoegd
			 woord:</p> 
		  <q rend="bq">‘ Wat gij mij omtrent Askol gevraagd hebt -
				<hi rend="i">geloof</hi> mij: daarin is <hi rend="i">niets</hi> dat u kan kwetsen. <pb n="349"/><lb/>Kom noch niet - laat ik mij eerst goed
				beproeven en tot klaarheid komen; geen overijling. <lb/><lb/>Uwe <lb/>M.’</q> 
		  <p>Marietta zat in een hoekje van het atelier te wachten en bekeek de
			 fraaie stoffen die er lagen en speelde met een bloedkoralen ketting. Zij had
			 haar eigene bespiegelingen; zij bevroedde niet en zou ze ook niet begrepen
			 hebben de wonderlijke eigenzinnigheden en ideeën die hare Signora en den
			 schilder hadden samengebracht en van elkander gestooten. Zij beminnen elkander,
			 dacht zij en had zij al lang gedacht, maar waarom dan niet dadelijk toegegeven?
			 Zij had niet zoo lang geweifeld met Angelo; toen hij haar om haar middel vatte
			 en kustte, had zij dadelijk ja gezegd. Maar dat schijnt bij die vreemdelingen
			 uit het Noorden anders te zijn. Zij begreep ook niet waarom de Signora zoo
			 neerslachtig was geworden en de schilder ook en zij elkander niet meer zagen.
			 Het was zoo eenvoudig; als men elkander gaarne heeft, dan geeft men zich aan
			 elkander. Het moet zeker <pb n="350"/>de schuld der mannen zijn, want Angelo
			 was ook soms vreemd.</p> 
		  <p>Of ze nu weer goede vrienden worden? dacht zij; zeker wel, als zij
			 den schilder aanzag, want hij geleek wel vol vreugde.</p> 
		  <p>Deze had haar gezegd noch even te wachten en hij schreef
			 intusschen:</p> 
		  <q rend="bq">Mijn lieve Marciana - niet waar ik heb u begrepen en ik mag dit
				woord voor het eerst aan u schrijven? Dat woord dat mijn hart duizendmaal
				uitgesproken heeft, zacht en luid. Mijn lieve! uw schrijven heeft mij zoo
				gelukkig gemaakt. Beschuldig u niet; ik begrijp het nu wel, ik ben zelf zoo
				geweest tot ik gezwicht heb en mij gewonnen gegeven. Wat het overige aangaat,
				ik wil u gelooven. Ik zal niet komen voor dat gij in u zelve weer helderheid
				hebt en rust; ‘vergeving’ hebt gij niet te vragen, ik zou ze ook
				van u behoeven; ik neem liever ‘wat geen einde vindt’ en neem gij
				het van mij <lb/><lb/>Uw eigenen <lb/>Siwart.</q> 
		  
		</div> 
		<div type="chapter"><pb n="351"/>
		  <head rend="h3">XXVI.</head> 
		  <p>In opgewekte stemming ging hij uit en het scheen hem of alles
			 vroolijker was en levender op de straten. Hij was geheel overrompeld geworden
			 en had geen tijd van nadenken gehad en geene stemming gevoeld om terstond na te
			 denken. Nu kwamen er toch eenige nagedachten zijne stemming kruisen. Eigenlijk
			 wist hij het rechte noch niet, dat moest hij wel ontwaren; de nevel was
			 verscheurd, maar duidelijk was alles hem noch niet. Ja, hij begreep dat hare
			 ziel door de zelfde slingeringen was bewogen die hem hadden beroerd, dat zij nu
			 tot het bewustzijn was gekomen dat hem zelven eerder was verrezen; dat zij leed
			 voelde over haar toon en houding tegenover hem; dat zij hare neiging niet
			 ontveinsde.</p> 
		  <p>Zoo peinzende hoorde hij op den hoek eener straat zijn naam roepen
			 en stond plotseling voor <pb n="352"/>Salviati met den beeldhouwer. Tot
			 ontwijken geene mogelijkheid.</p> 
		  <p>- Ho, riep Salviati, - onze vriend is blij u te ontmoeten, Aisma; er
			 kan geen misverstand meer zijn, hoort gij?</p> 
		  <p>- Mijnheer Aisma, zei Askol, mevrouw van Buren heeft mij gevraagd
			 dat ik u de hand zou reiken en u verzekeren dat er voor eenige gevoeligheid bij
			 u volstrekt geen grond bestaat, -ik wil dat gaarne doen.</p> 
		  <p>Aisma zag hem aan; er was in de oogen des beeldhouwers, die soms zoo
			 konden vonkelen bij geestdrift, gewoonlijk zulk eene trouwhartige uitdrukking,
			 dat het onmogelijk was er niet door te worden aangetrokken. Hij weifelde niet
			 meer; zijn eigen rondheid voelde terstond die van een ander. En zoo liet hij
			 zich medenemen om samen den middag met elkander door te brengen.</p>
			 <p>&nbsp;</p> 
		  <p>Stormen hadden hun weerstandsvermogen gehard, stormen hadden hen van
			 elkander gezweept, maar eindelijk de bebloemde twijgen tot elkander gebogen, ze
			 te zamen gestrengeld. Vrede en vreugde vervingen de hevige beroering. De
			 <pb n="353"/>natuur heeft zulke oogenblikken als na knetterenden donder en
			 bliksemlichten, na het barsten en neergudsen der wolken, het oproer zwijgt en
			 de zon weer doorbreekt. Dan hoort men op eens weer de vogels kweelen, en zij
			 schallen het uit met duizend kreten, hunne verlossing van angst, hun blij
			 herleven, den herstelden vrede in de natuur.</p> 
		  <p>Marciana had het ook wel willen uitschallen, maar zij hield zich
			 eerst noch terug met zelfbedwang. Toch had zij te veel op haar hart dat haakte
			 naar bekentenis en mededeeling en zij schreef aan Aisma:</p> 
		  <p>- Ik heb behoefte u te schrijven. Ja, gij hebt mij goed verstaan;
			 het was het antwoord op wat gij mij in de Villa Borghese geschonken en gevraagd
			 hebt. Ik had goed te maken wat ik toen misdeed. Nu ik eens over mijne
			 hoofdigheid heen ben, nu ik inzie dat ik mijn gevoel geen geweld meer wil
			 aandoen, mijn trouwe, goede, heb ik uw vergeving toch noodig. Eens zeg ik veel
			 meer, en zeg u ook alles omtrent Askol, - maar later, als wij eens zeer
			 vertrouwelijk spreken. Ik heb hem geschreven, gij kunt hem gerust ontmoeten, er
		  	is geen misver-<pb n="354"/>stand meer. - Maar nu terstond zal ik u ook
			 duidelijk zegen waarom ik vroeger getwijfeld en gestreden heb, waarom ik daarna
			 zoo halsstarrig heb volgehouden. Hoe weinig dacht gij, toen ik mij beleedigd
			 vond door uwe vraag en ik u zoo koel behandelde, omdat ik mij groot wilde
			 houden tegen u, dat ik eigenlijk toen haast aan uw hals had willen vallen en u
			 alles bekennen en zeggen: neen het is geen vriendschap, het <hi rend="i">is</hi> liefde.
			 Maar ik was niet met mij zelve tot klaarheid. Ach, gij moet mij begrijpen; ik
			 heb zoo veel geleden, vroeger, zoo veel misrekening en miskenning, zoo veel
			 dorheid en platheid gezien. Toen heb ik als de Amazonen het gevoel uit mijn
			 borst willen verwijderen, dat zoo veel ellende geeft als het gekrenkt wordt. Ik
			 heb behoefte aan vrijheid en mijn eigen aard, en ik vond daarin het eenige
			 middel om die te behouden. Dat was mijn eenige twijfeling. Maar nu begrijp ik
			 dat ik mijn vrijheid en eigen denkbeelden u niet ten offer behoef te brengen, -
			 dat ik ze niet verlies als zij vrijwillig om u heen hun ranken winden; gij zult
			 ze niet afsnijden en miskennen, niet waar?</p> 
		  <p>Dat ik u zou verheffen en groot maken, zoo <pb n="355"/>als gij mij
			 zeidet, - o maak mij niet te trotsch, want ik zou het wel gaarne willen
			 gelooven.</p> 
		  <p>Gij hebt mij terstond aangetrokken, maar ik was bang om mij zelve te
			 verliezen en ik dacht, laat ik naast hem blijven, maar onafhankelijk. Ik had al
			 vroeg geleerd in leed mij noch vreugde te scheppen, aan geen klagen toe te
			 geven; niet uit deemoed maar uit hoogmoed. Mijne ziel was oud geworden - maar
			 mijn hart was noch jong, zoo jong als een jonge zwaluw, die haar eersten tocht
			 maakt over de groote wijde zee. Allengs heeft uw beeld zich meer en meer in
			 mijne gedachten ingeweven. Als ik alleen was en ik overpeinsde dat mijn wezen
			 uwe gedachten vervulde, als ik met gloeiende wangen daaraan dacht, voelde ik
			 dat uwe liefde zich had medegedeeld en ik lief had zoo als nooit te voren. Ik
			 meende, laat het zieleneenheid blijven, maar ik ontwaarde wel, het was meer,
			 het was het groote, hooge waarvan ik eenmaal gedroomd had. Mijne droomen van
			 dat groote hooge gevoel, van een dubbelleven, dieper en rijker dan het enkele,
			 al die illusies zonder naam, aandoeningen en wenschen zonder vorm, zij
			 herleefden en namen bepaaldere gedaanten aan. Nu <pb n="356"/>geloof ik; ik
			 geloof aan hun bestaan; ik weet. Gij hebt mij weer gewekt tot een hooger,
			 grooter leven; ik ben uw schepsel geworden, uw eigen, geheel. En gij wildet
			 heengaan? Ach, ge wist ook wel dat scheiding voor ons verdorring was. O, het
			 beloofde land van Moses, dat spookte in mijn hoofd. Vroeger had ik dat al in
			 dicht willen brengen, het is zoo schoon; zijn God was genadig dat hij Moses
			 liet sterven, als hij dat land toch niet mocht genaken. Maar nu is het anders!
		  	Het ligt voor ons open, en wij mogen leven.</p> 
			<p>&nbsp;</p>
		  <p>Uwe Marciana.</p>
		  <p>&nbsp;</p> 
		  <p>'s Avonds kreeg zij een briefje van Aisma, en zij was er gelukkig
			 mede.</p> 
		  <p>- Ik kan niet zoo schrijven als gij, zeide hij haar, maar mijn
			 gemoed is vol. Herleven! zoo klinkt het. En het klinkt in mijn oor als de
			 oproepende krijgsmuziek; de trompetten doen mij trillen, de ruiter richt zich
			 op in zijne stijgbeugels, hij zwaait zijn kling om zijn hoofd, en hij stormt
			 voorwaarts.</p> 
		  <p>Ik heb de zelfde gevoelens gehad als gij; ik ben ook verbitterd
			 geworden op de wereld; en ik dacht dat eenige slechte individuen <hi rend="i">de</hi> wereld <pb n="357"/>zijn. Maar ons wezen is anders dan onze leer, wij
			 blijven ten slotte wat wij zijn. Ik begrijp nu alles. Weet gij noch van het
			 mooie vrouwtje te Paestum? ‘De laatste roos van Paestum,’ zeidet
			 gij toen, - hoe spoedig heeft zich al ieder woord van u in mijne herinnering
			 vastgezet! Neen niet de laatste roos was zij, daar bloeiden er noch meer, daar
			 was er noch eene die gij noch ik kende; maar wij hebben ze toch van daar
			 meêgebracht en op een dag is zij in onze harten ontloken.</p>
			 <p>&nbsp;</p> 
		  <p>Daar was voor hem nu geen sprake meer van vertrek, ver en alleen.
			 Hij schreef een langen opgewekten brief aan zijne zuster, alles door elkander,
			 zonder kop noch staart. Zijne Helena stond weer op den ezel en hij schilderde
			 een dag met gloed en vuur, en zijn werk verried het fijne gevoel dat hem
			 gelukkig stemde en bezielde. Gewis, het zou een werk worden waarvan gesproken
			 werd. <hi rend="i">Zij</hi> bezielde zijn talent. Neen, daar is geen strijd, geen naijver
			 tusschen Eroos en de Muse; dichter wordt wien Eroos liefheeft, zegt 
			 <name type="person">Platoon</name>, en dit is eene waarheid.
			 Nochmaals schreef hem Marciana:</p> 
		  <pb n="358"/>
<p>- Ik ben weer jong geworden en overmoedig; ik zou lust
			 hebben in allerlei ontboezeming. Ik geef mijn hart en ziel weg; zij werden al
			 lang naar u heen getrokken, - daar! Ik heb aan Ada alles verteld en haar goede
			 hart deelt er geheel in. Mijn oom is haast zoo gelukkig als of hij een
			 splinternieuwe ode van Horatius had gevonden. Paestum, ja! weet gij noch van
			 den ring dien gij mij daar gegeven hebt, bij den tempel van Ceres? Dat was een
			 tooverring, die heeft mij behekst; verbeeld u dat ik..... neen, dat vertel ik
			 liever. Binnen kort gaat gij de Helena voltooien - als ik er eens voor mag
			 zitten. Mag ik? -</p>
			 <p>&nbsp;</p> 
		  <p>Waartoe langer gewacht, dacht Aisma, en hij zond haar op eenen
			 morgen eene korf vol prachtige rozen. Daar onder lag een kort briefje, waarin
			 hij zei, dat hij straks zelf kwam.</p> 
		  <p>Hij ging naar de Piazza di Spagna; zijn hart bonsde toen hij voor de
			 deur der kamer gekomen was. Hij trad binnen.</p> 
		  <p>Zij stond bij hare schrijftafel en wendde het hoofd naar hem om;
			 niet ontsteld, een zachte glimlach speelde over haar gelaat en zij zag hem aan
			 <pb n="359"/>met een open, vertrouwelijken opslag van het oog. Hij wist nu
			 alles en zonder een woord te zeggen sloeg hij zijnen arm om haar heen. Haar
			 hoofd zonk achterover, hare lippen openden zich tot een glimlach van geluk, zij
			 sloot de oogen, en de halsstarrige Amazone gaf zich gewonnen.</p> 
		  <p>Zij bemerkten niet dat de heer van Walborch binnen kwam; vreugde
			 stroomde op eens in zijn gemoed:</p> 
		  <p>- Felix Roma! riep hij, dat heeft mijn Rome bewerkt!</p> 
		  <p>En toen Marciana hem om den hals viel en hij Aisma's hand in de
			 zijne hield, dacht hij, om de aandoening die hem aangreep te verontschuldigen:
			 kom! Horatius is toch ook mensch geweest.</p>
			 <p>&nbsp;</p> 
		  <p>Toen zij vóor hun gezamenlijk vertrek uit Rome noch eenmaal
			 met hun drieën de verschillende geliefkoosde plaatsen bezochten, kwamen
			 zij ook eens op het Capitool. De oude heer troonde hen mede naar de groote
			 galerij ter linker, naar de zaal der Amazone. Daar stonden zij voor het
			 heerlijke beeld, vol van hunner gedachten.</p> 
		  <pb n="360"/>
<p>- Nu zie ik het met andere oogen aan, zei Marciana.
			 Arme Amazone, met uw weemoedig naar uw wond gebogen hoofd; gij blijft, wij
			 menschen kunnen gelukkig veranderen.</p> 
		  <p>Toen gingen zij naar het <hi rend="i">altaar</hi> der gemoedsrust, de ara
			 tranquillitatis.</p> 
		  <p>- Hier heb ik die vaak gezocht, zeide zij, maar door afsluiting van
			 het hart, - en zij is alleen te vinden als het zich opent.</p> 
		  <p>- Komt hier, kinderen, zei de oude heer, een eind verder, hier is de
			 oplossing.</p> 
		  <p>En aan de voeten van het schoone beeld dat daar prijkte in de nis,
			 legde hij hunne handen samen en zei:</p> 
		  <p><hi rend="i">- Venus Victrix! Ave!</hi></p> 
		  
		</div> 
		<div type="chapter"><pb n="361"/>
		  <head rend="h3">XXVII.</head> 
		  <p>De volle zomergloed deed de reizigers Rome verlaten en naar het
			 Noorden terugkeeren.</p> 
		  <p>Ada ging in de zwitsersche hooglanden de koelte zoeken, in eenzaam
			 zwerversleven. Aisma had haar eens een zweem van werkkracht ingeboezemd, maar
			 thans liet zij die weer glippen. Had zij een krachtigen geest naast zich gehad,
			 ware zij daarmeê verbonden, haar teedere rank had er zich wellicht aan
			 kunnen steunen. Kracht in zich zelve te vinden was haar nauwelijks mogelijk.
			 Daar kwam in haar vriendelijk hart geen afgunst, nu zij wist dat Marciana
			 gelukkig was, maar wel hing weer te zwaarder de wolk over haar gemoed. Doch
			 eens vond zij een voorwerp waaraan zich hare behoefte des harten kon hechten en
			 werkzaam betoonen. Zij had het vroeger gezocht in vogels en andere dieren, nu
			 wilde het toeval dat zij in een pension een<pb n="362"/>kind vond dat
			 verwaarloosd en verstooten was, omdat het bezijden de regels der maatschappij
			 in het leven was gekomen. Zij nam het tot zich, voedde het op, hechtte er zich
			 sterk aan en - alle ernstig werk brengt zijne zegening. Het kind verloste haar
			 van hare werkelooze ledigheid, gaf haar leven een doel, een gezelschap. Zij
			 begon zich zelve er voor te vergeten, door de kleine plichten der
			 werkelijkheid, zich in te spannen voor dat kind. De toewijding aan een kind, de
			 zorg voor een jeugdig zieltje, doodden alle egoisme, alle overdreven bezigheid
			 met zich zelve. Jesus heeft de kinderen gezegend, en dat was een wijze en
			 diepzinnige daad. Het kind is de ware verlosser. Met een weinig verstand en
			 veel liefde gekweekt, is het een huisgodje dat zegen brengt.</p> 
		  <p>De goede Salviati schrijft later wel eens een vroolijken brief aan
			 de vrienden.</p> 
		  <p>- È, zegt hij steeds, het leven is toch zoo schoon, - als de
			 menschen het maar zelf niet bederven.</p> 
		  <p>Askol oogste den roem dien zijne Amazonegroep verdiende; hij meldde
			 eens dat hij uit America eene bestelling had ontvangen om haar in marmer uit te
			 voeren. Aisma ontving daarvan de fotografie zonder eenige bitterheid, omdat
			 <pb n="363"/>hij nu alles weet en hij met zijne Marciana vereenigd is.</p> 
		  <p>Hun eerste bezoek in Holland was bij Aisma's zuster geweest, een van
			 die goede geesten, in welke de zachtheid van Ada en de fiere kracht van
			 Marciana vereenigd waren tot rust en edelen zin. Zij zag toen haar broeder aan
			 en zei met een glimlach:</p> 
		  <p>- Wel, heeft het zwarte nu het overwicht? En is de slotsom
			 teleurstelling? En is afsluiting het beste middel?</p> 
		  <p>- Wij hebben elkanders gemoed helder gestormd, zei hij vroolijk, en
			 de lucht is weer hoog en blauw boven ons, wij zullen de som noch eens
			 overtellen, niet waar, Marciana?</p> 
		  <p>- Wij zullen noch eens overtellen, wij hebben de uitkomst te vroeg
			 gesteld, ik geloof wel dat zij deze zal zijn, dat wij niet verliezen maar
			 winnen als wij ons aan elkander schenken.</p> 
		  <p>Van Walborch mist nu het dagelijksch bijzijn van Marciana, maar hij
			 heeft Aisma gewonnen en - 
			 <name type="person">Horatius</name>troost hem</p>
		  <lg type="poem"><l rend="; 1tab">Juppiter</l> 
		  	<l rend="; 1tab">Det vitam, det opes; aequum mi animum ipse parabo.</l>
		  	<l>Leven en welvaart geve ons Zeus; zelf schaf ik mij zielsrust.</l></lg> 
		  <pb n="364"/>
			<p>En voor het volgende jaar maken zij plannen om samen
			 naar Athene te gaan.</p> 
		  <p>Toch bleef Rome hun altijd ‘de demonische, de godlijke
			 stad’, en al keeren zij terug naar het Noorden, al ligt er tusschen het
			 Zuiden en hen de besneeuwde rotswand, van Italië en zijne kunstwereld
			 hebben zij met zich genomen den eeuwigen zonneschijn die tintelt over hun
			 leven.</p> 
		</div> 
	 </body> 
  </text>
</TEI.2>
