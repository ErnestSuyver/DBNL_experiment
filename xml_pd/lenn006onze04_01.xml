<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
    <teiHeader>
        <fileDesc>
            <titleStmt>
                <title type="main">Onze voorouders in verschillende taferelen geschetst. Deel 4</title>
                <author>Jacob van Lennep</author>
            </titleStmt>
            <editionStmt>
                <p>GEBRUIKT EXEMPLAAR</p>
                <p>exemplaar universiteitsbibliotheek Leiden, signatuur: 1224 C 6</p>
                <p>&nbsp;</p>
                <p>ALGEMENE OPMERKINGEN</p>
                <p>Dit bestand biedt, behoudens een aantal hierna te noemen ingrepen, een
                    diplomatische weergave van <hi rend="i">Onze voorouders in verschillende taferelen geschetst</hi> van Jacob van Lennep uit 1842. Het gehele werk bestaat uit vijf delen.</p>
                <p>&nbsp;</p>
                <p>REDACTIONELE INGREPEN</p>
               <p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, IV, 2, 48, 92, 136 en 138) zijn niet opgenomen in de lopende tekst.</p>
                <p>&nbsp;</p>
                <p><hi rend="b">[pagina <hi rend="i">I</hi>]</hi></p>
                <p><hi rend="b"><hi rend="spat"><hi rend="sc">onze</hi> VOOROUDERS</hi> IN VERSCHILLENDE TAFEREELEN GESCHETST.</hi></p>
                
                <p>&nbsp;</p>
                <p><hi rend="b">[pagina <hi rend="i">III</hi>]</hi></p>
                <p><hi rend="spat"><hi rend="sc">onze</hi> VOOROUDERS</hi>, IN VERSCHILLENDE TAFEREELEN GESCHETST <hi rend="sc">door</hi> M<hi rend="sup">R</hi>. <hi rend="spat">J. VAN LENNEP</hi>.</p>
                <p><hi rend="sc">vierde deel</hi>.</p>
                <p>[illustratie]</p>
                <p>Bladz. 84.</p>
                <p>Te <hi rend="spat">AMSTERDAM</hi>, bij</p>
                <p><hi rend="spat">P. MEIJER WARNARS</hi></p>
                <p>MDCCCXLII.</p>
                  <p>&nbsp;</p>
            </editionStmt>
            <publicationStmt>
                <availability>
                    <p>2010 dbnl</p>
                    <p>&nbsp;</p>
                </availability>
                <idno>lenn006onze04_01</idno>
            </publicationStmt>
            <notesStmt><note>ebook</note>
                <note>unicode</note>
            </notesStmt>
            <sourceDesc>
                <p>Jacob van Lennep, <hi rend="i">Onze voorouders in verschillende taferelen geschetst</hi>. P. Meijer Warnars, Amsterdam 1842</p>
                <p>&nbsp;</p>
            </sourceDesc>
        </fileDesc>
        <encodingDesc>
            <p>DBNL-TEI 1</p>
        </encodingDesc>
               <ebook>
           <bibl>
               <title type="main">Onze voorouders in verschillende taferelen geschetst. Deel 4</title>
               <author>Jacob van Lennep</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Onze voorouders in verschillende taferelen geschetst. Deel 4</title>
               <author>Jacob van Lennep</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc>
            <change>
                <date>2010-01-18</date>
                <respStmt>
                    <name>CB</name>
                </respStmt>
                <item>colofon toegevoegd</item>
            </change>
        </revisionDesc>
    </teiHeader>
    <text>
        <interpGrp>
            <interp type="primair" value="lenn006onze00"/>
            <interp type="primair" value="lenn006onze04"/>
        </interpGrp>
        <body>
<div type="chapter">
<pb n="1"/>
<head rend="h2">De gestoorde bruiloft.</head>
<pb n="3"/>
<head rend="h3">De gestoorde bruiloft.<lb/>
A<hi rend="sup">o</hi>. 1000.<lb/>
I.</head>
<p><hi rend="b">H</hi>et was op een helderen Octobermorgen, dat eene dier korte, rondgebouwde visschersschuiten, uithoofde van haar vorm geschikt om zich met spoed en gemak naar elke zijde te wenden en zonder gevaar van om te slaan den zwaarsten storm te verduren, met frisschen Noordoostenwind de golven kliefde der Noordzee en, zonder zich uit het gezicht der Westfriesche duinen te verwijderen, zuidwaarts af koers bleef houden. De manschap van het vaartuig was zoo gering mogelijk, als bestaande slechts uit twee personen, waarvan de oudste, een reeds bedaagde visschersgast, op de voorplecht gezeten was en het lood in de hand hield, gereed om, zoodra zijne ervarenis en kennis van het vaarwater te kort mochten schieten, de oneffenheden van den bodem te peilen. Zijn medgezel, die aan het roer stond, scheen, voor zooverre de lederen kap, welke hem het hoofd bedekte, toeliet zijn gelaatstrekken te onderscheiden, nog in den bloei zijner jaren, en zoowel zijne hou-<pb n="4"/><xptr to="a004"/>ding en gestalte als elke beweging van den forschen arm of van de half ontbloote, sterk gespierde beenen duidden kracht en vaardigheid aan. Beider kleeding was geene andere dan de gewone, eenvoudige schippersdracht: en een oppervlakkige beschouwer zoude in hen niet anders gezien hebben als visschers, die hun gewoon bedrijf gingen uitoefenen; maar wie meer naauwkeurig had toegekeken, zoude weldra hebben opgemerkt, dat in hun vaartuig noch bun noch vischwant voorhanden waren, en dat het gezelschap, 't welk zich buiten de twee manspersonen aan boord bevond, eerder geschikt was om een visscherij te belemmeren dan om daartoe mede te werken. Immers, aan de voeten van den stuurman was zijne jonge vrouw gezeten, geheel in haar mantel gewikkeld en bezig om haar zuigeling de borst te geven, terwijl een naauwlijks tweejarig knaapjen nevens haar op het dek lag te dartelen en zijn honger stilde door beurtelings te bijten in een grooten appel, welken hy moeite had met beide zijn poezele handjens vast te houden, en in een homp brood, welken hy van de knieën zijner moeder nam en waarvan hy nu en dan een brok toewierp aan een ruiggehairden wolfshond van de grootste soort, die in bedaarde deftigheid naast hem was nedergezeten.</p>
<p>Reeds waren onze reizigers de Schoorlsche duinen voorby gezeild, en hadden van verre de torens der door Graaf Dirk den Tweede nu van steen herbouwde Eek-mondsche abdij over de duinen heen zien blinken: reeds naderden zy eenen dier toen reeds onbevaarbare Rhijnmonden, waarvan, sedert zy door
<pb n="5"/>
het stuivende zand overstelpt zijn, nog slechts de sporen in enkele meirtjens en duinvaleien te vinden zijn, toen de stuurman voor het eerst de stilte brak, welke hy sedert een geruimen tijd onafgebroken had bewaard, en, op den kortafgebroken toon, den zeelieden eigen, aan zijn makker last gaf, den schoot zooveel mogelijk te vieren.</p>
<p>- ‘Wy varen al tusschen twee halzen, buurman Sicco!’ zeide de oude man, terwijl hy, opgestaan zijnde, zooveel mogelijk zijn best deed om aan het gegeven bevel te voldoen: ‘maar 't is sedert een amerijtjen of de lap geen wind wil vatten.’ -</p>
<p>- ‘Ik houd het er voor, Bren,’ zeide Sicco, ‘dat de wind gaat krimpen: en wy moeten gebruik maken van de gelegenheid, zoolang de wind gunstig blijft.’ -</p>
<p>- ‘Daar kunt gy u van overtuigd houden, dat wy verandering van weer krijgen,’ zeide Bren; ‘van morgen was de lucht langs den heelen duinkant zwart van vinken en bonte kraaien en allerlei tuig, dat vloog of het van een Noordsche kol bezeten was: en nu is de vlucht glad over. Zy hadden wis boos weer in 't hoofd.’ -</p>
<p>De stuurman knikte met het hoofd ten teeken, dat hy in de bezorgdheid zijns makkers deelde; doch tevens leide hy den eenen voorvinger op den mond, als wilde hy hem te kennen geven, dat het beter ware over dit punt het stilzwijgen te bewaren en hun vrouwelijke reisgenoot niet te verontrusten. De oude Bren begreep dien wenk en zweeg, zich vergenoegende met nu en dan, wanneer hy naar het
<pb n="6"/>
Westen keek, het hoofd op een bedenkelijke wijze te schudden en op de purpergraauwe wolkjens te wijzen, welke, in den beginne naauwlijks zichtbaar, meer en meer in omtrek toenamen.</p>
<p>Niet lang duurde het, of de wind was al flaauwer en flaauwer geworden en ging eindelijk geheel liggen: de wolkjens, nu tot wolken aangegroeid, vereenigden zich, en een graauwe nevel onttrok de zon aan de oogen onzer zeevarenden: en geen half uur verliep er of een vochtige mist viel op de wateren neer en belette hun, de kust te onderscheiden: alleen door den slag van het water tegen de kiel konden zy, daar het ebbe was, gewaar worden, aan welke zijde zich het strand bevond; doch ook tevens, dat zy zich hoe langer hoe verder daarvan verwijderden.</p>
<p>Deze toestand was op zich zelf niet gevaarlijk, maar toch verre van aangenaam, daar de tocht er nutteloos door verlengd moest worden en er nu alle reden was om te vreezen, dat men de nacht op zee zoude moeten doorbrengen. Er viel echter niets aan te doen, dan geduld te nemen: en de stuurman, na het zeil, dat hem van geen dienst meer was, te hebben laten strijken, liet het vaartuig op stroom drijven, zooveel mogelijk zorg dragende om niet te verre van de kust af te houden.</p>
<p>De mist hield eenige uren aan: een gedeelte van dezen tijd werd besteed met het nuttigen van een eenvoudig maal; waarna de zorgvolle moeder zich met haar kinderen binnen de kombuis begaf en het jongste op haar knieën in slaap solde: de oudste knaap strekte zich, om het warmer te hebben, over
<pb n="7"/>
<xptr to="a007"/><lb/>
den trouwen hond neer, die onbeweeglijk liggen bleef: en weldra kondigde ook zijne regelmatige ademhaling aan, dat hy het voorbeeld van zijn broertjen gevolgd had.</p>
<p>Eindelijk voelde Sicco, de stuurman, een flaauw tochtjen, dat hem door de lokken speelde: de oude Bren haastte zich, het zeil weder op te halen; en met blijdschap bespeurden beide, dat het luisterde naar den opwakkerenden wind. Maar helaas! hun vreugde verkeerde in bezorgdheid, toen zy, eerst flaauw en naderhand meer naby, een eentoonig gezang hoorden aanheffen, als hetgeen bootslieden zingen, wanneer zy het anker winden: en vervolgens, tusschen de scheuren door, welke de wind in den nevel maakte, gedaanten van masten en van vaartuigen zagen, die, beurtelings van achter de voorbijschietende dampen voor den dag komende en weder verdwijnende, hun in den beginne voorkwamen als fantastische verschijnselen, ja als droombeelden eener verwarde verbeelding. Dan welhaast werd de treurige wezenlijkheid zichtbaar: de mist rolde stuivend weg over de oppervlakte der golven: en de avondzonnestralen, de zee op nieuw verlichtende, boden hun een schouwspel aan, 't welk, hoe heerlijk en prachtig op zich zelf, in hunne harten alleen schrik en ontzetting te weeg kon brengen.</p>
<p>Aan alle kanten, waar zy het oog ook wendden, zagen zy zich omringd door vaartuigen, verschillend in grootte, maar allen wel bemand en onderling wedijverende in cierlijkheid van bouw en pracht van uitrusting. Niet een dier schepen, of het was aan voor- en achter-<pb n="8"/>steven met kunstig snijwerk overladen, en bedekt met een kostbaar verguldsel, hetwelk schitterend in den gloed der avondzon glinsterde, en met fraai gebeeldhouwde afbeeldsels prijkte. Hier zag men gewapende helden of heiligen, die schenen te leven; daar meirminnen of zeegedrochten en centauren, als in de fabelen der ouden; ginds roofvogels of wolven en stieren, met opgeheven hals en uitgestrekte pooten, die, als de wind er in speelde, het gekrijsch of geloei van levende dieren nabootste: op sommigen waren de zeilen met levendige kleuren beschilderd of zelfs allerlei grillige beelden met de naald er op gemaald: cierlijke tenten, van kostbare stoffaadje vervaardigd, en waar ieder oogenblik rijkgekleede paadjens met ledige kruiken uittraden of met gevulde binnenkwamen, rezen op het dek: uit die tenten hoorde men nu en dan vrolijke zangtoonen en luid gelach opgaan, ten bewijze, hoe men daar binnen vrolijk feest hield: langs de gangboorden zag men schildknapen, zich vlijtig bezig houdende met de gladgepolijste, met kruisen overladen schilden, of de blinkende helmen, of de gemaliede pantsers hunner meesters droog te wrijven en zorg te dragen, dat de gevallen vochtigheid er geen roestvlek op mocht achterlaten. Wat het scheepsvolk betreft, het had reeds overal de ankers opgewonden en was nu in het want verspreid of aan de kabels werkzaam, en zeil by zeil stond reeds gespannen en zwol klapperend op by het aanwakkeren van den langgewenschten wind. Het was een vrolijk, een heerlijk, een betooverend schouwspel; maar, gelijk wy reeds zeiden, het was zulks niet voor onze
<pb n="9"/>
Westfriesche varenslieden; want aan den zwarten raaf, den wolf of gier, die op menigen standert blonken, aan de wapperende wimpels, die de schrikwekkende gedaantens van zeeslangen of vuurspuwende draken vertoonden, hadden zy ontdekt, dat zy onder een afdeeling verdwaald waren van die gevreesde Noormannen, wier hoofden op den naam van zeekoningen aanspraak maakten, by wie geene veiligheid te vinden, van wie geene genade te verwerven was. Wat de kust betrof, het was ter naauwernood, dat zy in het Oosten de flaauw door de zon verlichte streep der zeeduinen konden onderscheiden.</p>
<p>De twee Westfriezen zagen elkander met een sprakelooze neerslachtigheid aan; maar zoo de indruk op beiden gelijktijdig plaats had, de uitwerking was verschillend. De oude man, die juist bezig was den schoot aan te halen, voelde zijn knieën onder het lijf knikken: hy prevelde binnensmonds een angstig gebed: het touw, dat hy vasthield, gleed tusschen zijne sidderende vingeren weg en het losgelaten zeil wapperde met een klapperend geluid tegen de mast op. Sicco daarentegen, hoewel zijn kleur verschoot, toonde aanstonds met de daad, dat zijn vastberadene kloekheid, hem in 't gevaar niet verliet. Door een snelle beweging van het roer herstelde hy de valsche richting, welke de ontsteltenis van zijn makker aan het vaartuig gegeven had: te gelijk zag hy met een arendsblik om zich heen of er ergens een middel ware om aan de hem omringende vaartuigen te ontsnappen: en toen luidde zijn op halfgesmoorden maar toch duidelijken toon gegeven bevel: ‘hou uit
<pb n="10"/>
de fok! wy moeten tusschen de twee grootsten door, eer zy ons aan boord komen.’ -</p>
<p>Bren, die zijn touw intusschen weer meester geworden was, volbracht met gezwindheid den gegeven last: en Sicco, het roer plotselings wendende, zoodat het gezwollen zeil geen enkel windzuchtjen verloor, deed het vaartuig vogelsnel over de schuimende golven vliegen. Dan, hoe wel overlegd, zijn poging bleef toch ijdel: men had hem aan boord der Noorsche schepen ontdekt en de door hem gemaakte beweging voorzien: een lang, snelzeilend vaartuig kwam dwars op hem aanzetten en dreigde hem te overzeilen: en terwijl hy, om dit gevaar te ontgaan, zich genoodzaakt vond af te houden, zag hy zich door een gewapende jol den pas afsnijden: een aantal pijlen floten Sicco om het hoofd: eene daarvan bleef in het roer steken en eene andere nagelde de hand van den ouden Bren tegen de mast. Op hetzelfde oogenblik stak de vrouw van Sicco, verschrikt door het rumoer, het hoofd buiten de kombuis, en vroeg wat er gaande ware.</p>
<p>- ‘Naar binnen, Tetta!’ riep haar echtgenoot: ‘vertoon u niet en verberg haastiglijk uw oor- en halscieraden. Hou den hond binnen: hy kan ons nu van geen dienst zijn. Wy zijn tusschen de zeeroovers vervallen: bedaardheid en list alleen kunnen ons redden.’ -</p>
<p>De verschrikte vrouw gehoorzaamde, en Sicco zag nu met een somberen blik zijn makker aan, die, na de pijl uit de wond te hebben getrokken, flaauw van de pijn op het dek was neêrgestort. Alle hoop
<pb n="11"/>
<xptr to="a011"/>
om den vijanden te ontzeilen was voorby: alleen toch kon Sicco zijn schuit niet besturen: en, al had hy dit kunnen doen, de jol, welke hem vervolgde, had door de verwarring van het oogenblik te veel voordeel op hem verkregen: hy vond zich dus, hoezeer dan ook tegen wil en dank, genoodzaakt by te houden: en geen twintig tellens later waren zes Noormannen by hem overgesprongen.</p>
<p>- ‘Wat beduidt die onbeschaamdheid?’ vroeg een van hen, die eenig gezach over zijn makkers scheen uit te oefenen: ‘waarom draaidet gy niet dadelijk by? denkt gy, dat wy onzen tijd willen verliezen met jacht te maken op den neutedop van een elendigen visscher?’ -</p>
<p>- ‘Wel!’ zeide de Westfries op een vrijmoedigen toon: ‘daarom juist ging ik mijns weegs: omdat ik niet dacht, dat gy eenig belang in den neutedop van een elendigen visscher stellen zoudt.’ -</p>
<p>- ‘Zooveel gesnaps niet,’ vervolgde de Noorman op een barschen toon: ‘en antwoord naar waarheid, zoo gy de zon nog eenmaal wilt zien ondergaan. Vanwaar komt gy?’ -</p>
<p>- ‘Van de Westfriesche kust.’ -</p>
<p>- ‘En waarheen is uw reis?’ -</p>
<p>- ‘Dat zal van u afhangen,’ antwoordde Sicco, altijd even bedaard.</p>
<p>- ‘Spot gy met ons, hellekind? - Maar gy hebt gelijk, by St. Olof! want het hangt van ons af. Kent gy de ondiepten en het vaarwater naar den grooten Rhijnmond by Katwijk?’ -</p>
<p>- ‘Mijn maat, die daar ligt, kent ze allen.’ -</p>
<pb n="12"/>
<p>- ‘Hei ho!’ riep een der Noren, den gewonden Bren aanstootende: ‘op uw beenen, en help ons voort.’ -</p>
<p>- ‘Gy hebt hem buiten staat gesteld, u voort te helpen,’ zeide Sicco.</p>
<p>- ‘Ei wat!’ hernam de aanvoerder: ‘gy zwalkt hier niet rond zonder het vaarwater te kennen. Neem uw dieplood en maak dat wy voor den morgen zonder schaê den Rhijnmond binnen zijn: zoo zal er nog een goed drinkgeld voor u overschieten.’ -</p>
<p>Een koude rilling liep door de aderen van Sicco by het hooren van dit bevel. Hy bedacht zich eenige oogenblikken.</p>
<p>- ‘En,’ vroeg hy, ‘indien ik eens weigerde aan uw verzoek te voldoen?’ -</p>
<p>- ‘In dat geval zullen de visschen hun avondmaaltijd met uw rif houden.’ -</p>
<p>- ‘Wy zullen zien,’ zeide Sicco, de schouders ophalende.</p>
<p>- ‘Het is u geraden. - Maar hoe nu? Wat leeft daar in die kombuis. Hebt gy nog meer volk aan boord?’ -</p>
<p>De Noorman had Tetta ontdekt, die met de beide kinderen tegen haar borst geklemd en binnen de kombuis in haar mantel gedoken zat: hy bukte zich om binnen te gaan; maar hij trok het hoofd terug en deed een stap achteruit, toen hy de twee schitterende, op hem gevestigde oogen zag van den wolfshond, die, gereed hem aan te vliegen, slechts met moeite door Tettaas gefluister: ‘stil Wolf! hier hond!’ terug werd gehouden.</p>
<pb n="13"/>
<p><xptr to="a013"/></p>
<p>- ‘Dat is mijn huisgezin,’ zeide Sicco, terwijl zijn hart in een kromp by de gedachte aan de gevaren, welke zijn dierbaarste panden bedreigde.</p>
<p>- ‘Het schijnt een bedeltroep te zijn,’ zeide de Noorman, zich met een blik van verachting omwendende: ‘maar kom aan! opgepast! en ons het rechte pad gewezen.’ -</p>
<p>Sicco, inziende dat er voor het oogenblik niets anders opzat, maakte zich gereed om den last des aanvoerders op te volgen: twee der Noren plaatsten zich op de plecht om den ouden Bren te vervangen, die, inmiddels opgekrabbeld zijnde, naar de kombuis was gekropen en daar, zoo goed hy kon, zijn kwetsuur verbonden had. De hoofdman plaatste zich nevens het roer: Sicco nam het dieplood in handen: en de overige zeeschuimers strekten zich in het hol van het vaartuig uit. De schuit stevende nu langzaam noordwaart op, aan de achteraan komende vloot den koers wijzende, welken deze volgen moest.</p>
<p>Wat er in het gemoed van Sicco omging, terwijl hij gedwongen werd de hem afgevergde dienst aan de zeeroovers te bewijzen, laat zich moeilijk beschrijven: en het vervolg van ons verhaal zal nog duidelijker aantoonen, hoe lastig en zwaar de hem opgedrongen taak hem moest wegen. Het doel van den tocht was hem weldra uit het gesprek der aan boord zijnde krijgslieden gebleken. De zeekoning, die het bevel over de vloot voerde, was te weten gekomen, dat de Graaf van Holland zijn zoon Dirk aan een Saxische vorstin uithuwlijkte, welke laatste
<pb n="14"/>
reeds, volgens de ingewonnen berichten, zich op reis naar haar bruidegom had begeven: en het oogmerk was, een landing in Holland te doen, en den vetten buit machtig te worden, welke aldaar by gelegenheid der bruiloftsplechtigheden te bekomen zou zijn. De eenige hoop van Sicco, die om verschillende redenen het mislukken der onderneming wenschen moest, was, dat men de vloot in tijds van de kust ontdekken en geschikte maatregelen zoude nemen om zich in staat van tegenweer te stellen. Hy droeg daarom ook zorg, onder voorwendsel, dat er te dezer plaatse vele zandplaten waren, slechts zoo langzaam mogelijk voort te gaan.</p>
<p>Weldra behoefde hy dit voorwendsel niet langer. De wind begon nog meer te krimpen en een zware bank kwam tegen hem in uit het Noordwesten aan den hemel opzetten. Het leed niet lang of de wolken ontlastten zich in een geweldige regen, met zwaren hagel vermengd. De zon was reeds onder gegaan en het twijfellicht der korte najaarschemering verflaauwde hoe langer hoe meer. Slechts nu en dan kon men, tusschen de reusachtige wolken door, het eenzame licht der poolster of de flikkerglansen van den Grooten Beer onderscheiden; maar, hoe meer de nacht vorderde, hoe meer bewolkt de hemel werd, en hoe hooger en langer de opgeruide golven. De wind stak met hevigheid op en in de verte rolden donderslagen over de oppervlakte der wateren. Soms, als het schijnsel van het weerlicht den omtrek van het visschersvaartuig verlichtte, zag men, hoe de kiel en een gedeelte van de mast der Noorsche schepen
<pb n="15"/>
achter de steigerende baren verdwenen: hoe de boegspriet meermalen in het bruischende schuim dook en zware stortzeeën het dek overstroomden. Reeds overal had men de zeilen gestreken: alleen de schuit van Sicco huppelde nog met half ingebonden zeil over den rug der verbolgen zee.</p>
<p>- ‘Zullen wy niet geheel strijken?’ riep de Noorman, die aan 't roer stond, Sicco toe.</p>
<p>Maar deze, die sedert een geruimen tijd met overelkander geslagen armen de weêrsgesteldheid beschouwd had, was van geheel verschillende gedachten.</p>
<p>- ‘De schuit kan het nog lang uithouden,’ zeide hy: ‘zy is breed en plat en niet bang voor een rukwind.’ -</p>
<p>- ‘'t Is mogelijk,’ hernam de hoofdman: ‘maar wy verwijderen ons van de vloot. Ik zeg alsnog: strijk alles. Wie heeft hier te bevelen, ik of gy?’ -</p>
<p>- ‘Dat zullen wij zien,’ zeide Sicco, en snel als de bliksemstraal sprong hij naar de voorplecht, waar de twee aldaar geplaatste Noormannen gereed stonden den last huns aanvoerders te volbrengen. Zonder te aarzelen of een woord te spreken gaf hy een hunner met de sterke vuist een stoot, die hem van het gladde dek over boord deed tuimelen: en eer de tweede in staat was zich te weer te stellen, had hem Sicco in de borst gevat en zijn makker nagezonden.</p>
<p>Men kan zich voorstellen, welke opschudding deze daad van geweld te weeg moest brengen. De drie roovers, die in het scheepshol zaten, sprongen op, gereed met opgeheven bijl het gangboord op te klim-<pb n="16"/>men en Sicco aan te vallen; maar deze had intusschen een ijzeren koevoet opgenomen, en, de waring op- en nederloopende, deed hy zijn nimmer falende slagen geweldig op de hoofden en armen van hen die lager stonden, nederkomen. De hoofdman had insgelijks zijne plaats aan het roer willen verlaten om op Sicco toe te springen, toen Bren, zijn gezonden arm uit de kombuis stekende, hem de beide beenen omvatte en voorover in het scheepshol deed buitelen. Nu schoot ook de fel verbitterde wolfshond, op 't geroep zijns meesters, Bren voorby en sprong gelijktijdig met Sicco naar beneden: en even als een sperwer, die in een duivenhok geraakt, de weerlooze vogels najaagt, zoo vervolgde ook de Westfries de onder zijne slagen duizelende Noormannen tusschen de wanden van het scheepshol achterna, terwijl Wolf hun met zijn scherpgepunte tanden het vleesch van 't lijf reet, en de oude Bren, een haak hebbende opgevat, al wie op wilde stijgen naar beneden stootte of over de glibberige planken omwierp. Niet lang duurde het, of de arm van Sicco smeet, een voor een, vier lijken over boord.</p>
<p>- ‘En nu de fok op!’ riep hy - ‘en op Gods genade voortgelensd! Onze vijanden hebben genoeg met zich zelve te doen: en eer zy ons missen, zijn wy hen genoeg vooruit om hen niet langer te vreezen.’ -</p>
<p>En het vaartuig, aan de nieuwe richting gehoorzamende welke er de stormwind aan gaf, zette op nieuw den koers zuidwaart heen, de Noorsche vloot voorby, waar niemand in de alom heerschende
<pb n="17"/>
duisternis haar verwijdering, veel min het tooneel, dat er had plaats gehad, bespeurde.</p>
</div>
<div type="chapter">
<head rend="h3">II.</head>
<p>Vrolijk was de ochtend aangebroken aan den oever der Merwe. Talrijke vaartuigen, op wier masten de vergulde stengen in het zonnelicht blonken, en waar een bonte mengeling van wimpels en vlaggen van afwapperden, bedekten de breede rivier. Tenten van onderscheidene grootte en vorm, boven welke zich banderollen en golvende paardestaarten verhieven, waren langs den oever opgeslagen. Maar onder al die vaartuigen was er een hetwelk zich door den rijk uitgebeitelden voorsteven, door den helderen glans van het gladgeschuurde hout- en koperwerk en door het aantal vlaggen onderscheidde: - en boven al die tenten stak een paviljoen uit, dat met gekleurde gordijnen en een hertogskroon op het verhemelte pronkte. Dit was het vaartuig, hetwelk de schoone bruid, Withilde van Saxen, naar de uiterste marken van het Keizerrijk gevoerd had; dit was het paviljoen, tot hare ontfangst bestemd.</p>
<p>De storm, die 's nachts op zee gewoed had, had uitgewoed: de zon was liefelijk en helder doorgebroken: schitterend paerelden de regendroppelen aan elke twijg van het dicht bewassen woud, dat zich te dier tijd nog tot op een boogscheuts weegs van den rechter oever der Merwe uitstrekte: vrolijk speelden de stralen van het rijzende morgenlicht op het goud-<pb n="18"/>gele lover en op de tallooze herfstdraden, als fladderend zilvergaas over den groenen oeverkant heengespreid. Nog waren de voorhangsels der tenten gesloten en scheen de rust daar binnen te heerschen: slechts enkele wachters, hier en daar verspreid, liepen in stilte op en neder; en slechts nu en dan klonk van de schepen het geluid van een waldhoorn of cyther, waarop een nieuwe zangwijs beproefd werd. Maar reeds waren de bewoners der omliggende streek op de been en verzamelden zich op de opene plaats tusschen de tenten en het bosch gelegen, in nieuwsgierige verwachting.</p>
<p>Welhaast echter was het tijdstip daar, waarop aan die verwachting zoude voldaan worden. Van uit het bosch hoorde men een nog verwijderd, dof geruisch, niet ongelijk aan dat eener murmelende beek. Allenkskens werd het sterker: en nu onderscheidde men de klank van hoornen en trompetten, het gebriesch en getrappel van moedige paarden en zelfs het stemgeluid der naderende ruiters. Niet lang leed het, of men zag ook de lanspunten en blinkende gevesten door het bosch flikkeren en daar kwam langs het boschpad een talrijke, zwierig uitgedoschte stoet te voorschijn, die, zich rechts en links over de vlakte uitbreidende, in goede orde tegen over de tenten stand hield.</p>
<p>Hy, die de voornaamste van deze bende scheen, reed nu met eenige weinige ruiters vooruit en vlak op het paviljoen aan der schoone bruid. Zijn dosch was ongeveer dezelfde als die zijner volgelingen, als bestaande in een van alle kanten dicht ge-<pb n="19"/><xptr to="a019"/>sloten kasak of zoogenaamde <hi rend="i">gonelle</hi>, welke tot op de dijen reikte en waarvan de omgeslagen rand, op de schouderen uitgesneden, de geheele borst bedekte. Van onder dien rand hing een kort manteltjen af, dat, als een regenlap, den rechter bovenarm beschutte. Een kostbare sluier was om het midden als een gordel heen geslagen en diende om het jachtmes en de beurs in te dragen. De beenen waren met lange hozen en tootschoenen bedekt. Maar de boorden en omslagen van kasak en mantel, welke by de overige ruiters zich alleen door de kleur der stoffaadje onderscheidden, waren by hem van gevlochten gouddraad vervaardigd: en terwijl zijn volgers blootshoofds reden, droeg hy een muts, niet ongelijk aan die, waarmede de Phrygische Paris wordt afgebeeld, als vallende het boveneinde op een niet onbevallige wijze voorover.</p>
<p>Aan deze onderscheidingsteekenen, maar vooral aan zijn edele en fiere houding, aan de lange, gitzwarte hairvlechten, welke hem over nek en schouderen golfden, aan de innemende trekken, wier regelmatigheid terstond deed bespeuren, dat een Grieksche moeder hem het licht geschonken had, herkende men in hem Dirk van Holland, den doorluchtigen bruidegom.</p>
<p>Terwijl hij naderde, openden zich tevens de rozeroode gordijnen van het vorstelijk paviljoen en Withilde van Saxen trad vooruit, omstuwd door haar edelvrouwen en verder aanzienlijk gevolg. Zy was in 't wit gekleed; en haar gewaad (een zoogenaamde <hi rend="i">cotte hardie</hi>), ofschoon van de allerfijnste stoffaadje, had geen ander cieraad dan een gouden borduursel om
<pb n="20"/>
de mouwen, welke zeer wijd waren, terwijl het kleed zelf naauw om hals en middel sloot en alzoo de tengere rankheid van haar leest te bevalliger deed uitkomen. Haar hoofd was met een sluier omwonden, welke, vervolgens om haar hals geslingerd, langs den boezem afviel. Zy gaf de hand aan Gunther van Lunenburg, die het bevel over den tocht voerde en haar vader bij de huwelijksplechtigheid moest vertegenwoordigen.</p>
<p>De erfzoon van Holland, tot op een betamelijken afstand van de schoone jonkvrouw genaderd zijnde, deed zijn ros stil houden: hy steeg af; ontdekte zich het hoofd en, op de eene knie nederbuigende, bleef hy in die houding afwachten dat het Withilde behaagde, hem te verwelkomen. Hierop trad deze aan de hand van haar leidsman met een bevalligen blos op het gelaat en zedig neêrgeslagen oogen naar hem toe. De bruidegom kuste de welbesneden vingertoppen, welke hem werden toegestoken, en, terstond daarna oprijzende, drukte hij mede een kus op haar van maagdelijke schaamte gloeiende wangen en heette haar van harte welkom aan de Hollandsche Marken. Op dat gezicht hieven zoowel de muzykanten, die jonker Dirk vergezeld hadden, als zy die zich op de vaartuigen bevonden een vrolijk feestakkoord aan: uit al de tenten kwamen rijk gedoschte edellieden voor den dag, die juichend met de gepluimde mutsen wuifden: de masten der schepen en de op stroom liggende booten vulden zich met toeschouwers, en uit aller monden klonk de blijde kreet: ‘Leve, lang leve de Bruidegom en de Bruid!’ -</p>
<pb n="21"/>
<p>Toen leidden twee dienaars des jonkers zijne spierwitte hakenei vooruit, wier kop met een vederbos praalde en wier geheel lichaam van den nek tot aan de staart was behangen met een karmozijn dekkleed, 't welk in breede slippen langs de voor- en achterpooten tot op den grond nederhing. En nu vatte Dirk met vaardigen zwier de schoone jonkvrouw om haar midden, en tilde haar, naar den eenvoudigen trant dier tijden, nevens zich op het paard. Zijn voorbeeld werd terstond nagevolgd. Elke der Saxische juffers steeg achter een zijner edelen te paard: en zonder verdere plichtplegingen wendde men den teugel weder boschwaart.</p>
<p>Gunther van Lunenburg en de edelen van Withildes gevolg maakten zich thands ook van hunne zijde gereed om den vrolijken stoet, die zich onder boert en gelach verwijderde, te achtervolgen, en lieten hun paarden voorkomen, toen een dof gerucht, van de rivierzijde ontstaan, de aandacht van sommigen trok en hun het hoofd derwaart deed wenden. Een visschersschuit, welke, voor zoover men oordeelen kon naar de gescheurde zeilen en naar het water dat door een ouden zeeman uit de kiel gehoosd werd, van den storm geleden had, was zoo even de rivier opgekomen en had nabij de vloot een legplaats gezocht. Een ander varensgast, jeugdiger en kloeker van voorkomen, was met een gesluierde vrouw, twee kinderen en een grooten hond aan wal gestapt.</p>
<p>- ‘Houdt op! Toeft een oogenblik!’ schreeuwde Sicco, wien onze lezers aan deze aanwijzing zullen herkend hebben, den Saxers toe.</p>
<pb n="22"/>
<p>- ‘Wat wil die lompert?’ vroegen eenigen uit de daar om heen vergaderde volksmenigte: ‘moet hij dien vromen heer zijn visch te koop aanbieden? Denkt hy, dat onze Graaf zal verzuimd hebben zijn spijskelder te voorzien en zijn gasten niet genoeg zal opdisschen?’ en bij het gelach der omstanders, regende het schimpscheuten op den armen Sicco, die, zonder zich daaraan te storen, zijn kreten, dat men zoude ophouden, bleef voortzetten. Weldra zag hy zich genoodzaakt zich met geweld een weg te banen door de toegevloeide scharen en naderde nu al meer en meer de Saxische ruiters, achtervolgd door de vloeken en verwenschingen der landlieden, waarvan sommigen een fikschen ribbestoot van hem ontvangen hadden en anderen schier omgesmeten waren door den reusachtigen wolfshond, die naast Tetta als ter harer bescherming vooruitdrong.</p>
<p>- ‘Wat begeert die man toch?’ vroeg Gunther, die, juist opgestegen zijnde, den teugel nog inhield om den varensgast te beschouwen.</p>
<p>- ‘Is jonker Dirk reeds vertrokken?’ vroeg deze, op een toon van teleurstelling, en van onder zijn kap een verdrietigen blik in 't rond slaande.</p>
<p>- ‘Hy is met zijn bruid naar het slot zijns vaders,’ antwoordde de Sax: ‘maar het zal nu de geschikte tijd niet zijn voor lieden van uw slach, om hem daar te komen lastig vallen. - Komt mijne gezellen! Voorwaarts!’ -</p>
<p>- ‘Een oogenblik!’ hernam de varensgast, terwijl hy met de forsche hand het paard van Gun-<pb n="23"/>ther by den teugel greep: ‘zoo gy derwaarts gaat, neem dan deze vrouw en kinderen met u.’ -</p>
<p>- ‘Uit den weg vlegel!’ riep de edelman, aan zijn paard den spoor gevende: ‘gelooft gy, dat ik aan de Hollandsche Marken gekomen ben, om my met uw bedelaarsgezin te belasten.’ -</p>
<p>– ‘Niet van uw plaats, onbesuisde Sax!’ hernam Sicco, het steigerende ros met zooveel kracht terugduwende, dat Gunther werk had om in den zadel te blijven: ‘het geldt hier uw aller leven.’ -</p>
<p>- ‘Ons leven, schurk!’ herhaalde Gunther, verrast; doch, getroffen door den toon van waarheid, welke in Siccoos uitroep heerschte, liet hy den opgeheven vuist weder zakken, en gaf een wenk aan zijn gevolg, dat den Westfries reeds te lijf wilde, om af te houden; terwijl Sicco van zijnen kant den hond terugwees, die, zijns meesters eerste bewegingen misduidende, het paard van Gunther reeds had willen aanvliegen.</p>
<p>- ‘Wat meent gy?’ vroeg de Sax: ‘druk u duidelijker uit: ik heb geen tijd om raadsels op te lossen.’ -</p>
<p>- ‘Aan u alleen kan ik zulks vertrouwen’ zeide Sicco: en, het paard loslatende, blies hy Gunther eenige woorden in 't oor.</p>
<p>Weinige dingen zijn in staat om zoo spoedig ook de meest billijke gramschap neer te zetten als de vertrouwelijke mededeeling van een belangrijk geheim. Het norsche gelaat van Gunther nam dadelijk een meer welwillenden plooi aan, ofschoon zich daarop tevens een uitdrukking van bekommering vertoonde:
<pb n="24"/>
‘stil!’ zeide hy: ‘laat niemand het hooren: men moet geen alarm verwekken voor den tijd. Ik neem die vrouw met my, en die kinderen insgelijks; - maar gy blijft hier: en zoo gy logens verteld hebt, wees dan zeker dat gy zonder genade gehangen wordt. - Makkers!’ vervolgde hy overluid: ‘ik hoor daar nieuws, hetwelk onze voornemens verandert. Slechts zes van u gaan mede ten hove. De overigen blijven hier en zorgen, dat de tenten en de bagaadje worden opgepakt en alles vaardig zij aan boord om, des noodig, terstond den stroom weer op te varen.’ -</p>
<p>Dit bevel bracht een groote verbazing by allen te weeg, en daarenboven niet weinig ontevredenheid by hen die terug moesten blijven en zich van het prachtige feest en het goed onthaal, waar zy op gerekend hadden, zoo op eens verstoken zagen. Er baatte echter geen morren noch tegenstribbelen: zy die niet mede gingen, stegen weder af en maakten zich gereed aan den gëuiten last te voldoen. Een der Saxische edelen nam de Westfriesche vrouw achter zich op 't paard: twee anderen belastten zich met de knaapjens: en terwijl Sicco zich met Wolf aan boord van een der vaartuigen begaf, reed Gunther met zijn nu verminderd gevolg in vollen draf den weg op naar Leyden.</p>
</div>
<div type="chapter">
<head rend="h3">III.</head>
<p>In de groote hal van zijn burcht te Leyden was de Graaf van Holland met zijn feestgenooten aan het
<pb n="25"/>
eierlijk banket gezeten, dat de huwelijksplechtigheid moest voorafgaan. Aan weerszijden van hem waren de bruidegom en bruid geplaatst, en, verder op, de tot het feest genoodigde Edelen, zoowel de toenmalige vazallen van den Graaf, als zy die alleen aan het Keizerrijk leenplichtig waren; terwijl men er hier en daar een enkele zag,</p>
<lg type="poem">
<l rend="; 1tab">die God alleen en anders geene Heeren</l>
<l>Ooit kende in zijn gebied of rekeninghe gaf.</l>
</lg>
<p>Maar in die vrolijke rei zocht menig oog, doch te vergeefs, des Graven jongsten zoon, Siwart, weleer den lieveling zijns vaders, en de lust van al wie hem kende: thands sedert vijf jaren verstooten en verbannen uit het Graafschap. De lasterlijke berichten eens onwaardigen gunstelings, die het vertrouwen van Graaf Aernout bezat en misbruikte, hadden in diens boezem wantrouwen jegens den eens zoo beminden jongeling doen ontkiemen. Siwart had de slinksche bedoelingen des verraders ontdekt, en, op een dag, dat beide onverzeld elkander in den voorhof van 's Graven burcht ontmoetten, hem zijn lage handelwijze verweten. Van woorden was het tot daden gekomen en de dagge van den onstuimigen knaap had de borst zijns vijands doorboord. Een daad van geweld als deze, waardoor Siwart den op hem geworpen blaam van bandeloozen overmoed scheen te rechtvaardigen, had des Graven gramschap ten top doen stijgen: door drift vervoerd, en zonder in aanmerking te nemen in hoeverre aangedaan ongelijk en vroegere terging het feit konden veront-<pb n="26"/>schuldigen, misschien ook wel uit zucht om te toonen, dat hy rechtvaardigheid wist uit te oefenen zonder aanziens des persoons, beval Aernout zijnen zoon het land te ruimen en nooit weer onder zijn oogen te verschijnen. Vergeefs poogde de zachtzinnige Dirk door zijn voorbede het vonnis, over zijn geliefden broeder geveld, te doen herroepen. Vergeefs sprongen magen en nageburen voor den alom beminden jongeling in de bres; Graaf Aernout bleef onverbiddelijk, en zijn ontevredenheid werd niet verminderd, toen hy na eenigen tijd vernam, dat Siwart een schuilplaats gezocht en een toevluchtsoord gevonden had by die gehate Westfriezen, 's Graven bitterste vijanden, en daar met de dochter eens vuigen dorpers in den echt was getreden.</p>
<p>Maar de tijd, die alle wonden heelt, en allen wrevel doet slijten, begon eerlang by den Graaf de uitwerking te doen, welke magen noch vrienden hadden kunnen te weeg brengen. Het verlangen naar den vroeger zoo geliefden zoon begon by den Graaf te herleven; maar, schoon hy zijn gemis gevoelde, fierheid en valsche schaamte beletteden hem zulks aan iemand te toonen: en het was nog altijd niet dan met schroomvalligheid, dat iemand het waagde, aan Aernouts hof den naam van Siwart uit te spreken.</p>
<p>Heden echter, by een feest, waarop elks hart tot vreugde en welwillendheid gestemd was, besloot de edele bruidegom eene poging aan te wenden ten behoeve zijns broeders. De gelegenheid hiertoe deed zich spoedig voor, toen Poppo de hofmeester zich
<pb n="27"/>
achter zijn zetel vervoegd en hem op de navolgende wijze had toegesproken:</p>
<p>- ‘Ik hoop, jonker! dat er niets aan het maal ontbreekt. Wel is er wat gebrek aan versche visch; maar wie kan 't helpen? de visschers zijn met den storm niet uitgegaan of niet te huis gekomen: en ik heb tot twee stukken zilvers toe voor een bruinvisch moeten betalen.’ -</p>
<p>- ‘Ik mis niets,’ zeide Dirk, ‘dan alleen de tegenwoordigheid van mijn edelen broeder. Ach! wat gaf ik niet, dat hy op dezen dag getuige ware van ons aller geluk!’ -</p>
<p>De oude dienaar schudde zuchtend de grijze hairen en sloeg zijdelings een blik vol bekommering op den Graaf, die, het gezegde gehoord hebbende, de zware wenkbraauwen op een weinig aanmoedigende wijze had samengetrokken.</p>
<p>- ‘Het zoude Siwart weinig goed doen hier tegenwoordig te zijn,’ zeide hy, ‘en slechts afgunst by hem verwekken indien hy zag, welke edele jonkvrouw zijn broeder tot vrouw krijgt, wanneer hy zelf zich met een bedelares heeft moeten behelpen.’ -</p>
<p>- ‘Hy zoude zich hartelijk in mijn geluk verheugen,’ zeide Dirk, met warmte: ‘Siwarts edele ziel is voor afgunst onvatbaar. Heeft hij immer zich wrevelig getoond, wanneer ik in de rijkunst of het wapenspel hem toevallig vooruit was? - ofschoon dit slechts zelden gebeurde; want over 't algemeen vond hy noch met het zwaard noch met de lans zijn mededinger: en zijn behendigheid met het wapen.....’ -</p>
<pb n="28"/>
<p>- ‘Die heeft de arme Odulf tot zijn verderf ondervonden,’ zeide de Graaf, met bitterheid.</p>
<p>- ‘Odulf heeft slechts gehad wat hij verdiende,’ zeide Dirk; maar terstond bemerkende, welken nadeeligen indruk dit gezegde op den Graaf maakte, voegde hij er haastig by: ‘wat in drift gebeurde is verschoonbaar; maar nooit is Siwart uwe liefde onwaardig geweest. Gy zult overal gunstelingen en raadslieden vinden; maar wie zal u een zoon, gelijk hy was, terug schenken? Wie zal, zoo eenmaal de krijg weder uitberst, hem vervangen? Is hy niet een geheele oorlogsbende waard? Wie, die hem in moed en krachten evenaart? Heugt het u nog, hoe gy u verblijddet, toen het my, na lange en vruchtelooze pogingen gelukt was, den boog van grootvader Gerolf te spannen? Welnu, Siwart nam hem, als spelende, in de hand, en schoot er, zonder zich te vermoeien, zijn geheelen pijlbundel mede ledig.’ -</p>
<p>De Graaf zag somber en peinzend om zich uit: en het was aan al de omstanders duidelijk, dat kinderliefde en hoogmoed in zijn boezem kampten. Nu gevoelde ook de schoone Withilde zich gedrongen, te beproeven, welken invloed een bede van hare zijde zoude uitoefenen. Met belangstelling had zy de redenen door haar bruidegom gebezigd, aangehoord, en haar hart, reeds met den bevalligen jongeling ingenomen, klopte te blijder, haar neiging voor hem werd te levendiger, loen de blijken zijner edele geaartheid haar tevens achting en eerbied voor hem inboezemden.</p>
<p>- ‘Vader!’ zeide zy tot den Graaf, haar vriendelijke blaauwe oogen tot Aernout opslaande: ‘ik
<pb n="29"/>
heb u nog geen verzoek gedaan: en toch geeft my de betrekking, welke my heden aan u verbinden zal, daarop eenig recht. Zult gy uwen Siwart niet terug ontbieden, wanneer Withilde u daarom smeekt?’ -</p>
<p>De Graaf was diep bewogen. ‘Indien het mijn lieve dochter is, die zulks verlangt,’ zeide hy, zich met een blik van welwillendheid tot haar wendende....</p>
<p>Maar hy kon den zin niet ten einde brengen, daar zijn aandacht op eenmaal werd afgeleid door de komst van Gunther van Lunenburg, die met zijn tochtgenooten binnentrad.</p>
<p>- ‘Wy waren u met ongeduld wachtende, edele Gunther!’ zeide de Graaf, oprijzende en met het hoofd buigende. ‘Onze hofmeester zal u naar de voor u bestemde plaats geleiden.’ -</p>
<p>Onder het uiten van dezen welkomstgroet liet de Graaf zijn oog op de vrouw vallen, welke met haar beide knaapjens den Sax vergezelde. Eenigzins verwonderd zag hy op, en, zich naar Withilde keerende, vroeg hy halfluid aan deze, wie die reisgenooten van Gunther mochten zijn. Withilde, zelve verbaasd, haalde de schouders op; maar de Saxische edelman, den hofmeester, die tot hem getreden was, afwijzende, trad voor de tafel, boog zich en sprak:</p>
<p>- ‘Doórluchte - Graaf! voor Gunther van Lunenburg plaats neemt, moet hy u verzoeken, deze vreemde vrouw te hooren, die u tijdingen brengt, waarvan de mededeeling geen uitstel lijdt.’ -</p>
<p>- ‘Zy spreke,’ zeide Aernout, meer en meer verwonderd.</p>
<p>Nu trad Tetta vooruit en boog de knie. By deze
<pb n="30"/>
beweging ontviel haar de mantel, die haar over-sluierde, en een algemeen gemompel van bewondering liep onder de aanwezigen rond; want zelden had men een gelaat aanschouwd, zoo regelmatig van vorm en edel van uitdrukking. Zoo de lieve bruid, door de fijnheid van haar leest en de aanminnige onschuld, welke in haar heldere oogen speelde, het toonbeeld opleverde eener bekoorlijke maagd, de Westfriezin was in den volsten zin des woords een schoone vrouw. Haar gestalte was trotsch en verheven: de boezem gevuld: de blanke hals en armen cierlijk gerond. De tinten op haar gelaat, waarop de verlegenheid van het oogenblik het rood beurtelings rijzen en verdwijnen deedr, waren zoo teeder en doorschijnend, dat men die zoude hebben aangemerkt als bewijzen eener zwakke gezondheid, zoo niet de frisch-heid der lippen en de schitterende zuiverheid der welgevormde tanden het tegendeel hadden bewezen. In haar donkerblaauwe oogen, waar boven zich twee gitzwarte, volkomen gewelfde wenkbraauwen vertoonden, wisselden, naar den aart der gemoedsbewegingen medebracht, fierheid, ernst en zachtaartigheid elkander af; haar voorhoofd, meer breed en verheven dan doorgaands by vrouwen het geval is, kondigde een buitengewone geestkracht aan; doch de kuiltjens in kin en wangen zetteden aan het geheel iets zachts en kinderlijks by, 't welk de meer strenge uitdrukking van het bovendeel temperde.</p>
<p>De gasten, in 's Graven hal vergaderd., sloegen echter met mindere naauwkeurigheid de bekoorlijke schoonheid gade der onbekende, dan zy wel in an-<pb n="31"/>dere omstandigheden gedaan zouden hebben, dewijl het belang der tijdingen, welke zy bracht, spoedig hun aandacht nog sterker innam dan de persoon welke die tijdingen mededeelde. In den Westfrieschen tongval, en met een stem, welke eerst bevend en ongewis, langzamerhand in vastheid van uitdrukking won, gaf zy den Graaf een kort verslag van de ontmoeting, welke het vaartuig van haar man met de Noorsche vloot gehad had, en van het oogmerk door de zeeroovers gekoesterd, om aan den Rhijnmond by Katwijk in te zeilen en een aanval op de burcht van Leyden te wagen.</p>
<p>Geen geringe ontsteltenis en verwarring bracht, gelijk men denken kan, dit bericht onder de aanwezige gasten te weeg; want hoezeer men, in de laatste jaren, minder dan vroeger van de zeeschuimerijen der Noormannen last gehad had, ouderen van dagen herinnerden zich nog klaar de rampen, welke zy aan deze gewesten berokkend hadden: en allen waren evenzeer overtuigd, hoe ondernemend en dapper hun zeekoningen waren. De vrouwen scholen angstig byeen, als zagen zy die gevreesde plunderaars de zaal reeds binnendringen: de edellieden sprongen op en riepen om hun wapenen: jonker Dirk stelde zich voor zijn bruid, als wilde hy haar tegen een dreigend gevaar behoeden. Graaf Aernout alleen bleef bedaard; hy rees op van zijn zetel: en, terwijl hy door zijn hooge en majestueuze gestalte boven allen uitstak, zoo ook overheerschte het geluid zijner zware, krachtvolle stem het ontstane rumoer, en bracht allen op eenmaal tot zwijgen.</p>
<pb n="32"/>
<p><xptr to="a032"/></p>
<p>- ‘Indien deze vrouw waarheid gesproken heeft,’ zeide hy, ‘zullen de Zwarte Raven niet lang vertoeven met hun voornemen te bewerkstelligen. Voor den avond echter verwacht ik hen niet; want ook zy moeten van den storm geleden hebben en de wind is hun tot nog toe niet gunstig geweest om den Rhijnmond te bereiken. Ga daarom heen mijn zoon! laat de ingang der rivier met gezonken schepen worden gestopt en poog den vijand te beletten, zijn volk aan den duinkant aan wal te zetten. - Gy Halewijn van Leyden! handel even zoo aan de monden van Merwe en Lier; want ook daar kunnen zy een aanval beproeven. Ik zal intusschen met wie my volgen wil my naar Eikenduinen begeven, gereed om hulp te verleenen aan die zijde, waar ze het noodigst wezen mocht. Gy, vrouken! zult op deze burcht den loop der gebeurtenissen afwachten en loon of straf ontfangen, naarmate gij waar of onwaar zult gesproken hebben.’ -</p>
<p>Met deze woorden ontdeed de Graaf zich van het lang en sleepend opperkleed dat hem vercierde en omgordde zich met de ijzeren wapenrusting. Dirk, gewoon zijns vaders bevelen blindelings te gehoorzamen zonder die te onderzoeken, had zijn bruid reeds vaarwel gekust en de zaal verlaten met een aantal dappere edelen, die, 't zij om aan den leen-plicht te voldoen, 't zij uit zucht naar krijgsroem, tot den tocht bereid waren. Ook Halewijn van Leyden was met een uitgelezen bende vertrokken. Nu trad Gunther van Lunenburg naar Withilde toe en nam haar bij de hand.</p>
<pb n="33"/>
<p>- ‘Met verlof!’ zeide hy tot den Graaf: ‘Withilde is nog niet aan uw zoon verbonden. Tot zoolang is zy door haar vader aan mijne zorgen toevertrouwd. Hier kan zy by een strooptocht wellicht gevaar loopen. Sta dus toe, dat ik haar weder aan boord van onze schepen voere, ten einde zy in staat zij, by de nadering der roovers, de rivier weer op te varen en zich aan hun vervolging te onttrekken. Valt er van hen aan die zijde niets te duchten, zoo keer ik aan 't hoofd mijner volgers terug en kom als een trouw bondgenoot u onze diensten aanbieden.’ -</p>
<p>Het gelaat des Graven werd donker als de nacht. ‘Indien gy van oordeel zijt,’ zeide hy, ‘dat de jonkvrouw op uwe schepen minder gevaar loopt dan op Aernouts graaflijke burcht, zoo voer haar met u en vlucht waarheen gy wilt! Maar by de wonden onzes Heeren! ik heb, om de Noren van de kust te houden de hulp van zulke voorzichtige bondgenooten niet van doen.’ -</p>
<p>Dit gezegd hebbende verwijderde hy zich in drift, gevolgd van zijn hofstoet. Gunther schudde het hoofd; maar liet daarom het opzet, dat hy verstandigst oordeelde, niet varen: en weldra zat Withilde achter hem op het ros, dat met vluggen spoed den weg naar de Merwe opdraafde.</p>
<p>Het gevolg der handelwijs van Gunther, hoewel zy hem door een hartelijke zorg voor de aan hem toevertrouwde Vorstin was ingegeven, leverde echter een nieuw bewijs op hoe vaak des menschen wijsheid door de uitkomst wordt gelogenstraft. Naauwlijks was hy met zijn klein gevolg het bosch te halverwege
<pb n="34"/>
<xptr to="a034"/><lb/>
doorgetrokken, of hy stuitte op een hoop vluchtende landlieden, van wie hy vernam, dat de Noormannen, wien de tegenwind waarschijnlijk belet had, volgens hun eerste voornemen den Rhijnmond op te varen, aan den Hoek van Holland by Noort waren geland en die plaats reeds te vuur en te zwaard hadden verwoest.</p>
<p>- ‘Zouden wy niet beter doen, terug te keeren?’ vroeg Withilde, ‘en den edelen Graaf van deze ramp bericht te brengen?’ -</p>
<p>- ‘Wy loepen nog geen gevaar,’ antwoordde Gunther: ‘Halewijn van Leyden is den vijand te gemoet getrokken: wy zijn niet verre meer van onze schepen verwijderd: eens daar gekomen, bevindt gy u in veiligheid.’ -</p>
<p>Hierin bedroog hy zich; want naauwlijks was hij het bosch omtrent ten einde, of een oorverdoovend krijgsgeschreeuw, trompetgeschal en gekletter van wapenen kondigden hem aan, dat de vaartuigen reeds waren aangevallen.</p>
<p>- ‘By onze Lieve Vrouwe!’ riep hy, halt houdende: ‘daar is het leven al gaande. Gy hadt gelijk: het ware beter terug te keeren.’ -</p>
<p>- ‘Gy kunt onze brave landslieden niet in den steek laten,’ zeide Withilde: ‘ga, snel heen waar uw ridderplicht u roept. Ik zal alleen den terugweg wel vinden.’ -</p>
<p>- ‘Meer dan ooit gebiedt my die ridderplicht, u niet te verlaten,’ zeide Gunther: ‘want door my zijt gy in dat gevaar geraakt: ik moet u in veiligheid weder naar Leyden voeren.’ -</p>
<pb n="35"/>
<p>Dit zeggende, wilde hy den teugel wenden; maar op eens werd hy een troep gewapende Noormannen gewaar, afgezonden om het bosch schoon te houden, die hem den terugtocht afsneden.</p>
<p>- ‘Het ontkomen is onmogelijk,’ zeide hy: ‘ons blijft niets anders over dan het uiterste te wagen om ons met de onzen te vereenigen.’ -</p>
<p>Hy sprak, en pijlsnel reed de kleine bende voorwaarts en het bosch uit. Naauwlijks waren zy op de opene vlakte by den oever gekomen, of een vreesselijk schouwspel vertoonde zich aan hun oogen. De vijanden, wanhopende de schepen op een andere wijze te kunnen bemachtigen, hadden den brand in een der vaartuigen gestoken, van waar zich die aan sommige anderen had medegedeeld. Ontzettend was het te zien, hoe die cierlijke wimpels en vlaggen, welke slechts weinige uren te voren zulk een vrolijk schouwspel opleverden, thands gezengd of in vlam door de lucht woeien, en in wapperende flarden tusschen de strijdenden of in den stroom nedervielen: hoe mast by mast krakende neerstortte en hoe zooveel praal en pracht op eenmaal verteerd en vernield werd. Gelukkig nog was het, dat de Saxische edelen, ten gevolge van Siccoos waarschuwingen, niet onverhoeds verrast, maar op den aanval voorbereid waren geweest. Maar toch bleef hun toestand hagchelijk; want zy hadden niet slechts de overmacht der Noormannen, maar ook het geweld eens niet min gevaarlijken vijands, het vuur, te bekampen.</p>
<p>Zoodra Gunther met den snellen blik eens bekwamen veldheers het gandsche tooneel had overzien,
<pb n="36"/>
<xptr to="a036"/><lb/>
sprong hy van zijn paard af: ‘haast u,’ zeide hy tegen Withilde: ‘hier valt geen tijd te verliezen. Rij den oever langs tot het veer. Te Durfos zal de kastelein u innemen: daar bevindt gy u vooreerst in veiligheid.’ -</p>
<p>Withilde gehoorzaamde, en Gunther, zich meester makende van een ander paard, dat zonder ruiter over 't veld holde, reed met de zijnen en onder het uiten van zijn krijgsgeschreeuw, met opgeheven zwaard op de vijanden in.</p>
<p>De Noormannen echter, by hun ondernemingen altijd waakzaam en op hun hoede, hadden zijn komst reeds bespeurd: een deel hunner wendde zich om, ten einde hem het spits te bieden; terwijl eenigen hunner ruiters de vluchtende jonkvrouw langs den oever achtervolgden.</p>
<p>De voortgang van den brand, waar geen blusschen meer aan was, had nu de Saxers gedwongen, aan wal te springen en daar een strijd aan te vangen, nog ongelijker dan te voren. Wel legden Gunther en de zijnen de uiterste kloekmoedigheid aan den dag; maar toch de overmacht stond op het punt den strijd te beslissen, toen er hulp kwam opdagen. Het was Halewijn van Leyden, die, te laat aan den Hoek van Holland gekomen om de Noormannen, die reeds binnenwaarts waren gedrongen, te ontmoeten, hen thands kwam achternagesneld aan het hoofd eener talrijke ruiterbende, nog versterkt door de gewapende landlieden en visschers uit den omtrek. Nu begonnen de Noren op hunne beurt te bespeuren dat hun aantal te gering was, om met voordeel iets te wagen,
<pb n="37"/>
en dat zy een gewaarschuwden vijand vonden, waar zy gedacht hadden, een gemakkelijken buit door overrompeling machtig te worden. Al wat hun dus overschoot was, de herzameling te blazen en in goede orde naar hunne schepen terug te trekken: en dit volvoerden zy met den spoed en het beleid, die altijd hunne krijgsverrichtingen kenmerkten.</p>
</div>
<div type="chapter">
<head rend="h3">IV.</head>
<p>Weer zat Graaf Aernout in zijn burcht, en om hem heen een aanzienlijk aantal zijner moedige wapenbroeders en vazallen. Toen aan den Rhijnmond, waar zijn zoon het bevel voerde, geene Noorsche vloot was komen opdagen, en de uitslag van den strijd aan de Merwe bekend was geworden, had de Graaf aan jonker Dirk vergund, zijn bruid weder te gaan terughalen, en was zelf naar Leyden gekeerd. Hy liet nu de Westfriezin voor zich roepen.</p>
<p>- ‘Vrouken!’ zeide hy: ‘gy hebt ons en den lande eene goede dienst gedaan. Ik sta u toe, een gunst van my te verzoeken, en, by Sint Jeroen, wien die gevloekte Noren hebben vermoord, indien zy van dien aart is, dat zy ons vermogen niet te boven gaat, en wy die met behoud van eer en plicht kunnen toestaan, zoo is zy u te voren verleend. Uw eerlijk aanzicht overtuigt my, dat gy geen misbruik van onze goedheid maken zult.’ -</p>
<p>- ‘Ik heb slechts eene gunst te verzoeken,’ zeide Tetta, met eerbied nederknielende: ‘en die is, dat
<pb n="38"/>
het u behagen moge, aan mijn echtgenoot genade te verleenen.’ -</p>
<p>- ‘Genade!’ herhaalde de Graaf: ‘die heeft hy, wat ook zijn misdrijf zijn moge. Maar eilieve! zeg my, wat heeft hy verricht, om die genade noodig te maken.’ -</p>
<p>- ‘Hy is uit dit graafschap geboortig,’ antwoordde zy: ‘en hem is om een manslag de woon ontzegd. Wy waren juist herwaarts heen gereisd om door de voorspraak van jonker Dirk en zijn bruid uwe vergiffenis te verwerven.’ -</p>
<p>- ‘Hy kan er op rekenen: en op een goede tasch met geldstukken bovendien,’ zeide de Graaf: maar ik verlang hem te zien; want, by Sint Jeroen! hy die zes Noren overmag, zoo als gy ons verteld hebt, is geen bloohart: en ik wil hem aan mijne dienst verbinden.’ -</p>
<p>De jonge vrouw boog zich: een traan van blijde ontroering blonk in haar oog, en met warm gevoel drukte zy haar beide telgen aan 't hart. Op dit oogenblik hoorde men hoefgetrappel en weldra was Gunther van Lunenburg met eenigen der zijnen binnengetreden.</p>
<p>- ‘Welnu!’ voegde hem Graaf Aernout niet zonder scherpheid toe: ‘gy ziet, dat ik niet te onrecht de burcht van Leyden meer veilig achtte dan uwe vaartuigen?’ -</p>
<p>- ‘Ik beken, dat uw doorzicht verder reikte dan het mijne, Graaf!’ antwoordde Gunther, zich buigende.</p>
<p>- ‘Waar toeven de bruid en bruidegom?’ vroeg de Graaf.</p>
<pb n="39"/>
<p>- ‘Toen uw zoon by ons kwam, daar wy bezig waren den brand onzer schepen te blusschen en te redden wat nog gered kon worden, hadden wy juist bericht ontfangen, dat de vorstelijke jonkvrouw zich in veiligheid bij den kastelein van Durfos bevond. Jonker Dirk is derwaarts gereden om haar af te halen en zal, naar ik my vleie, weldra hier terug zijn.’ -</p>
<p>- ‘En de Westfriesche visscher, die de tijding bracht? waar is hy?’ -</p>
<p>Gunther haalde de schouders op en zag de zijnen vragend aan. Een hunner trad vooruit en sprak:</p>
<p>- ‘De visscher en zijn hond hebben zich van den aanvang des strijds af als ware duivels geweerd: en schoon hy geen ander wapen voerde dan een stuk hout, en de hond alleen op een scherp gebit steunde, zy deden met hun beiden zooveel dienst als tien gewapenden.’ -</p>
<p>- ‘Hy had een gelofte gedaan,’ zeide Tetta, ‘van geen zwaard te hanteren, voor hy in 's Graven gunst hersteld zoude wezen.’ -</p>
<p>- ‘Hy scheen geen kleinen dunk van zijn bekwaamheden te hebben,’ zeide een ander Sax, wien het was aan te zien, dat hy zich gebelgd vond door den lof, dien zijn makker aan den Westfries gegeven had: ‘althands, toen de strijd een poos geduurd had, nam hy de houding aan, als of hy op de vloot het bewind voerde, en deelde rechts en links bevelen uit als een vorst aan zijne vazallen?’ -</p>
<p>- ‘En wel voegt hem die toon,’ riep Tetta, met hoogmoedig welgevallen: ‘maar waar is hy?’
<pb n="40"/>
voegde zy er by, terwijl de veranderde toon van haar stem bekommering verried.</p>
<p>- ‘Ja, waar is hy?’ herhaalde de Graaf: ‘al wat gy van hem verhaalt doet mijn nieuwsgierigheid en mijn verlangen om hem te leeren kennen slechts toenemen.’ -</p>
<p>Weer zagen de Saxische Edelen elkander aan: ‘Vermoedelijk verbrand of gesneuveld,’ zeide eindelijk een hunner: ‘althands ik heb hem na den slag niet teruggezien.’ -</p>
<p>- ‘Ik meen, dat ik hem over boord heb zien tuimelen,’ zeide een ander: ‘doch, waar zooveel brave edellieden vallen, wie let daar op het lot van een lompen visscher?’ -</p>
<p>- ‘Ongelukkige!’ riep de Friezin met een hartverscheurende gil: ‘die lompe visscher was meer waard en van beter bloed dan een van u allen. - Wee u, rampzalige vader!’ vervolgde zy, zich tot Aernout keerende, die haar met een blik van verbazing en mededoogen beschouwde: ‘gy ook zult tranen storten, zoo hy niet meer leeft; maar zy zullen bitter zijn, en geen berouw zal u meer baten. Die lompe visscher was Siwart, uw zoon, dien gy hebt verongelijkt.’ -</p>
<p>- ‘Was Siwart!’ herhaalde de Graaf, terwijl hy doodsbleek en met in elkander geslagen handen van zijn zetel rees en naar de deerniswaardige vrouw toewankelde.</p>
<p>- ‘Helaas!’ kreet deze: ‘zijn eenig verlangen, dat van u terug te zien en uwe genade af te bidden, zal verijdeld wezen! En hy zal het slachtoffer zijn
<pb n="41"/>
van zijn zucht om een onbillijken vader te dienen. - Maar kom!’ vervolgde zy, haar tranen afwisschende met een edele fierheid: ‘de dochter van Gozo Ludigman, de laatste spruit der Friesche Hertogen, is nu een arme weduwe, en buiten staat voor zich zelve te zorgen. Graaf Aernout, hier zijn uw kleinkinderen, de zoons van Siwart, uwen zoon. Gy alleen kunt hen thands tot vader, tot verzorger verstrekken. God geve, dat zy meer genade in uwe oogen vinden, dan eens hun vader vond.’ -</p>
<p>Aernout, hy, de in't staal opgegroeide krijger, de hardvochtige man, beefde op deze taal eener zwakke vrouw. Zonder een woord te spreken, drukte hy de beide knaapjens aan zijn hart; - maar op eens zag hy woest om zich heen; want buiten voor de poort deden zich triomfgeschal en vreugdmuzyk hooren.</p>
<p>- ‘Ha!’ riep Aernout met drift: ‘spotten zy met mijn leed? Laat dat gedruisch zwijgen: zend boden uit, zoekt overal, zoekt mijn zoon, mijn Siwart, en brengt hem dood of levend by my terug! - Gevloekte Sax!’ (hier greep hy Gunther in de borst:) ‘gy draagt de schuld van alles: spreek! wat hebt gy met mijn zoon, mijn Siwart gedaan?’ -</p>
<p>Nog sprak hy, toen een groote hond, die met bloed en zweet bedekt was, driftig de zaal kwam binnen snellen en, zonder den minsten eerbied voor's Graven; tegenwoordigheid te toonen, onder een vrolijk gekwispel en geblaf, tegen Tetta opsprong.</p>
<p>- ‘Wolf!’ zeide deze: ‘goede Wolf! waar hebt gy uw meester gelaten?’-</p>
<pb n="42"/>
<p>De hond keek haar strak in't gelaat en verliet toen, na eenige reizen in een cirkel te hebben rond-geloopen, de zaal weer even snel als hy was binnengekomen.</p>
<p>- ‘Zou hy nog leven?’ riep Tetta in vervoering uit: ‘ach! zoo hy omgekomen ware, Wolf had hem niet begeven.’ -</p>
<p>- ‘Vader!’ zeide jonker Dirk, die zich thands aan de deur vertoonde: ‘welk loon is hy waardig, aan wien ik de redding mijner bruid te danken heb?’ -</p>
<p>- ‘Spreek my van geen loon, van geen redding,’ zeide Aernout, terwijl hij als zinneloos op en neder liep: ‘mijn Siwart, mijn veelgeliefde is niet meer.’ -</p>
<p>- ‘Laat my uitspreken, vader!’ zeide Dirk: ‘en uw leed zal in blijdschap verkeeren.’ -</p>
<p>- ‘Hy leeft!’ riepen beide de Graaf en Tetta uit, terwijl zy zich met drift naar den jongeling drongen. Deze ging aldus voort:</p>
<p>- ‘Withilde ontvlood te paard een viertal Noormannen, die haar langs den oever narenden. Slechts één man op de Saxische schepen had het gevaar gezien, waarin zy verkeerde, en haar aan het bruidsgewaad herkend. Deze sprong van boord, doorwaadde den stroom, en joeg, door zijn getrouwen hond vergezeld, nu zelf de vervolgers na. Weldra zag hy, hoe zy Withilde achterhaalden, aangrepen en, in weerwil van haar worstelen terug wilden voeren. Toen verhaastte hy zijn stap: den eersten Noorman, dien hy naby kwam, wierp hy met een slag van zijn kodde ter aarde, en terwijl de hond een tweeden vijand aanvloog, sprong hy op het paard des gevelden, deed een
<pb n="43"/>
<xptr to="a043"/><lb/>
voor een de overigen voor zijn slagen bukken en bracht de jonkvrouw binnen Durfos in veiligheid. Daar vond ik hen bijeen, en moet hem thands de eer wel laten, om haar in uw arm terug te voeren.’-</p>
<p>Nu trad Withilde binnen, door haar redder geleid, terwijl Wolf vrolijk om hen heen sprong. ‘Vader!’ zeide zy met een betooverenden glimlach tot den Graaf: ‘ik kom thands de vervulling eischen der belofte, welke gy gereed waart my te doen, toen de tijding van dien bozen aanval ons verontrusten kwam.’</p>
<p>Onder het uiten dezer woorden wees zy op Sicco. Nog droeg hy, het eenvoudige visscherskleed; maar geen kap bedekte langer zijn hoofd, waarvan de goudgele lokken in zwierigen overvloed over de schouderen lokken in zwierigen overvloed over de schouderen afstroomden: en zijn heldere oogen schenen van meer dan menschelijken gloed ontfonkt. Hy wilde zich voor Graaf Aernout op de knieën storten; maar deze liet hem daartoe geen tijd en drukte hem aan het hart: onder den uitroep: ‘Siwart! mijn zoon! Gij hebt ons allen gered. Heerlijk zal uw loon zijn: en <hi rend="sc">breede roeden</hi> zal ik u in het laad uwer vaderen uitmeten.’-</p>
<p>Siwart voerde sints den naam en werd de eerste Heer van <hi rend="i">Brederode</hi>.</p>
</div>
<div type="chapter">
<pb n="44"/>
<head rend="h3">Aanteekeningen.</head>
<p id="a004"><hi rend="b">B</hi>ladz. 4. Reg. 3 van onderen. Zeer verschillend zijn by onze schrijvers de gevoelens over den naamsoorsprong van Egmond: <hi rend="sc">nannius, boxhorn, alting</hi>, en anderen meer raadplegende, zullen wy wellicht nog even onzeker blijven, welke hunner gissingen te omhelzen, en of wy aan een <hi rend="i">aula haec munda</hi>, aan een <hi rend="i">mond der Hegge</hi>, aan een <hi rend="i">Engen mond</hi>, of, gelijk my't eenvoudigst voorkomt, aan een <hi rend="i">eec</hi>- (water) <hi rend="i">mond</hi> moeten denken. De schrandere <hi rend="sc">van rijn</hi> was in zijn aanteekeningen op de Oudheden van Kennemerland goed op weg; maar ongelukkig was de geleerde-waereld juist toen op het doolpad geholpen door de uitgave van den Pseudo-Klaas Kolijn, wien hy meer raadpleegde dan zijn eigen scherpzinnigheid.</p>
<p id="a007">Bladz. 7 van onderen. De beschrijving der pracht en weelde, aan de schepen der Noormannen verkwist, is niet overdreven, maar stemt met de getuigenissen der geschiedschrijvers overeen. Neiging tot opschik en overdaad was by hen, even als by alle min beschaafde en eensklaps rijk geworden menschen, een karaktertrek. Men leze omtrent dit punt de getuigenissen, aangehaald by <hi rend="sc">van bolhuis</hi>, de Noormannen in Nederland, bl. 265, 266.</p>
<pb n="45"/>
<p id="a011">Bladz. 11. Reg. 4 van onderen. Sint Olof had kort te voren de bewoners van Noorwegen tot het Christendom bekeerd; doch het was een bekeering met het zwaard, die de bekeerden niet vredelievender maakte.</p>
<p id="a013">Bladz. 13. Reg. 2 van onderen. Ofschoon Dirk V de eerste was, die den tijtel van Graaf van <hi rend="i">Holland</hi> voerde, is zeker de landstreek vroeger onder dien naam bekend geweest, en heb ik gemeend, dien duidelijks halve te mogen bezigen.</p>
<p id="a019">Bladz. 19. Reg. 22. Luitgaard, de vrouw van Aernout, was de dochter van Theophano, echtgenoote van den Griekschen Keizer Romanus den Jonge en zuster van Theophano, gemalin van Keizer Otto II, by wien Egbert, Aernouts broeder, Aartsbisschop van Trier en rijks-kancelier, in blakende gunst stond.</p>
<p id="a032">Bladz. 32. Reg. 11. Eerst op den jare 1083 vinden wy van een kastelein van Leyden, onder den naam van Halewijn gewach gemaakt. Uit dezen zijn, de geslachten van Wassenaar, Polanen, Duivenvoorde en vele andere voortgesproten. De <hi rend="i">stad</hi> Leyden bestond toen nog niet. Zelfs in den giftbrief van Graaf Dirk V aan de Abdy van Egmond vinden wy slechts van een <hi rend="i">dorp</hi> Leyden gewach gemaakt.</p>
<p>Aldaar. Reg. 12. De Lier was een klein riviertjen, by Vlaardingen in de Merwe uitloopende, en waarvan de nog tegenwoordig bestaande ambachts-heerlijkheid haar naam schijnt ontleend te hebben. Wy vinden dit water in den giftbrief van Keizer Otto III vermeld.</p>
<p id="a034">Bladz 34. Reg. 5. Wy vinden Noort vermeld onder de plaatsen, waarmede Keizer Arnulf de bezittingen van Graaf Gerolf vermeerderde.</p>
<p id="a036">Bladz. 36. Reg. 3. De abt Regino spreekt van
<pb n="46"/>
Durfos, als een slot aan de Maas gelegen, daar waar het zeegetijde reeds begint te loopen, in welk slot zich Hertog Reginer, door Koning Zwentibolch vervolgd, zoo stevig had verschanst, dat de Koning herhaalde reizen vergeefs poogde het te overmeesteren. Het wordt door sommigen, met geen genoegzamen grond echter, voor dezelfde plaals als Dordrecht gehouden. Anderen daarentegen plaatsen Durfos aan de Moezel, welke rivier in vele oude geschriften met de Maas verward wordt.</p>
<p id="a043">Bladz. 43. Onderste regel. <hi rend="sc">Breede roeden:</hi> <hi rend="i">Brederode</hi>. Deze woordafleiding (of' liever woordspeling) vinden wy by onze kronijkschrijvers. Wy twijfelen er echter aan, of zy de juiste zij. <hi rend="i">Rode</hi> is grond, en wel: ontgonnen land: en dus is <hi rend="i">Breede Rode</hi> niet anders dan een zoodanig land van meerdere uitgestrektheid. Men vindt de samenstelling met <hi rend="i">rode</hi> in vele namen van plaatsen bewaard: als <hi rend="i">St. Oeden-rode, Nyen</hi>- (nieuwe) <hi rend="i">rode, Berken-rode, Ipen-rode</hi>, enz.</p>
</div>
<div type="chapter">
<pb n="47"/>
<head rend="h2">Ulrich de Zanger.</head>
<pb n="49"/>
<head rend="h3">Ulrich de Zanger.<lb/>
A<hi rend="sup">o</hi>. 1048.<lb/>
I.</head>
<p><xptr to="a049"/></p>
<p><hi rend="b">H</hi>et was in de helft der maand Augustus. De zon had haar loop bijna volbracht en stond juist op die hoogte aan het zwerk, vanwaar haar stralen vlak nedervielen door de opene vensterbogen in de groote zaal van het grafelijke slot te Vlaardingen. Het was een ruim en hooggewelfd vertrek; even als het kasteel zelf, van die Romaansche bouworde, wier sporen nog aan sommige onzer oudste kerken te vinden zijn: en de enkele meubelen en pronkstukken, die men er tot gemak en verciering had aangebracht, waren weinig in overeenstemming met den zwaarmoedigen stijl van muurwerk en gewelven, met de ruw opgemetselde schouwe en met de zware deuren, aan welke laatste men meer ijzerwerk dan hout gewaar werd, en welke eerder den toegang tot een staatsgevangenis, dan tot een hofzaal schenen te verleenen.</p>
<p>En geen wonder! - Vlaardingen, de zetel van den machtigen Graaf van Holland, was als zoodanig niet minder een doorne in't oog van den spijtigen
<pb n="50"/>
<xptr to="a050"/><lb/>
nabuur dan het bloeiende Dordrecht, waar de Duitsche handel zijn stapelplaats had en zijn cijns betalen moest: beide die steden hadden reeds meermalen haar muren door vijandelijke aanvallen bedreigd gezien: en waren nu slechts weinige maanden geleden op de een oogenblik zegevierende legers des Duitschen Keizers heroverd. De pracht en geriefelijkheden des levens moesten er dus achterstaan by de zorg voor veiligheid en verdediging: en men had ook uit dien hoofde, by de oprichting van het slot waarvan wy spraken, meer op't oog gehad een vaste en verweerbare sterkte te stichten, dan wel een bevallig en geriefelijk woonverblijf.</p>
<p>In de hierboven genoemde zaal was een jonge en schoone vrouw in het midden van haar gezellinnen gezeten. Haar uiterlijke tooi was eenvoudig; maar van fijne en welgekozen stoffaadje: slechts de bonte rand om den halskraag onderscheidde hare kleeding van die der overige vrouwen en maagden, daar bijeen vergaderd; maar dit schijnbaar gering verschil, en daarby de hooge zetel, met een leuning en een kroontjen in't snijwerk voorzien; en meer nog, het zegelmerk van waardigheid en ernst, hetwelk de gewoonte van te gebieden op de overigens kinderlijke trekken had gedrukt, zouden aan den onbescheidenen vreemdeling, die hier ongemerkt ware binnengedrongen, in haar de gemalin des Graven Othilde van Saxen<note n="(1)" place="foot">De geschiedschrijvers zijn onkundig geweest van het bestaan dezer Othilde van Saxen, of hebben nagelaten van haar huwelijk te spreken, uithoofde Dirk de Vierde geen mannelijk oir heeft nagelaten.</note> hebben doen kennen. Om haar heen
<pb n="51"/>
zat, even als een jonge zwanendrift om de moeder, een zwerm bekoorlijke vrouwen en meisjens, allen in den bloei der jaren, en zich nevens haar onledig houdende met het borduren van een kostbaar tapijtwerk, voor de Abdy van Egmond bestemd. Het was een genoegelijk schouwspel, al die blanke en poezele handjens te zien, welke zich tusschen de veelkleurige wol en het schitterende gouddraad bewogen; en die lieve blonde hoofdjens, welke achter den zwarten grond van het tapijtwerk en tegen de sombere gewelven vrolijk uitstaken, gelijk door de zon verlichte bloemen tegen een duister verschiet.</p>
<p>Op een betamelijken afstand en tegen over dat bevallig gezelschap, was een wezen van een geheel andere soort gezeten. Hij was de eenige man by zoo vele vrouwen, en zijn voorkomen gaf genoegzaam te kennen, dat hij niet aan rang of geboorte, maar aan geheel andere verdiensten de hooge eer verschuldigd was, van zich in tegenwoordigheid eener zoo luisterrijke schaar te bevinden. Zijn kleeding was wel is waar van kostbare stoffaadje; doch meer opzichtig en rijk, dan met smaak gekozen: en de verschotene kleur van zijn tabbert zoowel als de weinige glans zijner hals- en armbanden duidden aan, dat, zoo hy een zwierig uiterlijk najaagde, hy te achteloos of onverschillig was om, aan rijkdom van kleedij, ook smaak en netheid te paren.</p>
<p>Ofschoon den leeftijd reeds bereikt hebbende, waarop in die dagen bijna ieder waereldlijke ten strijde toog, droeg hy geen wapen, ten zij men een zakmes, dat in een lederen schede uit zijn gordel
<pb n="52"/>
stak, met dien naam verkieze te bestempelen. Zijn beroep was ook niet van dien aart, dat hem het dragen van eenig moordtuig voegde: en de zilveren sleutel, welke aan een ketting van hetzelfde metaal om zijn hals hing, scheen het vermogen te bezitten om hem overal een vrijen in- en uittocht te verzekeren. Eigenlijk diende die sleutel slechts om de harp te stemmen, die op zijn knieën lag, en waaruit hy kort te voren toonen gelokt had, liefelijker dan ooit te voren in het slot te Vlaardingen herklonken.</p>
<p>Het gelaat des minnezangers of vinders had niets, dat bij den eersten aanblik innam of behaagde. Vale en onbeduidende wezenstrekken, een breed en vervooruitstekend voorhoofd, bekroond met een dichten bosch van ongekemde gitzwarte hairen, een platte met wijde neusgaten voorziene neus, lippen, eenen neger waardig, en een korte, terugwijkende kin, allen echte kenmerken van het Slavoonsche ras, maakten van Ulrich van Lutzelburg geenen man, geschikt om vrouwenharten te bekooren: zelfs zijn graauwe oogen gaven by een oppervlakkige beschouwing noch vernuft te kennen, noch levendigheid van geest: integendeel had de onbestemde en loensche blik, waarmede hy gewoonlijk om zich heen zag, een uitdrukking, welke nu eens van valschheid, dan weder van onnoozelheid verdacht scheen; maar, wanneer hy eenmaal van zijn kunst begon te spreken, of wanneer hy de hand aan zijn speeltuig sloeg en den gloed die hem bezielde uitstortte in melodyen, dan had er op zijn wezen een trapsgewijze verandering plaats, die, wanneer zy eenmaal volbracht was, hem onken-<pb n="53"/>baar maakte in de oogen van al wie hem nimmer in de ure der verrukking aanschouwd had. Dan verdeelde langzamerhand de vale kleur van zijn gelaat zich in twee afzonderlijke tinten, even gelijk twee wijnsoorten van verschillende kleur en zwaarte, in 't zelfde glas gemengd, zich van een scheiden: een gloeiend rood verfde zijn wangen: en de kleur van het breede voorhoofd werd doorschijnend wit, doorkronkeld met sterke blaauwe aderen, die men te gelijk met den toon des lieds zag zwellen en zich opzetten: - dan rezen zijn hairen omhoog als de manen van een brullenden leeuw: dan trilden zijn lippen als de snaren van zijn speeltuig, en gaven beurtelings trotschheid en deernis, verachting en vreugde te kennen: - dan sloten en verwijdden zich zijn neusgaten als die van een moedig strijdpaard: - dan eindelijk nam zijn blik van lieverlede een meer bepaalde uitdrukking: de oogleden verwijderden zich van elkaêr: de appels werden grooter: het vuur der verbeelding schonk glans en vermogen aan den oogopslag: en de gewone, onbeteekenende mensch, wien niemand een groet zoude hebben waardig gekeurd, stond herschapen in een machtigen Bard, die, gerust op het vermogen des vernufts, bewondering en ontzach kon afvorderen.</p>
<p>Een dienstman van den Paltsgraaf Otto geboren, had Ulrich, reeds van zijn kindsheid af, niet slechts die neiging voor zang- en toonkunst aan den dag gelegd, welke zijnen landaart eigen is, maar zich door zulke vorderingen in beiden onderscheiden, dat hy de aandacht verwierf van den wakkeren Engel-<pb n="54"/><xptr to="a054"/>hart van Lach, des Paltsgraven broeder, die hem van den lagen trap welken hy in de maatschappy bekleedde tot zich ophief en aan zijne persoon verbond. Sedert genoot hy de leiding der meest begaafde Zwabische zangers, wier roem zich toen reeds door Europa begon te verbreiden: hy volmaakte zich meer en meer, en weldra werd ook zijn naam vermaard; want zoowel het hof van den Paltsgraaf als dat van den Keulschen Aartsbisschop, mede een van Engelharts broeders, bood hem de gelegenheid aan om zijne begaafdheden voor de aanzienlijkste toehoorders ten toon te spreiden: en eerlang beschouwden het al de Rijksvorsten als een voorrecht, wanneer zy by de door hen gegeven feesten op de tegenwoordigheid van Ulrich van Lutzelburg mochten rekenen.</p>
<p>Dan, ofschoon hy bewondering afdwong, aan weinigen boezemde hy achting of vriendschap in. De sporen eener ruwe, verwaarloosde opvoeding, welke zich te vaak by hem vertoonden, een wrevelige lichtgeraaktheid (helaas! zoovelen kunstenaars eigen) een ongebondene levenswijze en een weinig belangrijk onderhoud, wanneer het zijne lievelingsvakken niet gold, waren zoovele donkere zijden, welke zijn schitterende verdiensten in de schaduw stelden. Slechts één mensch op aarde betoonde hem een ware genegenheid: het was Engelhart van Lach, zijn eerste beschermer: en aan dezen was Ulrich wederkeerig verknocht met een gehechtheid, waarvoor men hem onvatbaar zoude geoordeeld hebben, en welke alleen gelijk gesteld kon worden aan die, waarmede hy zijn speeltuig lief had.</p>
<pb n="55"/>
<p>En indedaad, niet zonder reden waardeerde hy de cierlijke harp, die thands op zijn knieën lag: zy was het loon zijner kunst, en reeds bij zijn eerste schrede op de dichterlijke loopbaan door hem verdiend, toen hy te Regensburg met zeven zangers naar den prijs dong en uit een vorstelijke hand die welverwonnen gift mocht erlangen: zy had hem op al zijn tochten verzeld en hem overal nieuwe lauweren doen inoogsten: zy was van het kostelijkste hout vervaardigd en met keurige vercierselen ingelegd: en de toonen, die zy sloeg, waren zoo zuiver en welluidend, dat geen ander snarentuig in staat was met even veel volmaaktheid uit te drukken wat de meester gevoelde en aan zijn toehoorders wilde doen gevoelen.</p>
<p>Ook nu had de harp haar gewone uitwerking gedaan en de lieftallige schoonen, door Othilde vergaderd, opgetogen van bewondering gelaten; - maar vooral was de edele Gravin zelve verrukt van wederom eens zangen te hooren, zoo als zy die te zelden vernam, sedert zy de Saxische landpalen verlaten had. Haar blik rustte met een uitdrukking van dankbaarheid op den begaafden zanger; maar weldra sloeg zy dien weder op haar tapijtwerk; want de ingeving, welke den jongeling bezield had, was geweken: zijn gelaat was weder effen en zonder tinten gelijk de natuur na den ondergang der zon: en zijn oogen stonden fletsch en levenloos, als ware hy zelf, gelijk zijn harp, slechts een onbezield werktuig, door een kunstrijke hand te samengesteld om akkoorden voort te brengen.</p>
<pb n="56"/>
<p><xptr to="a056"/></p>
<p>Een oogenblik later echter, wanende, dat de zanger aan haar stilzwijgen een ongunstige uitlegging zoude kunnen geven, en zijn eergevoel niet willende kwetsen, lichtte Othilde weder het bevallige hoofdjen op en sprak hem toe in de volgende woorden, welke met een betooverenden glimlach verzeld werden:</p>
<p>- ‘Waarlijk! meester Ulrich! wy zijn grooten dank verschuldigd aan die boze ziekte, die u binnen het Markgraafschap gehouden heeft, en zonder welke gy ongetwijfeld verre van hier zoudt zijn om de op het steekspel te Luik aanwezige gasten te vermaken.’ -</p>
<p>- ‘In waarheid,’ zeide Ulrich, terwijl zijn aangezicht door die gedachte even werd opgeklaard: ‘daar moest ik zijn: daar zal om den prijs gezongen worden, en nu zal Eberhard van Meiningen daarmede gaan strijken; want Cuno van Zwaben, mijn beste leerling, bevindt zich in Utrecht: - nu! men moet anderen ook wat gunnen: Eberhard heeft reeds dikwijls genoeg zijn keel heesch geschreeuwd zonder iets te ontfangen. - En mijn goede Heer Engelhart zal ook weinig in zijn schik zijn, dat hy zijn Ulrich niet heeft om hem als verwinnaar op het steekspel te begroeten.’ -</p>
<p>By het hooren van dit gezegde des meystreels zagen de jonge meisjens elkander glimlagchende aan en de Gravin sloeg de oogen neder. Slechts eene van uit den hoop, Aleide van Brederode, wierp een ontevreden blik op den zanger: zy, een bloedverwante van Graaf Dirk, begreep, dat het den vreemdeling weinig betaamde aan het Vlaardinger hof iemand anders als vermoedelijken overwinnaar op het steek-<pb n="57"/>spel aan te duiden dan het doorluchtige hoofd van haar geslacht. ‘Naar het my toeschijnt,’ zeide zy, zich met een spijtigen lach tot de Gravin wendende, ‘weet deze vinder niet, dat de Graaf van Holland zich mede te Luik bevindt; anders zoude hy met wat minder gewisheid de zegepalm aan dien Engelhart van Lach toekennen.’ -</p>
<p>- ‘Heil en eere den adelen Grave,’ zeide Ulrich, een weinig verlegen over de woorden, die hy zonder nadenken gëuit had: ‘maar voorwaar! hy zal aan mijnen Heere Engelhart van Lach een geduchte tegenparty hebben en de hulp van zijne H. Patroon behoeven om niet uit den zadel gelicht te worden; want hoe grooter zijn roem is, zooveel te eerder zal zich Engelhart tegen hem overstellen.</p>
<p>- ‘Heilige Maagd! wat zegt gy daar?’ vroeg de Gravin, verbleekende en den draad aan hare vingers latende ontsnappen.</p>
<p>- ‘Dwaasheden!’ zeide Aleide: ‘het bloed van Gerolf vreest de gevelde lansen niet: en uw door-luchte gemaal zal den roem van zijn geslacht wel weten op te houden.’ -</p>
<p>- ‘Neen! mijn lieve nicht!’ hernam Othilde, zich naar Aleide buigende en zacht genoeg sprekende om niet door den vinder te worden verstaan: ‘ik vrees dat hy maar al te zeer de waarheid spreekt. Van waar anders die merkwaardige overeenstemming tusschen zijne waarschuwing en die welke wy heden morgen ontfingen?’ -</p>
<p>- ‘Wat bedoelt de Gravin?’ vroeg Aleide, die op dien morgen van het kasteel was verwijderd geweest.</p>
<pb n="58"/>
<p>- ‘Och!’ antwoordde deze: ‘ik had den Bijbel in de Hofkapel laten raadplegen om naar het lot van mijn gemaal te vernemen: en de plaats die zich voordeed luidde, volgens de verklaring van Pater Wolfbrand: “en de engel stond op tegen Balaam...” engel, Engelhart, nu beseft gy de oorzaak mijner bekommering.’ -</p>
<p>- ‘Maar!’ zeide Aleide: ‘ik zie niet, dat zulks nog bewijst dat de Graaf overwonnen moet worden.’ -</p>
<p>- ‘En dan,’ vervolgde Othilde, het gekras van dien nachtvogel, die alle avonden op den lindeboom recht tegenover mijn slaapsalet gaat zitten, is ook niet zonder voorbeduiding. Och! ik zorg, er heeft een ongeval plaats gehad.’ -</p>
<p>Op ditzelfde oogenblik deed zich een luidruchtig rumoer buiten het slot hooren. Het was een verward geschreeuw en gegalm, een gedraaf en een gedruisch, als of de gandsche bevolking van Vlaardingen op de been ware.</p>
<p>Wanneer men de oorzaak eener volksopschudding niet kent, valt het moeilijk, alleen op het gehoor af te onderscheiden of die het gevolg eener oproerige beweging is dan wel of zy haar oorsprong aan een blijde aanleiding verschuldigd is. Het is niet te verwonderen, dat Othilde, wier geest op dit oogenblik met sombere gedachten bezig was, aan dat woest rumoer een ongunstige uitlegging gaf en door een gewaarwording van angst werd geschokt.</p>
<p>- ‘Heilige Maagd!’ riep zy: ‘wat is dat? slaat het volk aan 't muiten?’ -</p>
<p>- ‘Wees bedaard, Mevrouw!’ zeide Aleide:
<pb n="59"/>
‘het zijn blijdschapskreten. Hoor! men roept: leve Graaf Dirk!’ -</p>
<p>- ‘De Graaf!’ riep een dienaar, die onthutst en met driftige schreden de zaal kwam instuiven.</p>
<p>- ‘De Graaf!’ herhaalden allen met een kreet van verbazing. Othilde wilde naar buiten snellen; maar reeds aan de deur kwam zy haar echtgenoot tegen, die haar in zijn armen sloot.</p>
<p>- ‘Nu verrast gy my waarlijk,’ zeide zy, zich met uitgelaten blijdschap aan zijne borst klemmende.</p>
<p>Het overige gezelschap deelde echter niet zoo gaaf in de vreugd der Gravin; integendeel stond een uitdrukking van verlegenheid en zorg op elk gelaat te lezen: het steekspel te Luik moest den vorigen dag hebben plaats gehad: en de afstand van daar naar Vlaardingen was te groot om in vierentwintig uren afgelegd te worden. Derhalve, of de Graaf had het tornooi niet bijgewoond, gelijk toch zijn stellig voornemen was toen hy vertrok: - of hy had het voor den afloop moeten verlaten: en geen van beide kon plaats hebben gehad zonder gewichtige en ongetwijfeld ongunstige oorzaken. Ook waren de gloeiende wangen en verwilderde blikken des Graven; de sombere, mistroostige houding van zijn broeder Floris, die hem gevolgd was, en de verwarde staat waarin zich hun rusting en kleedy bevonden, weinig geschikt om iemand omtrent de aanleiding hunner onverwachte terugkomst gerust te stellen.</p>
<p>- ‘Is mijnen Heere iets overkomen?’ vroeg ten laatsten Othilde, toen zy mede de uitdrukking gewaar werd van des Graven gelaat: ‘uwe Genade
<pb n="60"/>
schijnt geweldig verhit en heeft met al te veel spoed gereden.’ -</p>
<p>- ‘Ik heb gereden met de spoed, die vereischt wordt, wanneer men voor zijn leven rijdt,’ zeide de Graaf: ‘en wy zijn wel een nieuwe kapel aan Sint Aelbert schuldig, dat wy er heelshuids afkomen. - Hier knapen! verlost my van deze wapens! brengt mijn tabbert en een verschen dronk!’ -</p>
<p>Othilde trad sidderend terug, om aan de schildknapen gelegenheid te geven van huns meesters last te volbrengen. Zy zag nu eerst, dat haar gemaal een vreemden, gemeenen helm op had, dat zijn borstharnas vol zat van bulten en krassen, dat er bloed op zijn wapenrok kleefde en dat de beenstukken op sommige plaatsen verbrijzeld waren.</p>
<p>- ‘By alle heiligen! zeg my toch wat u gebeurd is,’ hervatte zy, doodsbleek, met gevouwen handen en een traan in 't oog voor hem staande.</p>
<p>- ‘Ik bid u, Heer Oom!’ vroeg Aleide van Brederode aan Floris, terwijl deze zwijgend zijn wapenrok uittoog: ‘verhaal ons toch!.. de Leeuw van Holland is immers niet met schande uit het steekspel terug gekeerd.’</p>
<p>- ‘De Leeuw van Holland mist twee zijner welpen,’ antwoordde Floris op een verdrietigen toon.</p>
<p>- ‘Wil mijn Heer, dat men zich verwijdere?’ vroeg de Gravin aan haar gemaal: ‘er zijn wellicht zaken voorgevallen, die niet openlijk bekend moeten worden.’ -</p>
<p>- ‘Neen!’ antwoordde Graaf Dirk, het hoofd opheffende, en met een luide stem: ‘ieder mag ge-<pb n="61"/>rust weten, wat er gebeurd is: en, dank zij onzer lieve Vrouwe, de Graaf van Holland behoeft zich nergens over te schamen. Luistert!’ -</p>
<p>Er had een diepe stilte plaats. Al de juffers drongen naderby om beter te hooren: en Ulrich van Lutzelburg, die op het punt geweest was, de zaal te verlaten, bleef met gespannen aandacht op eenigen afstand staan. Op dit oogenblik bracht een dienaar een beker binnen.</p>
<p>- ‘Drink eerst,’ zeide Othilde, terwijl zy haar echtgenoot naar den zetel geleidde, dien zy zoo even verlaten had.</p>
<p>- ‘En verhaal ons nu,’ vervolgde zy, nadat Dirk, gedronken hebbende, den beker aan zijn broeder overreikte: ‘mijn Heer is zeker niet op het steekspel te Luik geweest?’ -</p>
<p>- ‘Ik kom er van daan,’ antwoordde de Graaf, ‘en ik heb doorgereden zonder rust te nemen; want ik wilde niet, dat iemand my vooruit zoude wezen, om u hier te ontrusten en de kwade tijdingen, die ik breng, nog te vergrooten: in 't kort: zie hier het geval: het steekspel was aangevangen in goede eendracht en liefde: na eenige ontmoetingen, viel my het lot te beurt van my te bevinden tegen over Engelhart van Lach, den broeder des Keulschen Bisschops.’ -</p>
<p>- ‘By de wonden onzes Heeren! daar hebben wy het al!’ riep de Gravin uit. De minnezanger deed een stap voorwaarts en zijn gelaat teekende levendige belangstelling.</p>
<p>- ‘Ik had veel van dien Engelhart gehoord,’
<pb n="62"/>
vervolgde de Graaf: ‘en dat men hem voor een der kloekste ridders van Duitschland hield. Ik had my daarom van de beste lans voorzien die te bekomen ware, en voor rusting, zadel en stegelreep meer dan gewone zorg gedragen! Wy reden op elkanderen aan... helaas!’ -</p>
<p>- ‘Uwe Genade miste hem toch niet,’ riep de bezorgde Aleide uit.</p>
<p>- ‘Gave God dat ik hem gemist had,’ zeide de Graaf: ‘ik trof hem met zoo veel kracht, dat hy van 't paard tuimelde: hy kwam met het hoofd op een der palen van het tusschenschot neder... hoe weet ik niet... althands, de brave Ridder stond niet weder op.’ -</p>
<p>- ‘Niet weder op!’ herhaalde Ulrich met een gesmoorde stem, terwijl hy zich de handen wrong: - de overige toehoorders bleven bedrukt en zwijgend voor zich zien.</p>
<p>- ‘Was het mijne schuld?’ vervolgde de Graaf: ‘mijn halve graafschap had ik er voor gegeven om hem in 't leven terug te roepen. Met liefde had ik een kapel gesticht om er zielmissen voor hem te doen lezen; maar wat gebeurde er? De schildknapen van Engelhart mompelden, dat ik hem verraderlijk had neêrgestoten. De Bisschop van Keulen, de Paltsgraaf aan den Rhijn en de Lutzelburger kwamen met hun dienstmannen op my aangereden, wraak roepende over den dood van hun broeder. Hun had ik nog kunnen vergeven; gramschap en broederliefde redeneren niet; maar dat de Bisschop van Luik, die het steekspel aangelegd, en in de zaak tot scheids-<pb n="63"/>man had moeten strekken, althands zich onzijdig houden, dat die mede tegen my partij trok, dat vergeef ik hem nimmer!’ -</p>
<p>- ‘Hoe! zonder de zaak te onderzoeken?’ vroeg de Gravin.</p>
<p>- ‘Zonder eenig onderzoek! Het ridderspel werd in schrikkelijke ernst veranderd. Van alle zijden drong men op my aan. Mijn broeders, mijn neeven van Teisterbant en Kleef, onze ridders en knapen schaarden zich aan mijne zijde. Het gelukte ons, door dien verbitterden hoop heen te slaan; maar helaas! het kostte aan Aernout en Willem het leven.’ -</p>
<p>- ‘Die ongelukkigen!’ zuchtte Othilde: ‘twee zulke brave, beminnelijke knapen!’ En al de aanwezigen stortten tranen over het lot der edele basterts van Dirk III.</p>
<p>Niet alzoo de vinder Ulrich. Stokstijf en zonder dat een lid aan zijn lijf zich bewoog, had hy den Graaf aangehoord. Al zijn bloed was hem naar het hart teruggevloeid en zijn geheele denkvermogen had zich tot één punt vereenigd: den dood zijns geliefden meesters. Van hetgeen de Graaf verder sprak, had hy niets vernomen: deze enkele gedachte hield hem bezig: die man daar is de moordenaar van Engelhart van Lach. Eindelijk, toen Graaf Dirk zijn verhaal gëeindigd had, dat door een diepe stilte werd vervangen, scheen het Ulrich toe of hy uit een droom ontwaakte: een rilling overviel hem: zijn gelaat werd bloedrood: de geest der wraakzucht maakte zich van hem meester en deed hem het oog voor alle gevolgen sluiten: hy maakte zijn speeltuig
<pb n="64"/>
los; trok het mes uit, dat aan zijn zijde hing, en (men verschoone deze afgesletene, maar hier geheel passende vergelijking) als een tijger, die van uit de diepte der hosschen schiet en den buffelstier in 't midden der kudde op 't lijf valt, zoo kwam ook hy met eenen sprong tusschen de argelooze vrouwen door op den Graaf aan. Men zag het staal blinken. Een algemeene gil deed zich hooren; maar niet langer dan een enkel oogenblik duurde de angst der aanwezigen; want het volgende zag den moordenaar wapenloos en door de sterke vuist des Graven bedwongen. Deze, hoe onvoorbereid, had echter door een tijdige beweging den arm gegrepen, die gereed was hem te treffen en hield nu den zwakken vinder met even veel gemak onder zich als de gier een tengere duif.</p>
<p>- ‘Hoe nu! wat wil dit?’ vroeg Graaf Dirk, met de oogen vonkelende van gramschap, terwijl hy den arm des trillenden en doodsbleeken zangers zoo krachtig tusschen zijn gespierde vingers kneep, dat men de beenderen hoorde kraken: ‘moest ik de Luiksche verraders ontkomen om aan mijn eigen haard voor den moorddolk bloot te staan?’ -</p>
<p>- ‘Neem mijn leven, gelijk gy dat van mijnen Heer Engelhart genomen hebt,’ zeide de vinder, op een doffen toon.</p>
<p>- ‘Hoe! wat meent hy?’ vroeg de Graaf: ‘zijt gy een dienaar van Engelhart? En hebt gy vleugels gehad om my hier vooruit te zyn; want by Sint Aelbert! my dunkt, ik heb uw leelijke tronie reeds by mijn komst hier gezien. Welnu! wie lost my dat raadsel op?’ -</p>
<pb n="65"/>
<p>De Gravin was van ontsteltenis onmachtig een woord te uiten; maar Aleide van Brederode gaf de verlangde inlichtingen.</p>
<p>- ‘O ho!’ zeide de Graaf: ‘waait de wind uit dien hoek? - En dacht gy waarlijk, nietige worm!’ vervolgde hy, den moordenaar tusschen zijn handen heen en weder wrijvende, als of hy hem tot pulver wilde malen: ‘dacht gy den man te zullen vellen, tegen wien uw meester te kort schoot?’ -</p>
<p>- ‘Veroorloof,’ zeide Floris, toetredende, ‘dat de dienaars u van dezen schelm afhelpen. Het komt niet met de eer van een Graaf van Holland overeen, zijne handen aan zulk een nietigen booswicht te bezoedelen.’ -</p>
<p>- ‘Een oogenblik!’ zeide de Graaf: ‘die man heeft wellicht nog iets in te brengen. Misschien vraagt hy genade.’ -</p>
<p>- ‘Ik gevoel,’ zeide Ulrich, ‘dat het dwaas ware, om het leven te bidden, wanneer men zich in de klaauwen des leeuws bevindt.’ -</p>
<p>- ‘Welnu!’ hernam de Graaf, den moordenaar loslatende en hem midden in den kring stootende: ‘dan bedriegt gy u: och de leeuw kan zich genadig betoonen: en wanneer hy den elefant heeft geveld, zal hy niet op een stinkende bunsing woeden. Ga heen! Ik schenk u het leven.’ -</p>
<p>- ‘Graaf!’ riep Floris ontsteld: ‘dat is meer dan genade; dat is onvoorzichtigheid.’ -</p>
<p>- ‘Integendeel!’ zeide Dirk op een halfluiden toon: ‘dat is zorg voor mijn eer. Men heeft my reeds den dood van Engelhart geweten: hoeveel te
<pb n="66"/>
gretiger zou de laster te werk gaan, wanneer men ook dien van dezen zanger my kon wijten. - Maar hoe!’ hier keerde hy zich tot Ulrich: ‘nog niet van hier?’ -</p>
<p>De zanger, die tot dien tijd als versteend was blijven staan en zelf kwalijk besefte of hy wel begrepen had, kwam by deze toespraak tot zich zelven: met langzame schreden ging hy zijn harp halen en maakte zich toen gereed om te vertrekken tusschen de vrouwen door, wier groep zich sidderend voor hem opende.</p>
<p>- ‘En hoor nog dit, elendige kermisgast!’ riep hem Graaf Dirk achterna: ‘indien gy u ooit weer verstout uwe valsche snaren binnen de grenzen van mijn gebied te doen klinken, dan zal uw lichaam tot een aas der kraaien strekken, dat zweer ik u by mijn heiligen Patroon!’ -</p>
<p>Helaas! de goede Graaf had den moordenaar het lijf geschonken; waarom moest hy den zanger beledigen? -</p>
</div>
<div type="chapter">
<head rend="h3">II.</head>
<p>Het was aan de oostzijde van Dordrecht en naby den oever der Merwe, dat Gijsbert Goossen de herberg bestuurde, hem door zijn vader nagelaten. Moeilijk had men in die dagen een meer geschikte standplaats ter uitoefening van een dergelijk bedrijf kunnen aantreffen. Op vijftig schreden toch van daar lag het bootjen vast, waarmede de vaart naar de overzijde plaats had: en de veerman maakte nimmer
<pb n="67"/>
zoo veel haast met van wal te steken, of hy liet altijd aan de reizigers de gelegenheid, om zich by buurman Goossen te gaan verfrisschen en er den noodigen moed op te doen tegen den te aanvaarden tocht: - een dienst, welke de dankbare waard hem vergold, door hem zijn aandeel van den bierkan voor niet te doen geworden en hem op Zon- en feestdagen een plaats onder de schouwe en een deel aan het avondmaal te gunnen.</p>
<p>Bovendien was Dordrecht een drukke en levendige stad, waar zich bestendig schepen ophielden, zoo om aan den sedert dertig jaren aldaar gestelden tol te voldoen, als om er hun waren te slijten: en zoowel de platgeboomde vaartuigen, die den Rhijn afzakten, als de zeeschepen, die hun lading aan die stapelplaats kwamen halen of brengen, verwekten er een onophoudelijke levendigheid en vertier. Veelal kwamen de kooplieden in persoon op de door hen uitgeruste schepen hun gading zoeken of hun waren uitventen, en bleven natuurlijk eenige dagen, ja soms weken achtereen in die stad doorbrengen: en dan was het op de rustdagen of zomeravonden hun gewone uitspanning naar Gysbert Goossen te kuieren en zijn gekruiden wijn of zijn gerstebier te proeven. En daar beide zoo goed waren als men die op tien uren in den omtrek bekomen kon, en onze waard bovendien een goede, vrolijke gast was, die aan zijn kalanten niet hooger rekende dan noodig was om het fatsoen zijner herberg op te houden, en althands minder dan in de stad zelve, zoo was het geen wonder, dat zijn karretjen op een zandweg reed, en
<pb n="68"/>
<xptr to="a068"/><lb/>
dat zich weldra, eerst een kaatsbaan, en vervolgens een nieuwe mastboom, met een bontkleurigen vogel op den top, naby de herberg vertoonden, beide nieuwe genoegens voor de zondagen beloovende.</p>
<p>Het was weder op zulk een dag, en wel ongeveer vierentwintig uren nadat het vroeger verhaalde op het kasteel te Vlaardingen had plaats gehad, dat zich het erf naast en om de <hi rend="i">gouden druif</hi> vereerd zag met een talrijk en van alle zijden te samen gevloeid gezelschap. De kaatsbaan was, wel is waar, op dit oogenblik verlaten; maar des te drokker ging het schieten naar den vogel zijn gang, waarmede ettelijke jongelieden, meest ingezetenen van Vernouts-ee en van het naburige Putten zich vermaakten: en de eerlijke Gysbert Goossen lachte niet weinig in zijn vuist, wanneer hy zag, dat die knapen, zoo door het warme weer als door de aandrift van het spel verhit, schier zonder het te bemerken hun kroezen en kannen ledigden en onophoudelijk om nieuwe riepen.</p>
<p>Ook voor de herberg en onder het dak van groene wingertranken, dat hen voor de brandende zonnestralen beschutte, zat een niet onbeduidend gezelschap, bestaande uit ingezetenen van Dordrecht, zoo koomens als ambachtslieden, onder den schuimenden beker bijeen, en, onder hen, vreemdelingen, overzeesche en naburige kooplieden, onderscheiden zoo door hun kleederdracht als door hun uitspraak, welke laatste echter toen niet dat merkbaar en bepaald verschil had, hetwelk, door het verloop der tijden en het vaststellen van spraakkunstige regels voor elken
<pb n="69"/>
bijzonderen taaltak van den Germaanschen stam, later werd te weeg gebracht.</p>
<p>Wat deze lieden betrof, zij waren uit den aart minder luidruchtig, dan de vrolijke knapen, waar ik zoo even van gewaagde; doch heden schenen zy zelfs minder opgeruimd en blijgeestig dan gewoonlijk het geval was, wanneer zy, als thands, by Gysbert Goossen de zorgen der week kwamen vergeten: ja, hun gesprek werd meestal op halfluiden toon gevoerd en ging niet zelden met een zucht of een bedenkelijk hoofdschudden gepaard. En geen wonder! want de onverwachte terugkomst des Graven was ruchtbaar geworden, en de redenen welke daartoe aanleiding hadden gegeven en niet volkomen en in alle bijzonderheden bekend waren, veroorzaakten allerlei praatjens en geruchten, het eene noch vreemder dan het andere. Ook het geval van den vorigen avond werd op verschillende wijzen, doch nog zeer verward, verhaald. Het eenige, dat aan ieder bekend was en wel het vreemdste van alles klonk, was een bevel, dien morgen te Dordrecht overgebracht, om alle vaartuigen, aan ingezetenen van Luik of Keulen behoorende, aan de ketting te leggen: om de waren en goederen, hun behoorende, in 's Graven pakhuis op te slaan, en allen handel met die plaatsen te staken. Een dergelijke maatregel, in zulke omstandigheden, met zooveel spoed genomen, en ondanks de heiligheid van den dag omgeroepen, was wel geschikt om velen ter neder te slaan en aan allen bezorgdheid voor de toekomst in te boezemen; want behalve dat sommige kooplieden hierby onmiddelijke schade leden, konden
<pb n="70"/>
allen lichtelijk voorzien, dat de machtige Rijks vorsten, wier onderdanen op deze wijze benadeeld werden, het er niet by zouden laten zitten, maar maatregelen van weerwraak nemen; waarvan de gevolgen den handel van Dordrecht en wellicht der stad zelve duur zouden te staan komen.</p>
<p>Het was dan ook niet zonder een gewaarwording van medelijden en bezorgdheid tevens, dat zy nu en dan het oog sloegen op een groep lieden, die wat meer zijwaarts onder een lindeboom bijeen zaten. Het waren de Keulsche en Luiksche kooplieden, wier belangen door 's Graven maatregel gekrenkt waren, en die zich hier volgens afspraak vereenigd hadden om te beramen wat hun te doen stond. Niet onbelangrijk ware het voor den menschenkenner geweest, de verschillende uitwerking gade te slaan, welke de noodlottige slag op elk van hen in 't bijzonder gemaakt had. Sommigen waren geheel moedeloos en zaten in stomme wanhoop voor zich op den grond te kijken: by anderen daarentegen had de spijt de overhand boven de droefheid: de een gaf zijn verdriet in zuchten, de andere in verwenschingen lucht: enkelen ook waren er, die men voor vrolijk en onbekommerd zoude hebben aangezien, zoo niet hun trillende stem en de krampachtige lach, die hun gezegden vergezelde, genoegzaam hadden aangetoond, dat die zoogenaamde vrolijkheid slechts aan een zenuwachtige aandoening haar oorsprong te danken had.</p>
<p>Deze groep was ook aan de oplettende aandacht van den eerlijken Gysbert Goossen niet ontsnapt, te minder, omdat het anders zijn beste en mildste ka-<pb n="71"/>lanten waren en dat zy heden nog geen penning by hem verteerd hadden. Reeds meermalen had hy hun willen vragen of er iets van hun dienst ware; maar, hoewel verlegenheid anders zijn hoofdgebrek niet ware, de goede waard had toch te veel gevoel van den toestand dier arme lieden om hun een vraag te doen, die zy wellicht voor een spotterny met hun ongeluk zouden aanmerken. Aan een anderen kant was hy beducht, dat, zoo hy zich in 't geheel niet met hen bemoeide, deze achteloosheid hen zoude verstoren: hy hoopte nog altijd, dat de zaken zich zouden schikken en dan was het zijn belang dat zijn herberg niet van zulke vermogende kalanten verstoken bleef.</p>
<p>Hy vermande zich eindelijk en naderde den neerslachtigen hoop met een houding, waarin schroomvalligheid en eigendunk dooreen gemengd waren: zijne eene hand lichtte even den lederen kaproen op, die zijn grijsgraauwe hairen bedekte, en met de andere rustte hy op de tafel waar het gezelschap om heen zat.</p>
<p>- ‘Wel!’ zeide hy; ‘meester Johan! ik groet u, en ook u, Reinhart Schmidt! en u allen. Dat is een treurige dag voor u geweest; - maar wy willen het beste hopen, en dat alles zich spoedig moge schikken: gy zult nog wel een penningsken overgehouden hebben om by den ouden Gysbert te verteeren, en anders betaalt gy my wanneer gy weerom komt. Waar kan het druivensap beter toe strekken, dan om ons op te beuren en te vervrolijken in leed of ongeval? Komt! wat zal het wezen, goede vrin-<pb n="72"/>den? Rhijnwijn of Zedewaars? of verkiest gy liever van het oude bier?’ -</p>
<p>- ‘Ai my! goede vriend Gysbert,’ zeide half schreiende Reinhart Schmidt, een koopman uit Keulen, wiens trekken den diepsten weemoed vertoonden: ‘spreek my van geen wijn noch bier. Gisteren was ik een man van vermogen en had een goed schip met granen in eigendom: - en van daag ben ik een bedorven man en zal moeten loopen bedelen om den weg naar huis te vinden.’ -</p>
<p>- ‘Bedelen!’ herhaalde Goossen: ‘ei kom! zoo verre zal het toch niet komen. Gelooft my,’ vervolgde hy op een zacht vertrouwelijken toon, het hoofd over de tafel vooruitstekende: ‘binnen een paar dagen is alles weer in orde: dan zal de drift van onzen lieven Heer Grave, wien God behoede, wel bekoeld zijn. Hy heeft dat besluit in toorn genomen: en dan doet men wel meer dingen, waar men naderhand spijt van heeft.’ -</p>
<p>- ‘Hy heeft het in toorn genomen, en hy zal het uit eigenbelang volhouden,’ zeide op een bitteren toon Humprecht de Zwarte, een Luikenaar, wiens uit den aart bleek gelaat de spijt en verkropte woede met een vale tint overdekt hadden, die treffend afstak by zijn gitzwarte lokken: ‘ha! ha! denk eens, hoe zoet het is, wanneer men een schoon voorwendsel heeft, zulk een slag te doen en de vermeende wond, die de eer ontfangen heeft, met zulk een balsem te zalven. En nog zullen wy dankbaar moeten zijn, dat men ons genadiglijk het lijf schenkt.’ -</p>
<p>- ‘Wat baat het ons,’ zeide een ander: ‘of zy
<pb n="73"/>
ons het leven laten. Er schiet my toch niet anders over dan van honger te sterven.’ -</p>
<p>- ‘Of ons te verdrinken,’ zeide met een akeligen lach Veit Wanck de Keulenaar: en dan nog liever in zoete wijn, dan in brak water. Hei, ho! mijn maats! de waard heeft gelijk: wy moeten drinken en vrolijk zijn! En heb ik er geene reden toe? Gisteren was ik rijk en zat tot over de ooren in de zorgen. Graaf Dirk (Sinte Ursel beloone hem) heeft een best middel geweten om die van mijn hals te schuiven. Komt! lustig dan! Gysbert! breng wijn! hier zijn mijne leste penningen: wy willen die samen verdrinken: - weg met alle elenden van den rijkdom! Leve de armoede! Zijn hier geen speellui? Zang en dans moet er zijn! Hei! ho! ik ben vrolijk!’ -</p>
<p>En welhaast, de wijnkan opnemende, die de waard hem bracht, begon hy met woestheid te zingen:</p>
<lg type="poem">
<l>- ‘Komt samen in 't gezelschap! daar worde nu geschranst,</l>
<l>Gedronken en gezongen, gedreumeld en gedanst!</l>
<l rend="; 1tab">Gedobbeld en gekanst!</l>
<l rend="; 1tab">Men roep om wijn!</l>
<l rend="; 1tab">Het moet zoo zijn!</l>
<l rend="; 1tab">Dat is mijn hart-verlangst!’ -</l>
</lg>
<p>De overige kooplieden zagen niet zonder tegenzin en walging den opgewonden toestand van hun medgezel. Zij poogden hem tot bedaren te brengen; maar naauwlijks zweeg hy, of het referein van zijn lied werd herhaald door een heldere vrolijke stem: en aller oogen vestigden zich op een schoonen jongeling, die ongemerkt in hun nabijheid gekomen was. Zijn kleeding was net en welgekozen; maar zonder eenige
<pb n="74"/>
aanspraak op zwier of rijkdom; alleen scheen het roode mutsjen op zijn kastanje bruine lokken en de blanke veder, die van daar langs zijn blozend en gul gelaat neerviel, niet zonder oordeel aldus te zijn geplaatst. Hy hield een Pansfluit in de hand; waarmede hy op een vry kluchtige wijze zijn gezang afwisselde.</p>
<p>- ‘Cuno de Zwaab!’ riep Veit Wanck, den zanger terstond herkennende: ‘eilieve! komt gy uit de lucht gevallen? - doch dat is hetzelfde. Kom hier aanzitten: drink, zing en speel! wees vrolijk met ons. Zing lustig op:</p>
<lg type="poem">
<l>Geld is weg, goed is weg enz.’ -</l>
</lg>
<p>- ‘By Sint Bonifaas!’ zeide de zanger, hem met verbaasdheid aanstarende: ‘gy zoo uitbundig? dat ben ik nooit van u gewend geweest. Maar dat is om 't even! Lang my slechts een beker en ik zal gaarne wat voor u zingen. Ik heb eenige nieuwe liederen meêgebracht: en ik tref het recht goed, dat ik zoo juist by mijn komst een gezelschap van echte zangliefhebbers aantref; want om u de waarheid te zeggen, hier aan de Merwe heeft men den rechten smaak niet voor de muzyk. Dan! hoe is het? Wat schort er aan? gy kijkt allen zoo vreemd uit uw oogen. Daar is Reinhart Schmidt, dien ik altijd opgeruimd gekend heb, die zet een gezicht, als of al zijn granen door de muizen opgevreten waren.’ -</p>
<p>- ‘Zijt gy dan zoo kort hier, dat gy niet weet wat er gebeurd is?’ vroeg Reinhart met een zucht.</p>
<p>- ‘Neen waarlijk niet,’ antwoordde Cuno: ‘ik
<pb n="75"/>
kom zoo even van Utrecht en wel voornamelijk om mijn waardigen meester te zoeken, den waereldberoemden Ulrich van Lutzelburg, die, hoor ik, zich in 't Markgraafschap ophoudt.’ -</p>
<p>- ‘Wel! ga hem zoeken,’ zeide Humprecht: ‘want wy zijn thands niet in staat uw liederen aan te hooren en te beloonen. En gy, Veit Wanck! eindig toch met drinken en met neuriën. Wy zijn hier niet saamgekomen om ons te vermaken; maar om te overleggen, wat ons te doen staat.’ -</p>
<p>Deze verstandige woorden maakten indruk op de aanwezige kooplieden, zelfs op den woesten Veit: en allen staken de hoofden bijeen om zich onderling te beraden.</p>
<p>- ‘Nu! veel genoegen met uw geheimen raad,’ zeide Cuno: ‘en kleinen dank voor uw beleefdheid. Ik zie wel, dat ik van u geen reisgeld bekomen zal om mijn weg te vervorderen; maar! die goede koomens daar of die brave landslui zullen my wel vryhouden.’ -</p>
<p>Aldus sprekende had hy zich langzamerhand van de kooplieden verwijderd en begon hy zijn liederen in de nabyheid der Dordtenaren te zingen. Na by hen eenige penninkskens te hebben ingëoogst, naderde hy de schutters, die onder een bly gejoel hun spel bleven voortzetten. Terwijl hy, op een kleinen afstand, doch buiten de omheining van het schietperk, zijn gezangen deed hooren, trok een der schutters zijn opmerkzaamheid zoo zeer, dat hy het oog niet van hem konde afhouden. Het was niet de behendigheid van dien persoon, welke zijn aandacht
<pb n="76"/>
wekte; want de man scheen in het hanteeren van den kruisboog ten eenemale onbedreven: en de onhandige wijze, waarop hy niet zelden de pijl op eenigen afstand van den vogel zond, deed hem meer dan eens uitjouwen door de vrolijke landjeugd; - maar de gestalte van den vreemdeling, wiens gelaat door een loshangenden kaper verborgen was, kwam aan Cuno bekend voor.</p>
<p>- ‘Hier, goede vinder!’ zeide Gysbert Goossen, terwijl hy Cuno op zijde kwam en hem een vollen beker inschonk. ‘Men zegt te recht: muzykanten bevochtigen gaarne hun keel: en dat voorrecht zult gy aan de <hi rend="i">gouden Druif</hi> niet missen.’ -</p>
<p>- ‘Grooten dank, huisman!’ zeide Cuno: ‘dat laat zich niet afslaan: maar eilieve! zeg my: kent gy dien schutter daar ginds met die bruine samaar? die zoo even geschoten heeft?’ -</p>
<p>- ‘Die daar, die onder zijn kaproen schuilt als een uil in zijn hol? Neen voorwaar! en begeer hem ook niet te kennen. Want wat <hi rend="i">hy</hi> hier doet, die zijn boog houdt of het een roeispaan ware, dat verklaar ik niet te begrijpen.’ -</p>
<p>- ‘'t Is zonderling!’ hervatte Cuno: ‘zijn houding is zoo volkomen gelijk aan die van.... maar 't is onmogelijk! Wat zoude hy onder boogschutters doen? In allen gevalle, wy kunnen het beproeven.’ -</p>
<p>Met dit voornemen hief hy een lied aan, dat hy voorheen van zijn meester in de kunst, Ulrich van Lutzelburg, had geleerd; en hy deed al wat in hem was om de voordracht zoo bevallig en lieflijk
<pb n="77"/>
mogelijk te maken; zoodat verscheidenen onder de landlieden een oogenblik hun aandacht tusschen zijne melody en het schutterspel verdeelden; maar de man, voor wien hy eigenlijk zong, schonk er even weinig oplettendheid aan of hy doof ware geweest.</p>
<p>- ‘Nu! wy zullen u wel nader toetsen!’ dacht Cuno: en op eens, middel onder de heerlijkste modulatiën, liet hy een paar noten hooren, slechts even valsch genoeg om een gëoefenden kenner te hinderen. Terstond zag hy den onbekende met het hoofd een trillende beweging maken, als iemand, die met een kroes vol koud water begoten wordt. Alle twijfel hield by Cuno op: hy trad de omheining binnen, en den man met de bruine samaar op den schouder tikkende, fluisterde hy hem in 't oor:</p>
<p>- ‘Sedert wanneer is de vermaarde meesterzanger een boogschutter geworden?’ -</p>
<p>- ‘Stil!’ zeide Ulrich van Lutzelburg; want niemand anders was de onbekende: ‘houd u, als kendet gy my niet: Laat my los! Het is mijne beurt om den vogel te raken.’ -</p>
<p>En, de pijl op den boog liggende, schoot hy weder een goed eind over den vogel heen.</p>
<p>- ‘Om 't even!’ mompelde hy, onder het hoongelach der boereknapen terugkeerende: ‘ik zal het leeren, al moest ik een rond jaar niets anders doen.’ -</p>
<p>- ‘Geloof my,’ zeide Cuno, verwonderd en bedroefd over hetgeen hy als een dwazen gril beschouwde, ‘laat dit spel over aan hen, die het verstaan: wat hebben uwe vingers met de koorden van
<pb n="78"/>
<xptr to="a078"/><lb/>
een boog te doen, daar zy zoo meesterlijk die eener harp weten te hanteeren?’ -</p>
<p>- ‘Eener harp!’ herhaalde Ulrich: ‘eener harp, zegt gy. Doch ja! ik besef uw verwondering: deze zal nog hooger klimmen. Volg my!’ -</p>
<p>En, den arm van Cuno nemende, voerde hy hem met zich buiten de heining, en den landweg op. Weldra kwamen zy aan een kleine opene kapel, de kapel der Scheepsluiden genaamd, waar hy hem deed binnentreden. Hy boog zich achter het outer en haalde zijn harp voor den dag, die daar verborgen was. Vervolgens zich op de trappen van het outer nederzettende, verhaalde hy aan Cuno, wat er op de burcht van Vlaardingen was voorgevallen.</p>
<p>- ‘My dunkt,’ zeide de jongeling, toen het verhaal geëindigd was, ‘dat de Graaf edelmoedig genoeg met u gehandeld heeft.’ -</p>
<p>- ‘Edelmoedig!’ herhaalde Ulrich: ‘hoor toe! zoo hy my op het rad had laten leggen, had ik geene reden tot beklag gehad; maar hy heeft my behandeld als het verachtelijkste aller wezens: Hy schonk my het leven; maar zijn vlijmende spotterny ontnam my tevens alles wat my waarde in het leven stellen deed. Ik niet beter dan een kermiszanger! de toonen mijner harp onzuiver! By Sinte Ursel! ik zal hem dien hoon betaald zetten.’ -</p>
<p>- ‘Hoe kunt gy u die woorden aantrekken?’ vroeg Cuno: een ieder is immers van het tegendeel overtuigd.’ -</p>
<p>- ‘Genoeg!’ zeide Ulrich, oprijzende. ‘Ik wil zien of die harp in de hand eens anders even on-<pb n="79"/>gelukkig zijn zal. Cuno! gy hebt my die menigmalen benijd. Ik vertrouw u haar toe, tot zoolang ik die terug zal eischen.’ -</p>
<p>- ‘My!’ riep Cuno verheugd: ‘my wilt gy die treffelijke harp toevertrouwen.’ -</p>
<p>- ‘U! - maar op eene voorwaarde.’ -</p>
<p>- ‘En welke?’ -</p>
<p>- ‘Dat gy op dit outer en in naam der gebenedijde Moeder Gods my zweert, van overal het gerucht mijns doods te verspreiden, en nooit aan iemand te verhalen, dat ik nog in leven ben.’ -</p>
<p>- ‘Ik zweer het,’ zeide Cuno, de harp met een blik van begeerlijkheid aanziende.</p>
<p>- ‘Daar is zy,’ zeide Ulrich: ‘geluk er mede.’ -</p>
<p>- ‘En gy?’ vroeg Cuno.</p>
<p>- ‘Ik ga met den boog leeren schieten,’ zeide Ulrich, zich met snelheid verwijderende.</p>
</div>
<div type="chapter">
<head rend="h3">III.</head>
<p>Ettelijke maanden waren verloopen. Holland had rust en vrede met zijn naburen gehad; maar de bezorgdheid der Dordtenaren was niet zonder grond geweest: en de Bisschoppen van Keulen en Luik, met eenigen schijn van reden op Graaf Dirk verbitterd, wachteden slechts op een geschikt tijdstip, om wraak te nemen over het ongelijk, hunnen onderzaten aangedaan. Zy spanden samen met den
<pb n="80"/>
kerkvoogd van Mentz en den Markgraaf van Brandenburg: en de Utrechtsche Bisschop, altijd naijverig op zijn Hollandschen nabuur, was licht overtehalen om zich by hun geheim verbond te voegen. Naauwelijks had de winter de velden met ijskorsten bedekt, of talrijke legerbenden, door de bondgenooten op de been gebracht, kwamen over de toegevrozene rivieren aangetrokken en stonden op 't onverzienst voor de poorten van Dordrecht, welke stad het hun gelukte, door verstandhouding van binnen, in hun macht te krijgen. Dan, gelijk het ons de geschiedenis der middeleeuwen door veelvuldige voorbeelden leert, by de toenmalige krijgstochten was met een mislukte onderneming alles gedaan en bracht een welgeslaagde zelfs geen baat aan, wanneer zy wat verre van huis had plaats gehad en men over geene genoegzame macht kon beschikken om het verkregen voordeel te behouden. Geen dag duurde het of Graaf Dirk had zijn moedige vazallen verzameld, en met behulp van Gerard van Putten, aan het hoofd der wakkere ingezetenen van Vernoutsee, wist hij in de hem ontroofde stad weer binnen te dringen, er den vijand uit te kloppen en hem tot over de grenzen van het Graafschap terug te drijven.</p>
<p>Het was op den dag na deze gebeurtenis dat onze vrolijke minnezanger Cuno van Zwaben, nieuwsgierig om te zien of de voorgevallen strijd veel schade in Dordrecht veroorzaakt had, de burcht te Vlaardingen verliet. Hij was aldaar sedert het verdwijnen van Ulrich met welgevallen door de altijd op zang en snarenspel beluste Gravin ontfangen geworden, en
<pb n="81"/>
al wist hy niet zoo meesterlijk de harp te hanteren als zijn voorganger, deze minderheid werd vergoed door de opgeruimde vrolijkheid van zijn aart, welke hem bij het gandsche hof bemind en welgezien maakte.</p>
<p>Hy was dan in Dordrecht gekomen en droeg de hem toevertrouwde harp aan een zijden koord om zijn hals, als een beschermend wapen tegen allen overlast. Terwijl hy, zonder bepaald doel, de vrijgevochten stad ronddwaalde en rechts en links naar de huizen rondkeek, tegen wier muren men hier en daar nog de bloedige sporen zag van den strijd, bracht hem het toeval ook op de Voorstraat, waar vooral nog de blijken aanwezig waren van het hevig gevecht. Onwillekeurig opziende, ontdekte hy, aan het zolderraam eener bouwvallige woning, een hoofd, dat even uitkeek, maar terstond weer binnengehaald werd; echter niet spoedig genoeg, of Cuno had de vale gelaatstrekken herkend van zijn voormaligen meester in de kunst, den Lutzelburger Ulrich. Nieuwsgierig om te weten, hoe deze zich daar ter plaatse bevond, stiet hy de loshangende deur van het huis open en trad naar binnen. Naanwlijks bevond hy zich in het eenige benedenvertrek dat hier aanwezig was, of hy bemerkte dat dit verblijf waarschijnlijk in de vorige nacht tot het tooneel verstrekt had van een dier gevechten, zoo menigvuldig binnen Dordrecht geleverd; want de posten en stijlen waren met bloed geverwd; hier en daar lag gebroken wapentuig: en overal heerschte wanorde en vernieling. Niemand echter antwoordde op zijn geroep; maar toen hy, ongeduldig wor-<pb n="82"/>dende, den ladder wilde opklimmen, die naar den zolder voerde, gleed op eens een gedaante, welke de duisternis hem niet dadelijk toeliet te herkennen, door het valluik naar beneden en Ulrich stond aan zijn zijde.</p>
<p>- ‘By de elfduizend Maagden! wie verwachtte u hier?’ vroeg Cuno, terwijl hy zijn kanstgenoot beschouwde, die, zwijgend en somber, met een boog zonder koord in de hand, in de kasak eens krijgsknechts en met een pijl in den gordel, hem aanstaarde, ‘Hebt gy waarlijk het oorlogs bedrijf by de hand genomen? Pas maar op dat men u niet beet krijge; want dan is het hangen, zonder genade.’ -</p>
<p>- ‘Hoe komt gy hier?’ vroeg Ulrich, op zijne beurt.</p>
<p>- ‘Wel, dat ziet gy, man! ik kom hier den boel eens opnemen en tevens dacht ik: als Graaf Dirk van de vervolging zijner vijanden terugkomt, kon ik hem wel te gemoet gaan en een zegelied spelen, gelijk my wel verhaald is, dat de dochter van den Hertog Jefta deed, toen haar vader als winnaar uit het steekspel wederkeerde; maar, wat u betreft, pak u weg, voor dat het zegevierend leger terug komt, en zoolang de stad nog van krijgsvolk verlaten is: en ontdoe u van die kasak en dien boog, die toch buiten dienst is.’ -</p>
<p>Ulrich wierp een somberen blik op zijn boog, en vervolgens, Cuno aanziende, scheen hij door een plotseling denkbeeld getroffen: ‘Cuno!’ zeide hij: ‘geef my mijn harp terug,’ -</p>
<p>- ‘Hoe!’ zeide deze: ‘nu? op dit oogenblik?’ -</p>
<pb n="83"/>
<p>- ‘Geef my haar terug, Cuno!’ herhaalde Ulrich op een dringenden toon: ‘zy is mijn eigendom: ik kan haar thands niet ontbeeren.’ -</p>
<p>- ‘Aha! ik begrijp al! Gy wilt den krijgsknecht uitschudden en uw vorig beroep weder opvatten. Nu, by Sinte Ursel! gy hebt gelijk! en schoon het my in de ziel grieft van dit speeltuig te scheiden, het past in uwe handen beter dan in de mijne. Zie daar is zy.’ -</p>
<p>- ‘En nu!’ zeide Ulrich, nadat hy zijn harp hernomen had: ‘verlaat my: en denk aan uw eed. Gy weet het, ik ben dood voor iedereen.’ - Met deze woorden snelde hy den ladder naar den zolder weder op.</p>
<p>Cuno verliet de woning met een bedenkelijk hoofdschudden: ‘ik wilde wel,’ zeide hy, dat ik dien dwazen eed nooit had afgelegd. Wat zijn voornemen is, besef ik niet; maar, dat hy weinig goeds in den zin heeft, daarvan houde ik my overtuigd!’ -</p>
<p>Terwijl hy aldus peinsde, hoorde hy een uitbundig gejuich en gedruisch in de verte. Het was de Graaf, die aan 't hoofd van zijn zegevierend leger van het najagen der vijanden terugkeerende, langs den waterkant aan kwam trekken.</p>
<p>Cuno bleef staan, en weldra zag hy met levendige belangstelling den gandschen drom door een der belendende stegen op hem af komen. Be trein werd, gelijk by alle dergelijke omstandigheden plaats heeft, gëopend door een zingenden en galmenden hoop kinderen en ledigloopers uit de heffe des volks: na hen volgde een krijgsbende, buit en gevangenen met zich
<pb n="84"/>
voerende: en vervolgens Graaf Dirk, te paard gezeten en omstuwd van zijn machtigste vazallen.</p>
<p>- ‘Hy komt hier langs!’ dacht Cuno, en te gelijk, door een onverwinbaren argwaan aangedreven, wendde hy den blik naar de woning, waarin zich Ulrich bevinden moest. Hoe groot was zijn verbazing, toen hy dezen tusschen twee daken in de goot zag staan, zich half achter de nok van het huis verbergende.</p>
<p>- ‘Wat wil hy!’ dacht Cuno, daar loopt hy immers in 't oog; maar by alle Heiligen! wat gaat hy nu uitrichten?’ -</p>
<p>Hy had een boog, en nu welgespannen, in de handen van Ulrich gezien.</p>
<p>Op dit oogenblik was de Graaf op een korten afstand genaderd en had Cuno herkend: ‘Kom aan! meester zanger!’ riep hy hem toe op een vrolijken toon: ‘maak u thands gereed t' avond een fraai lied te zingen ter eere van onze overwinning,’ -</p>
<p>- ‘By Sinte Ursel! nader niet,’ schreeuwde Cuno, zich voor de paarden werpende en angstig naar boven wijzende.</p>
<p>- ‘Hoe nu! wat is er?’ vroeg Graaf Dirk, zijn paard in toornende.</p>
<p>Maar hy was reeds te ver gekomen. Een pijl snorde door de lucht en de Graaf stortte gewond achterover in den zadel.</p>
<p>Een algemeene kreet wedergalmde door de lucht, ‘'t Is niets,’ zeide de Graaf, zich weder opheffende en zoo luid mogelijk sprekende: ‘de wond is slechts in de dij.’ -</p>
<pb n="85"/>
<p>- ‘Des te erger voor u, Graaf! want de pijl was vergiftigd,’ schreeuwde Ulrich van boven, en te gelijk verdween hy uit elks gezicht.</p>
<p>- ‘Tergiftigd!’ herhaalden galmend al die zich op straat bevonden: en een aantal gewapenden drong in de huizen om den moordenaar te zoeken. Deze was het echter ontkomen; men vond drie dagen daarna, toen reeds de Graaf overleden was, zijn half bevroren lijk, met de harp daarom heen gebonden, in een der nabijgelegen plassen.</p>
<p>Cuno was de krijgsknechten in de verlatene woning gevolgd: op een binnenplaats ontdekte hy den weggeworpen boog, en nam dien op.</p>
<p>- ‘Goede God!’ riep hy, den boogpees met aandacht beschouwende: ‘het was een harpsnaar!’ -</p>
</div>
<div type="chapter">
<pb n="86"/>
<head rend="h3">Aanteekeningen.</head>
<p id="a049"><hi rend="b">B</hi>ladz. 49. Reg. 3 van onderen. Vlaardingen schijnt, ten tijde waarvan wy spreken, een aanzienlijke plaats te zijn geweest, en de zetel der eerste Graven, welke daarom haar naam aan het geheele landschap gaf: althands volgens het schrijven van <hi rend="sc">hermanus contractus</hi>, die zich op het jaar 1047 aldus uitdrukt: <hi rend="i">Theodoricus quidam de Phladirtinga Marchio rebellavisse et episcopatus sibi contiguos ad iniuriam Imperatoris populatus esse nuntiatur:</hi> - en op 't jaar 1049: <hi rend="i">interea glaciali hyeme suppeditante, nonnulli de partibus maritimis milites et principes cum Leodinensi episcopo, Trajectensi et Metensi congregati, Theodorico in Phladirtinga insidias tendunt, commissaque pugna victum occidunt, et provinciam illam Imperatori subiiciunt</hi>. In een oud verdrag, tusschen de Abdy van Epternach en het Bisdom van Utrecht, wordt Vlaardingen op de eerste plaats onder vijf moederkerken genoemd. Volgens de gevoelens der meeste schrijvers zoude het Vlaardingen of <hi rend="i">Fladirtinga</hi>, waarvan hier gewach wordt gemaakt, niet terzelfder plaatse als de tegenwoordige stad van dien
<pb n="87"/>
naam, maar meer westwaarts hebben gelegen, en langzamerhand door het geweld der golven gesloopt zijn geworden, 't welk de ingezetenen zoude genoodzaakt hebben, zich verder landwaart in te begeven.</p>
<p id="a050">Bladz. 50. Reg. 1. Dat Dordrecht reeds zeer vroeg en bepaaldelijk onder Dirk IV een stad is geweest, wel niet in den zin dien wy daar tegenwoordig aan hechten, maar althands een bemuurde plaats van eenigen omvang, blijkt onder anderen uit het <hi rend="i">Florarium Temporum</hi>, waarin verhaald wordt, hoe gezegde Graaf, zijn vijand <hi rend="i">binnen</hi> Dordrecht verslagen hebbende, en zich bij de <hi rend="i">wallen</hi> van de stad wat vertredende, met een vergiftigde pijl doodelijk is gekwetst. Een ander oud Handschrift, mede by <hi rend="sc">scriverius</hi> aangehaald, zegt uitdrukkelijk, dat Dirk IV al de schepen der Keulsche kooplieden te Dordrecht verbranden, en de kooplieden zelve, die <hi rend="i">in de stad</hi> waren, gevaagen liet nemen: waaruit blijkt, dat de plaats bovendien een koopstad was. -</p>
<p>Wie voorts over den naamsoorsprong en de oudheid der stad iets wenscht te weten, dien verwijs ik naar de Oudheden van Zuid - Holland, waar hy de meeste, gevoelens dienaangaande door den kundigen <hi rend="sc">van rijn</hi> met de hem eigene scherpzinnigheid getoetst zal vinden. -</p>
<p>Aldaar Reg. 3. Reeds van de vroegste tijden af dagteekenen de twisten tusschen de Graven van Holland en de Utrechtsche Bisschoppen, die by het geestelijk gezach, 't welk zy gerechtigd waren over deze landen uit te oefenen, ook geheele of gedeeltelijke aanspraak maakten op het waereldlijk beheer. Zoo was het op aanhitsing van Bisschop Bernulf, dat Keizer Hendrik met een aanzienlijk leger, in 1046,
<pb n="88"/>
de Maas af kwam zakken, en Dordrecht, Vlaardingen, Rhijnsburg, de geheele streek daar tusschen gelegen, die men (misschien niet geheel zonder reden) voorgaf aan den Bisschop ontweldigd te zijn, voor hem bemachtigde. Dirk IV, zich met Godfried van Lotharingen verbonden hebbende, viel nu van zijn kant in Utrecht en in Luikerland. In het volgende najaar keerde de Keizer terug en veroverde op nieuw de in het vorige jaar door hem genomen plaatsen iets, 't geen sommigen geschiedschrijvers vreemd voorkomt; doch geene verwondering moet baren, wanneer men bedenkt, dat men te dier tijd geen staande legers bad, maar een krijgsmacht, byeen gebracht door bondgenooten of vazallen, die, als 't hun verdroot, of als hun dienstplicht volbracht was, weder huiswaarts trokken: zoodat het hoogst waarschijnlijk is, dat de Keizer zich genoodzaakt had gezien, de door hem bezette landstreek weder te ontruimen. Hoe dit, zij, ook van zijn tweede verovering had hy weinig vrucht: het late jaargetijde, de hooge vloeden, het verloopen van zijn heir en daarby de betere kennis, welke Graaf Dirk van het terrein bezat, dwongen Hendrik op nieuw tot den aftocht, dien hij niet zonder zwaar nadeel, en met verlies van zijn schepen, welke in 't slijk bleven vastzitten, bewerkstelligde.</p>
<p id="a054">Bladz. 54, Reg. 1. In de elfde eeuw had de Paltsgraaf Hendrik, broeder van dien Otto, van wien melding gemaakt wordt in het verhaal, zijn zetel te <hi rend="i">Lach</hi>, een kasteel naby Andernach gelegen, en noemde zich alzoo <hi rend="i">Dominum de Lacu</hi>. Bekend is nog heden ten dage de <hi rend="i">Lacher See</hi>, een ingestorte krater, wegens zijn grondelooze diepte vermaard, De-<pb n="89"/>zelfde Hendrik stichtte aldaar een klooster, gelijk blijkt uit den open brief, in den jare 1093 door hem gegeven, bygebracht door <hi rend="sc">tolner</hi> <hi rend="i">in cod. diplomat. Palatino</hi>, pag. 32. De Kronijk van Lach (<hi rend="i">Chronicon de Lacu</hi>) is onder de geschiedboeken van die eeuwen bekend.</p>
<p id="a056">Bladz. 56. Reg. 9. Vele geleerden vinden zich verlegen met dien tytel van Markgraaf, aan Dirk IV gegeven, en willen daaruit zijn macht en aanzien bewijzen, omdat, gelijk zy met veel omhaal betoogen, de tytel van Markgraaf of <hi rend="i">Marquis</hi> hooger is dan die van Graaf. Dit moge later zoo geweest zijn, het levert in dit geval geen bewijs, en doet niets ter zake: in de eeaw waarin Dirk IV leefde, wilde men door Markgraaf niet meer te kennen geven dan zoodanigen Graaf, die de <hi rend="i">marken</hi> of grenzen te bewaken had: een verplichting, welke zijn ambt wel belangrijker maakte dan dat van een Graaf, die binnen 's lands een gewest bestierde, maar hem daarom nog met geen grooter aanzien of macht bekleedde.</p>
<p id="a068">Bladz. 68. Reg. 25. <hi rend="i">Koomen</hi>. Zoo schreef men oudtijds by verkorting voor <hi rend="i">koopman</hi>, gelijk uit menigvuldige oude keuren, alsmede uit <hi rend="sc">kiliaen</hi> in V. <hi rend="i">Kooman</hi> blijken kan. Zoo heeft ook <hi rend="sc">lustburgh</hi> in zijne <hi rend="i">Amsterdamsche Avondwandelingh</hi> 1633 9<hi rend="sup">de</hi> couplet:</p>
<lg type="poem">
<l><hi rend="i">Doch soo wie sijn</hi> coome-schappen,</l>
<l rend="; 1tab"><hi rend="i">Meer veylt als het wel behoort</hi>.</l>
</lg>
<p>Van dit <hi rend="i">koomen</hi> is <hi rend="i">koomeny</hi> (koopmanschap), even als <hi rend="i">bakkery</hi> van bakker, <hi rend="i">tappery</hi> van tapper, <hi rend="i">slijtery</hi> van slijter enz. - Tegenwoordig, nu men de taal en hare afleidingen niet meer uit de oude oirkonden of
<pb n="90"/>
uit het gezond verstand, maar uit de dagbladen leert, schrijft men <hi rend="i">kom–en–eisch:</hi> even als of de <hi rend="i">EI</hi> in 't Neerduitsch ooit in Y veranderen kon. -</p>
<p id="a078">Bladz. 78. Reg. 9. Aan deze kapel, waarvan de tijd der stichting onzeker is, werd in den jare 1363 een gasthuis getimmerd, waartoe Boudewijn Yenson en zijn vrouw Lysbet Heyns dochter hare huizing gegeven hebben. In 1574 werd dit gebouw aan het schippersgild tot het houden hunner vergaderingen afgestaan.</p>
</div>
<div type="chapter">
<pb n="91"/>
<head rend="h2">De Friesche bouwmeester.</head>
<pb n="93"/>
<head rend="h3">De Friesche bouwmeester.<lb/>
A<hi rend="sup">o</hi>. 1082-1099.<lb/>
I.</head>
<p><hi rend="b">D</hi>icht by de stadmuren van Utrecht en aan den zoogenaamden Scherpenburch werd een talrijke schaar van arbeiders, van zonnenopgang af tot aan den laten avond toe, dagelijks in het werk gesteld, tot het bevestigen van den bodem, bestemd om een nieuwe parochie - kerk te dragen, welke de Bisschop Koenraad van Zwaben ter eere der Moeder Gods liet stichten. Be aanleiding tot die stichting was een gelofte, eenmaal door hem afgelegd voor de muren van Milaan, toen de benden van Keizer Hendrik IV, zijn vriend en voedsterling, aldaar in drieste baldadigheid het heiligdom van Maria in puin en asch hadden verkeerd: - en door de zorg des Bisschops, geholpen door des Keizers milde giften, moest eenmaal hier een gebouw oprijzen, hetwelk datgene wat verwoest was, zoude vervangen en evenaren. - Maar, in weerwil van den dagelijks hervatten arbeid, van de onvermoeide pogingen der werkgezellen en
<pb n="94"/>
van de ijverige gebeden, welke overal werden uitgestort om des hemels zegen en den bijstand der Heiligen op zoo vroom een onderneming aftesmeken, geene vorderingen lieten zich als nog bespeuren. Welke moeite men zich ook gaf, nog had men het zooverre niet kunnen brengen om de eerste grondslagen op een behoorlijke wijze te vestigen; daar een schijnbaar onoverkomelijke hinderpaal, waartegen de kunst schipbreuk leed, al het verrichte nutteloos maakte. De bodem namelijk bevatte een wel, die, gelijk oudtijds de gapende afgrond te Rome, alles verzwolg wat men daarin wierp. Het was vergeefs, of men den kuil met gevlochten horden, met karren vol keizelzand, met schelpen en puin, en wat men verder verzinnen kon, zocht te dempen. Nu en dan scheen, by het scheiden van het werk, de effen gemaakte bevloering de vereischte vastheid te hebben verkregen: maar wanneer men dan met den volgenden morgen terugkeerde, vervuld van de aangename hoop dat er nu eindelijk aan de grondslagen zoude begonnen worden, toonde een enkele blik aan de wanhopige werkbazen, dat al hun arbeid onnut was geweest, en dat een nieuwe verzakking hen dwong op nieuwe middelen van herstel te peinzen. Maar hun vernuft raakte uitgeput: de tijd vorderde intusschen: - de Bisschop, die dagelijks den arbeid kwam gadeslaan, en het er op gezet had, zijn gelofte te vervullen, begon ongeduldig te worden, en de bouwmeesters van onkunde te beschuldigen: de landlieden van het Bisdom, die ook weinig te vreden waren, van alle dagen met klokslag te worden opge-<pb n="95"/><xptr to="a095"/>roepen, tot een heeredienst, waar zelfs geen begin, laat staan een einde, aan te voorzien was, sloegen aan 't mompelen en dreigen: en de arme werkbazen hadden wel gaarne verre van een plaats geweest, waar hun eer, hun vermogen, ja hun leven, met elken dag grooter gevaar begon te loopen.</p>
<p>- ‘By Sint Maarten!’ zeide Burkhart de timmerman, eens op een morgen, dat hy weer als naar gewoonte het water zag opborrelen tusschen de spetie, den vorigen dag in den kuil gestort, ‘men moet toch wel ongelukkig zijn! Ik geloof nu zeker, dat hier de ingang is naar de onderaardsche wateren der helle, en dat mijnheer Pluto benaauwd is, dat wy hem zijn licht betimmeren zullen, zoo wy verder voortgaan.’ -</p>
<p>- ‘Misschien,’ zeide Koert, de metselaarsbaas, ‘zullen wy, om hem te paaien, moeten besluiten van het gat te dichten met lijken, gelijk Graaf Dirk de vesten deed, toen hy de Burcht te IJsselmonde bestormde.’ -</p>
<p>- ‘Stil! stil!’ zeide een derde spreker: ‘men moet in 't huis eens gewurgden niet van den strop en in 's Bisschops stad niet van IJsselmonde spreken.’ -</p>
<p>- ‘Of misschien ware het nog beter,’ vervolgde Koert: ‘er levende kanunniken in te stoppen: die weten al wat vocht is, spoedig in te slorpen.’ -</p>
<p>- ‘Zoo de welle Franschen wijn of goed bier opgaf, ware ik het met u eens,’ merkte Burkhart aan:.... ‘maar kom! dat alles is zotte praat! Ik voor my wenschte, dat ik dit werk nooit begonnen ware, waar wy niets dan verdriet aan beleven zullen.’ -</p>
<pb n="96"/>
<p><xptr to="a096"/></p>
<p>- ‘'t Is zeker,’ hervatte Koert, ‘dat ons vooruitzicht gering is: maar wat my nu nog het meeste hindert, is den lastigen spot te moeten verduren van die toekijkers, en vooral den hatelijken grijns van dien bedelaar, die dagelijks met zijn zoon over de omheining komt leunen en een vrolijk gezicht zet, zoodra hy bespeurt, dat de zaken weer achteruit gaan. Ik zoude schier denken, dat hy een afgezondene ware van Lucifer, die, op last zijns meesters, komt afloeren, hoe het werk vordert. Hy heeft iets kwaadaartigs in zijn tronie, en ik ben overtuigd, dat hy naar zwavel riekt. Kent gy hem, vader Burkhart?’ -</p>
<p>- ‘Hem ken ik niet,’ antwoordde deze: ‘maar die knaap, die met hem is, slentert als een Sint Antonies varken de stad rond, en gaat, althands zoo my de buren zeggen, dagelijks zes of zevenmalen mijn deur voorby, terwijl ik hier ben.’ -</p>
<p>- ‘En zeggen u die zelfde buren ook,’ vroeg Koert met een spottenden lach, ‘dat uw dochter Maaiken zich dan altijd voor de deur of aan 't raam bevindt?’ -</p>
<p>- ‘Ik wurgde haar liever met eigen handen,’ zeide Burkhart, verstoord, ‘eer zij zich aan zulk een zwerver verslingerde. Doch wat gy praat is oudewijveklap. Maaiken is stil en zedig en nog te jong om naar vrijers te kijken.’ -</p>
<p>- ‘Dat meugt gy denken, vader Burkhart!’ zeide Koert: ‘maar ik twijfel of zy van uwe meening wezen zal. Ohol zoo gaauw de meiskens ophouden de pop te laten dansen, dienen zy wel een ander
<pb n="97"/>
voorwerp by de hand te hebben, dat zy kunnen liefkozen.’ -</p>
<p>- ‘Nu! dat is tot daaraantoe,’ hernam de timmerman, wien de wending, welke het gesprek nam, begon te hinderen: ‘die vermaledijde wel moet op de eene of andere wijze gestopt: wy zullen dien stapel takkebosschen er in werken: zoo dit niet lukt, weet ik geen raad meer, en dan kan hy wien 't lust den arbeid ten einde brengen.’ -</p>
<p>Met deze woorden gaf hy de noodige bevelen, en een stapel brandhout, groot genoeg om tien huisgezinnen gedurende den gandschen winter van vuur te voorzien, werd in den gegraven kuil gesmeten. Naauwlijks echter was dit geschied, of een schaterend gelach, boosaartig als dat van een helschen geest, deed zich van den kant der heining hooren. Aller oogeh wendden zich derwaart: daar stond de geheimzinnige vreemdeling weder op zijn gewone plaats, met zijn zoon naast hem, over de borstwering te leunen en het werk te beschouwen. -</p>
<p>Het voorkomen van den man was wel geschikt om aanleiding te geven tot het kwaad vermoeden, door de arbeidslieden jegens hem opgevat. Hoewel zijn gestalte beneden de middelmatige en eenigzins voorovergebogen ware, en de enkele grijze hairen, die in losse vlechten zijn anders kale kruin omringden, benevens de tot op den gordel afhangenden baard, aantoonden, dat hy den middelbaren leeftijd reeds voorby was, duidden echter zijn magere, forschgespierde armen veerkracht en vaardigheid aan.
<pb n="98"/>
Een vervooruitspringend voorhoofd, met menigvuldige rimpels doorkronkeld, een scherp voorover gebogen neus en een paar grijze, levendige oogen, diep in de kassen verscholen en met zware wenkbraauwen overschaduwd, gaven vernuft en schranderheid te kennen. Het gelaat was mager en taankleurig, en zag er uit of het uit een stuk oud perkament gesneden was; maar toch duidde het geheele wezen een krachtig en gezond gestel aan, hetwelk de vermoeienissen en jaren trotseerde en niet dan met moeite zoude gesloopt worden: en wanneer zich de dunne lippen openden tot een lach, zag men een rij hagelwitte tanden, welke een jonge schoone zoude benijd hebben. Het gewaad van den man was dood eenvoudig, als bestaande slechts uit een bruine kiel zonder mouwen, en daaronder een wollen borstrok en broek: dit laatste kleedingstuk reikte slechts tot aan de dijen, terwijl overigens de beenen zoowel als het hoofd geheel onbedekt waren. Intusschen scheen deze eenigzins armoedige dracht eerder aan grilligheid of onverschilligheid dan aan behoefte te moeten worden toegeschreven; althands de zoon des onbekenden droeg een net gesneden overkleed van Lincolns groen en daaronder een eng sluitend buis en hozen van Gentsch scharlaken, welke kleedy zijn gestalte voordeelig deed uitkomen. Zijn fraaie blonde hairen, slechts gedeeltelijk door een rood kapjen met zilveren kwasten bedekt, krulden in rijke lokken om zijn hagelblank voorhoofd en blozende wangen: terwijl hij overigens, schoon iets grooter dan zijn vader, dezelfde regelmatigheid van trekken bezat.</p>
<pb n="99"/>
<p>Tegen dit paar nu, althands tegen den spottenden oude, was de toorn der werkbazen ontstoken.</p>
<p>- ‘Gy hebt goed lagchen,’ zeide Burkhart, naar hen toetredende: ‘ik wilde u voorwaar in mijne plaats zien.’ -</p>
<p>- ‘In uwe plaats,’ antwoordde de oudste vreemdeling, ‘zoude ik goede gouden muntstukken verdienen: terwijl gy tot eenig loon voor uwe moeite uw afscheid bekomen zult en blijde zult mogen zijn indien er geene goede dracht stokslagen mede gepaard gaat.’ -</p>
<p>- ‘Gy zijt een onbeschaamde vlegel’ zeide Burkhart: ‘weet gy een middel om de wel te stoppen, zoo geef het aan de hand: en bemoei u anders niet met zaken, die u niet aangaan en waarvan gy geene kennis hebt.’ -</p>
<p>- ‘Geene kennis!’ herhaalde de onbekende op een bitsen toon: ‘kennis genoeg om te zuchten over de jammerlijke wijze, waarop gy de schatten des Bisschops verspilt: ik neem u niet kwalijk, dat gy onbekend zijt met het eenige middel om die wel te stoppen; maar dat gy alles maar in den blinde beproeft en u schaamt uw onkunde te erkennen, zie, dat ergert mij.’ -</p>
<p>- ‘En welk bewijs hebben wy,’ vroeg Koert de metselaarsbaas: ‘dat gy er meer van weet, en recht hebt op zoo hoogen toon tegen ons te spreken?’ -</p>
<p>- ‘Ho! ho!’ zeide de onbekende:’ wanneer men een tiental kerken heeft helpen grondvesten, en sommigen op vry erger bodem dan deze is, verkrijgt men dat recht eenigzins: dan moest men althands
<pb n="100"/>
<xptr to="a100"/><lb/>
geene verwijten ontvangen van hen, die niet in de geheimen der kunst zijn ingewijd.’ -</p>
<p>- ‘Zijt gy een ingewijde?’ vroeg Koert, zijn toon eenigzins latende zakken: ‘en hebt gy de onderscheidene trappen beklommen, die men opstijgen moet om den eernaam van bouwmeester te bekomen?’ -</p>
<p>- ‘Ik ging de werklieden aan den arbeid voor,’ was het antwoord, ‘toen aan Koert van Abcoude nog op zijn best vergund werd de kalk te mengen. Het spijt my, te moeten ondervinden, dat hy, sedert zijn vertrek uit de leerschool te York, nog niet verder gevorderd is,’ -</p>
<p>Een beweging van verwondering ontstond by de bouwlieden, en de meesten drongen zich met nieuwsgierigheid om den vreemdeling heen. De roem der leerschool te York was op dien tijd door geheel Europa verbreid. In die stad, wist men, was een school van bouwkunde opgericht, waar de geheimen dier kunst op een bedekte wijze en slechts aan de ingewijden, die den naam van Culdëers voerden, werden onderwezen, Zoodanigen onder hen, als verre genoeg bedreven gëacht werden, ontfingen verlof om in andere landen te reizen? en aldaar, mits altijd ten gedeeltelijken voordeele des genootschaps, hunne kunst uittëoefenen. Koert, de metselaar, die een half jaar onder die Culdëers had doorgebracht, was, daarom alleen, te Utrecht in aanzien; hoe veel te meer eerbied moest men dan niet voor den vreemdeling gevoelen, die een zoo veel hooger graad op den bouwkunstigen trap scheen te bekleeden?</p>
<pb n="101"/>
<p><xptr to="a101"/></p>
<p>- ‘Wie zijt gy dan toch? ‘vroeg eindelijk Burkhart.</p>
<p>- ‘Ik ben Plebo van Dokkum,’ zeide deze, en, tegelijk zijn baard in tweeën scheidende, vertoonde hij een zilveren winkelhaak, aan een keten van 't zelfde metaal om zijn borst gehecht, en een klein scheepjen, insgelijks van zilver, aan een der punten vastgemaakt, welk teeken de waardigheid van Sherif of Opziener te kennen gaf, die hij onder de Culdëers bekleedde.</p>
<p>- ‘Meester Plebo van Dokkum!’ riep Koert, één stap achterwaart doende en de hand aan de muts brengende: ‘wees welkom als de sterre uit het Oosten. Zult gy ons het middel aanwijzen om ten einde onzer kwelling te geraken?’ -</p>
<p>- ‘Het middel aanwijzen? - dat niet: - maar ik neem aan, die wel te stoppen.’ -</p>
<p>- ‘Zult gy waarlijk?’ vroeg een zware, doordringende stem achter hem.</p>
<p>Plebo keerde zich om, en zag iemand in gewone geestelijke kleeding achter hem staan. Hij behoefde echter niet lang op den nieuw aangekomene te staren, om aan de achtbare gestalte, de ontzachverwekkende houding, het doordringend, gitzwart oog, den bruinen, zwaren baard, de trekken vol edele majesteit, en de eerbiedige houding der alom terug tredende omstanders, in den vrager den Bisschop van Utrecht, Koenraad van Zwaben te herkennen, die, gelijk hy dagelijks gewoon was, de werkzaamheden was komen bezoeken, om te zien of men aan zijn lievelingswerk gevorderd was, en die het laatste gezegde des Frieschen bouwmeesters gehoord had.</p>
<pb n="102"/>
<p>- ‘Ik zal het voorwaar ten uitvoer brengen,’ gaf Plebo ten antwoord: ‘of liever, ik zal het werk mijnen zoon toevertrouwen; want mijn plicht roept mij naar Engeland terug, om den zetel onzer broederschap, het koninklijk York, dat door een fellen brand geteisterd werd, te helpen herbouwen. Maar deze knaap, die door mij is opgeleid in de geheimen onzer kunst, zal even goed als ik aan uw verlangen voldoen.’ -</p>
<p>- ‘Hoe!’ zeide de Bisschop, eenigzins misnoegd, acht gij u zelf te hoog verheven, of is de Bisschop van Utrecht een te gering persoon, dat gij een arbeid, die u vereeren moest, aan een baardeloozen knaap wilt opdragen?’ -</p>
<p>- ‘Ware ik van den beginne af geraadpleegd geweest,’ zeide Plebo: ‘die grondslagen waren reeds lang voltooid; thands is mijn tijd om; en het strijdt met de voorschriften onzer broederschap, twee werken gelijktijdig te aanvaarden. Maar het moet uwe Hoogwaardigheid hetzelfde wezen, wie onzer het werk volbrengt, mits het maar goed geschiede.’ -</p>
<p>- ‘En gy knaap?’ vroeg de Bisschop zich tot den jongeling wendende: ‘zijt gy even zeker van u zelf als uw vader?’ -</p>
<p>- ‘Niemand kan alle beletselen voorzien noch voor toevalligheden instaan,’ antwoordde de jongeling, op een zedigen toon: ‘maar, zooverre ik vertrouwen mag, durf ik aannemen met de hulp onzer Lieve Vrouwe en van Sint Bonifaas, mijn patroon, den arbeid tot een gelukkig einde te brengen.’ -</p>
<p>- ‘Dat is gëantwoord gelijk het een zedig en
<pb n="103"/>
bescheiden jonkman betaamt,’ zeide de Bisschop, met een goedkeurenden blik: ‘volgt my beiden, opdat wij den prijs bepalen.’ -</p>
<p>Met deze woorden wendde hy zich om en trad, van vader en zoon vergezeld, naar zijn hof.</p>
<p>- ‘Welaan!’ zeide de kerkvoogd, na dat hy in zijn gewoon vertrek was gezeten; ‘spreek nu knaap! welk loon begeert gy om die wel te stoppen?’ -</p>
<p>De jongeling zag beschroomd voor zich neder: zijn vader nam voor hem het woord.</p>
<p>- ‘Het voegt niet,’ zeide deze, ‘dat jonge lieden spreken in tegenwoordigheid van ouderen. Ja zelfs naar de instellingen der Culdëers mag ook geen meester in de kunst het woord voeren in het bijzijn van een Opziener. Ik zal dus voor hem den eisch doen.’ -</p>
<p>- ‘Zoo als gy wilt,’ zeide de Bisschop, eenigzins wrevelig; want hij veronderstelde dat hy den zoon rekkelijker zoude gevonden hebben dan den vader: ‘maar bedenk, dat de kassen van het Bisdom in geen bloeienden staat zijn, en dat de onderneming, die wy voorhebben, ter eere onzer Lieve Vrouwe moet strekken en derhalve aan den volbrenger een eeuwig loon verschaft, waar geen tijdelijk bij haalt.’ -</p>
<p>De bouwmeester glimlachte op een boosaartige wijze; 't geen aan den kerkvoogd geen gunstig denkbeeld van 's mans vroomheid deed opvatten.</p>
<p>- ‘In de eerste plaats,’ zeide Plebo, ‘moet aan mijn zoon het geheele bestier van den arbeid worden opgedragen; en dat, niet slechts van de
<pb n="104"/>
bevestiging der grondslagen, maar tot aan de voltooijing toe.’ -</p>
<p>- ‘Dat is een harde zaak voor onze bouwmeesters, zoo onder een knaap te staan;’ zeide de Bisschop: ‘maar het zij zoo.’ -</p>
<p>- ‘Voorts zal er voor zijn dagelijks onderhoud worden zorg gedragen: - uithoofde zijner jonge jaren zal hy zich met eens werkmans daggeld vergenoegen.’ -</p>
<p>- ‘Dat is zeer redelijk!’ zeide de Bisschop, eenigzins verwonderd.</p>
<p>- ‘Dan, ten derde,’ vervolgde Plebo, ‘zal Uwe Hoogwaardigheid my voor mijne afreize eene som verstrekken, groot genoeg om veertig burgerhuizen in de stad York te doen herbouwen.’ -</p>
<p>- ‘Hoe!’ zeide de kerkvoogd, terwijl zijn voorhoofd zich fronselde: ‘en hoe veel zal dat bedragen?’ -</p>
<p>- ‘Dat is eens Graven rantsoen,’ riep hy, nadat Plebo de som genoemd had.</p>
<p>- ‘Licht mogelijk!’ zeide de Fries: ‘maar ik mag u niet minder vragen. Ongewijden laten zich afdingen: de geheimen der Culdëers worden met moeite verworven en zijn een hoogere belooning waardig. Uwe Hoogwaardigheid ziet, dat wy ons niet trachten te verrijken, maar u integendeel de gelegenheid verschaffen, van een goed werk te doen.’ -</p>
<p>- ‘Wat gaat my York aan?’ zeide de Bisschop, ‘bovendien, zoo als wy u zeiden, onze kassen zijn uitgeput.’</p>
<p>- ‘Ten vierde,’ zeide Plebo....</p>
<pb n="105"/>
<p>- ‘Hoe! is uw eisch nog wijder van omvang?’-</p>
<p>- ‘Ten vierde verlang ik, dat niemand tegenwoordig zij by het stoppen der wel, dan de werklieden, die mijn zoon daartoe uitkiest.’ -</p>
<p>- ‘Daar stem ik nimmer in toe!’ riep Koenraad van Zwaben: ‘wat! zouden wy zulk een som uitgeven om niet eens te weten wat er geschied ware, noch in staat te zijn van by een volgende gelegenheid zonder uwe hulp te werken?’ -</p>
<p>- ‘Hoogwaardigste!’ zeide de bouwmeester, ‘indien het mijn geheim ware, het stond aan my, u zulks voor goud te verkoopen; maar het behoort aan het genootschap. De spreuk der Culdëers zal u niet onbekend zijn.’ -</p>
<p>Met deze woorden hield hy hem het zilveren scheepje voor, dat op zijn borst prijkte en waarop met kleine letteren gegrift was: <hi rend="i">in silentio et spe fortitudo nostra</hi>.</p>
<p>- ‘Hoor!’ zeide de Bisschop: ‘met uwe zonderlinge afspraken en schikkingen hebben wy niets te schaffen. Wilt gy u met de helft der gevraagde som vergenoegen, en toestaan, dat wy by het dempen tegenwoordig zijn? zoo kunt gy dadelijk over de gelden beschikken en met het werk een aanvang maken.’ -</p>
<p>- ‘Hoogwaardigste!’ zeide Plebo op een koelen toon: ‘ik heb voor mijn vertrek naar Engeland nog eenige zaken in mijn geboorteplaats te beschikken, over zeven dagen ziet gy my weder voor u, om uw leste besluit te vernemen. Mijn zoon Ubbo blijft inmiddels hier en is tot uw dienst, zoo gy vroeger van gedachte veranderen mocht. Stemt gy op den
<pb n="106"/>
zevenden dag niet in mijnen voorslag, dan mag Uwe Hoogwaardigheid uitzien naar een vasteren grond om de kerk Onzer Lieve Vrouw op te bouwen.’ -</p>
<p>Dit gezegd hebbende, glimlachte hy, boog zich, en vertrok.</p>
</div>
<div type="chapter">
<head rend="h3">II</head>
<p>De Bisschop bevond zich in een hoogst onaangenamen toestand. Hy voorzag dat zijn onderneming schipbreuk zoude lijden, die onderneming, waar aan hy zoo vele kosten besteed had, en die hem van de vreeze des vagevuurs bevrijden moest. Vergeefs had hy, na het vertrek des Bouwmeesters, den jongen Ubbo by zich ontboden, in de hoop, dat deze, min halstarrig dan zijn vader, in redelijker schikkingen zoude willen treden: de jongeling bleef getrouw aan zijn gelofte en weigerde aan de vermaningen zoo wel als aan de vleitaal des kerkvoogds gehoor te geven: zoodat deze, ten einde raad, en toch niet willende toegeven aan de buitensporige eischen des Culdëers, besloot het aangevangen werk te staken en naar een meer vasten bodem om te zien. Hy liet uit dien hoofde den timmerman Burkhart by zich komen, om hem kennis te geven van zijn besluit.</p>
<p>- ‘Ik had het al gevreesd,’ zeide deze: ‘die satansche Culdëers hebben Uwe Hoogwaardigheid om den tuin willen leiden. Sint Maarten zy geloofd, dat die oude man vertrokken is; maar nu is mijn
<pb n="107"/>
eenige wensch, dat Uwe Hoogwaardigheid den jongen Culdëer ook maar spoedig doe verkassen.’ -</p>
<p>- ‘Gy vraagt dit met een nadruk!’ zeide de Bisschop: ‘ik geloof, dat gy niet weinig jaloersch op hen zijt en vreest dat zy hier spoedig uw licht zouden betimmeren.’ -</p>
<p>- ‘Niet in het minst,’ antwoordde Burkhart: ‘en toch, ja! ik heb nog grootere reden dan Uwe Hoogwaardigheid om op dien knaap, dien Ubbo, te onvrede te zijn. Hy heeft zich in het hoofd gezet naar mijne dochter te vrijen.’ -</p>
<p>- ‘Spreekt gy waarheid, Burkhart!’ riep de Bisschop uit, terwijl zich een glans van vergenoegen over zijn gelaat verspreidde: en is het meisken hem genegen?’ -</p>
<p>- ‘Helaas! ik vrees meer dan al te veel; doch zy zal hem niet hebben, dat zweer ik by Sint Maarten.’ -</p>
<p>- ‘En waarom niet? hy oefent hetzelfde bedrijf uit als gy, en schijnt voor zijne jaren zeer bekwaam.’ -</p>
<p>- ‘Zeer bekwaam! voor my misschien al te bekwaam,’ zeide Burkhart: ‘ik weet het niet, maar ik ben bang voor die Culdëers. Er mogen al zoo vele geestelijke heeren en vrome lieden aan het hoofd van hun genootschap staan: ik zeg maar, wie het licht schuwt, heeft weinig goeds in den zin: en waar geheimenissen zijn, daar speelt de Boze zijn rol.’ -</p>
<p>In weerwil van deze gemoedelijke verklaring was het een waarheid, dat de vrome timmerman, zoo
<pb n="108"/>
lang hy nog in den waan was blijven verkeeren, dat de Bisschop het werk aan Ubbo zoude opdragen, de vrijerij van dezen met oogluiking had toegelaten, in de hoop van met den bouwmeester van Sinte Maria een voor hem voordeelige vennootschap aantegaan: nu hy bemerkte dat de Bisschop geen zoodanig besluit had genomen, was hy omtrent Ubbo van gedachte veranderd en verlangde niets liever dan zijne verwijdering.</p>
<p>De Bisschop had inmiddels weinig naar de laatste woorden des timmermans geluisterd, maar ging het vertrek met groote schreden op en neder: ‘de held Simson,’ mompelde hy by zich zelven, ‘is door Dalila verschalkt geworden: en zoude een twintigjarige knaap zich sterker betoonen? - Hoé 't zij!.. 't is licht te beproeven.’ -</p>
<p>Weldra naderde hy Burkhart weêr en ving een nieuw gesprek met hem aan, waarvan de uitslag in het vervolg zal blijken.</p>
<p>Op den avond van dienzelfden dag zat het lieve meisjen, wier lielfde voor den jongen bouwkunstenaar het voorwerp van het gehouden gesprek was geweest, in haar eenzaam kamertjen de komst van haar minnaar te verbeiden. Eene enkele lamp, die voor haar op de tafel stond, wierp haar schijnsel op Maaikens rond en vrolijk aangezichtjen, waar thands echter een spijtige trek van ongeduld op te lezen stond. Het inkarnaat van haar bloozende wangen, die, even als de ronde kin, met bevallige kuiltjens voorzien waren: de groote, helder blaauwe oogen en de blonde hairvlechten, die, in tweëen gescheiden,
<pb n="109"/>
zich onder het zwarte kapjen vereenigden, staken af tegen den donkeren achtergrond gelijk een afbeeldsel door Rembrandt geschilderd. Zy was bezig met haar spinnewiel; maar het werk vorderde thands niet als gewoonlijk; want waar bestaat het meisjen, dat bedaardheid van geest genoeg bezit om de vereischte aandacht aan haar werk te schenken in het oogenblik, dat zy haren geliefde verwacht. Wel deed Maaiken nu en dan, als om haar ongeduld te overwinnen, het rad met meer dan de noodige snelheid rondwentelen, en snorde de draad vlugger nog dan gewoonlijk door haar blanke en bevende vingeren; maar meer dan eens staakte zy plotslings haar arbeid en bleef dan voor zich neêr zien, angstig luisterende, of zy den welbekenden tred van haar Ubbo niet vernam: - en niets anders hoorende, dan het versnelde kloppen van haar bedrukt en minnend hartjen.</p>
<p>Reeds was de gewone tijd zijner komst sedert lang verschenen: en het hart van het jonge meisjen doorliep langzamerhand al de gewaarwordingen, welke de verwachting doet ontstaan. Zy was eerst blijmoedig, vervolgens ongeduldig geweest: nu werd zy ontevreden.</p>
<p>Hoe kon hy een zoo schoone gelegenheid laten voorbijgaan om met haar alleen te wezen? Juist was haar vader dezen avond niet te huis: en juist nu kwam Ubbo niet.</p>
<p>Nu werd zy angstig. Zeker was hem iets overkomen!....</p>
<p>Maar neen! hy moest toch komen; want de groote zwarte huiskater, die zoo even voor haar op de tafel
<pb n="110"/>
was gesprongen, was bezig om zijn pooten te likken en zijn knevelbaard op te strijken: een zeker voorteeken, dat hy bezoek verwachtte.</p>
<p>En de kat had gelijk; want eindelijk hoorde Maaiken iemand den winkel inkomen. Nu week de angst en de ontevredenheid kwam terug.</p>
<p>- ‘Ik zal hem niet te gemoet gaan,’ dacht Maaiken, eenigzins spijtig. ‘Hy verdient straf over zijn lang wegblijven.’ -</p>
<p>Maar, als gewoonlijk, werd er drie malen aan de kamerdeur geklopt. Nu kon Maaiken het niet langer uithouden: de stem der liefde had die van den spijt doen zwijgen: zy rees haastig op, snelde naar de deur, opende die... en deed drie stappen terug. Het was Ubbo niet, die voor haar stond, het was een eerwaardige monnik, die haar met een achtbare stem den avondgroet gaf.</p>
<p>Wie schildert haar schrik, haar teleurstelling, haar verbazing, haar schaamte? - Maar hoeveel te grooter werd nog haar verlegenheid, toen zy, by een nadere beschouwing, gewaar werd, dat die geestelijke niemand minder was dan de Bisschop zelf.</p>
<p>- ‘Heilige Maagd!’ riep het ontstelde meisjen, in diepen ootmoed voor de voeten van den kerkvoogd nederglijdende en den zoom zijns gewaads kussende.</p>
<p>- ‘Wees welgemoed dochter!’ zeide Koenraad, haar de hand op het hoofd leggende: ‘gy hebt onzen zegen: rijs op en geef ons een zetel: wy hebben met u te spreken.’ -</p>
<p>Het jonge meisjen hief zich langzaam van den grond op, en niettegenstaande haar beschroomdheid kon zy
<pb n="111"/>
niet nalaten een oog van verbazing op den Bisschop te slaan; want het was haar onbegrijpelijk, welke boodschap het machtig opperhoofd van het Sticht aan een nederige timmermansdochter te geven had. Vervolgens schoof zy den ouden, met leder bekleeden zetel van vader Burkhart aan, en bleef, zoodra de Bisschop had plaats genomen, voor hem staan, in eerbiedige afwachting van hetgeen hy haar zoude melden.</p>
<p>- ‘Dochterken!’ zeide de Bisschop, na eenige oogenblikken zwijgens: ‘gy kunt ons een gewichtige dienst bewijzen.’ -</p>
<p>- ‘Ik, Hoogwaardigste! Hoe kan een arm, onnoozel meisjen?....’</p>
<p>- ‘En tevens u zelve hoogst gelukkig maken,’ vervolgde hy.</p>
<p>- ‘Zoude het mogelijk zijn? Ik besef niet....’ -</p>
<p>- ‘Ik weet,’ gy bemint een zekeren jongeling, Ubbo, den zoon des Frieschen bouwmeesters.’ -</p>
<p>Maaiken, die by des Bisschops komst verbleekt was, kreeg nu een kleur als bloed en sloeg de oogen neder.</p>
<p>- ‘Uw vader heeft tot nog toe uwlieder genegenheid door de vingeren gezien; - maar hy zal waarschijnlijk zijne toestemming niet schenken aan een huwelijk tusschen u beide, wanneer hy verneemt, dat die Ubbo morgen, op onzen last, voor eeuwig, buiten de grenzen van het Sticht verbannen wordt.’ -</p>
<p>De schrik benam aan Maaiken het spraakvermogen: ontsteld en met de doodskleur op 't gelaat zag zy den Bisschop aan.</p>
<p>- ‘Intusschen,’ vervolgde deze, ‘hangt het
<pb n="112"/>
van u af, onze welwillendheid te verdienen en dat besluit te doen veranderen: ja zelfs, Ubbo tot man te erlangen en een goeden bruidschat daarbij.’ -</p>
<p>De hoop schonk aan Maaiken de spraak terug: ‘En wat moet ik doen, Hoogwaardigste!’ zeide zy, terwijl haar oogen in tranen zwommen: ‘hoe kan ik uwe gunst verdienen?’ -</p>
<p>- ‘Gy weet, dochterken, welk een belang niet wy alleen, maar de gandsche gemeente er in stellen, dat het aangevangen werk voor de Sinte Mariaas kerk zijn beslag krijge, en welke teleurstellingen tot heden onze stichting ondervonden heeft.’ -</p>
<p>- ‘Ach ja! - en vader heeft my gezegd, dat Ubbo een geheim bezit om de wel te stoppen en daarover in besprek was met uw Hoogwaardigste; - en ik heb Ubbo genoeg bestraft over zijn onredelijkheid.. maar hy blijft zeggen, dat het zijn geheim niet is, en dat hy....’</p>
<p>- ‘Juist zoo! Gy alleen, dochterken! kunt invloed genoeg op den jongeling bezitten, om hem dat geheim af te persen: lever het my over: en dezelfde dag ziet u de bruid van Ubbo.’ -</p>
<p>Maaiken deed een stap achtenvaart, en een uitdrukking van verontwaardiging vertoonde zich op haar gelaat.</p>
<p>- ‘Dat mag ik niet doen, Hoogwaardigste!’ zeide zy: ‘Ubboos geheim behoort hem: al wat ik doen kan, is, hem aan te manen, zich naar uw verlangen te voegen; maar het hem te ontrukken om het aan derdens te verraden, ziedaar wat een schandelijke daad zoude zijn.’ -</p>
<pb n="113"/>
<p>Het was nu de beurt des Bisschops om te bloozen: hy had deze ronde weigering niet verwacht. Een oogenblik vonkelde de toorn in zijn sprekende oogen; maar hy bedacht en herstelde zich. Na een korte stilte hernam hy aldus:</p>
<p>- ‘Zoodat gy zeggen wilt, dochter! dat wy, die tevens uw waereldlijke Heer en Meester en uw kerkvoogd zijn, een onbetamelijke, een schandelijke daad van u vorderen.’ -</p>
<p>Maaiken zweeg eenige oogenblikken, want deze vraag bracht haar in verlegenheid. Haar natuurlijk gevoel van billijkheid zoude haar een toestemmend antwoord hebben ingegeven; maar de eerbied, verschuldigd aan den man voor wien zy stond, eischte eene andere taal. Met een flaauwe stem, en terwijl zy de tippen van het gelemmerde voorschootjen tusschen de vingers wreef, bracht zy eindelijk stamelend deze woorden uit:</p>
<p>- ‘Neen! dat ware verre! maar ik dacht, of uw Hoogwaardigste my ook beproeven wilde.’ -</p>
<p>- ‘Dochter!’ hervatte de Bisschop: ‘wy zouden kunnen gebruik maken van het recht, ons van God geschonken, en ons vergenoegen met u onzen wil te doen verstaan, in de verwachting dat gy dien, zonder bedenken, althands zonder tegenspraak, zoudt ten uitvoer brengen. Maar wy hebben, uit aanmerking van het groot belang der zaak, en uit toegevendheid voor uwe jeugd en zwakheid, verkozen, ons zelve herwaarts te begeven om u te onderhouden. Wat wy eischen en begeeren is niet onredelijk; maar integendeel plichtmatig: gy zegt, dat die Ubbo, of
<pb n="114"/>
zoo als hy heeten mag, door een gelofte verbonden is om zijn geheim te bewaren.’ -</p>
<p>Maaiken knikte toestemmend.</p>
<p>- ‘Welaan! die gelofte is door hem afgelegd aan de Culdëers, dat zijn zulken, die den bozen vijand dienen en door alle Goddelijke en menschelijke wetten vervolgd behoorden te worden. Zoolang hy nog door den band diens eeds aan hen verbonden blijft, is hy een prooi van den Satan, hun aller opperhoofd, en als zoodanig uitgesloten van de gemeenschap der Heiligen. Alleen door dien te verbreken en los te rijten kan hy de heerschappij van het kwaad ontgaan en weder terugkeeren in den schoot der kerk. Weigert hy zulks, welaan! hy volharde in zijn ongeloof; maar hy verlate voor altijd deze muren, die geen ketter dulden. En dan, bedenk het wel, dan is die Ubbo, die bloeiende joogeling, nu en eeuwig voor u verloren.’ -</p>
<p>- ‘Hoogwaardigste!’ kreet het arme meisjen, zich voor 's Bisschops voeten stortende: ‘en moet ik het middel zijn om hem die gelofte te doen verbreken? Is niet des priesters mond bekwamer....’ -</p>
<p>- .... Om den boetvaardige te recht te brengen,’ viel de Bisschop glimlagchende in: ‘maar niet om hem, die het gevaar niet kent, en geen priesterraad begeert, te dwingen boetvaardig te worden. - Genoeg,’ vervolgde hy, den ernstigen toon hernemende: ‘overweeg mijne woorden wel! gij verliest of behoud hem voor immer. Kan de keuze wel een oogenblik twijfelachtig zijn?’ -</p>
<p>Helaas neen! Zij kon het niet langer zijn voor
<pb n="115"/>
het arme meisjen, dat onder zuchten en tranen onbepaalde gehoorzaamheid aan den wil des Bisschops belooven moest. Het was ook geene gelijke partij tusschen een sluwen, welbespraakten grijzaart, die beurtelings dreigen en belooven kon, - en een eenvoudig maagdelijn, dat geene wapenen had, dan een ingeboren gevoel van billijkheid, onbestand tegen den invloed van liefde en onderwerping.</p>
<p>Naauwlijks had de Bisschop de woning van Burkhart verlaten, of Ubbo trad die binnen. Verbleekt en bevend ontfing hem zijn liefste; maar hy bemerkte hare verlegenheid niet, of schreef die alleen aan ongerustheid over zijn lang uitblijven toe. Hy verontschuldigde dit met een billijke reden. Vader Burkhart had hem, reeds een paar uren geleden, ontmoet en, hoezeer zijns ondanks, naar een herberg gevoerd, waar zy Koert den metselaar en nog andere gezellen gevonden hadden en waar de kroes lustig was rondgegaan. Men gevoelt dat dit alles het gevolg van een listig beraamd plan was, om den Bisschop gelegenheid te geven, Maaiken alleen te vinden. Doch er was meer! De dampen van den wijn hadden op den geest van Ubbo gewerkt, en de saamgezwoornen hadden het er niet vergeefs op aangelegd, hem, in een meer openhartige gemoedstemming dan anders, naar Maaiken toe te zenden. - Wat er nu in dit gewichtig onderhoud tusschen de beide gelieven voorviel, welke middelen Maaiken in 't werk stelde om haren minnaar het noodlottig geheim af te dringen, is voor ieder een raadsel gebleven. Helaas! wat behoeven wy ook moeite te doen
<pb n="116"/>
om naar die middelen te zoeken. Was de verleidende <hi rend="i">kracht</hi> der liefde aan de eene zijde, en hare <hi rend="i">zwakheid</hi> aan de andere, niet genoegzaam om het raadsel op te lossen? -</p>
<p>Het zij voor ons voldoende te weten, dat de Bisschop den volgenden dag, uit Maaikens mond, vernam wat hy wenschte te vernemen en, dat hy, aan zijn woord getrouw, aan vader Burkhart gelastte zijne toestemming tot het huwelijk tusschen de beide jonge lieden te geven. Maar Maaiken wachtte vruchteloos dien dag en ook de volgenden op haar geliefde: Ubbo verscheen niet aan de woning van Burkhart.</p>
</div>
<div type="chapter">
<head rend="h3">III.</head>
<p>Zoo Ubbo gelijk de held van Israël bezweken was, hy was niet, gelijk deze, begonnen met een valsch middel aan de hand te doen. Dit bleek daaruit, dat na weinige proefnemingen, de wel door Burkhart met zijne medearbeiders gestopt was. De rechte wijze waarop zulks geschiedde, vindt men niet vermeld; het afbeeldsel van een zwarten stier, in een der kerkpilaren gesneden, en de daaronder geplaatste regels:</p>
<lg type="poem">
<l><hi rend="i">Accipe posteritas, quod per tua secula narres</hi>.</l>
<l><hi rend="i">Taurinis cutibus fundo solidata columna est.</hi><note n="(1)" place="foot">Nakomeling, verhaal eeuw in, eeuw uit: Deez' zuil slaat hier gevest op stierenhuid.</note></l>
</lg>
<p>doen vermoeden, dat het wellicht ten deele heeft
<pb n="117"/>
<xptr to="a117"/><lb/>
bestaan in het wringen van ossenhuiden in de wel, die het vocht hebben opgeslorpt en het doordringen belet.</p>
<p>Het was avond. Vreugde heerschte by de werklieden, daar zy zagen, dat hun arbeid deze reis een beter gevolg zoude belooven. Vrolijk en onder blij gezang omringden zy den kuil, dien zy meteen zouden verlaten om den dag daar aan met het leggen der grondslagen te beginnen. Vader Burkhart wreef zich de handen en was recht in zijn schik; maar zijn uitbundige blijdschap werd eenigzins getemperd, toen hy, zich omwendende, op zijn gewone plaats aan de heining, den ouden Culdëer gewaar werd.</p>
<p>Hy vermande zich echter: en een ongedwongen toon pogende aan te nemen, trad hy naar hem toe.</p>
<p>- ‘Zoo meester!’ zeide hy: ‘gy ziet dat de Stichtsche bouwmeesters het ook kunnen, al zijn zy niet op de school te York geweest. De wel is gedicht, vader! en gy zult ons nu niet langer meer uitlagchen.’ -</p>
<p>- ‘De wel gedicht!’ herhaalde Plebo, ieder woord, dat hy uitsprak, latende vallen, als of er een pond gewicht aanhing: ‘en mijn zoon....’</p>
<p>- ‘Hoor oude!’ zeide Koert, al lagchende: ‘wees op een anderen dag wijzer en vertrouw uw geheim aan geen verliefde knapen.’ -</p>
<p>Een vreesselijke blik van den ouden man deed Koert met ontzetting terug treden.</p>
<p>- ‘Kom, meester Plebo!’ zeide Burkhart. ‘De Bisschop en gy hebben fijn tegen fijn gespeeld; maar dat alles vergeten en vergeven zij, en laat ons ten
<pb n="118"/>
minste vrienden worden. Help my slechts uw zoon terug te vinden; want waar hy schuilt, dat weten noch ik, noch zijn bruidjen. En gy beseft, dat daar hy nu toch mijne toestemming heeft om met mijn dochter te trouwen...’ -</p>
<p>- ‘Ha! ha!’ zeide Plebo, in een schaterend, afschuwelijk gelach uitberstende, ‘uwe dochter en mijn zoon... ha! ha!...’ en deze woorden gëuit hebbende, drong hy door de omstanders heen en verdween als het weerlicht.</p>
<p>- ‘Hy is gek geworden, de arme man!’ zeiden sommigen.</p>
<p>- ‘Dat alles staat my maar matig aan,’ zeide Burkhart met een angstig voorgevoel: ‘ik ga eens zien hoe mijn dochter het maakt.’</p>
<p>En dit gezegd hebbende, begaf hy zich naar huis. Zijn dochter was er niet. Een kleine knaap had haar een boodschap gebracht, die haar terstond had doen vertrekken. Volgens het zeggen der buren, was zy de poort uitgetrokken, en wel naar de zijde der Amerongsche heiden.</p>
<p>Wy zullen den bëangsten vader in zijne onzekerheid laten, om die van onzen lezer weg te nemen. De boodschap, door het knaapjen aan Maaiken gebracht, hield in, dat Ubbo haar op de heide by de drie eikeboomen wachtte. Maaiken kende die plaats; want zy had er Ubbo meer ontmoet, voor dat zijn bezoeken nog door haar vader gedoogd werden; maar nimmer in het donker avonduur. Intusschen zy bedacht zich niet lang; maar, haar mantel omslaande, snelde zy naar het bestemmingsoord toe.
<pb n="119"/>
Het was een gure najaarsavond: de wind gierde met een akelig gehuil door de dorrende takken en dreef de witte wolken voor zich uit, wier breede schaduwen als onmetelijke nachtvogels over de grijze vlakte vlogen. De maan, die slechts nu en dan te voorschijn kwam, gaf aan ieder voorwerp een onbestemden fantastischen schijn; en menigeen, althands in die eeuw, die zich op de eenzame heiden bevonden had, zoude van angst terug zijn gekeerd. Maar Maaiken zag niets en hoorde niets van wat om of boven haar gebeurde. Zy ging den geliefde zoeken, en zonder omzien snelde zy voorwaarts. Weldra ontdekte zy van verre de drie gewenschte boomen, het eindpaal van haar tocht. Zy verhaastte haar tred: - en weinige oogenblikken later bevond zy zich by haren Ubbo.</p>
<p>Ach! zy had zoo verlangd hem terug te zien: waarom stond zy nu sprakeloos en bevend voor hem. - 't Is, dat zy, niettegenstaande al de drogredenen, haar door den Bisschop voorgehouden, en al de troostwoorden, haar door vader Burkhart gegeven, en al de redeneeringen, waarmede zy haar geweten had zoeken te paaien, te wel gevoelde hoezeer zy hem, den geliefde, beledigd had.</p>
<p>Hy ook, hy stond zwijgend en doodsbleek haar aan te staren, die hy zoo teeder had bemind.</p>
<p>Deze toestand was echter te hartverscheurend voor beiden om lang te kunnen duren. Maaiken, die het gevoel had als ware zy op het punt van te stikken, brak het eerst de stilte en trachtte aan haar toespraak een blijmoediger wending te geven.</p>
<pb n="120"/>
<p>- ‘Ubbo!’ zeide zy: ‘waarom zijt gy drie dagen weggebleven? Ik had u zulk een blijde tijding mede te deelen. Mijn vader stemt in ons huwelijk: hy wilde u voorstellen, u hier te vestigen en zijn medehelper te worden.’ -</p>
<p>- ‘Waarlijk?’ zeide Ubbo: ‘ik ben hem veel dankbaarheid verschuldigd. Jammer maar, dat ik aan zijn bedoelingen niet bëantwoorden kan... Utrecht mag my niet meer in zijne muren zien. - Ik heb u daarom verzocht hier te komen;... want ik wilde niet vertrekken, zonder u het laatst vaarwel te zeggen.’ -</p>
<p>- ‘Ubbo!’ kreet Maaiken. Meer kon zy niet uitbrengen: zy gevoelde op eens het gandsche wicht der schuld, die haar drukte.</p>
<p>- ‘Ik wil u geene verwijtingen doen,’ vervolgde hy, op een kouden, schijnbaar onverschilligen toon, die haar door de ziel sneed: ‘gy waart slechts een werktuig in de handen des machtigen Bisschops. Ook hy is verschoonbaar; hy kon zijn kerk niet slichten zonder het geheim te kennen. Ik alleen ben de schuldigen, en ik moet mijn straf zonder morren dragen.’ -</p>
<p>Hier zweeg hy een oogenblik en zuchtte. Het scheen beiden toe of die zucht, op nog droeviger toon, kort naby hen, herhaald werd. Zy luisterden;.. maar hoorden alleen den wind, die door den hollen eiketronk gonsde.</p>
<p>- ‘En waarom... waarheen wilt gy nu gaan?’ vroeg Maaiken, terwijl zy de koude hand van Ubbo poogde te omvatten....</p>
<p>- ‘Waar mijn plicht my roept,’ antwoordde
<pb n="121"/>
de jongeling: ‘naar de Culdëers, om my aan te klagen als den verrader hunner verborgenheden.’ -</p>
<p>- ‘Ubbo! om onzer Lieve Vrouw wil!’ gilde het arme meisje, zich aan hem vast klemmende: ‘doe dat niet! zy zullen u dooden.’ -</p>
<p>- ‘De dood zoude my welkom zijn,’ zeide Ubbo: ‘maar dien heb ik niet van hen te vreezen: erger nog, de schande der afzetting.... de onwaardig-verklaring.... om 't even; ik moet die dragen... en kunnen zy my zwaarder straffen, dan ik my zelven doe door deze scheiding?’ -</p>
<p>- ‘Neen!’ vervolgde zy, hem al gedurig sterker omvattende? ‘gy moet niet tot hen wederkeeren: gy moet uw banden met die kinderen Belials voor altijd verbreken en by my blijven en u weder tot een vroom en Christelijk leven begeven!... O kom hier, hier aan mijn hart, voor eeuwig hun vloekverbond afzweren.’ - ....</p>
<p>- ‘En het eene verraad op het andere stapelen, niet waar!’ zeide Ubbo, het hoofd schuddende: ‘Maaiken! daar spraakt gy niet: het was de Bisschop, die zich door uwen mond deed hooren. In geenen opzichte verdienen de Culdëers den schandnaam, dien gy hun geeft. Gy vindt wellicht by hen meer oprechte vereerders van den grooten Schepper, op wiens voorbeeld zy arbeiden, dan by uwe vadzige kloosterlingen. Dat zy geheim zijn met hun kennis, kan niemand met recht misprijzen. Hy, die den boom plant en opkweekt, heeft ook recht op de vruchten. Neen! tot hen moet ik wederkeeren: uit mijnen mond zullen zy mijne schande vernemen en
<pb n="122"/>
tevens mijn berouw. Vaarwel Maaiken! voor 't laatst vaarwel!’ -</p>
<p>Met deze woorden drukte hy een afscheidskus op hare bestorvene lippen, maar zy hield hem zoo vast omsloten, dat hy geweld zoude hebben moeten gebruiken om zich van haar te ontslaan.</p>
<p>- ‘Neen!’ riep zy met de kracht der wanhoop: ‘gy zult niet gaan, My hebt gy liefde en trouw gezworen en ook die eed is heilig. Ik zal niet meer op uw Culdëers vloeken, maar wat behoeft gy tot hen te gaan en u aan onnoodige schande bloot te stellen. Blijf hier! hier zullen wy vereenigd en gelukkig zijn. De Bisschop zal u gunstig wezen: hy zal u werk verschaffen, hy heeft het my beloofd: hy zal u tot vader strekken.’ -</p>
<p>Deze woorden brachten Ubbo, die reeds begon te wankelen, weder tot het volle besef van zijn plicht ‘Mijn vader!’ riep hy, en hy bedekte zich het gezicht met de beide handen.</p>
<p>- ‘Uw vader’ herhaalde Maaiken, misleid omtrent het gevoel dat dezen uitroep had ingegeven; ‘o! zoo uw vader my hoorde, zoude ook hy niet zijn gebeden by de mijne voegen om u te beletten van hier te gaan en u aan schande bloot te stellen?’ -</p>
<p>- ‘Daarin bedriegt gy u, deerne!’ zeide een holle stem, die uit den grond scheen op te rijzen: en de maan, die van achter een wolk te voorschijn kwam, vertoonde het somber gelaat van den ouden Plebo aan hun oogen. Maaiken stortte als verplet ter aarde.</p>
<p>- ‘Vader!’ gilde Ubbo, zich voor den bouwmeester op de knieën werpende.</p>
<pb n="123"/>
<p><xptr to="a123"/></p>
<p>- ‘Had ik dat van u kunnen verwachten,’ vroeg Plebo, op een langzamen, bitteren toon, ‘van u, mijn eenigen, mijn lieveling, dat gy uw weldoeners om een paar schoone oogen verraden, en my in eeuwigen rouw zoudt gestort hebben?’ -</p>
<p>Ubbo zweeg en hield de oogen neergeslagen.</p>
<p>- ‘Ik heb uw besluit geboord,’ vervolgde Plebo: ‘en ben over uw berouw voldaan. Ach! dat ik een middel wist om u aan de schande te onttrekken, die u wacht.’ -</p>
<p>Ubbo lichtte het hoofd op: een flikkering van hoop blonk in zijn oogen: ‘dood my, vader!’ zeide hy.</p>
<p>- ‘Ik dacht daarover,’ hernam Plebo, terwijl hy een dolk beschouwde, die in zijn hand blonk: ‘maar vooraf.. omhels my, mijn Ubbo!’ -</p>
<p>De jongeling stortte zich in de armen zijns vaders.</p>
<p>Den volgenden morgen vond de oude Burkhart twee lijken onder de eikeboomen op de beide liggen.</p>
</div>
<div type="chapter">
<head rend="h3">IV.</head>
<p>Een aantal jaren was verloopen: de gelofte des Bisschops was vervuld en aan zijn hartewensch voldaan geworden. Het kerkgebouw, aan Maria geheiligd, rees met dak en torenspitsen plechtstatig op tusschen een aantal lagere, aanhorige gestichten. Vrolijk speelde de lentezon op de glinsterende daken, en op het prachtige beeld van Keizer Hendrik, den begif-<pb n="124"/><xptr to="a124"/>tiger der kerk, dat boven het kruisdak prijkte: en luid herklonken de toonen der klokken, die de vromen tot het feest bijeenriepen.</p>
<p>Want hy was daar, de groote dag der inwijding, die dag, door Bisschop Koenraad met zooveel verlangen te gemoet gezien: en reeds vroegtijdig waren dichte scharen van alle zijden samengevloeid en naar de nieuwe gewelven toegestroomd, en bewonderden daar de marmeren zuilen, in den glans van duizenden waslichten schitterende, en het hagelblanke tufsteen van het muurwerk, en de cierlijke bogen, half oversluierd door de wolken van wierookwalmen, die naar boven stegen: en het prachtig oksaal, welks wedergade nimmer aanschouwd was. - Gemijterde Prelaten, aanzienlijke vorsten en edelen uit de omgelegen gewesten, waren door hunne tegenwoordigheid den luister der plechtigheid komen verhoogen, en prachtig stak hun glinsterende feestdosch tegen de effene kleeding der monniken en outerdienaars af.</p>
<p>Reeds was de uur genaderd, tot den aanvang der plechtigheid bestemd: nu zweeg het klokgelui en openden zich de deuren van het koor: langs de opening, welke de Scholieren hun door de opgedrongen volksmenigte heen baanden, begaren zich de dertig Kanunniken, onder wier bestuur de nieuwe kerk moest staan, met hun Proost en Deken en hun vijfentwintig Vicarissen, naar het koor: allen naar den regel gekleed in een lang en effen gewaad, dat hun tot aan de hielen reikte, met muilen aan de voeten, met ongedekten hoofde en zonder ring
<pb n="125"/>
<xptr to="a125"/><lb/>
noch handschoenen. Zy plaatsten zich in de hun bestemde zitbanken en lieten nu met welgevallen de oogen weiden over het prachtige gebouw dat aan hun zorg was toevertrouwd; maar meer dan een kon niet nalaten een gedachte van weemoed te gevoelen by het beschouwen een er zerk van licht geele kleur, die zich aan den ingang van het koor vertoonde, en waarop de beeldtenis was uitgehouwen van den jeugdigen Ubbo, den zoon des Frieschen bouwmeesters, die, naar men zeide, door zijn eigen vader gedood was. De Bisschop, getroffen over 's jongelings rampzalig einde, had hem een rustplaats geschonken in die kerk, wier opbouw zonder hem zijn beslag niet gekregen hadde: en in diezelfde grafstede had hy de overblijfselen van Burkharts beklagenswaarde dochter met die van haar geliefde vereenigd.</p>
<p>Maar! waar bleef hy thands, de reeds lang verwachte Bisschop? Het was reeds een geruimen tijd geleden, dat de Domheeren zich naar het Bisschoppelijke slot begeven hadden, om den kerkvoogd aftehalen en met hem gezamentlijk naar Sinte Maria te trekken. De zangers stonden gereed om by zijn intrede het feestlied aan te heffen: en de koorknapen, om de drie wask arsen op het hoofdaltaar te ontsteken, die kaarsen, op kostbare eenhorens-hoornen geplaatst, door den Keizer aan de kerk geschonken.</p>
<p>De tijd liep voort: de schaar der geloovigen werd ongeduldig: - daar ontstond op eens, even als wanneer de wind langzamerhand de zeegolven in beweging brengt, tot zy eindelijk koken en opstijgen, daar ontstond een dof gemurmel aan den hoofd-<pb n="126"/><xptr to="a126"/>ingang, dat zich al verder en verder verspreidde en al meer en meer luider werd, en al meer en meer met gedruisch en gewoel gepaard ging, tot het eindelijk het kerkruim was rondgegaan, en alles bewogen had, en zich oplostte in een algemeene beroering, in een olgemeenen kreet: ‘de Bisschop is vermoord!’ -</p>
<p>Helaas! de rampzalige dood der beide gelieven was gestreng gewroken op hem, die daarvan de oorzaak was geweest. Koenraad van Zwaben mocht de kerk niet inwijden, die hy gesticht had! -</p>
<p>De Domheeren hadden lang in de voorzaal van het hof op hem getoefd: - eindelijk kwam een dienaar hun de vreesselijke maar brengen, dat men den ongelukkigen grijzaart in zijn cel had gevonden, door een dolksteek omgebracht. Wie het feit volvoerd had, kwam nimmer aan het licht. Velen beschuldigden daarvan de bloed vrienden des Markgraafs van Saxen, 's Bisschops persoonlijken vijand; - zy echter, die beter bekend waren met hetgene tijdens het dempen der wel had plaats gehad, meenden in dien steek de wraak te herkennen van</p>
<p>&nbsp;</p>
<p><hi rend="sc">den frieschen bouwmeester</hi>.</p>
</div>
<div type="chapter">
<pb n="127"/>
<head rend="h3">Aanteekeningen.</head>
<p><hi rend="b">B</hi>ladz. 93. Reg. 2. De Scherpenburch, ook wel <hi rend="i">Karhuis</hi> genaamd, stond op den hoek van de Mariestraat en het Steenweg. Zie <hi rend="sc">Matthaeus</hi>, <hi rend="i">de fund. Eccl.</hi> p. 138.</p>
<p>Aldaar Reg. 8. De Keizer Hendrik IV was in den jare 1076, door zijn voedsterheer en vriend Koenraad vergezeld, naar Italiën getrokken ten einde de wederspannige Milanezen te beteugelen. By de inname der stad gaf hy die aan de plundering en verwoesting der soldaten prijs; doch gebood, dat men de Godshuizen zoude ontzien, dewijl hy, gelijk hy openlijk verklaarde, wel tegen zijn vyanden, maar niet tegen de Godsdienst oorlog voerde. In weerwil van de bevelen door hem gegeven, werd de prachtige kerk der H. Maagd, welke van wit marmer gebouwd was, door de baldadige krijgsknechten vernield en verbrand. Het was tot zoen van deze heiligschennis, dat, gelijk zulks in ons verhaal luidt, de Maria kerk gesticht werd.</p>
<p id="a095">Bladz. 95. Reg. 23. Het is bekend, dat Bisschop Koenraad het kasteel van IJsselmonde, 't welk zijn voorzaten hadden doen stichten om de Hollanders in bedwang te houden, voltooide en met aanzienlijke buitenwerken voorzag; 't welk echter niet belette, dat Graaf Dirk V, na op 's Bisschops leger een glansrijke
<pb n="128"/>
overwinning te hebben behaald, gemeld slot belegerde, innam en ten bodem toe slechten liet.</p>
<p id="a096">Bladz. 96. Reg. 15. De Sint Antonies varkens werden aldus genoemd, om dat zy den geestelijken toebehoorden en vrijelijk door de siad liepen. Het was, om aan deze dieren het inkomen te beletten, dat de kerkhoven niet door een brug, maar door een rooster van de stad gescheiden werden.</p>
<p id="a100">Bladz. 100. Reg. 21. <hi rend="i">Culdëers</hi> noemde men oudtijds in Engeland de priesters des Christendoms, van het Oude Engelsche woord <hi rend="i">coul</hi> (thands <hi rend="i">cowl</hi>) monnikskap: zoodat de naam <hi rend="i">Culdëer</hi> met ons <hi rend="i">kapucyner</hi> overeenkomt. De Romeinen hadden den Britten het Christendom geschonken, en de Keizerin Helena, (moeder van Constantijn) die te Colchester in Essex geboren was, had zich inzonderheid beijverd, de uitbreiding van de leer des Heilands aldaar te bevorderen. Toen de Romeinen later genoodzaakt werden het land te ruimen, en de Heidensche Saxers en Deenen het in bezit namen, weken de Culdëers naar Wallis en Ierland en werkten van daar in stille, tot dat het hun gelukte, de Angelsaksers en hun Koningen te bekeeren. Toen dus Gregorius I, in den jare 597, Augustinus met veertig monniken naar Engeland zond, om er de Christelijke godsdienst te prediken, vonden deze zendelingen, tot hun verwondering, het bekeeringswerk reeds verricht; maar waren met hun ambtgenooten weinig te vrede, omdat deze zich hielden aan de gebruiken der eerste eeuwen, en van de latere vormen der Roomsche kerk niets wilden hooren. Zy waren <hi rend="i">Quartodecimanen</hi>, dat wil zeggen, zy vierden het Paaschfeest te gelijk met de Joden, zy hadden geene Bisschoppen, en weigerden stellig den Bisschop van Rome als opperhoofd
<pb n="129"/>
der kerk te erkennen. In het vervolg van tijd wist men hier iets op uit te vinden, door de voornaamsten onder de Culdëers tot de Bisschoppelijke waardigheid te verheffen; en met hoeveel ijver zy zich tegen deze en andere nieuwigheden mochten verzetten, toch werden zy langzamerhand onder het juk van Rome gebracht. Ook de geschiedenis van de vestiging des Christendoms in de Nederlanden doet een merkbaar onderscheid bespeuren in de wijze van prediking der Engelsche zendelingen, vergeleken met die van de zoodanigen, als, gelijk Bonifacius, onmiddellijk van den Paus werden afgezonden.</p>
<p>De Culdëers bleven, ook nadat zy zich aan Rome onderwierpen, er op gesteld, hun aelouden naam te behouden: zy hadden zich altijd de belangen der Bouwkunst aangetrokken, welke hun nieuwe kerken verschaffen, en de door de Heidenen verwoeste weder herstellen moest. Zy maakten gebruik van hun invloed by het volk, om de jonge lieden aan te moedigen tot het bëoefenen dezer kunst, hen zoekende te overtuigen, dat men zich door het stichten van een bedehuis een trap naar den hemel bouwde. Zoo ontstonden er Bouwgenootschappen, waarvan de leden zich, als leekbroeders, rondom de kloosters legerden, tot welker herstelling of verciering zy zich lieten gebruiken. De Culdëers bestuurden zelve het werk, zoo goed zy konden: en hun opvolgers, de Engelsche priesters van de Roomsche eerdienst, drukten te dezen opzichte hun voetstappen. Om in die Bouwgenootschappen aangenomen te worden, was het echter niet genoeg, zich by de Bestuurders (Sherifs) aan te melden; maar hy die zich aanmeldde moest ook verschillende vereischten in zich vereenigen, waarvan de vijf volgende de voor-<pb n="130"/>naamsten waren. Ten eersten moest hy een <hi rend="i">man</hi> zijn. Deze voorwaarde sloot niet alleen de vrouwen uit, maar ook de gesnedenen (<hi rend="i">geldurs</hi>), die niet onder de mannen gerekend werden: ten tweeden, moest de neophyt een rijpen leeftijd bereikt hebben en alzoo tot den zwaren arbeid geschikt zijn: in de derde plaats moest hy gezond, sterk en onverminkt wezen: een bewijs, dat men in den beginne slechts <hi rend="i">werklieden</hi> aannam, daar later, toen het bestuur gedeeltelijk in handen van leeken overging, deze voorwaarde werd weggelaten. Ten vierden moest hy vrijgeboren en niemands slaaf zijn: - en eindelijk, ten vijfden, de Christelijke godsdienst belijden.</p>
<p>By deze bepalingen kwamen nog, ten opzichte der werkelijke leden van de Broederschap, verschillende voorschriften, even als men die by de meeste gilden vindt, en welke op het gedrag en de verplichtingen der werklieden onderling en tot hun meesters betrekking hadden: ook voerde, men rangen in, naar de onderscheide bekwaamheid en ervarenis der leden gëevenredigd en geschikt om den arbeid, het vooruitzicht op hooger loon en belangrijker werkkring te openen en daardoor den ijver aan te vuren.</p>
<p>In den beginne bepaalden zich de werkzaamheden tot den kerkbouw in Engeland; maar toen langzamerhand zich de roem van de scholen der Culdëers verbreidde, werden deze herhaaldelijk belast met ook op het vaste land den bouw van verschillende godshuizen te besturen. Zy zonden in die gevallen bekwame bouwmeesters af, die den arbeid onder hun opzicht lieten verrichten, en by overlijden door andere Culdëers werden vervangen: en daar het oorspronkelijke bestek door de broederschap was opgemaakt,
<pb n="131"/>
laat het zich verklaren, hoe de bouw van verscheidene kerken, gedurende jaren, soms eeuwen, niettegenstaande de verwisseling van bouwmeesters, naar hetzelfde plan regelmatig kon worden voortgezet.</p>
<p>De hoofdzetel der Culdëers was sedert het jaar 926 te York gevestigd, welke stad, reeds toen de aanzienlijkste van Engeland en op 25,000 inwoners geschat, bovendien in 't hart van 't land gelegen en tot het middelpunt der verschillende oefenscholen best geschikt was. Zy had dan ook geen reden tot beklag, van de Broederschap in haar midden te hebben opgenomen. In den jare 1070 werd zy door een geweldigen brand bijna geheel in assche gelegd, en daar zy slechts een provincie-stad was, en de regeering alle mogelijke middelen aanwendde om de nieuwe hoofdstad Londen te vergrooten, ware zy misschien onbewoond gebleven, indien niet de Culdëers al hun werken door het geheele land dadelijk gestaakt, en zich vereenigd hadden om hun hoofdzetel weder op te bouwen. Reeds in 1085 waren twee duizend huizen hersteld, en de stad werd, in vijftien jaren tijds, schooner en regelmatiger dan te voren: een arbeid, die, by het langzame bouwen der voorvaderen, onze bewondering ten vollen verdient. Vergelijk <hi rend="sc">Anderson</hi>, <hi rend="i">Geschiedenis van den Handel</hi>, I. bl. 467.</p>
<p id="a101">Bladz. 101. Reg. 4. Het beeld van een <hi rend="i">schip</hi> zonder mast of riemen was by de oude Vrymetselaars, (wier verband met de Culdëers onwedersprekelijk is), gelijk oude oirkonden, voor wier echtheid ik niet in wil staan, getuigen, een herinnering aan den dood van Edwin, den Grootmeester der Orde (?) die, in 't jaar 933, door zijn broeder, Koning Adelstan, op valsche vermoedens ter dood veroordeeld en met zijn stal-<pb n="132"/>meester, in een half vergane boot zonder riemen, der golven werd prijs gegeven. Zie <hi rend="sc">Turner</hi>, <hi rend="i">History of the Anglosaxons</hi>, Vol. I. P. 364. De op bladzijde 105 aangehaalde Latijnsche spreuk werd eerst later onder het scheepjen geplaatst, toen de Tempelieren, aan de vervolging van den Franschen Koning ontweken, met de Vrymetselaars ineensmolten.</p>
<p id="a117">Bladz. 117. Reg. 1. Bat de hier vermelde gissing niets vreemds of ongewoons bevat, en het bezigen van ossenhuiden tot het dempen van wellen meer gebeurd is, blijkt onder anderen uit <hi rend="i">de Oudheden en Gestichten van 's Hertogenbosch</hi>, te Leyden in 1749 gedrukt, waar wy op blz. 292 lezen: ‘alzo de Kerk van's Hertogenbosch op eenen moerigen grond gebouwd is, zoo heeft men eerst het moer moeten uithaalen en de basementen van de kolommen aan elkanderen gehegt zijnde, op dat de eene niet dieper dan de andere zoude zinken, op ingebragt zand en daar over <hi rend="i">gespreide ossehuiden</hi> moeten grondvesten, welke onkosten zoo swaar geweest zijn, dat men verzekert dat de fondamenten van de Kerk, hoe hoog en schoon dezelve ook zy, zoo veel hebben gekost dan 't gebouw der Kerke, 't gene boven den grond gezien wordt.’</p>
<p id="a123">Blad 123. Reg. 22. Een meer vijdloopige beschrijving van de St. Maria Kerk is te vinden in het <hi rend="i">Tijdschrift voor Geschiedenis, Oudheden en Statistiek van Utrecht</hi>, by N. van der Monde aldaar, I<hi rend="sup">e</hi> Deel, 1<hi rend="sup">e</hi> Stuk, blz. 199, en 2<hi rend="sup">e</hi> Stuk, blz. 311.</p>
<p id="a124">Bladz. 124. Reg. 6 van ond. In een ongedrukt Ceremonieboek van de St. Mariaas Kerk, aangehaald in de <hi rend="i">Historie van 't Utrechtsche Bisdom</hi>, door <hi rend="sc">van Heussen</hi> en <hi rend="sc">van Bijn</hi>, lezen wy het navolgende:</p>
<p>Als de klokken om de getijden te zingen geluydt
<pb n="133"/>
hebben, koomen wy in het koor in ons kanonniksgewaad met een kleed tot de hielen toe nederhangende, zonder hooge schoenen, maar met muylen of pantoffels. Want men mag onder de goddelijke diensten op geen andere wijze in de Kerk verschijnen ten waar dat men er misschien slegts door passeerde <hi rend="i">enz.</hi></p>
<p>‘Die in den dienst des outaars helpen, mogen dan geen ringen aan hunne vingers dragen, en geene handschoenen aan hebben <hi rend="i">enz.</hi></p>
<p>Als een Prelaat uytgaat, of binnen koomt, moeten de Scholieren, om hun gemakkelijker passaadje te geven, naar 't midden van het koor gaan, hebbende hunne aangezigten gekeerd naar de Heeren van hunne zijde <hi rend="i">enz.</hi></p>
<p id="a125">Bladz. 125. Reg. 6. In een handschrift, getyteld: <hi rend="i">Grafzerken en wapens der Kerken</hi> van Utrecht, vindt men de afteekening eener zerk van licht geele kleur, liggende by het koor, vertoonende de beeldtenis van <hi rend="i">Plebardus</hi>, zoon van den Frieschen bouwmeester, dien men zegt door zijn vader vermoord te zijn: hy is voorgesteld met gevouwen handen, in een biddende houding. Zie het boven vermelde Tijdschrift: bl. 206.</p>
<p>Aldaar. Reg. 25. Deze hoornen van eenhorens (of wat het geweest mogen zijn), welke ten tijde van <hi rend="sc">van Heussen</hi> nog te zien waren, worden in de volgende Latijnsche dichtregelen vermeld:</p>
<lg type="poem">
<l><hi rend="i">Jam templum Mariae, Caesareum Decus</hi></l>
<l><hi rend="i">Hoc primum decorat coetus honestior</hi>,</l>
<l><hi rend="i">Terna et cornua dein Monocerotis</hi>.</l>
</lg>
<p><hi rend="sc">Ant. Matthaeus</hi>, <hi rend="i">fundat. Eccles.</hi> p. 146, verhaalt, hoe in den aanvang der zestiende eeuw, Karel van Egmond, Hertog van Gelder, die een goede som gelds van de
<pb n="134"/>
Utrechtenaren te vorderen had, den Algemeenen Vicaris Herman Lethmaat wist te belezen, dat deze hem een der drie voormelde hoornen, buiten weten van de Koningin Maria van Hongarijen en van zijn medekanunniken, te pand zond, hoewel anderen verhalen, dat de hoorn in 't geheim door 's Hertogen gezant, den Proost van Munnichhuisen, geroofd werd: 't welk ten gevolge had, dat voornoemde Lethmaat op het slot te Vreeland gevangen gezet en niet weder werd ontslagen dan op een verzoekschrift der vijf kapittelen en onder voorwaarde van zijn uiterste best te doen om gemelden eenhoorn binnen de twee naastkomende maanden terug te bezorgen. - Men ziet uit dit verhaal, welk een belang in die hoornen gesteld en welke waarde daaraan gehecht werd: ook had men er zelden, volgens de getuigenis van denzelfden <hi rend="sc">Matthaeus</hi> (<hi rend="i">de fatis Eccles.</hi> p. 148), van zulke dikte en lengte gezien. Men plach oudtijds veel werks van die hoornen te maken: op de bruiloft van Karel den Stoute (gelijk <hi rend="sc">Regner-Snoyus</hi>, lib. II. <hi rend="i">hist.</hi> als een wonder verhaalt,) waren er zeven echte en oprechte te zien geweest. Die van de Maria Kerk waren recht, niet krom noch getakt, gelijk de hoornen der herten; en men schijnt, zoolang het bestaan der land-eenhoorns niet bevestigd is, het er voor te moeteen houden, dat het horens van den <hi rend="i">narval</hi> zijn geweest.</p>
<p id="a126">Bladz. 126. Onderste Reg. Dat Bisschop Koenraad door een Fries in het Bisschopshof werd vermoord, daarin stemmen alle schrijvers overeen. Van de aanleiding tot den moord wordt echter verschillend gesproken. Sommigen beweeren, dat hy door iemand van zijn eigen volk is omgebracht: anderen, dat er meerderen handdadig aan geweest zijn. <hi rend="sc">Vak Heussen</hi> (<hi rend="i">Batavia</hi>
<pb n="135"/>
<hi rend="i">Sacra in vita Conradi</hi>) acht het waarschijnlijkst, dat na den doodslag, gepleegd aan Egbert, Markgraaf van Meissen en Thuringen, wiens goederen in Friesland reeds driemalen door den Keizer aan onzen Bisschop waren geschonken, de verwanten van dien Egbert, ten einde weder in het bezit daarvan te geraken, den moord zullen bezorgd hebben.</p>
</div>
<div type="chapter">
<pb n="137"/>
<head rend="h2">De bedevaartganger.</head>
<pb n="139"/>
<head rend="h3">De bedevaartganger.<lb/>
A<hi rend="sup">o</hi> 1095.<lb/>
I.</head>
<p><xptr to="a139"/></p>
<p><hi rend="b">G</hi>raaf Dirk V was overleden, na een korte maar glansrijke regering. Was hy als kind genoodzaakt geweest, het erf, dat zijn vader hem had nagelaten, als balling te ontvlieden, moedig had hy, als jongeling, voor zijn recht gestreden; en, nu hy in de kracht des mannelijken leeftijds het hoofd ter ruste leide, was zulks voor 't minst met de zelfvoldoening, dat hy het verlorene teruggewonnen had, en het graafschap in vrede en oogenschijnlijke rust aan zijn erfgenaam achterliet. Nog voor zijn dood had hy het genoegen gesmaakt om voor zijn zoon de hand te verwerven van de dochter eens trouwen bondgenoots. Petronella, (of Geertruid, gelijk sommige kronijkschrijvers haar noemen), dochter van Dirk, Hertog Van Opper-Lotharingen, was aan den jeugdigen Floris verloofd geworden: en ofschoon de Graaf hun echtverbindtenis niet had mogen beleven, het vooruitzicht daarop had zijn laatste levensstonden veraangenaamd en hem de verwachting doen koesteren, dat Holland het aanzien, waartoe hij het had opgevoerd, niet
<pb n="140"/>
slechts ongeschonden bewaren zou, maar ook toenemen in macht, in rijkdom en luister.</p>
<p>Met diepe smart hadden de getrouwe onderzaten, immers de meesten onder hen, het verlies van hun welbeminden Graaf betreurd; maar de dagen van rouw waren thands voorby en hadden voor blijde, vrolijke dagen plaats gemaakt. De bekoorlijke bruid was in Holland aangekomen, en het huwelijk tusschen haar en den nieuw gehuldigden Graaf zoude door prachtige feesten worden opgevolgd. Al de Vorsten en Edelen uit de naburige staten waren uitgenoodigd geworden om door hunne tegenwoordigheid den luister dier feesten te verhoogen: en weitsche spelen, schitterende tornooien en andere plechtigheden waren hun toegezegd, om die uitnoodiging welkom en aanlokkelijk te maken.</p>
<p>Onder die aanzienlijke Vorsten behoort in de eerste plaats genoemd te worden Robbert, erfzoon van Vlaanderen: niet slechts uithoofde zijner schitterende hoedanigheden en aanzienlijken rang, maar ook omdat hy een der naaste bloedverwanten was van den nieuwen Graaf. Ieder, die niet geheel vreemdeling is in onze geschiedenissen, weet, dat, na den ongelukkigen dood van Floris I, zijn weduwe Geertruid van Saxen, in de hoop van een moedigen voogd en beschermer voor haar onmondigen zoon Dirk V te verwerven, een tweede huwelijk aanging met Robbert, tweeden zoon van Boudewijn, Grave van Vlaanderen en Henegouwen. By dezen Robbert, - om zijn krijgstochten tegen de Friezen, of misschien ook omdat hy door dat huwelijk de heerschappyover Friesland, (gelijk
<pb n="141"/>
<xptr to="a141"/><lb/>
men, toen nog, Holland by den buitenlander noemde) verkreeg, de Fries genaamd, - had zy twee zonen, waarvan de hierboven genoemde Robbert de oudste was. Het zal niet ongepast zijn, hier te herinneren, hoe Robbert de Fries, na een leven vol wederwaardigheden en oorlogen, eindelijk er in geslaagd was, om al zijn vijanden te overwinnen, zijnen stiefzoon Dirk het bezit van Holland te verzekeren en voor zich zelf de heer-schappy over Vlaanderen te verwerven. Hy had besloten dat onrustige leven door een daad van boetvaardigheid te bekroonen en was, sedert eenige jaren, als Pelgrim naar het Heilige Land vertrokken, het bestier over zijne staten aan zijn zoon Robbert overlatende. Deze was alzoo de oom van Graaf Floris II, hoewel slechts weinig in jaren met zijn heef verschillende. Meer verschillend waren zy, wat hun inborst en neigingen betrof. Zoo zacht en vredelievend van aart als de jeugdige Graaf van Holland was, die den oorlog slechts als een noodzakelijk kwaad beschouwde en geene vermeerdering van grondgebied wenschte, mits hy het verworvene slechts in rust behouden mocht, zoo vurig en krijgszuchtig was Robbert, die, door een onverzadelijke dorst naar roem en eer gedreven, geene gelegenheid verzuimde om aan de neiging, welke zijn moedige ziel beheerschte, den vrijen teugel te vieren. Tot nog toe had de noodzakelijkheid om Vlaanderen zelf in rust te houden, en het besef, dat hy voor elke onvoorzichtige daad aan zijn vader rekenschap verschuldigd was, hem belet een poging aan te wenden om zijn grondgebied ten koste des nabuurs te vergrooten; maar thands
<pb n="142"/>
scheen de tijd daartoe gekomen. Vlaanderen was rustig en sterk: en de laatste uit Palaestina ontfangen tijdingen maakten het twijfelachtig of Robbert de Fries wel immer van daar zoude terugkeeren: ja sommigen wilden als een stellige zaak vernomen hebben, dat de oude Graaf, de woelingen des levens warsch, zich in een der Syrische kloosters begeven had.</p>
<p>Het was dan op een koelen Septemberdag, dat de Ruwaart van Vlaanderen, door een aanzienlijken stoet van edellieden vergezeld, te Dordrecht aankwam, waar hem de Kastelein of Burchtvoogd, Nicolaas van Putten, uit 's Graven naam verwelkoomde en op het slot ontfing. Niet terstond echter zette Robbert de reis door naar Haarlem, waar de feesten stonden gegeven te worden: hy verkoos nog eene nacht op het slot te verblijven, zoo ’t heette, om van den tocht uit te rusten, en de tornooi- en staatsiepaarden af te wachten, welke hem met korte dagreizen achtervolgd waren. De ware reden was echter deze, dat hy de komst verbeidde van een zendeling des Utrechtschen Bisschops, wien hy, volgens onderling gemaakte overeenkomst, gehoopt had aldaar te zullen aantreffen, en die nog niet verschenen was.</p>
<p>Ook de volgende dag verliep, zonder dat degeen dien hy verwachtte op was komen dagen: de paarden waren echter aangekomen: en Robbert, geen kans ziende, om zijn verblijf te Dordrecht langer te rekken zonder argwaan te geven, had reeds het besluit genomen om een zijner getrouwen naar Utrecht te zenden en zijn weg naar Haarlem te vervolgen,
<pb n="143"/>
toen 's morgens vroeg daarna, en op het oogenblik, dat hy ter afreize vaardig stond, zich een Kanunnik van Sint Maarten by hem liet aanmelden.</p>
<p>Hij gaf terstond last, dat men den geestelijken heer zoude binnen laten. Weldra verscheen deze voor zijn oogen: een man van middelbare jaren, wiens gunstig voorkomen en schrander uitzicht getuigden, dat hy boven vele anderen tot zendingen van een teederen aart geschikt moest zijn. Hy was intusschen niet alleen: en Robbert zag niet zonder verwondering, dat een man in waereldlijke dracht hem vergezelde. Aan de rijzige gestalte, de fraaie en regelmatige trekken, de heldere, schoon weinig beteekenende oogen, en de lange blonde hairen, die over zijn nek en schouderen afdaalden, was het niet moeielijk in laatstgemelde een inboorling van Friesland te herkennen; maar des te raadselachtiger bleef de reden, waarom hy zich in het gezelschap des Kanunniks vertoonde.</p>
<p>- ‘Gy hebt u een dag laten wachten, vrome Heer!’ zeide de Vlaming, zoodra hy zich met deze beiden alleen bevond, en wierp meteen een zijdelingschen blik op den Fries.</p>
<p>- ‘Ik moet daarvoor uw genadige verschoning inroepen,’ zeide de Kanunnik, terwijl hy op den hem aangewezen zetel plaats nam: ‘maar voor twee dagen, en toen ik op het punt stond, Utrecht te verlaten, is aldaar een monnik aangekomen, met brieven voor den Bisschop van onzen Heiligen vader den Paus; en dewijl de zending, waarmede hy belast was, eenigen invloed kon hebben op het onder-<pb n="144"/>werp, dat ons moet bezig houden; heeft de Bisschop het geraden geoordeeld, dat ik mijn vertrek nog eenen dag verschuiven zoude.’ -</p>
<p>- ‘Gy spreekt van een onderwerp, 't welk wy te behandelen hadden,’ zeide Robbert: ‘maar ik wist niet, dat daarin ook derden moesten gemoeid zijn.’ -</p>
<p>- ‘Ook dan niet, wanneer hun hulp u van dienst kan zijn?’ vroeg de Fries, terwijl hy, glimlagchend, twee fraaije ryen tanden zien liet en aan zijn oogen een uitdrukking van schrandere diepzinnigheid poogde te geven.</p>
<p>Robbert zag hem met verbazing aan en sloeg toen een verwijtenden blik op den Kanunnik.</p>
<p>- ‘Vorst!’ zeide deze, ‘ik erken, dat er eenige reden bestaat tot uw verwondering; maar wanneer ik u bericht, dat de voorslagen, welke deze Edelman aan den Bisschop is komen doen, in volmaakte overeenstemming zijn met die, welke uwerzijds gedaan zijn, dan zult gy, vertrouw ik, u weltevreden betoonen, dat ik hem tot u heb ingeleid.’ -</p>
<p>- ‘Ik weet niet,’ zeide de Fries, ‘of ooit de naam van Gale Iges Galama tot uwe ooren gekomen is, maar uw vader heeft my des te meer gekend.’ -</p>
<p>- ‘Ongetwijfeld!’ antwoordde Robbert, die hem voor het eerst hoorde noemen: ‘mijn vader heeft mij herhaalde reizen van u gesproken. Gy hebt dikwerf aan zijne zijde gestreden....</p>
<p>- ‘Dat juist niet,’ zeide Galama: ‘want wy streden meestal in verschillende rangen; maar dat is hetzelfde; want ik heb eindelijk de wapenen
<pb n="145"/>
neergelegd en zijn stiefzoon hulde gedaan. - Doch dat is genoeg, en ik gevoel weinig geneigdheid, om dat nieuwe Graafjen als mijn Heer te erkennen.’</p>
<p>- ‘Ik versta u,’ zeide Robbert: ‘gy wilt liever een Heer huldigen, die meerdere blijken van moed en oorlogskunst gegeven heeft en beter in staat is, zich in deze landen te doen eerbiedigen.’ -</p>
<p>- ‘Gy verstaat my <hi rend="i">niet</hi>,’ antwoordde Galama: ‘ik wil van geen Heer weten, buiten den Keizer. Maar wy Friezen zijn geen rundvee, dat men nu aan dezen, nu aan genen wegschenkt.’ -</p>
<p>- ‘Maar dan besef ik niet....’ zeide Robbert, niet weinig teleurgesteld.</p>
<p>- ‘O! de zaak is zeer eenvoudig,’ hervatte de Fries: ‘gy zoudt gaarne uw neef den voet lichten en de grafelijke kroon van Holland by die van Vlaanderen voegen. Verre zij het van my, aan de uitvoering van dat loffelijk voornemen in den weg te staan. Maar de Friezen, zoo van Drechterland als van de beide Gouwen, willen noch van Floris, noch van u gediend zijn, evenmin als zy vroeger zich aan den Markgraaf Egbert of aan het waereldlijk gezach des Bisschops hebben willen onderwerpen. Zie hier nu den voorslag, dien wy u doen. Wy willen u als trouwe bondgenooten ondersteunen, onder de voorwaarde, dat gy onze vrijheden erkent.’ -</p>
<p>- ‘Maar wie heeft u gezegd, dat ik zoodanige oogmerken zoude hebben als gy my toeschrijft,’ zeide Robbert, den Kanunnik met klimmende ontevredenheid aanziende.</p>
<p>- ‘Wie?’ herhaalde Galama niet een schamperen
<pb n="146"/>
lach en terwijl hy de vooruitgestrekte beenen over elkander sloeg en met het bovenlijf die gemakkelijke houding aannam, welke de zelfbewustheid verkondigt van iemand die zijner zaak zeker is: ‘denkt gy, dat uwe aanzoeken by de Hollandsche Edelen en uwe met hen gemaakte schikkingen zoo geheim behandeld zijn geworden, dat niemand er de lucht van gekregen heeft? Die vrome Heer daar wilde ook den fijnen en onwetenden met my spelen; maar ik toonde hem, dat wy in Friesland zoo goed wisten wat er gaande was als te Utrecht.’ -</p>
<p>- ‘Gy zijt zeer slecht onderricht,’ zeide Robbert, ‘indien gy u verbeeldt, dat ik de laagheid zoude gehad hebben om door slinksche kuiperijen de Hollandsche Edelen tegen hun Graaf op te zetten. Zy zijn het, die my aangezocht hebben om de voogdy van den jongen Graaf, die geheel ongeschikt schijnt tot het bestuur, op my te willen nemen.’ -</p>
<p>- ‘Dat is zeker een andere wijze van de zaak voor te stellen,’ zeide Galama: ‘maar toch, de uitkomst blijft dezelfde. Onder welken glimp dan ook, Floris moet voor u plaats maken: en ik herhaal u, ik heb daartegen niets, en zal zelfs gaarne aan uw ontwerpen de hand leenen, mits gy in mijne voorwaarden stemt.’ -</p>
<p>Robbert begreep, dat hy, althands eer hy een voet gronds in Holland bezat, weinig waagde by een erkentenis van de onafhankelijkheid der Friezen, over wie hy niets te zeggen had.</p>
<p>- ‘Wat my betreft,’ zeide hy, ‘moogt gy vry zijn als vogels in de lucht.’ -</p>
<pb n="147"/>
<p>- ‘Neemt gy aan, dit by plechtigen eede te bevestigen en de verklaring, welke deze eerwaardige man daarvan heeft opgemaakt, te teekenen?’ -</p>
<p>- ‘Is mijn woord niet genoeg?’ vroeg de Vlaming, eenigzins gekrenkt, en beginnende te vermoeden dat er iets meer achter de woorden van Galama school en dat deze het wel met den Bisschop eens kon zijn om hem tot werktuig hunner bedoelingen te maken.</p>

<p>- ‘Ik vertrouw uw woord,’ zeide de Fries, altijd even koel en bedaard blijvende: ‘maar Floris vertrouwt evenzeer, dat gy als gastvriend komt, niettegenstaande gandsch andere gevoelens by u huisvesten.’ -</p>
<p>- ‘Hoe nu!’ zeide Robbert, opspringende: ‘is het uw oogmerk, my te beleedigen?’ En zijn gelaat werd bloedrood; want, ofschoon heerschzuchtig, hy was grootmoedig van aart en gevoelde, dat hy het verwijt verdiende.</p>
<p>De Kanunnik begreep, dat het oogenblik daar was om zich te mengen in het gesprek, 't welk hy tot nog zijn gang had laten gaan, om den loop te zien, dien de ondeihandeling nemen zoude, en, naar gelang van zaken, daar party van te trekken:</p>
<p>- ‘Uw uitdrukking, edele Galama!’ zeide hy, ‘was ongelukkig gekozen. De Ruwaart van Vlaanderen komt op den Hollandschen bodem geenszins als vijand, maar als beschermer der landzaten tegen een onwettigen Vorst en als handhaver der rechten, welke de wettige Heer, de Bisschop van Utrecht, hem overdraagt; echter is het overeenkomstig de goede orde en ter gerustheid van alle partyen niet onnoodig, dat
<pb n="148"/>
<xptr to="a148"/><lb/>
hetgeen hier wordt besproken, naar den eisch beschreven en bezegeld worde.’ -</p>
<p>- ‘Gy hebt gelijk,’ zeide Robbert, na een oogenblik te hebben nagedacht: ‘want wy dienen over en weer waarborgen voor elkander te bezitten. Zoo ik wel verstaan heb wat die Friesche Edelman zoo even zeide, dan hebt gy, vrome Vader, reeds het ontwerp van zoodanige overeenkomst by u.’ -</p>
<p>- ‘Gelieft het u, dit aan te hooren?’ vroeg Vader Burkhart, terwijl hy een parkement uit zijn boezem haalde.</p>
<p>De Ruwaart maakte en toestemmende beweging: en de Kanunnik, de cedulle ontrollende, las het navolgende:</p>
<p>- ‘In den naam der Heilige en Onverdeelbare Drievuldigheid! Wy Koenraad, door Gods genade gering Bisschop der Heilige Kerke van Utrecht, in aanmerking nemende, dat door onze voorgangers op herhaalde tijden in achterleen zijn uitgegeven geworden de navolgende goederen (hier volgde een geheele lijst) aan Grave Dirk Aernoutszone, aan Grave Dirk Dirkszone en aan Grave Floris zijn broeder; maar dat zoowel de opgemelde Graven, als na hen Graaf Dirk Floriszoon hebben geweigerd, ons voor de opgemelde goederen eenige hulde of leenmanschap te doen, wederrechtelijk beweerende, dat zy hun als eerste leen van de Keizers waren geschonken, alles tot groote schade voor de arme ingezetenen en tot verkleining van onze waardigheid: en dat ook nog heden ten dage die goederen onwettiglijk worden in bezit gehouden door Floris, Dirkszone, zich noemende Grave van Hol-<pb n="149"/>land, Zeeland en Friesland: en daarby in aanmerking nemende de byzondere genegenheid, welke wy toedragen aan onzen lieven neve, Robbert, Graven Robbertszone van Vlaanderen, zoo is het, dat wy allen menschen kondig maken: als dat wy den voornoemden Floris Dirkszone verklaren vervallen te zijn van het opgemelde achterleen: en dat wy aan gezegden Robbert ten eeuwigen dage en om door zijne nakomelingen erfelijk te worden bezeten, in achterleen schenken, al de bovenvermelde landen, bosschen en wildernissen, met de daarin aanwezigen steden, dorpen, slot, gehuchten en mansen, met recht van aanstelling aller schouten, schepenen, kasteleins en verdere officianten: alleen voor ons uitzonderende de gemelde bedieningen in de kasteelen van Dordrecht, IJsselmonde, Woerden, Oudewater, Wesep en Muiden, als welke door ons zullen worden begeven.’ -</p>
<p>- ‘By Sint Bavo!’ viel hier Robbert in: ‘uw Bisschop is met weinig te vrede! hy houdt alle weerbare plaatsen aan zich! 't is of hy my een geldkist ten geschenke gaf, maar den sleutel in zijn tasch bewaarde.’ -</p>
<p>- ‘Gy wilt toch niet,’ zeide Vader Burkhart, ‘dat de Bisschop afstand doe van plaatsen, welker bezit een min naauwgezetten leenman in staat zoude stellen om de geheele gift te verijdelen. Die sterkten hebben hem en zijnen voorzaten reeds kwaads genoeg gebrouwd.’ -</p>
<p>- ‘Het zij zoo,’ zeide Robbert: ‘gelief te vervolgen.’ -</p>
<p>- ‘Nemende voorts gezegde Robbert zoo voor zich
<pb n="150"/>
als voor zijn opvolgers aan, ons wegens de voormelde schenkaadje jaarlijks op St. Maartensdag te verheergewaden met een witte hakenei, zonder eenige gebreken en volkomen uitgerust: item met twee misgewaden: item met een handschoen gevuld met gouden penningen: en voorts een outaar en kapel in de in opbouw zijnde Ste Mariënkerke voor zijne rekening te laten stichten: en zullen gezegde Robbert en zijne opvolgers, die na hem het leen zullen verkrijgen, gehouden zijn jaarlijks aan onze schatkist uit te keeren: een tiende van de tollen van Dordrecht, een vijfde van de tollen van Schouwen, al de tollen van Alphen: de offerhande van 't outaar in al de kerken op Sint Maartensdag, van de eene noen tot de andere noen: de opbrengst van de visschery in den IJssel:....’</p>
<p>- ‘Is het nog niet genoeg?’ vroeg Robbert, verdrietig: ‘'t schijnt my toe, dat de Bisschop my wil uitkleeden.’ -</p>
<p>- ‘Waarover beklaagt gy u?’ vroeg Burkhart op zijne beurt: ‘wanneer de Bisschop grootmoedig genoeg is, u den geheelen beer te schenken, is het toch slechts billijk, dat hy een gedeelte van de huid voor zich beware.’ -</p>
<p>- ‘Recht zoo!’ merkte Galama aan: ‘te meer, daar de beer nog niet gevild is.’ -</p>
<p>- ‘Uw Bisschop vergeet,’ zeide Robbert, ‘dat indien de Hollandsche Edelen my inroepen, ik, ook zonder hem, het geheel voor my verkrijgen kan.’ -</p>
<p>- ‘En gy vergeet,’ zeide de Kanunnik: ‘dat Graaf Floris slechts gewaarschuwd behoeft te worden,
<pb n="151"/>
om uw geheele ontwerp te doen mislukken. - Bovendien, het is niet de Bisschop, die u heeft aangezocht; gy zijt het, die u tot hem hebt gewend.’ -</p>
<p>Robbert beet zich op de lippen: hy begon te ondervinden, hoe hobbelig en vol doornen de kronkelingen der staatkunde zijn en hoe het verraad zijn straf in zich zelf omdraagt. Wel maakte hy nog eenige zwarigheden; maar toen deze door den Kanunnik altijd met dezelfde bedaardheid werden opgelost, zag hy zich genoodzaakt, in de gedane voorslagen toe te stemmen.</p>
<p>Hy had echter nog niet alles aangehoord: er volgde een tweede clausul, waarby de Bisschop, afstand doende van al de rechten, welke vroegere giften, door de Keizers gedaan, hem op Friesland gaven, de Friezen voor onafhankelijk en alleen aan den Keizer leenplichtig erkende, onder gehoudenheid van hunnentwege, hem een bepaalde jaarlijksche schatting op te brengen, terwijl Robbert zich insgelijks onder erkentenis dier onafhankelijkheid verbinden zoude, om aan Gale Iges Galama, ter beloning voor de diensten, welke hy hem bewijzen zoude, door het Graafschap Holland voor hem te helpen winnen, in vollen en vrijen eigendom te geven het geheele Kennemerland, benoorden de beek van Sint Engelmundus, onder gehoudenheid van gezegden Galama, om aldaar een klooster te stichten van monniken der orde van Sint Bernardus. Deze laatste bepaling was haar aanzijn verschuldigd aan den spijt, welken de Bisschop gevoelde, over den bloei en aanwas der Egmondsche Abdy, nog onlangs zoo rijkelijk door Graaf
<pb n="152"/>
<xptr to="a152"/><lb/>
Dirk begiftigd, en tot mededingster waarvan hy de oprichting wenschte van een van hem afhankelijk klooster.</p>
<p>Men gevoelt licht, dat deze nieuwe voorwaarde, waarby een rijk en aanzienlijk land aan den Fries werd toegekend, weinig naar den smaak van Robbert was: ‘by Sint Bavo!’ riep hij: ‘ik zal goede buren bekomen in mijn nieuwe Grafelijkheid: Sint Maarten bijt my in 't hart en deze brave Edelman scheurt my het hoofd af. Ik wilde wel weten, wat er ten slotte voor my zal overblijven; want ik vertrouw, dat de Hollandsche Edelen my insgelijks geen manschap zullen zweren om niet.’ -</p>
<p>- ‘Vorst!’ zeide Galama, ‘gy moogt er over denken als gy wilt; maar door mijn voorslag aan te nemen bewijst gy u zelven een dienst. Gy kent de Drechter Friezen niet; maar ik, wiens eigendommen ten westen aan hunne woonplaats grenzen, en die werks genoeg heb om het Gaaster bosch van die stroopers schoon te houden, ik weet van hen te spreken. Geen jaar gaat er om, of Alkmaar, Limmen en Schorel worden door die plunderaars gebrandschat: en de geheele opbrengst van Kennemerland is naauwlijks toereikend, om de schade, welke zy aanrichten, te vergoeden. Doch zeg my de landen toe, welke ik begeer, en ik zal uwe noordelijke grenzen tegen die roovers beschermen, zonder dat gy u meer over hun aanzijn hebt te bekommeren.’ -</p>
<p>Robbert was op het punt om te vragen, wie hem tegen den beschermer zelf beschermen zoude; maar
<pb n="153"/>
<xptr to="a153"/><lb/>
hy zag wederom in, dat de voorzichtigheid hier toegevendheid gebood, en, na eenige bedenkingen en tegenwerpingen, nam hy ook deze voorwaarde aan. Toen deed hy zijn Kanselier ontbieden, zijnde de Provoost van Sint Donatus te Brugge, benevens Bardolf van Ghistele en Herman van Somerghem, twee der Vlaamsche Edelen, aan wie het geheim was medegedeeld: van de gesloten overeenkomst werden drie afschriften gemaakt, onderteekend, en met de noodige zegels voorzien.</p>
<p>Maar, gelijk reeds in den loop der onderhandelingen was opgemerkt, het was niet genoeg, de beerehuid te deelen: men moest zich die ook aanschaffen: en dit was een zaak van moeiclijker natuur. Robbert had wel menigvuldige betuigingen en beloften van de meest aanzienlijke Hollandsche Edelen ontfangen en voedde zelfs hoop op ondersteuning van eene zijde, waar men die 't minst van verwachten zoude; maar toch was het bedenkelijk of de landzaten, wanneer het op 't stuk van zaken kwam, den zoon hunner Graven ten gevalle van een buitenlandschen Vorst zouden verstooten: en in de tweede plaats, was het de vraag, wie der kat de bel aanhangen en het sein tot de omwenteling geven zoude. Wat de eerste zwarigheid betrof, Robbert achtte die van minder gewicht. Hy was er ooggetuige van geweest, hoe in Vlaanderen de volksgunst zich beurtelings voor zijn vader en voor Richilde, de weduwe van Graaf Boudewijn, had verklaard: en hy vleide zich bovendien dat men een glimp aan de zaak zoude kunnen geven, en Floris zelven, die, volgens al wat
<pb n="154"/>
<xptr to="a154"/><lb/>
men van hem verhaalde, verwijfd en vadzig van aart was, zoude kunnen beduiden, dat hy tot regeren ongeschikt ware, ja, het hem in den mond geven, om de teugels des bewinds in vastere handen over te dragen. Wat de tweede bedenking betrof, zoo werd overeengekomen, dat de Bisschop zijne oude aanspraken op het Graafschap zoude hernieuwen, en te gelijker tijd de Hollandsche grensplaatsen door een reeds vaardig staande krijgsmacht overrompelen en bezetten. Galama nam aan, van zijn kant de Westfriezen, die niets liever verlangden, tot een strooptocht in Kennemerland over te halen; en wanneer dan de Graaf zich onmachtig bevond om hen tegen te trekken (want de Hollandsche Edelen zouden achterblijven) of wanneer hy geslagen werd, zoude zulks te baat genomen worden om hem by de landzaten in minachting te brengen en hem warsch van de regering te maken. Een aanzienlijk leger van Vlamingen was reeds byeengebracht, om, op het eerste sein, Holland binnen te rukken en de eischen van Robbert te ondersteunen. Eindelijk nog beloofde zich de Kanunnik veel van een ander middel, hetwelk of den Graaf als een lafaart zou doen kennen, of hem voor altijd misschien uit Holland verwijderen. Welk dat middel ware, zal nader blijken.</p>
<p>Terwijl zy nog aan 't beraadslagen waren, kwam een hof bediende de tijding brengen, dat de Heer van de Merwede en die van Altena, beide naar het feest reizende, zoo even met hun gevolg binnen Dordrecht gekomen waren, en vernemende, dat zich Robbert
<pb n="155"/>
<xptr to="a155"/><lb/>
nog aldaar bevond, de vrijheid verzochten om zich by zijn gezelschap aan te sluiten: alsmede dat de Heeren van Teylingen en van Rijswijk te viervoet uit Delft waren aangekomen met een boodschap van Graaf Floris, die, vernomen hebbende dat zijn oom Robbert zich te Dordrecht bevond, hen had afgezonden om hem te verwelkomen en aan te sporen dat hy zijn reis zoude bespoedigen, als zijnde de Graaf zelf reeds naar Haarlem vooruitgetrokken. Robbert begreep alzoo dat het tijd ware, aan de beraadslaging een einde te doen nemen: en zoowel hy als zijn eedgenooten verlieten het afgezonderd vertrek, waarin zy hun geheim ontwerp gesmeed hadden, om zich tot de nieuwgekomenen te begeven.</p>
</div>
<div type="chapter">
<head rend="h3">II.</head>
<p>Het groote plein, 't welk, buiten Dordrecht gelegen, de stad aan het kasteel verbond, leverde, op het tijdstip waartoe wy met ons verhaal gevorderd zijn, een vrolijk en levendig schouwspel op. Schier al de ingezetenen der toen reeds welvarende plaats waren derwaart gevloeid en vermaakten zich met de beschouwing der fraaie paarden, kostbare tuigen en schitterende wapenrustingen van de Hollandsche Edelen, wier namen wy aan het slot des vorigen hoofdstuks genoemd hebben, en van hun aanzienlijk gevolg. Maar een luid gejuich vervulde de lucht, toen de slotpoort openging, en de om zijn dapperheid en begaafdheden zoo vermaarde Robbert van Vlaanderen,
<pb n="156"/>
in een zwierig en bevallig gewaad, maar zonder wapenen, buiten de dolk die in zijn gordel stak, naar buiten trad. Een drom van edele Heeren, klerken, schildknapen en hofbedienden vergezelde hem: de Kastelein, Nicolaas van Putten, ging aan zijn zijde, en meer achterwaart kwamen Galama en de Kanunnik. Met bevalligen zwier groette Robbert de toegevloeide menigte: hy had den vorigen dag niet onnut laten voorby gaan en zich door gepaste milddadigheden en minzame toespraken de genegenheid der Dordtenaren pogen te verwerven: en de toejuichingen, waarmede hij begroet werd, golden dan ook niet alleen zijn hoogen rang en uiterlijke hoedanigheden. Vervolgens naderde hy de Hollandsche Heeren, die hem reeds van vroeger tijd bekend waren, en op zijn komst waren afgestegen. Hy sprak hen met heuschheid toe, herinnerde hen aan vorige wapenfeiten en eindigde zijn reden met hen aan te sporen om van de gastvrijheid des slotvoogds gebruik te maken en zich door een frissche dronk tot de afreis voor te bereiden.</p>
<p>- ‘Men kan een dergelijk aanbod niet weigeren,’ zeide Dodo van Rijswijk: ‘maar wy moeten u in bedenking geven, Vorst! dat onze zending strekt om u tot een spoedige afreis aan te manen en dat elk oogenblik verwijls ons zal geweten worden.’ -</p>
<p>- ‘Het is den Graaf reeds vreemd voorgekomen,’ zeide Teylingen, ‘dat gy hier zoo lang vertoefd hebt: hy was bevreesd, dat eenige ongesteldheid de oorzaak van uw achterblijven ware.’ -</p>
<p>- ‘Ik beken, dat de reis my vermoeid had,’
<pb n="157"/>
antwoordde Robbert, ‘en bovendien kan ik niet voor mijn veelgeliefden Neef verschijnen zonder paarden of uitrusting. Maar gy hebt my nog niet gemeld of de Graaf, mijn lieve Neef, zich welvarend bevindt?’ -</p>
<p>- ‘Altoos gezond en frisch,’ antwoordde Teylingen: ‘en er welgedaan uitziende.’</p>
<p>- ‘Hy hield nooit veel van overtollige beweging te nemen,’ zeide Robbert: ‘ik herinner my, dat, toen wy knapen waren, hy zoo breed als hoog was, en zoo rond als een bal, zoodat ik hem wel eens by een ineen gerolden egel vergeleek; te meer daar hij soms een scherp vernuft toonde. Maar komt mijne Heeren! een beker wijn moet er gedronken worden: men heeft er dubbele behoefte aan in een land, waar men zooveel water ziet. Ik handel immers niet te vrijpostig, Meer van Putten! door aldus over uwe kelders te beschikken.’ -</p>
<p>- ‘De Graaf heeft my gelast,’ antwoordde de grijze krijgsman, ‘dit slot en al wat het bevat, op uw doortocht ter uwer beschikking te stellen, en ik gehoorzaam aan dien last.’ -</p>
<p>- ‘Hoe nu!’ zeide Robbert, achter een vrolijken glimlach den onaangenamen indruk verbergende, welken het antwoord des ouden Kasteleins op hem maakte: ‘ik heb toch betere gedachten van de herbergzaamheid mijns braven gastheers, dan dat ik wanen zoude, dat hy den last zijns Graven noodig zoude hebben om die uit te oefenen.’ -</p>
<p>- ‘Zonder dien last,’ hernam Putten op een bedaarden toon, ‘zoude evenzeer al wat het slot bevat, u ten dienste staan; - maar het slot zelf
<pb n="158"/>
<xptr to="a158"/><lb/>
zoude voor u evenmin als voor elk ander geöpend worden.’ -</p>
<p>- ‘Dat zoude misschien afhangen van het getal van hen die ingang vroegen,’ zeide de Heer van Ghistele, een der Vlaamsche Edelen, op een smalenden toon.</p>
<p>- ‘Ik weet niet of het u bekend is,’ hernam de grijzaart, ‘dat by het leven van den zaligen Grave Dirk, den derden van dien naam, drie machtige Bisschoppen en drie groote Rijksvorsten zich met een leger, talrijker wellicht dan ooit hier gezien was, voor deze poort vertoond hebben, en dat mijn vader hun niet slechts den ingang geweigerd, maar hun zelfs de stad, welke zij overrompeld hadden, weer ontweldigd heeft. - Wees overtuigd, dat de zoon niet van de trouw des vaders is afgeweken.’ -</p>
<p>- ‘Waarlijk,’ zeide Robbert, ‘indien mijn waarde neef Floris vele zulke dienaars heeft als gij, mijn Heer van Putten, dan zal niet licht iets in staat zijn, zijn gezach te doen wankelen; maar komt! lang genoeg vertoeven wij hier: een beker wijns! en dan op reis.’ -</p>
<p>- ‘Ik had niet gedacht, u hier te ontmoeten, vrome Vader!’ zeide, toen zy zich in de groote zaal om de wijnkannen vereenigd hadden, de Heer van Teylingen tegen den Kanunnik.</p>
<p>- ‘De Heer Bisschop had my den last opgedragen van my naar Zeeland te begeven,’ antwoordde Vader Burkhart: ‘waar de doemwaardige ketter Tanchelijn zijn verderfelijke leer predikt en de zielen der eenvoudigen verleidt: op mijn terugreis vernam ik
<pb n="159"/>
de aanwezigheid van Jonker Robbert en kon niet nalaten, hem mijn hulde te brengen.’ -</p>
<p>- ‘Men verhaalt vreemde zaken van dien booswicht,’ zeide de Heer van de Merwede.</p>
<p>- ‘Zaken,’ herhaalde de Kanunnik, welke ieder zouden verbazen, die niet wist, tot welke uitersten het bygeloof leiden kan: niet slechts verwerpt hy de heilige sacramenten, welke hy gruwel noemt en afgodery; maar hy beweert, dat Priesters, Bisschoppen, ja onze Heilige Vader zelf, geen ander karakter bekleeden als de leeken: ja dat men den geestelijken geen tienden schuldig is.’ -</p>
<p>- ‘Ziedaar voorwaar een grove kettery,’ zeide Teylingen, lagchende: ‘en ik besef duidelijk, dat de vrome Heeren haar niet dulden kunnen.’ -</p>
<p>- ‘Hy doet vry wat erger,’ zeide Robbert: ‘hy verleidt door zijn welgedaan uiterlijke en bevallige voordracht alle vrouwen en maagden, die hy ontmoet: ja zelfs is hij nog onlangs binnen Antwerpen gekomen met een vorstelijken trein en een sleep van meer dan duizend juffers achter zich. Ook heb ik last gegeven, dat men hem vangen en in den kerker werpen zoude, zoodra hy zich over de Vlaamsche grenzen vertoonde.’ -</p>
<p>- ‘Ook in Holland zal hy niet komen dan ten zijnen perykel,’ zeide Putten: ‘maar de vrome Vader heeft ons nog niet verhaald, of hy hem gevonden heeft en of zijn zending met een goeden uitslag is bekroond geworden.’ -</p>
<p>- ‘Hem zelven heb ik niet gezien,’ antwoordde Vader Burkhart: ‘hy was weder naar Antwerpen ge-<pb n="160"/>keerd; maar ik ben overigens wel te vrede over den uitslag mijner zending.’ -</p>
<p>- ‘En,’ vervolgde Putten, ‘heeft de edele Galama u zijne dienst moeten leenen, om die zending te vervullen? Want, zoo ik my niet bedrieg, was hy met u, toen gy uit Zeeland, hoewel niet van den gewonen kant, hier aankwaamt.’ -</p>
<p>- ‘Gy zijt nieuwsgierig, Heer van Putten!’ zeide Galama, met een trotschen blik: ‘ik wist niet, dat het tot de Hollandsche gastvrijheid behoorde, zijn gasten ter verantwoording te roepen.’ -</p>
<p>- ‘Neem het niet euvel op,’ zeide de Kanunnik, die te wel inzag, dat hy den Kastelein door zijn sprookjen betreffende de Zeeuwsche reis niet bedriegen kon: ‘een slotvoogd van Dordrecht, waar dagelijks zulk een aantal van allerlei slach van volk aankomt en doortrekt, gewent zich lichtelijk aan soortgelijke ondervragingen. - Maar de zaak is zeer eenvoudig: ik heb Jonker Galama aan het veer ontmoet en ben met hem herwaarts gekeerd. Ieder weet, in welke achting hy by den Graaf van Vlaanderen stond...’</p>
<p>- ‘... En dat de Zoon des Graven hem diezelfde achting toedraagt,’ zeide Robbert, de hand uitstekende naar den Fries: ‘maar de tijd verloopt, en wy zullen onzen gastheer voor zijn gul onthaal bedanken. Heer van Putten! ik breng u dezen berkemeier toe.’ -</p>
<p>- ‘Ik dank u, edele Jonker!’ zeide Putten, op zijne beurt een kroes aan den mond brengende: ‘en moogt gy uw waardigen vader spoedig in welstand van zijn verren tocht teruggekeerd zien.’ -</p>
<pb n="161"/>
<p>- ‘Amen!’ zeide Robbert, zijn muts aflichtende, ‘maar helaas! ik ben in ernst bevreesd, dat onze wenschen te zijnen opzichte onvervuld zullen blijven. Er is nu zooveel tijd verloopen, sedert wy eenig bericht van hem bekomen hebben: en ik zorg, dat de maar, als hadde hy met Gratiaen van Eecloo en Joseph van Knesselaere, die hem vergezeld hebben, in het klooster op den Carmel de monnikspij aangegord, slechts al te waar is.’ -</p>
<p>- ‘Een ieder kent de onversaagde dapperheid van den ouden Graaf,’ zeide Teylingen: wie weet, of hy niet, verontwaardigd over de onderdrukking, welke, naar ik hoor, de Christenen kwelt in het Heilige Land, de wapenen heeft opgevat, om hen tegen die gevloekte Heidenen te beschermen en zijn grootmoedigheid met dood of boeien heeft moeten betalen.’ -</p>
<p>- ‘In dat geval zullen wy hem gaan verlossen of hem wreken,’ zeide de Heer van Somerghem: ‘naar ik vernomen heb, worden zoo in Italiën als in het Keizerrijk alle vrome Ridders door den H. Vader opgeroepen, om Palaestina uit de handen der ongeloovigen te verlossen.’ -</p>
<p>- ‘Zulk een krijg zonde gewis Gode welbehagelijk zijn,’ zeide de Kanunnik: ‘en geen braaf Ridder zoude zich daaraan begeeren te onttrekken.’ -</p>
<p>- ‘Het ware zeker een middel,’ zeide Teylingen, om Europa van dappere lieden te berooven en u geestelijken heeren de heerschappy te verzekeren. - Maar zeg my, eerwaarde Vader! zullen wy den Heer Bisschop niet op het feest zien?’ -</p>
<p>- ‘Hy heeft zich doen verschonen,’ antwoordde
<pb n="162"/>
de Kanunnik: ‘Zijn plicht weerhoudt hem te Utrecht.’ -</p>
<p>- ‘En zeker ook zoude het hem weinig behagen den zoon van zijn ouden vijand als Graaf te moeten begroeten van dat Holland, waar hy zoo gaarne den staf over gezwaaid had,’ fluisterde de Heer van Rijswijk zachtkens dien van Altena in.</p>
<p>- ‘En nu op reis, mijne Heeren!’ zeide Robbert, terwijl hy zijn beker nederzette, een voorbeeld dat terstond door allen gevolgd werd. Men daalde den grooten hoftrap af, en begaf zich naar het binnenhof, alwaar het gevolg met de paarden gereed stond.</p>
<p>- ‘Gy hebt daar schoone hengsten, Vorst!’ zeide Galama, terwijl hy met den blik eens gëoefenden kenners twee der fiere rossen beschouwde, welke door de dienaars van Robbert bij den toom werden geleid.</p>
<p>- ‘En van echt Spaansch ras,’ zeide deze: ‘ook hoop ik, dat zy my op het tornooi te Haarlem goede dienst zullen doen. Ja, gy moogt vry hun dekkleedden oplichten, edele Galama! en ze van alle zijden bezichtigen: gy zult er geen gebrek aan vinden.’ -</p>

<p>- ‘De schoften en manen zijn die, welke het Andalusisch ras onderscheiden,’ zeide Galama, na een aandachtig beschouwen; maar de smalle borst, het vurig oog en de fijne beenen verraden hun oorsprong uit een Arabische moeder. Ik zoude deze beter geschikt achten om er hazen en hinden meê te achterjagen, doch mijn Deenschen klepper voor het strijdperk blijven verkiezen.’ -</p>
<p>- ‘Zeg dat niet,’ hernam Robbert; ‘hoe fijn van gebeente u deze dieren ook toeschijnen, zy tor-<pb n="163"/>schen even gemakkelijk een geharnasten ruiter als de beste Vlaamsche paarden doen kunnen: en dan geeft hun weergaêlooze snelheid verdubbelde kracht aan de gevelde lans. Intusschen, zoo gy liever forscher paarden ziet, beschouw dan mijn Duitscher, die ginds staat, en mijn vader tot strijdros diende. In den wedloop zouden de Spanjaarts hem verre achter zich laten; maar in het gelid staat hy onbewegelijk als een elefant, en geen geheele ruiterbende zoude hem een duimbreed terug doen wijken. Ik heb hem in het laatste samentreffen met de Franschen vier malen met het breede voorhoofd tegen dat van een op hem aanrennenden klepper zien stuiten, en viermalen lag het paard des vreemdelings met zijn berijder in het zand.’ -</p>
<p>- ‘Het ware een uitmuntend paard voor onzen Graaf, die meest op zwaar ras gesteld is,’ zeide Teylingen.</p>
<p>- ‘Soort zoekt soort,’ merkte Robbert lagchend aan. Galama lagchte mede en de meeste Vlaamsche Heeren volgden zijn voorbeeld; de Hollandsche Edelen hadden werk om niet te meesmuilen; doch zagen rond en veinsden dien kwinkslag ten koste van hun Graaf niet gehoord te hebben.</p>
<p>- ‘Is Graaf Floris nog al een goed ruiter?’ vroeg Robbert, half berouw hebbende over zijn ongepaste geestigheid.</p>
<p>- ‘Hm! wat zal ik zeggen,’ antwoordde Teylingen halfluid: ‘hy zit vast te paard; maar rijdt niet meer dan volstrekt noodig is.’ -</p>
<p>- ‘Ik versta u,’ hernam Robbert, op denzelfden
<pb n="164"/>
toon: ‘hy laat zich oude knollen in de handen stoppen, en zit er op als een haverzak; - maar, van zakken gesproken, wat is dat voor een zak, die gints zich beweegt?’ -</p>
<p>En by deze vraag, welke hy overluid deed, trad de Ruwaart naar die zijde van het binnenplein, waar de trosknechten zich met hunne paarden bevonden. Deze waren, als naar gewoonte, beladen met den voorraad voor de reis: want het was doorgaands zeer onzeker of men onder weg behoorlijke herberg of weide zou vinden: en nu scheen het Robbert tot zijn verbazing toe, dat een der brood- of haverzakken was begonnen te leven en een menschelijke gedaante aan te nemen. Naderby gekomen, ontdekte hy echter, dat hier aan geen wonderwerk te denken viel, maar dat hetgeen hy voor een zak aanzag niet meer noch minder was dan een Pelgrim, wiens gewaad van dezelfde ruwe stoffe vervaardigd was, en die, half over een lastpaard geleund hebbende, zich langzaam oprichtte.</p>
<p>- ‘Wie is die vreemdeling?’ vroeg Robbert, zich tot den Opperstalmeester wendende, die de leiding van den tocht had.</p>
<p>- ‘Een arme Pelgrim,’ antwoordde deze hofbediende, ‘een Bedevaartganger naar ik weet niet welke plaats in Kennemerland. Wy hebben hem onder weg ontmoet, en hy heeft ons zoo dringend verzocht met ons de reis te mogen maken, dat ik hem niet heb kunnen weigeren, een plaatsjen tusschen twee broodzakken in te nemen.’ -</p>
<p>- ‘Zoo!’ zeide de Jonker: ‘als de man u de waar-<pb n="165"/>heid heeft gezegd, ware het onheusch, hem zijn verzoek te weigeren; doch er zwerven heden ten dage maar al te veel knapen rond, die den kraag, den breeden hoed en bedesnoer tot een dekmantel bezigen om bedrog en schelmery te plegen. - Laat hem voor my komen; ik wil hem ondervragen: hoor eens hier, gy wandelende haverzak! ik heb met u te spreken.’ –</p>
<p>De Bedevaartganger, zich met moeite een weg hebbende gebaand tusschen de paarden en andere voorwerpen in welker midden hy stond, naderde den Ruwaart van Vlaanderen. Ofschoon de vooroverhangende rand van den schelphoed het bovenste gedeelte van het gelaat bedekte, getuigden echter de grijze hairen, die langs de schouders golfden en de breede witte baard, welke over de borst hing, dat de Pelgrim reeds ver in jaren gevorderd was. Zijn ledematen schenen niettemin nog kloek van bouw en krachtig gespierd; over zijn gestalte kon in dit oogenblik geen oordeel geveld worden; daar hy, Robbert genaderd zijnde, zich terstond voor dezen op de eene knie nedergelaten, en, de armen om zijn staf slaande, het hoofd op de borst had voorovergebogen, in afwachting dat het woord tot hem zoude gericht worden.</p>
<p>- ‘Gij wildet met ons naar Haarlem trekken, Pelgrim? ‘vroeg de Ruwaart, op een minzamen toon; want de grijze hairen des vreemdelings hadden reeds elk kwaad vermoeden by hem doen verdwijnen.</p>
<p>De Bedevaartganger boog toestemmend het hoofd.</p>
<p>- ‘Zijt gy in Kennemerland geboren?’ ging Robbert voort.</p>
<pb n="166"/>
<p>- ‘Ik heb in die streken gewoond,’ antwoordde de Pelgrim met een zwakke stem; ‘maar heb eigenlijk meer aanspraak om een Fries te heeten.’ -</p>
<p>- ‘Gy een Fries!’ zeide Galama, die zich by hem gevoegd had? ‘aan uw tongval zoude men zulks voorwaar niet zeggen.’ -</p>
<p>- ‘Het is misschien omdat ik zoo lang heb rondgezworven in vreemde landen,’ zeide de Pelgrim, ‘dat ik de spraak van mijn geboorteland vergeten ben; maar ik ken toch Gale Galama, de schoone brakken, welke hy op zijn stins te Koudum bewaart, en de vete, welke tusschen zijn huis en dat der Botniaas geheerscht heeft.’ -</p>
<p>- ‘Gy ziet Jonker!’ zeide Robbert, ‘dat deze oude man u beter kent dan gy hem. - En denkt gy u op te houden te Haarlem, grijzaart?’ -</p>
<p>- ‘Slechts even,’ antwoordde hy: ‘ik heb een bloedverwant ten hove, met wien ik eenige woorden denk te wisselen; - maar ik trek spoedig weer verder.’ -</p>
<p>- ‘Een bloedverwant!’ herhaalde Galama, met een blik van verachting: ‘zeker dezen of genen kraauwel of koksmaat.’ -</p>
<p>- ‘Gy zult wel doen, uw verblijf aldaar niet te rekken,’ zeide Robbert, met een glimlach: ‘de Friezen zijn kwalijk gezien aan het Hollandsche hof.’ -</p>
<p>- ‘Holland heeft zelden reden gehad om zich over zijn naburen te beroemen,’ zeide de Pelgrim.</p>
<p>- ‘Wat bedoelt gy daarmede?’ vroeg de Ruwaart, de wenkbraauw fronsende.</p>
<p>- ‘Ik zeg dit niet voor u, Vorst!’ antwoordde
<pb n="167"/>
de grijzaart: ‘want ik weet dat gy, even als vroeger uw doorluchtige vader, een vriend van Holland zijt; maar gy behoeft de uitlegging mijner taal slechts aan Gale Galama of aan gintschen eerwaarden kanunnik te vragen.’ -</p>
<p>- ‘Gy zijt scherp, Pelgrim!’ zeide Robbert: ‘maar thands is Holland in vrede met zijn naburen.’ -</p>
<p>- ‘Dan moeten de tijden machtig veranderd zijn, sedert ik dit land verliet,’ zeide de Pelgrim.</p>
<p>- ‘De tijd spoedt voort, edele Heer!’ zeide Teylingen, zich by Robbert vervoegende: ‘en indien wy nog heden avond te Leyden willen zijn....’ -</p>
<p>- ‘Gy hebt gelijk,’ antwoordde de Ruwaart: ‘en ik weet niet, hoe ik, na zelf het teeken tot den aftocht gegeven te hebben, dien thands ophoud door met dien ouden landlooper te praten, die echter, by sint Bavo! zoo eenvoudig niet is als hy zich voordoet. - Laat hem intusschen mederijden, Bruno!’ vervolgde hy tot den Opperstalmeester: ‘want het zal niet gezegd worden, dat ik minder menschlievendheid zoude betoonen dan gy. En nu, te paard mijne Heeren!’ -</p>
<p>Met deze woorden besteeg de Ruwaart zijn gewoon rijpaard, dat reeds van ongeduld met den voorvoet het gras van het plein stond te krabben. Zijn voorbeeld werd door al de overigen gevolgd en de geheele stoet reed de burchtpoort uit, terwijl Nicolaas van Putten, op een kleinen schimmel gezeten, aan Robberts linkerhand reed om hem uitgeleide te doen tot aan het veer. De geheele bevolking van den omtrek bleef in beleefdheid by den Slotvoogd niet
<pb n="168"/>
achter, maar stroomde van alle zijden met de optrekkende bende samen en deed de lucht van luid gejuich weêrgalmen, terwijl de opgetogenheid der menigte niet weinig vermeerderd werd door de munt-speciën, welke twee van 's Ruwaarts herauten rechts en links over den weg strooiden, en welker bemachtiging vry wat blaauwe oogen en uitgetrokken hairen aan de Dordtenaren kostte.</p>
<p>Aan het veer gekomen, schudde de Ruwaart, eer hy zich in den pont begaf, de hand van zijn gastheer, en dankte hem voor zijn onthaal: ‘Wy zien elkander terug, brave Putten!’ zeide hy, en wellicht eerder dan gy denkt.’ -</p>
<p>- ‘De Hemel geve,’ zeide de oude krijgsman, ‘dat ik u dan de poort even blijmoedig moge ontsluiten als thands; maar,’ vervolgde hy, den toon zijner stem zoodanig latende zakken, dat Robbert alleen hem verstaan kon: ‘wees voorzichtig, edele Heer! en laat u niet misleiden. De egel schijnt een zwak en vreesachtig dier; maar wie hem onbedachtzaam aangrijpt, zal slechts een bebloede hand terugtrekken.’ -</p>
<p>- ‘Hy heeft ons doorgrond,’ zeide Robbert by zich zelve, toen hy in den pont stapte: en zijn vermoeden werd (nader bevestigd, toen hy, van wal gestoken zijnde, den ouden Slotvoogd met spoed terug zag rijden, terwijl talrijke gewapenden zich op zijn bevel naar de stad begaven, de slotbrug opgehaald werd, en alles op de wallen den schijn aannam, als wilde men zich tegen een onverhoedschen aanval dekken.</p>
</div>
<div type="chapter">
<pb n="169"/>
<head rend="h3">III.</head>
<p>Gaarne had Robbert gewenscht, de by hem gerezen vrees, dat de Heer van Putten zijn bedoelingen geraden mocht hebben, mede te deelen aan Galama en aan den Kanunnik, welke laatste tot Gouda in hun gezelschap blijven zoude; maar hy werd daarin verhinderd door de tegenwoordigheid der Hollandsche Edelen, welke hy slechts ten deele als zijn medestanders of begunstigers kon beschouwen. Hy moest dus op een meer geschikte gelegenheid wachten, en inmiddels trachten, de genegenheid zijner nieuwe reisgenooten te winnen, en hen voor zijn bedoelingen te werven. Het eerste kon niet ongemakkelijk vallen; want, zijn bevallig uiterlijke daargelaten, verstond niemand zoo goed als Robbert de kunst om door die hoffelijke toespraken en gemakkelijke voordracht, welke in vorsten zoo op prijs worden gesteld, de harten voor zich in te nemen. Wat het bereiken van zijn eigentlijk oogmerk betrof, daartoe moest hy met omzichtigheid te werk gaan, en, als iemand, die zich in onbekende streken bevindt, den grond behoedzaam polsen, eer hy zich daar te ver op waagde.</p>
<p>Het onderhoud liep dus in den beginne slechts over algemeene onderwerpen; doch, hoe meer de reis vorderde, hoe meer de Vlaming tot zijn genoegen bespeuren mocht, dat de Hollandsche Edelen, die met hem waren, allen tot de zoodanigen behoorden, die zijne bedoelingen althands niet zouden tegenwerken. In het eerst vergenoegden zy zich, met zich
<pb n="170"/>
over wijlen Graaf Dirk te beklagen, die, naar zy voorgaven, tot loon der diensten, welke zy hem bewezen hadden, hun voorrechten verminderd en beknibbeld, hun aanzien verzwakt, en hen van vrye, eigenmachtige Heeren tot vazallen vernederd had. Doch toen het gesprek langzamerhand meer levendig werd, ontzagen zy zich niet, ook op den tegenwoordigen Graaf te schempen, die, zeiden zy, hoe jong ook, niet slechts toonde, de voetstappen zijns vaders te willen volgen, maar dezen reeds vooruitstreefde in het verdrukken van den adel en het uit het slijk heffen van gemeene dorpers en vrygemaakten. Zelfs schroomde ten lesten de Heer van Teylingen (schoon, als achterkleinzoon van Graaf Aernout, een van Floris naaste bloedverwanten) niet te verklaren, dat, indien zijn Heer Neef aldus voortging, het raadzaam zoude wezen, perk en paal aan dergelijke buitensporigheden te stellen en de Ruwaardy op te dragen aan iemand, die zich er beter op verstond, voor de eer van het graafschap en de rechten des adels te waken. De toespeling was te duidelijk om niet gevat te worden: en Robbert, schoon voortdurend veinzende, die niet te begrijpen, wist door gedurige vragen betreffende de belangen der Edelen en de behoeften des lands, zijn nieuwe vrienden gestadig tot verdere ontboezemingen uit te lokken.</p>
<p>Intusschen, ofschoon hy van den eenen kant reden had om te vreden te zijn over de gevoelens welke hy hoorde ontwikkelen, de gehouden gesprekken deden hem van den anderen kant het oordeel wijzigen, 't welk hy tot nog toe over Graaf Floris geveld had.
<pb n="171"/>
Hy had dezen als een weinig beteekenenden knaap beschouwd, wien het hem geene moeite zoude kosten, naar zijne hand te zetten; - maar juist de klachten, welke over hem aangeheven werden, bewezen duidelijk, dat Floris een eigen, en wel een onbuigzamen wil had, en dien met klem wist door te drijven: een omstandigheid, welke de vervulling van Robberts wenschen wellicht niet zoo gemakkelijk zoude maken als hy zich voorstelde.</p>
<p>Nog nader licht omtrent 's Graven wijze van bestier had Robbert gelegenheid om door de daad zelve te verkrijgen, toen hy de Merwe met zijn gezelschap was overgestoken. Vroeger was hier de geheele streek met dichte bosschen bezet, de bodem los en moerassig, en de reis langs ontelbare kronkelwegen, langdurig, moeilijk, ja zelfs gevaarlijk. Thands zag de Vlaming tot zijn verwondering de bosschen voor een groot gedeelte verdwenen; een goede, bijna recht toeloopende, opgehoogde baan maakte de reis gemakkelijk: en rechts en links van den weg waren tallooze arbeiders bezig, sommigen aan het graven van vaarten en slooten ter bevordering van den afloop des waters: anderen aan het uitroeien der boomstronken en wortels: anderen aan het omspitten van den grond en het leggen van graszooden, ten einde den onvruchtbaren bodem in welige weilanden te hervormen.</p>
<p>- ‘Ik herken Holland niet meer,’ zeide Robbert, zijn paard een oogenblik intoomende, en met een blik van verbazing, waaronder zelfs niet weinig opgetogenheid vermengd was, om zich heen ziende.</p>
<pb n="172"/>
<p><xptr to="a172"/></p>
<p>- ‘Gy ziet het, Vorst!’ zeide Teylingen: ‘onze Graaf is boer geworden.’ -</p>
<p>- ‘In de daad!’ zeide Robbert: ‘en ik kan het in hem niet afkeuren. De aldus besteede onkosten zijn niet verloren, en zullen hem met den tijd dubbele renten opleveren.’ -</p>
<p>- ‘Voorzeker,’ zeide de Heer van de Merwede, met een spotachtigen lach: ‘de Graaf zal in 't vervolg boter en kaas in zijn kelder hebben, meer dan hy op kan; maar des te minder wildbraad; want men vindt hier bijna geen wilde zwijnen meer en de herten zijn ook schoon aan 't verhuizen.’ -</p>
<p>- ‘En dan,’ hervatte Teylingen, ‘laat de Graaf met zijn eigen land handelen gelijk hem goeddunkt, en er een groene kaas van maken, die in den pekel zwemt; maar heeft hy my niet willen dwingen, den Rhijnmond, waar hy door mijn eigen zandduinen doorloopt, te doen uitdiepen en verbreeden, onder voorwendsel dat het water door het zand verstopt werd en hooger op aanleiding gaf tot overstroomingen?’ -</p>
<p>- ‘Ik hoor zelfs,’ zeide Rijswijk, ‘dat hy voornemens is, heemraadschappen in te stellen, welke, zonder zich om de rechten der eigenaars te bekreunen, naar hun goeddunken vaarten zullen laten graven, dijken en kaden aanleggen en over de waterhoogte naar hunne verkiezing beschikken.’ -</p>
<p>- ‘Groote voornemens!’ zeide Robbert.</p>
<p>- ‘Maar die wel eens tegenstand zouden kunnen vinden,’ hernam Teylingen.</p>
<p>– ‘De Graaf,’ zeide Somerghem, ‘zal toch niet
<pb n="173"/>
zoo verdiept zijn in zijn verbeteringsplannen, dat hy het vorstlijk jachtvermaak geheel zou laten varen.’ -</p>
<p>- ‘Geloof dat niet,’ antwoordde Teylingen: ‘hy voedt voortreffelijke valken, en zijn hazewinden zijn van het beste ras.’ -</p>
<p>- ‘Daar kan ik van getuigen,’ zeide Galama, ‘dat Graaf Floris op zijn jacht gesteld is. Heeft hy my niet door zijn opziener laten aanzeggen, dat ik niet weder zoude hebben te jagen in 't bosch van Kreil, onder voorwendsel, dat het, even als alle bosschen en wildernissen, aan de graaflijkheid toekwam; hoewel mijn voorvaderen er sedert eeuwen in gejaagd hebben? Maar ik denk my weinig aan die aanzegging en aan zijn vermeend recht te stooren, en zal het hem laten aanzien, zoo dikwerf my de lust bekruipt er met mijn brakken in te trekken.’ -</p>
<p>- ‘In allen gevalle,’ zeide Altena, ‘de Graaf zal zich meer geneigd moeten toonen tot ridderlijke spelen, dan hy tot nu toe gedaan heeft, immers zoo hy zijn jonge vrouw behagen wil.’ -</p>
<p>- ‘Ten minsten, zy plach zoowel ridderlijke spelen als een ridderlijke gëaartheid te beminnen,’ zeide Robbert, met een heesche stem en terwijl hy de wenkbraauwen samentrok.</p>
<p>- ‘Ik heb haar nog maar een paar reizen gezien,’ zeide Rijswijk: ‘maar, by Sint Aelbert! zy heeft een paar oogen, die, wanneer zy niet in haar schik is, in staat moeten zijn om iedereen, en in de eerste plaats haar doorluchtigen gemaal, van angst te doen wegkruipen: en ik geloof, dat het niet lang duren
<pb n="174"/>
zal, of zy leidt hem by den neus rond als een kermisbeer.’ -</p>
<p>- ‘Genoeg!’ zeide Robbert, met de uitdrukking van iemand, die zich slecht op zijn gemak bevindt: ‘ik ben met haar opgevoed, en ik wil niets hooren, dat mijne Nicht, zelfs schijnbaar, in een ongunstig daglicht zoude stellen.’ -</p>
<p>Hier stootte Teylingen Rijswijk, die naast hem reed, met den elboog aan: hy herinnerde zich op eens dat er vroeger sprake was geweest van een huwelijk tusschen Robbert en de schoone Petronella van Lotharingen, en het vermoeden steeg by hem op, dat de Vlaming aan Floris niet slechts zijn land, maar ook zijn schoone Gravin misgunde.</p>
<p>Te Gouda, waar men rust nam en het middagmaal hield, scheidde zich de Kanunnik van het gezelschap met toezegging aan den Ruwaart, dat hy hem spoedig zoude wederzien, en sloeg den weg naar Utrecht in. De overigen vervolgden hun tocht, en na in het dorp Leytha (gelijk Leyden nog in den giftbrief van Dirk V genoemd wordt) overnacht te hebben, begaven zy zich den volgenden morgen vroegtijdig weder op reis. Te Bennenbroek, in het toen reeds verlaten nonnen-klooster, hield men stil; de Ruwaart, verlangende, by zijn intocht binnen Haarlem den meesten luister ten toon te spreiden, verwisselde aldaar van uitrusting en van paard: de bestoven kleederen zijner volgelingen en de paardedekken werden van stof gezuiverd, en de stoet trok, als geheel verjongd, den Hout door, op Haarlem aan.</p>
<p>Deze plaats, ofschoon nog niet volkomen op den naam van stad kunnende aanspraak maken, vertoonde
<pb n="175"/>
<xptr to="a175"/><lb/>
echter toen reeds blijken van welvaart en aanwassenden rijkdom. Talrijke fabrieken, bleekeryen en brouweryen hadden zich aan de oevers van het Spaarne gevestigd; en om de werkplaatsen heen hadden zich de woningen der eigenaars, opzichters en arbeiders in steeds toenemenden getale verspreid: boven die lagere gebouwen zag men de meer kloeke huizen van 's Graven schout, tolgaarder en andere bëambten uitsteken; en boven deze wederom de drie voornaamste en van steen gebouwde gevaarten: de kerk namelijk, het slot van Heer Simon van Haarlem en het jachtslot van den Graaf. In weerwil van dit alles, was het er echter verre af, dat Haarlem zoude hebben kunnen wedijveren met eene der Vlaamsche plaatsen, welke, vroeger dan elders in aantal van bewoners toegenomen, zich tot een voor dien tijd ougekenden trap van welvaart hadden weten te verheffen; maar desniettemin stond Robbert by het naderen verbaasd over de talrijke menigte, welke hy hier byeen vond, zoowel als over de uiterlijke blijken van voorspoed en vooruitgang, welke zich alom voordeden. Het is waar, het op handen zijnde feest had talrijke bezoekers herwaarts gelokt, en de tevens gehouden jaarmarkt gaf geene mindere gelegenheid om hier veel schoons en heerlijks ten toon te spreiden; maar toch, dat de dorpers en boeren, ja zelfs de eigen lieden zoo wel gekleed en wel gedaan voor den dag konden komen, bewees, dat zy van de behoorlijke middelen voorzien waren om zich niet slechts het noodige, maar ook het geriefelijke des levens te verschaffen, en de overvloed van koopwaren, langs dreven en straten
<pb n="176"/>
uitgestald, getuigde, dat men op koopers kon rekenen, wier beurzen wel gevuld waren. Immers, hier waren niet slechts eetwaren, malsche boter en kazen van alle grootte, vorm en kleur te koop gesteld door schreeuwende en vloekende boeren; - maar ook meer duurzame waar: van volledige wapenrustingen af tot handringen toe: hier zag men gezette landlieden, met hun roodwangige en roodarmige vrouwen en meisjens aan den arm, zich met edele Jonkers en Jonkvrouwen verdringen om de schoone kramen te bewonderen, waar stukken laken, fluweel, zijde en bontwerk werden verkocht, of kappen om het hoofd te cieren en gespen om ze onder de kin te bevestigen. Wat verder weêr had men nog keuriger waar: reliquiën en gebenedyde bidsnoeren, kruicifiksen en kerkbenoodigdheden: keurige kastjens, van vreemd hout vervaardigd en bestemd om handschriften in te bewaren: - en daarnaast de handschriften zelve; misboeken met fraai gekleurde afbeeldingen vercierd en in kostbaar fluweel gebonden: en (als moest de duivel altijd zijn kapel naast de kerk bouwen) op dezelfde tafel, een aanzienlijke verzameling van onkiesche drink- en minneliedjens en ergerlijke beeldjens. Verder op - schoenen voor edelen en gemeenen: - drinkkroezen en bekers en berkemeiers, tot welker vervaardiging de drie rijken der natuur op schatting waren gesteld: - speceryen en droogeryen: geuren en wieroken: - palmolie en ambergrijs: alles in een woord, wat men in de drie hoeken der waereld kon gevonden hebben; - want de vierde hoek moest zelf nog gevonden worden. Voorts waren er
<pb n="177"/>
loodsen opgeslagen, waar men zich van ververschingen kon voorzien: en waar men zich toegaf aan dartele vrolijkheid, die, helaas! toen zoo wel als heden ten dage tot liederlijke zwelgery, dronkenschap en anders ongewone uitspattingen werd opgevoerd: in andere loodsen konden meer bedaarde kooplieden of kermisgangers op rustiger wijze over hun zaken praten en zich van voedzame spijs voorzien. Door de verschillende straten, stegen en lanen, welke al die stallingen, loodsen en tafels vormden, kruiste onophoudelijk een vermengde menigte in de heerlijkste verwarring dooreen: koopers en verkoopers, meistreels en zangers, pelgrims en bedelaars, oude wijven en mooie meisjens, baldadige jongens en honden, vryen en dienstluiden, zeelieden en monniken, beereleiders en beeren, goochelaars en nonnekens, dringende, stoeiende, stompende, stootende, lagchende, zingende en spelende, kijvende en twistende. Maar toch de algemeene stemming was vrolijkheid: een vrolijkheid, die aanstekend was, waaraan niemand zich onttrekken kon, en waaraan zelfs afzonderlijke krakeelen geen nadeel of vermindering konden toebrengen. Ja zelfs, het was niets ongewoons, een deftigen, langgebaarden koopman te zien, die met de oude Priores van een eerwaardig konvent stond te lagchen om een paar dronken boeren, die elkander by 't hair beet hadden: of een biechtvader, wiens eerwaardig gelaat geheel uit zijn gewonen strakken plooi was geraakt by de grappen van een poetsemaker, die leelijke gezichten trok.</p>
<p>De komst zelfs van den stoet des Vlamings, die
<pb n="178"/>
niet van dezen kant verwacht was geweest, en zich met moeite een weg baande door de saamgepakte scharen, vermeerderde wel het gewoel en gedrang, maar verwekte niet dat opzien, waarop Robbert gerekend had. Ter naauwernood liet zich een juichtoon hooren: en buiten eenige jongens, die er om plukhairden, bekommerden zich de kermisgasten bijna niet om de muntstukken, welke 's Ruwaarts herauten met milde hand onder de menigte strooiden.</p>
<p>Langzamerhand echter, en naarmate men vernomen had, wie de aanzienlijke vreemdeling ware, die daar aan kwam rijden, werd de nieuwsgierigheid om hem te zien, grooter, doch ook de volksaandrang nog vermeerderd, zoodat het voortgaan schier onmogelijk werd. Robbert poogde zoo goed hy kon zijn ongeduld en teleurstelling te bedwingen en bleef, waar hy iemand in 't oog kreeg, minzaam rechts en links groeten; maar minder lijdzaam waren de Vlaamsche Edelen, die hem volgden: de Heer van Ghistele, wrevelig, dat men geen gehoor gaf aan zijn herhaalde aanmaningen om plaats te maken, begreep zich op een meer gevoelige wijze te moeten uitdrukken en gaf met zijn zweep een duchtigen slag over de schouderen van een paar boeren, die hem in den weg stonden.</p>
<p>- ‘Uit den weg, kinkels!’ riep hy: ‘op zijde voor den Ruwaart van Vlaanderen.’ -</p>
<p>- By Sint Jaepik! laat hy zelf op zij gaan, zoo hy kan,’ antwoordde een der landlieden, dien hy aldus begroet had: ‘en gy, hou uw handen te huis, of 't zal hier honden.’ -</p>
<p>- ‘Wel jae!’ riep een ander: ‘laat uw Ruwaart
<pb n="179"/>
in zijn land ruwaarden zooveel hy wil: maar hier zouden wy hem alle ruwheid gaauw verleeren.’ -</p>
<p>- ‘Wat beeldt hy zich wel in?’ kraaide een oud wijf, de handen in de zij zettende, ‘om hier met al zijn paerdevolk tusschen de kramen deur te komen? Kon hy den heirweg niet volgen naer het slot, zoo als door den Schout is veur eschreven?’ -</p>
<p>- ‘Wees maar te vreden, moeder!’ riep Robbert: ‘hier is een braspenning voor u.’ -</p>
<p>- ‘En wat denkt hy,’ riep het vrouwmensch, zonder van postuur te veranderen, ‘dat wy hier verlegen zijn om zijn armzalige penningen, die hy rond laat strooien deur die twee poetsemakers, die hy met zich brengt. Hou je geld maar, man: je mocht om een reispenning verlegen zijn, als je weer naar huis gaat.’ -</p>
<p>- ‘My dunkt wy worden hier niet met zoo goede oogen aangezien als te Dordrecht,’ zeide Robbert tegen Teylingen: ‘als ik dat voorzien had, had ik liever een min bezochten weg naar het jachtslot genomen.’ -</p>
<p>Terwijl hy nog sprak, kwam een nieuw voorval de verwarring nog vermeerderen. Onder het gevolg van den Ruwaart bevonden zich ook, als naar gewoonte, ettelijke jachthonden, die los en vry langs de paarden medeliepen. Hoewel deze dieren op de laatste pleisterplaats van het noodige behoorlijk waren voorzien geweest, scheen echter de sedert volbrachte wandeling hun appetijt op nieuw geprikkeld te hebben, en waren zy althands niet behoorlijk opgevoed of niet wijsgeerig genoeg om weerstand te kunnen bieden
<pb n="180"/>
aan de heerlijke geuren, welke uit de naastbijgelegene gaarkeukens opstegen: en zoo gebeurde het, dat twee of drie van hen, die zich verstout hadden die heiligdommen der kookkunst binnen te treden, en zich daar, zonder betaling en zonder verlof, 't zij van een lampreitje, 't zij van een braadworst, te voorzien, nu door de met recht verstoorde koksmaats naar buiten werden gedreven en op duchtige slagen onthaald: de dienaars van Robbert trokken party voor de honden, en de kermisgasten wederom voor de kraauwels: en rechts en links werd menige zweep- en rottingslag uitgedeeld. Vergeefs was het, of de Hollandsche Edelen de twistenden tot bedaardheid zochten aan te manen: vergeefs, of Robbert en de Vlaamsche Heeren, op zijn bevel, hun kelen heesch schreeuwden, schadevergoeding belovende aan al wie zich te beklagen had, en hun dienaars last gevende, geen geweld te plegen: hun roepen werd niet verstaan, en zy zelve door menigen omstander gescholden en bedreigd: het vechten ging zijn gang: het gegil en gehuil der vrouwen en kinderen, die onder de voet raakten, het gelach en gejuich van sommige toeschouwers, die, buiten schoot staande, zich met de klopparty vermaakten, het gejank der deerlijk toegetakelde honden, en het misbaar, dat de vechtende partyen maakten, vormden te samen een vereeniging van de wanluidendste klanken, welke men kon uitdenken. Wat de dienaars betrof, gesteld om de orde te bewaren, 't zij dat hun het aantal der strijdenden te groot voorkwam om met vrucht hun gezach te doen gelden, 't zij dat zy elders bezig
<pb n="181"/>
<xptr to="a181"/><lb/>
waren, zy deden wat zy gewoonlijk in dergelijke omstandigheden doen: zy hielden zich schuil.</p>
<p>De verwarring was ten top gestegen, toen een jong mensch, op het gerucht af, uit eene der zijlanen kwam aanwandelen. Hoewel hy geene wapenen droeg buiten het zakmes in den gordel en een kruisboog, welken hy zoo even gekocht had, in de hand, en hoewel noch zijn kleeding, noch eenig uiterlijk kenteeken konden doen vermoeden dat hy in staat zoude wezen het rumoer te doen bedaren, stapte hy echter voort met die zelfde gerustheid op het gelaat, welke Neptunus moest gevoelen, wanneer hy het hoofd uit de onstuimige golven opstak, of welke een schoolmeester bezielt, wanneer hy een schoolvertrek vol twistende knapen binnentreedt.</p>
<p>- ‘Hoe nu! mijn vrienden!’ zeide hy, zonder merkbare stemverheffing, terwijl hy de naastbijstaanden zachtkens met zijn boog op arm of schouder tikte: ‘is dat de wijze, waarop gy mijne gasten ontfangt?’ -</p>
<p>- ‘De Graaf!’ riepen de omstanders, de mutsen of kaproenen afnemende: ‘stilte! stilte! plaats voor den Heer Graaf.’ -</p>
<p>En, met een vaardigheid, welke de eigenliefde des Graven streelen moest, beijverde zich ieder op zijde te gaan, zijn buurman aan te stooten en tot rust te manen, en de twistenden te scheiden. In een oogenblik stond Graaf Floris voor den Ruwaart.</p>
<p>- ‘Welkom te Haarlem, mijn waarde Oom!’ zeide Floris, den Vlaming de hand toestekende: ‘maar by Sint Engelmond! het schijnt, dat onze
<pb n="182"/>
goede onderzaten u niet zoo heusch ontfangen, als wy wel gewenscht hadden. Wat beteekent dat, mijn getrouwen!’ vervolgde hy, zich omwendende en de stem verheffende: ‘verwelkomt gy aldus den bloedverwant uws Graven, den zoon van den dapperen Robbert de Fries? van hem, die u van de overheersching des Lotharingers verloste?’ -</p>
<p>- ‘Leve de Graaf!’ riep de menigte: ‘leve Jonker Robbert!’ -</p>
<p>- ‘Ik bewonder u, mijn schoone Neef!’ zeide Robbert, zich de lippen bijtende: ‘gy weet u voortreffelijk te doen gehoorzamen.’ -</p>
<p>- ‘Wat zal ik u zeggen,’ zeide Floris, glimlagchende: ‘die goede menschen weten dat ik hen lief heb, en zy betalen my met gelijke munt; - Maar kom aan! nu de doortocht vry is, zal ik my de eer geven van u tot wegwijzer en heraut te strekken en naar mijn lieve bruid te geleiden.’ -</p>
<p>- ‘Ik zal geenszins dulden, dat gy te voet zoudt gaan, terwijl wy te paard zitten,’ zeide Robbert: ‘Bruno! laat den schimmel voorkomen, opdat mijn Heer Graaf opstijge.’ -</p>
<p>- ‘Doe geen moeite,’ zeide deze: ‘ik heb, ter voorkoming van ongelukken, verbod gedaan om te paard tusschen de rijen kramen door te gaan, en zal zelf mijn verbod niet overtreden. - Neen! zie dit niet als een verwijt aan, goede Oom! u was zulks onbewust, en de bevelen, welke ik uitgevaardigd had omtrent het uitrijden van een geleide, ten einde u den rechten weg te wijzen, zijn, of niet goed begrepen, of niet goed uitgevoerd geworden.’ -</p>
<pb n="183"/>
<p>- ‘In dat geval, zal ik althands zorgen, uwe bevelen na te komen,’ zeide Robbert, afstijgende en een wenk aan de zijnen gevende, om hetzelfde te doen.</p>
<p>- ‘Zoo als gy wilt,’ zeide Floris; terwijl zy nu gezamentlijk voortwandelden: ‘mijn Heer van Ghistele! wy heeten u welkom! en ook u, mijn Heer van Somerghem! en u, Heer Kanselier! en u allen, mijne Heeren! - Gale Galama! voorwaar wy hadden u niet van de zuidzy verwacht: gy hebt den langsten weg genomen om tot ons te komen.’ -</p>
<p>- ‘Gy weet, Graaf! zeide Galama, ‘dat het niet die weg is, welken ik neem, wanneer ik ten oorlog trek.’ -</p>
<p>- ‘Dat is wel gëantwoord,’ hernam Floris, op een toon, die niet geheel zuiver was van spotterny: ‘en het bewijst my, dat gy thands met vredelievende oogmerken komt: - wel, mijn waarde Oom! ik behoef niet te vragen of uw paarden van zessen klaar en uw lansen van het beste hout zijn en of u de arm jeukt om zich in 't steekspel te weeren.’ -</p>
<p>- ‘Ik zal pogen mijn best te doen,’ zeide Robbert: ‘en zeker zoude het my dubbel vereeren, indien gy my vergundet, een lans met u te breken.’ -</p>
<p>- ‘Neen! neen! mijn goede Oom!’ zeide Floris, lagchende: ‘een vorst moet niet aan zijn onderzaten ten schouwspel strekken; vooral niet wanneer hy de overtuiging mist, dat hy zich beter dan iemand anders kwijten zoude: en ik ken mijn eigen minderheid te wel, dan dat ik het er op wagen zoude, door u uit den zadel gelicht te worden. Ik zal het oppertoezicht over den kamp voeren, zie daar mijnen post.’ -</p>
<pb n="184"/>
<p>- ‘Gy hebt vele veranderingen in uw Graafschap te weeg gebracht,’ zeide Robbert, terwijl zij verder gingen.</p>
<p>- ‘Wat zal ik u zeggen?’ hernam Floris:’ ik zoek slechts uit te voeren wat mijn vader, wiens ziel by God is, had voorgenomen. Ik heb, de Heiligen zijn geloofd, vrede met mijn naburen, en kan dus al mijn zorg er aan toewijden, om mijnen onderzaten wel te doen. En waarlijk, Oom Robbert! de Hollanders zijn goede lieden en willen volijverig medewerken, wanneer zy zien, dat hunne landsheeren het goede bëoogen. Er zijn nog wel enkele tegenstribbelaars,’ vervolgde hy, Teylingen met een glimlach aanziende: ‘maar ik hoop hen tot rede te brengen.’ -</p>
<p>- ‘Uwe Edelheid behoeft geene overreding te bezigen, waar een bevel genoegzaam is,’ zeide Teylingen.</p>
<p>- ‘Voor u misschien,’ hernam Floris: ‘maar er zijn nog genoeg van die lastige wezens, die liever een vreemden Heer in 't land zouden roepen, dan zich aan eenige nieuwigheid te onderwerpen.’ -</p>
<p>Een hoog rood bedekte het gelaat van den Vlaming, die, ondanks den eenvoudigen toon waarop deze aanmerking was gedaan, niet kon onderscheiden, of zy maar los daarheen geworpen ware, dan wel of er een meer bepaalde zin in lag opgesloten. Hy had echter geen tijd daarover na te denken: zy waren in het gezicht van het jachtslot gekomen: op het voorplein was een aanzienlijke schaar van Jonkvrouwen en Edellieden, deels te paard, deels te voet, bijeen, en bezig de toebereidselen der kampplaats te beschouwen,
<pb n="185"/>
welke aldaar werd opgericht. Floris nam alras zijn oom by de hand, en leidde hem, terwijl de overigen op eenigen afstand volgden, tot by het gezelschap. Een schoone vrouw, op een witte hakenei gezeten, scheidde zich, op hun aankomst, van den stoet, en reed hen eenige stappen in 't gemoet.</p>
<p>- ‘Petronella!’ zeide de Graaf tot haar: ‘hier is een kennis uwer kindsche jaren, die u de hand komt kussen.’ -</p>
</div>
<div type="chapter">
<head rend="h3">IV.</head>
<p>Terwijl de Graaf van Holland zijn aanzienlijke gasten verwelkomde, en op zijn bevel talrijke dienaars de volgelingen der nieuw aangekomen Heeren naar de voor hen bestemde nachtquartieren geleidden, begaf zich een man alleen naar het Grafelijke slot. Deze was niemand anders dan de Pelgrim, wien onze lezers wellicht reeds vergeten hebben, en die, reeds bij het inrijden van Haarlem, van 't paard gestegen was en zich van het gezelschap had afgescheiden. Aan de burchtpoort gekomen, vroeg hy aan de wacht, of de oude Geerlof nog de betrekking van Grafelijken hofmeester vervulde. Het antwoord was toestemmend en men maakte geene zwarigheid, hem binnen te laten, toen hy voorgaf, dien bëambte te moeten spreken.</p>
<p>Dit laatste ging echter, althands heden, zoo gemakkelijk niet; want de drukten van het feestbanket,
<pb n="186"/>
't welk dien avond op het slot stond gehouden te worden, en de beslommeringen, welke het verblijf van zoo vele hooge gasten veroorzaakte, maakten elk hoofd op hol: en onze Bedevaartganger, toen hy de lange benedengaandery, waar de deuren van keukens en kelders op uitkwamen, was binnengetreden, vond in den beginne niemand, die hem te woord wilde staan; hoewel het waarlijk niet aan heen en wedergaande dienstluiden ontbrak, die elkander in alle richtingen kruisten. Nu eens waren het jagers, met den knuppel op den schouder, van welks uiteinden eenden of watersnippen, hazen of konijnen, soms ook edeler wild afhing, dan in onze dagen de duinvaleien opleveren: dan weder vrouwen van het naburige Zandvoort, met de welgevulde vischkorf op den rug; of boeren met melk en honig en moeskruiden: of koksjongens met schotelen vol gebak en manden vol toekruid: of schenkers met kannen en drinkschalen: of paadjens met vouwstoelen en kussens: of dienstmaagden met amelakens en dwalen: of muzijkanten met speeltuigen. Vergeefs was het, of de grijzaart zich nu eens tot dezen, dan weder tot genen wendde: ieder was zoo zeer met zijn eigen werk bezig, dat niemand zich zijner bekommerde. Zelfs werd eindelijk een der voornaamste hofbedienden, die reeds herhaaldelijk de gaandery was doorgeloopen, over het gedurig aandringen des grijzaarts verstoord; en een oogenblik stilstaande: ‘Wat denkt gy wel,’ snaauwde hy hem vry onvriendelijk toe, ‘dat meester Geerlof thands den tijd heeft om u te woord te staan? welke boodschap hebt gy voor hem, zoo gewichtig, dat
<pb n="187"/>
zy niet tot een gelegener tijd zoude kunnen worden uitgesteld?’ -</p>
<p>- ‘Die is voor u van geen gewicht,’ antwoordde de Pelgrim: ‘maar my ligt er veel aan gelegen, hem zelf, en wel zoo spoedig mogelijk, te spreken.’ -</p>
<p>- ‘En kan ik hem niet zeggen wat gy verlangt?’ hernam de dienstman: ‘meester Geerlof is maar niet zoo voor elken onbekenden landlooper te spreken.’ -</p>
<p>- ‘Geloof my, hy zal er u dank voor weten, zoo gy my tot hem brengt,’ hernam de Pelgrim.</p>
<p>- ‘Een anderen keer,’ zeide de dienstman: ‘ik heb nu geen tijd: - hoor! daar word ik weer geroepen,’ - en meteen was hy met drift weer verder gesneld.</p>
<p>- ‘Ik zal uw boodschap doen,’ zeide een jongeling, die het gesprek had aangehoord, tot den Pelgrim tredende: ‘ik moet toch by meester Geerlof wezen.’ -</p>
<p>De grijzaart zag dengene aan, die deze woorden gesproken had, en die inderdaad wel waardig was aangezien te worden. Hy was in den vollen bloei der jongelingsjaren, van een slanke, rijzige gestalte; maar al zijn ledematen duidden vlugheid en vaardigheid aan. Het korte buis, de lederen hozen, de hartsvanger aan de eene, en het mes aan de andere zijde, de fazantevederen op zijn muts, en, meer nog dan dat alles, de bruine tint van een door de zon verbrand gelaat, deden by den eersten opslag in hem den jager van bedrijf vermoeden: en nog ter bevestiging daarvan diende een figuur, welke hem in groene
<pb n="188"/>
en roode wol op de mouw geborduurd was, en een haas verbeelden moest: althands dit was op te maken uit een dikken draad in 't midden, welke het lijf, vier dunnere draden onderaan, welke de loopers, en twee soortgelijke aan de tegenovergestelde zijde, welke de lepels vertegenwoordigden. Op de andere mouw had dezelfde bedreven hand een omgebogen lijn gewrocht, welke voor een kromstaf gelden moest, en tevens aantoonen, dat de jongeling een vazal was der Abdy van Egmond: ofschoon geen halsring noch eenig ander teeken den staat der dienstbaarheid uitdrukte. Maar wie zoude ook een dienstman hebben kunnen verwachten; wanneer men de uitdrukking gade sloeg dier zwarte, levendige oogen, welke van vernuft en schranderheid blonken, en wanneer men dat breed en open voorhoofd zag, tusschen het fraaiste donkerbruine kroeshair omsloten, en die handen, welke, schoon van binnen vereelt, echter die fijnheid van vorm bezaten, anders slechts aan edele geslachten eigen. Onze Bedevaartganger voelde zich dan ook niet slechts door het gulle aanbod des jongeling, maar ook door zijn geheele voorkomen, terstond voor hem ingenomen.</p>
<p>- ‘Ik zal u veel verplichting hebben, mijn zoon,’ zeide hy, hem vriendelijk toeknikkende: ‘want waarlijk, ik zoude niet gaarne onverrichter zake verder gaan.’ -</p>
<p>- ‘Met dat al,’ zeide de Jager, de hand door zijn gekrulde lokken brengende: ‘ik durf er niet voor instaan, dat meester Geerlof u thands zal kunnen verwachten; want hy heeft het volhandig genoeg.
<pb n="189"/>
Zoo gy my echter uw naam wilt zeggen, of een teeken medegeven, waardoor hy weet, met wien hy te doen heeft...’</p>
<p>- ‘Gy hebt gelijk,’ zeide de Pelgrim, na een oogenblik te hebben nagedacht: ‘en ik geloof, dat ik my op u kan verlaten. Hier! geef hem dezen ring en hy zal geen zwarigheid meer maken.’ -</p>
<p>Dit zeggende had hy een beurs uit zijn boezem gehaald en er een ring uitgenomen, welken hy aan den jongeling ter hand stelde. Deze beschouwde het kleinood met niet weinig verwondering; want de ring was van fijn goud en met een kostbaren steen voorzien, waarop een zegel gegrift scheen. Een vraag zweefde hem op de lippen; maar een ingeboren gevoel van bescheidenheid, hetwelk hem deed beseffen, dat hij geen recht had, in de geheimen des vreemdelings te dringen, weerhield hem, die te uiten.</p>
<p>- ‘Rust hier zoolang op deze bank wat uit,’ zeide hy: ‘ik ben voort weder by u terug.’ -</p>
<p>En zich omwendende, liep hy een paar spijskamers door en bevond zich weldra in het vertrek, waar de gewichtige man, wien hy zoeken kwam, in het volle besef zijner waardigheid, op zijn staf leunende, rechts en links aan gaanden en komenden zijn bevelen uitdeelde.</p>
<p>- ‘Vader Geerlof!’ zeide de jongeling, zich voor hem stellende: ‘de Heer Abt beklaagt zich, dat de honden, welke hy mede heeft gebracht, heden morgen nog geen voedsel hebben bekomen.’ -</p>
<p>- ‘Bij Sint Jaepik!’ bromde de Hofmeester: ‘eerst de menschen en dan de dieren! denkt gy,
<pb n="190"/>
dat ik het maal van Graven en Heeren verwaarloozen zal om my met dat van uw viervoetig gezelschap op te houden?’ -</p>
<p>- ‘Ik ben verre van zulks te begeeren;’ hernam de Jager; ‘maar gy zult my van uw kant bekennen, dat mijn viervoetig gezelschap, zoo als gy 't noemt, een groot aandeel heeft gehad in de bezorging van dat maal voor uw Graven en Heeren: en dat het weinig dankbaar zoude wezen, hen, die u deze spijs bezorgden, zelve te laten doodhongeren.’ -</p>
<p>- ‘Hm ja! 't is waar,’ zeide de Hofmeester: ‘gy hebt my goede malsche reeboutjens bezorgd, beter dan ik ze hier in den omtrek had kunnen bekomen; maar is de beurs van uw Abt zoo schraal voorzien, dat gy geen brood voor uw honden hebt kunnen koopen en er my mede moet komen lastig vallen.’ -</p>
<p>- ‘Gelooft gy,’ vroeg de jongeling op zijne beurt, met een blik van verontwaardiging: ‘dat ik zelf niet liever mijn laatsten penning uitgeven en mijn laatste stuk brood uit mijn mond sparen zoude, dan te dulden, dat de arme dieren het noodige ontbeerden; maar gy weet, dat onze Graaf, wien Sint Aelbert behoede, gisteren gezegd heeft, niet te zullen gedoogen, dat een zijner gasten, Heer of dienstman, paard of hond, anders dan op zijne kosten teeren zoude, en in 't bijzonder mijn brakken niet, die hy zeide, de beste te wezen, die hy kende: - en op dat woord heb ik gesteund en gewacht wat er komen zoude; maar ja wel! - het moet nog komen.’ -</p>
<p>- ‘Welnu! ga dan hiernaast in de keuken,’ bromde Geerlof: ‘en zie wat gy krijgen kunt: of
<pb n="191"/>
<xptr to="a191"/><lb/>
koop anders wat gy noodig hebt en breng het my in rekening; maar breek my het hoofd niet met zulke nietigheden. Wel! wat is er nu weer?’ vroeg hy, zich tot een ander dienstknecht wendende, die zoo even was binnengekomen.</p>
<p>- ‘De Graaf van Werla laat u om eenige kannen zedewaers vragen,’ zeide deze: ‘de wijn smaakte hem bijzonder: en uw meester heeft gelast, dat men hem daarvan zooveel zoude brengen, als hy verkoos.’ -</p>
<p>- ‘Hm?’ mompelde Geerlof: ‘de Graaf van Werla wil mijn meester uitzuigen zoolang hy kan; maar ik zal het hem doen bezorgen.. Welnu! Berwout! staat gy daar nog?’ vroeg hy, ziende dat de Jager nog niet vertrokken was: ‘moet gy nog meer hebben?’ -</p>
<p>- ‘Ik niets,’ antwoordde de jongeling: ‘maar daar is een Pelgrim in de gaandery, die u verlangt te spreken.’ -</p>
<p>- ‘Een Pelgrim!’ herhaalde Geerlof: ‘wat begeert hy? Een reispenning zeker! gekheid! - ik heb wel wat anders te doen dan zijn Jobsklachten aan te hooren. Laat hy opkrassen - of morgen terugkomen.’ -</p>
<p>- ‘Hy heeft my gezegd, dat wanneer gy dezen ring zaagt, gy hem wel zoudt willen spreken,’ zeide Berwout.</p>
<p>- ‘Een ring!’ bromde Geerlof, de schouders ophalende, terwijl hy dien uit de handen van Berwout aannam. Maar naauwlijks had hy er de oogen op geslagen, of zijn kleur verschoot, zijn hand be-<pb n="192"/>gon te beven en de uiterste verbazing teekende zich op zijn gelaat.</p>
<p>- ‘En dezen ring,’ riep hy uit met een trillende stem, ‘heeft een Pelgrim u gegeven? Onmogelijk! - en echter... spoedig.... breng hem hier! ik wil hem spreken.’ -</p>
<p>- ‘Gy vergeet niet,’ zeide de dienstman van den Graaf van Werla, ‘dat mijn meester zijn zedewaers wacht....’ -</p>
<p>- ‘Laat hij verzuipen in zijn zedewaers,’ riep de Hofmeester met ongewone drift: ‘waar is de Pelgrim? breng hem hier! of liever, men gelei hem in mijn kamertjen: 't is hier te onrustig: spoedig, spoedig, lieve Berwout!’ -</p>
<p>De Jager glimlachte en keerde naar den Pelgrim terug, dien hy nog op dezelfde plaats vond staan: hy noodigde hem uit, te volgen, en geleidde hem in een klein vertrek, waar zy Geerlof reeds vonden, die van ongeduld scheen te branden en in hevige gemoedsbeweging heen en weder liep. De Pelgrim lei by het binnenkomen den vinger op den mond: en Geerlof, dien wenk verstaande, keerde zich eerst tot Berwout.</p>
<p>- ‘Ga nu,’ zeide hy: ‘ga! uw honden lijden honger: - vraag maar aan den kok, dat hy u van 't beste geve: ga nu - en mijn groetenis aan den Heer Abt.’ -</p>
<p>- ‘Gy woont onder Egmond? ‘vroeg de Pelgrim, zich tot Berwout keerende.</p>
<p>- ‘Halverwege tusschen de Abdy en Rhijnegom, indien gy daar bekend zijt,’ antwoordde de Jager.</p>
<pb n="193"/>
<p>- ‘Voortreffelijk! - welaan, als gy uw honden gevoerd hebt, kom dan nog eens hier terug: ik wensch u iets te vragen.’ -</p>
<p>- ‘Van harten gaarne,’ antwoordde Berwout: ‘immers zoo de Vader Abt mijn diensten niet van doen heeft.’ -</p>
<p>Met deze woorden verliet hy het vertrek.</p>
<p>- ‘Een wakkere knaap!’ zeide de Pelgrim tegen Geerlof, terwijl hy zijn breeden hoed afzette en hem naoogde: ‘hy verdient een betere bestemming dan spijsbezorger van een konvent te zijn: maar hoe nu! Ik geloof waarachtig, dat gy weent, oude! zijt gy waarlijk bang, dat ik een kennis van vroegere dagen voor een nieuwe kennis vergeten zoude. Geef mij de hand, oude! en laat het vergeten zijn.’ -</p>
<p>- ‘Mijn H. Patroon weet het,’ zeide Geerlof, terwijl <hi rend="spat">hy</hi> de hem toegestoken hand des Pelgrims kuste: ‘zoo ik schrei, het zijn enkel vreugdetranen; maar het is of ik droom! Hoe is het mogelijk, dat....’ -</p>
<p>- ‘Stil! Ik weet wat gy zeggen wilt! Over dat alles nader: Ik ben verheugd, te zien, dat gy my niet vergeten hebt.’ -</p>
<p>- ‘Vergeten!’ herhaalde de Hofmeester, de handen opheffende: ‘zulk een goeden...’ -</p>
<p>- ‘Geen woord daarover! - Uw tijd is kostbaar, dat weet ik: elk oogenblik kan men ons komen stooren: en het zoude bovendien vermoeden baren, indien gy te lang gemist werd. Kan ik tot morgen hier verborgen blijven?’ -</p>
<pb n="194"/>
<p>- ‘Verborgen! gy? maar welke redenen...’ -</p>
<p>- ‘Ik ben op dit oogenblik niet meer dan een Bedevaartganger naar Heilo,’ zeide de Pelgrim op een toon, die alle verdere vragen afsneed: ‘en eerst nadat ik daar mijn plicht volbracht heb, kan ik my openlijk doen kennen. Maar eenige vragen moet ik u doen. Hoe denkt men hier over uw jongen Graaf?’ -</p>
<p>- ‘Het landvolk bemint hem, gelijk hy verdient bemind te worden,’ antwoordde Geerlof.</p>
<p>- ‘Ik heb het opgemerkt,’ zeide de Pelgrim: ‘hy liep alleen onder de menigte als een vader onder zijn kinderen, en de twist bedaarde zoodra hy zich vertoonde.’ -</p>
<p>- ‘O! hy heeft een uitmuntend hart,’ zeide Geerlof: ‘hy leeft ten beste van zijn onderzaten! hy wil niets dan het goede; maar zal hy het kunnen volbrengen? De Edelen zijn machtig, machtiger dan hy zelf. Hun onbuigzame aart heeft reeds Graaf Dirk van verdriet doen sterven: waar hy verbetering wilde invoeren, vond hy tegenstand; en wel by zijn eigen maagschap het meest. De Bisschop en de Westfries zijn lastige naburen; maar Brederode, Teylingen, Arkel, Voorne, zijn nog lastiger en zouden den Graaf wel eeuwigdurend onder voogdy willen houden.’ -</p>
<p>- ‘Ik bedrieg my zeer, of dit Floris zoude aanstaan,’ zeide de Pelgrim: ‘hy schijnt vastheid van wil te bezitten.’ -</p>
<p>- ‘Maar hoe zal hy het op den duur tegen hun aanmatigingen kunnen volhouden?’ vroeg Geerlof,
<pb n="195"/>
het hoofd schuddende: ‘hy heeft hen te veel noodig, ingeval er eens oorlog ontstaat. Wat zijn vader niet kon te weeg brengen, wiens moed en dapperheid zooveel ontzach inboezemden, zal hy dat kunnen, die nog geene blijken van beide heeft gegeven? Waarlijk, onze Graaf speelt een hachlijk spel.’ -</p>
<p>- ‘Wie zijn zijn raadslieden?’ -</p>
<p>- ‘Ziedaar weder een reden tot het misnoegen des adels. Hoevenaars, kooplieden, en zulk slach van menschen, die mooi praten kunnen, ziedaar degenen, die hy tot zijn vertrouwden kiest: vrye luiden en welgeboren mannen zoo men wil; maar toch geen gezelschap voor den Graaf van Holland.’ -</p>
<p>- ‘Hm! misschien handelt hy zoo verkeerd niet. Hy ziet, welken voorspoed Vlaanderen bereikt heeft, sedert zich de gemeenten aldaar onafhankelijk van den adel verheffen: - en hy wil het voorbeeld volgen, dáár gegeven. - Gewis, een zelfstandigen Heerscher, als hy schijnt te zullen zijn, had Holland noodig; - hoe jammer, indien hy het land zoude moeten verlaten!’ -</p>
<p>- ‘Verlaten!’ herhaalde de Hofmeester: ‘en wie zou hem daartoe kunnen dwingen?’ -</p>
<p>- ‘Zijn eigen eer zal het vorderen. - En wie zal dan de taak op zich nemen, welke hy zoo schoon begonnen had? Helaas, ik zie bittere dagen voor Holland te gemoet.’ -</p>
<p>Op dit oogenblik werd aan de deur getikt.</p>
<p>- ‘Men roept my,’ zeide de Hofmeester, verlegen.</p>
<p>- ‘Ga waar uw post u roept, goede Geerlof! ik
<pb n="196"/>
zal hier vertoeven. De deur hier in den hoek voert immers nog altijd langs den wenteltrap in den toren naar de vertrekken des Graven? - Ik zal hem wellicht bedektelijk een waarschuwing moeten geven; - maar open nu de deur: gy hoort dat men ongeduldig wordt.’ -</p>
<p>Geerlof opende de deur, voor welke reeds een drom van dienaars vergaderd waren, die allen door zijn wegblijven in verlegenheid schenen gebracht te zijn. Terwijl hy bezig was hun te woord te staan, ontdekte hy Berwout den jager.</p>
<p>- ‘Mijn honden zijn voorzien,’ zeide deze: ‘thands kom ik, in gevolge mijn belofte aan...’ -</p>
<p>- ‘Stil!’ zeide Geerlof, den vinger op den mond leggende: ‘ga binnen: men wacht u.’ -</p>
<p>Berwout trad binnen, recht verheugd, dat hy, zonder onbescheiden te zijn, iets meer zoude kunnen vernemen omtrent den man, wiens geheimzinnige verschijning en handelwijze zijn nieuwsgierigheid niet weinig hadden gaande gemaakt. De Pelgrim ontfing hem met een welwillenden hoofdknik. Hy had zijn breeden hoed niet weder opgezet en Berwout vond zijn verlangen, om den naam des vreemdelings te leeren kennen, nog vermeerderd, toen hy een gelaat aanschouwde, zoo vol waardigheid en uitdrukking als hy zelden ontmoet had. Het breede voorhoofd toonde reeds aan dat de onbekende vroeger het zwaard in stede van den pelgrimstaf gevoerd had; want het was doorploegd, men mag zeggen vercierd, met twee diepe lidteekenen. De dicht bewassen wenkbraauwen, zilverwit even als het hair,
<pb n="197"/>
maar volkomen regelmatig van vorm, overwelfden twee helderblaauwe oogen, welke thands alleen goedwilligheid aanduidden, maar waarvan de door de jaren onuitgedoofde glans genoeg verraadde, dat zy even goed een uitdrukking van verheven majesteit of van onverbiddelijke gestrengheid konden aannemen. De arendsneus was van den edelsten vorm en in volkomen overeenstemming met den welbesneden mond, die, zoo vaak hy zich opende, een dubbelen rij tanden liet zien, nog volkomen wit en gaaf, op een paar na, niet door den ouderdom, maar waarschijnlijk in den strijd er uitgeslagen. Voeg by dit alles een waas van gezondheid en kracht, over het geheele wezen verspreid, en gy zult u een vry goed denkbeeld kunnen vormen van den wakkeren grijzaart, die thands in de kamer van Geerlof gezeten was.</p>
</div>
<div type="chapter">
<head rend="h3">V.</head>
<p>- ‘En gy zijt in dienst van den Abt Van Egmond?’ vroeg de Pelgrim, terwijl hy de armen over elkander sloeg, zich achterover in zijn zetel wierp, de beenen kruiste, en de gemakkelijke houding aannam van iemand, die een onderhoud beginnen wil, hetwelk hy oordeelt, dat langdurig en belangrijk zal kunnen worden.</p>
<p>- ‘Ik ben hem leenplicht schuldig voor de manse, welke ik bewoon,’ antwoordde Berwout: ‘en hy heeft my tot zijn jager aangesteld; maar ik ben vrijgeboren, gelijk mijn vader en grootvader
<pb n="198"/>
het waren voor my. Ik dien om loon en niet uit dwang.’ -</p>
<p>- ‘En leveren de bosschen van Bergen en Rhijnegom nog altijd zoo veel wildbraad op?’ -</p>
<p>- ‘Gy kent dien omtrek, naar 't schijnt?’ vroeg Berwout op zijne beurt: ‘en waarom niet? gy ziet er wel uit of gy in uw leven zoowel op dieren als op menschen hadt jacht gemaakt.’ -</p>
<p>- ‘Ik wil niet ontkennen, dat ik daar vroeger wel geweest ben:’ zeide de Pelgrim, glimlagchende, ‘maar het is jaren geleden: en in dien tijd kan veel veranderd zijn.’ -</p>
<p>- ‘Hm!’ zeide Berwout: ‘hoenders zijn er nog altijd genoeg in de duinen: en snippen in de herfst zoo veel men wil; maar de herten beginnen machtig te verminderen: er zijn te veel stroopers.’ -</p>
<p>- ‘Stroopers! welnu! het is uw ambt, om daartegen te waken.’ -</p>
<p>- ‘Dat is het; maar het is niet altijd uitvoerbaar.’ -</p>
<p>- ‘De wilddieven zullen u misschien te sterk zijn.’ -</p>
<p>- ‘O! het is niet dat ik bang voor hen ben,’ zeide Berwout, eenigzins geraakt: ‘maar er zijn wilddieven en wilddieven. Met de arme drommels, die het uit nood doen en een haas of een lamprei verstrikken omdat hun vrouw en kinderen geen eten hebben, heb ik doorgaans medelijden, en, wanneer het dan voor de eerste reis is dat ik hen betrap, kan ik het niet over my verkrijgen om hen naar den kelder te brengen, - de tweede keer is
<pb n="199"/>
het wat anders: dan toon ik geen genade. Maar die doen het meeste kwaad niet: - daar zijn groote stroopers, die ik niet weeren kan. Wanneer de Heer van Brederode, of die van Velzen, of die van Heemskerk, met zijn jachtstoet op onze gronden komt, dan kan ik hem wel aanzeggen, dat hy zich vergist, en den Abt waarschuwen; maar dat is ook al: en de eerwaarde Vader ziet ook liever iets door de vingeren, dan dat hy in gestadigen twist met zijn naburen zoude leven. - Wat wil men? de Graaf zelf moet het zich ook wel getroosten, dat Vlaanderen of Utrecht hem nu en dan een brok af happen: en hy weet best, dat men, door er om te willen vechten, dikwijls er nog meer by kwijt raakt dan men oorspronkelijk verloren had.’ -</p>
<p>- ‘In de daad!’ zeide de Pelgrim, lagchende: ‘ik kan u geen ongelijk geven; - maar zeg my: is het nog altijd zoo goed snippen schieten by die punt, waar de Rhijn smaller wordt en die oude eikeboom boven het hakhout uitsteekt?’ -</p>
<p>- ‘Snippen zult gy er nog vinden kunnen; maar den ouden eikeboom niet meer; dien heeft de Abt laten omhakken, omdat er nog veel oude lieden waren, die er met Sint Margriet de mos af kwamen halen om te koken: 't geen de Abt zeide, dat een heidensche gewoonte was.’ -</p>
<p>- ‘'t Is waar,’ zeide de Pelgrim: ‘ik herinner my, dat onder dien boom, volgens de overlevering, heidensche plechtigheden plaats hadden; maar waarom er niet een kappelletjen in gezet, dan ware alles over geweest.’ -</p>
<pb n="200"/>
<p>- ‘Ik weet het niet,’ zeide Berwout lagchende: ‘de Abt had misschien brandhout noodig.’ -</p>
<p>- ‘En wilde zwijnen,’ vroeg de Pelgrim, die waarschijnlijk door een gesprek over 's jongelings bedrijf zijn vertrouwen wilde winnen: ‘hoe gaat het daarmede? Hebt gy daar nog overlast van?’ -</p>
<p>- ‘Ik heb het laatste dood gemaakt dat er was,’ zeide Berwout: ‘niet langer dan een jaar geleden. - Sedert dien tijd hebben wy er geen meer vernomen: het wordt er te bevolkt, geloof ik: - en zie! het heeft my dit jachtmes opgebracht.’ -</p>
<p>Dit zeggende, maakte hy het jachtmes, dat aan zijn gordel vastgegespt was, los, en reikte het den grijzaart toe, die het met den blik eens kenners bezichtigde. Het was kostbaar en van antieken vorm, hoewel met smaak bewerkt: de schede was van robbevel: het heft van ivoor met een gouden kroon op den knop. De Pelgrim zag eerst het mes en toen den jongeling aandachtig aan: het was hem niet ontgaan, dat deze gebloosd had, toen hy het hem overreikte, en dat zijn oogen meer nog dan gewoonlijk schitterden: hy begreep, dat aan dat jachtmes een bijzonder avontuur verbonden was, en dat de knaap van verlangen brandde om het te verhalen.</p>
<p>- ‘Er blinkt een koningskroon op het gevest,’ zeide hy, het mes teruggevende: ‘hebt gy het van een koning ontfangen?’ -</p>
<p>- ‘Neen,’ antwoordde Berwout, sterker bloozende: ‘maar toch van een koningsdochter.’ -</p>
<p>- ‘Waarlijk? - wel ik zie, dat zal nog een
<pb n="201"/>
avontuur geven als dat van</p>
<lg type="poem">
<l rend="; 1tab"><hi rend="i">den schildknaap van lagen stand</hi>,</l>
<l><hi rend="i">Die de Koningstelg trouwde van Hungerland</hi>.</l>
</lg>
<p>maar eilieve zeg my eens, by welke gelegenheid dit gebeurde.’ -</p>
<p>- ‘Van harten gaarne: - er was dan in 't vorige jaar een wild zwijn, dat Bergen, Schoorl en den geheelen duinkant onveilig maakte, het koren plat trapte en het jonge plantsoen vernielde. Nu werd er door al de Heeren uit den omtrek goedgevonden, zich te vereenigen tot een groote drijfjacht om het dier te krijgen. Mijn goede vader was pas dood en de Abt had nog niemand in zijn plaats benoemd. Ik was, naar hy zeide, nog te jong en te onbedreven: - ofschoon ik dan toch vijfentwintig jaren oud en van kindsbeen by de jagery geweest ben. - Intusschen: ik nam voorloopig de bediening op my; want ik dacht: zoo ik by deze gelegenheid goed voldoe en hy my aanstelt, dan ben ik voor mijn leven geborgen: een goede manse met twee morgen lands, een boomgaard, een koe, een varken en een nieuw kleed in 't jaar - de helft der lampreien voor my - en twee penningen voor elken strooper, dien ik by de kladden krijg. Nu de dag van de drijfjacht was dan gekomen: het was, laat zien - ja, drie dagen voor Sint Jan: en wy verzamelden ons in de vlakte voor de Abdy: de Graaf was er by, en Teylingen, Haarlem, Brederode, Velzen, Heemskerk, - Sint Aelbert weet wie, - allen met hun jagers: een hoop edele en welgeboren mannen,
<pb n="202"/>
<xptr to="a202"/><lb/>
zoo als gy zelden zult bijeen gezien hebben: - daar was ook de Jonkvrouw van Rhijnegom, die gekomen was om het spel te zien.’ -</p>
<p>- ‘De Jonkvrouw van Rhijnegom?’ herhaalde de Pelgrim, terwijl een dadelijk weer voorbijgaande bleekheid zijn gelaat overtoog: ‘de dochter....’ -</p>
<p>- ‘Wel ja! de dochter van den ouden Adgild van Rhijnegom, wien gy wel gekend zult hebben, nademaal gy zegt, vroeger in die streken geweest te zijn.’ -</p>
<p>- ‘'t Is waar,’ hernam de Pelgrim: ‘ik herinner my nu wel van hem gehoord te hebben: hy beweerde af te stammen van de oude Friesche Hertogen.’ -</p>
<p>- ‘Van de oude Friesche Koningen, moogt gy wel zeggen,’ viel Berwout in: ‘want dien tytel hebben zy altijd gevoerd, ten spijt van hun benijders. - Ja! mijn vader heeft my wel verteld, dat die oude Adgild lastig genoeg was en altijd beweerde, dat Rhijnegom een zonneleen ware, waar de Graaf niets in te zeggen had, en dat, zoo de gerechtigheid boven dreef, niet Godfried, of Robbert, of Dirk, maar hy alleen te Noorddorp op het schild geheven en als Heer van Kennemerland erkend moest worden.’ -</p>
<p>- ‘Hy was getrouwd, niet waar?’ vroeg de Pelgrim, met een onvaste stem,</p>
<p>- ‘Ik sprak u immers van zijn dochter,’ zeide Berwout, wrevelig: ‘of behoort gy ook al tot de zoodanigen, die haar voor een bastertkind schelden?’ -</p>
<p>- ‘Ik!’ riep de Pelgrim uit, een beweging makende, als of hy een plotselingen schok ontfing: ‘wat bedoelt gy daarmede?’ -</p>
<pb n="203"/>
<p>- ‘Wel!’ antwoordde Berwout: ‘omdat er zijn, die durven beweren, dat Jonkvrouw Mabelia meer dan een jaar na het overlijden van haar vader geboren is; maar het zijn lastertongen, die dat verspreiden, omdat de Vrouw van Rhijnegom jong en schoon was, en haar man hoog bejaard, en dat zy op een reis...’ -</p>
<p>- ‘Genoeg!’ zeide de Pelgrim, zich het zweet van 't gelaat droogende: ‘ik weet dat alles: - en de Vrouw van Rhijnegom, leeft zy?’ -</p>
<p>- ‘Zy is drie jaar dood met Sint Michiel aanstaande,’ antwoordde Berwout.</p>
<p>- ‘Dood!’ herhaalde de Pelgrim: ‘en zoude zy het geheim bewaard hebben?’ vervolgde hy, als tot zich zelven sprekende: ‘en haar dochter...’</p>
<p>- ‘Was niet by haar,’ zeide Berwout, het hoofd schuddende: ‘maar van kindsbeen af te Bennebroek in het klooster en zoude daar non worden; dan het geheele klooster liep te niet, en toen is zy, na den dood van de moeder, met de oude Barta weer op Rhijnegom gekomen.’ -</p>
<p>- ‘Zy is dus thands nog daar?’ -</p>
<p>- ‘Ja wel! - maar ik wijk af van mijn vertelling. Wy waren dan allen by elkander, en met het geschal van horens en trompet, het geblaf van de honden, het gehinnik van de paarden en het geschreeuw van de jongens was het een alarm, dat men het op Texel had kunnen hooren. Wy begonnen van den Rhijn en joegen zoo voor ons uit, tot wy het zwijn geprent hadden en zoo goed als zeker waren, dat het zich in het hooge hout by Alkmaar
<pb n="204"/>
<xptr to="a204"/><lb/>
bevinden moest. Dat werd afgezet: en terwijl roode Wouter van Limmen, die het opperbestier van de jacht had, de Edelen rondom aan de uitgangen plaatste, moest ik met de drijvers het bosch in. - Dat gaf een jacht. Scheele Dries, die de jager is van den Heer van Brederode, deed hem eindelijk op in een wilgenboschjen: en toen al de honden er achter. Ik werd naar den Abt gezonden om hem de goede tijding te melden, schoon hy het aan 't aanslaan wel hooren kon. Ik vond hem met Jonkvrouw Mabelia en den langen Heemskerk op een duintjen aan den zuidwestelijken uitgang. Intusschen, daar waren de honden het spoor weer bijster geworden, en was het in 't bosch een geschreeuw en een geroep en een gevloek van de andere waereld; maar terwijl wy luisteren en op niets verdacht zijn, daar hooren wy op eens de takken vlak by ons ritselen en het mosch kraken. ‘Pas op’ zei ik: ‘daar is wat.’ - ‘Misschien een hert,’ zei de Abt, - ‘of een vos,’ zei Heemskerk, die juist van 't paard was gestegen. - ‘Neen,’ zeide ik: ‘het is een zwaarder beest,’ en pas heb ik het woord uit mijn mond, of daar zie ik den snuit van het borstelige dier tusschen de bladeren door. ‘Hou sou!’ roep ik: ‘daar is hy.’ - De Heemskerker stelt zich op zijn dunne beenen in postuur en houdt het zwijn zijn jachtspriet voor; maar onze dikke maat was hem te gaauw, hy duikt hem tusschen de beenen, smijt hem zoo lang hy was over 't gras en rent ons voorby. De Jonkvrouw werpt hem haar spies toe en treft hem achter 't oor. Daar draait het ongure beest zich om, komt op
<pb n="205"/>
haar af en geeft met zijn slagtanden haar paard een stoot in den buik, dat het steigert en met de Jonkvrouw achter over stort. Maar ik was er ook by, en juist als het varken over de Jonkvrouw zoude zijn geloopen en haar misschien een leelijke afscheidsgroet had gegeven, daar steek ik hem mijn mes door den strot heen, dat het heft er rits afbrak, en ik van de weeromstuit, met varken en al, onderste boven rolde. Nu! Heemskerk was weer op de been geraakt en gaf hem de rest, zoo hy die noodig had; want ik had hem wel op de rechte plaats getroffen. Zoo krabbelde ik weer op en hielp de Jonkvrouw ook van onder het paard van daan: gelukkig had zy geen letzel en was met den schrik vrygekomen. Wy hadden het zwijn den kop al afgeslagen, eer de jagers by ons kwamen. Al de Heeren prezen my zeer, en de Abt was zoo te vreden, dat hy my terstond tot jager benoemde en nog zes stoopen bier tot een vereering schonk. Van de Jonkvrouw hoorde ik in den beginne niets; maar toen ik drie dagen daarna voor mijn deur zat netten te breien, kwam zy zelve met haar biechtvader en de oude Barta voorby wandelen. Zy groette my recht vriendelijk en zeide, ik had haar het leven gered en zy zoude my gaarne recht vorstelijk beloonen; maar dewijl zy vervoogd was en over niets beschikken kon, gaf zy my dit mes, in de plaats van hetgeen ik verloren had. Het was een erfstuk, zeide zy, en nog afkomstig van haar voorvader, Koning Radbout: - en daarby lagchte zy zoo minzaam! Zie Pelgrim! dat zal my nooit uit de gedachten gaan, hoe oud ik worde.’ -</p>
<pb n="206"/>
<p>De Pelgrim antwoordde niets op deze laatste verzekering hy zat, met den elboog op de knie, terwijl zijn hand, onder den breeden baard verborgen, de kin ondersteunde. Eindelijk hief hy het hoofd op en vroeg:</p>
<p>- ‘Zal de Jonkvrouw naar een klooster keeren of is zy verloofd?’ -</p>
<p>- ‘Verloofd? - neen; Gale Galama wilde haar tot vrouw - ik gril er van als ik er om denk: - zulk een ruwe bullebak als die Fries! - maar de Abt heeft zijn verzoek afgeslagen.’ -</p>
<p>- ‘En hy heeft wel gedaan,’ zeide de Pelgrim.</p>
<p>- ‘Voorzeker,’ hernam Berwout: ‘maar ongelukkig is de man, dien hy haar op wil dringen, geen hair beter.’ -</p>
<p>- ‘Hoe! De Abt zoude haar een man willen opdringen! Opdringen, hebt gy gezegd,’ herhaalde de grijzaart, terwijl zijn oog van toorn vlamde.</p>
<p>- ‘Wel ja! - Het past my niet, daarover te spreken; maar zoo gy dien leelijken, schraapzuchtigen, inhaligen Koert Jaspersz kendet, den zusterszoon van den Abt en Rentmeester der Abdy! - dat zulk een ongeluksgezicht er zich op laat voorstaan, dat hy de hand van Mabelia verwerven zal! - Een ongure, ongelikte beer!’ -</p>
<p>- ‘Hoe!’ riep de Pelgrim, die over zulk een stoutheid niet minder verontwaardigd scheen dan de Jager: ‘Koert Jaspersz zoude staan naar de echtverbindtenis met een dochter van...’</p>
<p>- ‘Van Adgild van Rhijnegom,’ viel Berwout in: ‘och ja! zoo is het: Koning Radbout zoude
<pb n="207"/>
zich omkeeren in zijn graf: de vader van Koert was een dienstman.’ -</p>
<p>- ‘By de wonden onzes Heeren! dat zal nooit gebeuren,’ riep de Pelgrim.</p>
<p>- ‘Niet!’ riep de jongeling, terwijl zijn gelaat opluikte of het door een meizon beschenen werd: ‘en zoudt gy dat kunnen beletten, Pelgrim?’ -</p>
<p>- ‘Misschien,’ zeide deze: ‘doch, ik moet u tevens afvragen, welk byzonder belang gy daar in stelt?’ -</p>
<p>- ‘Ik!’ herhaalde Berwout in verwarring: ‘wel, my dunkt, het spreekt van zelve, dat ik belang stel in een lieve, aartige Jonkvrouw, die beter verdient dan zulk een niemandsvriend als dien Koert, die zeker alleen verliefd is op haar slot en de landeryen, die er by zijn: - ofschoon ik beken dat die niet veel waarde hebben; maar ik heb wel gehoord, dat de Abt nog gelden van haar onder zijn berusting heeft, die hy beter gunt aan neefjenlief dan aan een ander: en dat Gale Galama ook heel niet uit Westergoo zou gekomen zijn om haar te vrijen, indien hy niet overtuigd ware, dat zy nog oude rechten bezit op menigen grond en menige hoeve.’ -</p>
<p>- ‘Gy schijnt al wat haar aangaat naauwkeurig onderzocht te hebben, knaap!’ zeide de Pelgrim, op een toon, die verre was van zoo vriendelijk te zijn, als dien hy tot nog toe gebezigd had.</p>
<p>- ‘Pelgrim!’ zeide Berwout, met een half neerslachtige, half verwijtende uitdrukking op zijn gelaat: ‘gy spreekt thands geheel anders dan straks,
<pb n="208"/>
toen gy my herinnerdet aan den schildknaap van lagen stand.’ -</p>
<p>- ‘Gy hebt gelijk,’ zeide de Pelgrim, hem de hand toereikende, ‘ik veroorloofde toen my een scherts, welke my thands blijkt, ongepast te zijn geweest; want thands bemerk ik, dat de Jonkvrouw u werkelijk ter harte gaat. Maar waarlijk, knaap! gy handelt dwaaslijk, zoo gy van dien kant eenige hoop voedt. Want, schoon ik u met geen Koert Jaspersz vergelijken wil, hoe kunt gy denken, dat een dochter van zoo hoogen bloede ooit de hand zou kunnen schenken aan een... aan een vazal der Abdy?’ -</p>
<p>- ‘Ziedaar wat ik my zelven honderd maal daags zeg,’ zeide de Jager: ‘en toch! - als ik op Rhijnegom kom, en zy zoo minzaam, zoo vriendelijk jegens my is en ik dan bedenk, dat ik toch een vrijgeboren man ben, en dat er meer voorbeelden van dusdanige huwelijken bestaan...’</p>
<p>- ‘Stel het uit uw hoofd, mijn vriend!’ zeide de Pelgrim ‘want waarlijk, het zoude u te zeer grieven, indien gy eens kwaamt te ervaren dat Mabelia toch nooit de uwe worden kan. Vermijd liever haar te zien; dan zult gy verstandig handelen.’ -</p>
<p>- ‘Vermijden haar te zien!’ herhaalde Berwout: ‘ach! het zijn de zoetste oogenblikken mijns levens; - maar al wilde ik, wy wonen te na by elkander: - en Vader Volkert, haar biechtvader, die een echte liefhebber is van visschen en vogelvangen, komt ieder oogenblik by my aan: morgen nog moet ik heen, om garen te brengen, dat hy besteld heeft.’ -</p>
<pb n="209"/>
<p>- ‘Morgen! - Welnu! dat komt goed,’ zeide de Pelgrim: ‘het was mijn voornemen, my ter beê-vaart naar Heilo te begeven: wy kunnen dan den weg gezamentlijk afleggen: immers, zoo gy het gezelschap van een grijzaart niet verwerpt en uw stap naar den mijnen wilt regelen.’ -</p>
<p>- ‘By Sint Aelbert!’ zeide Berwout, lagchende: ‘al zijn uw baard en hairen wit, ik houd my overtuigd, dat uw beenen u nog goed kunnen dragen, en daar de weg lang is en ik stellig niet onbeladen zal wezen, durf ik u gerust belooven, dat ik u niet vooruit zal draven.’ -</p>
<p>- ‘Welaan! in dat geval... maar ik hoor daar iemand den wenteltrap afkomen: en ik wil niet gezien worden.’ -</p>
<p>Dit zeggende trad de Pelgrim terug en dekte zich. De binnendeur ging open en de Graaf trad binnen.</p>
<p>- ‘Ik dacht Geerlof hier te vinden,’ zeide hy, het vertrek rondziende:</p>
<p>- ‘Geerlof is zoo even vertrokken,’ zeide Berwout, de muts eerbiedig afnemende: ‘wil de Heer Graaf dat ik hem roepe?...’ -</p>
<p>- ‘Aha! zijt gy het, wakkere Jager!’ zeide Floris, hem met gemeenzaamheid op den schouder kloppende: ‘wel! hoe is het? ik hoop dat gy geen gebrek lijdt, gy noch uw honden.’ -</p>
<p>- ‘De goede beschikkingen van uw Edelheid hebben ons daarvoor bewaard,’ zeide Berwout, zich buigende.</p>
<p>- ‘Dan is het wel,’ hernam Floris: ‘wy re-<pb n="210"/>kenen op uw hulp by de groote jachtparty, welke in 't laatst der week hier plaats zal hebben.’ -</p>
<p>- ‘Ik zal daar niet ontbreken,’ zeide Berwout, ‘ik ga morgen naar Egmond terug en hoop daar nog een paar stootvalken van mede te brengen, die hun gelijken niet hebben in den omtrek.’ -</p>
<p>- ‘Gy zijt dus valkenier ook,’ zeide de Graaf.</p>
<p>- ‘Een goed jager moet zoo wat van alles kennen,’ hernam Berwout.</p>
<p>- ‘Recht zoo!’ zeide Floris: ‘maar ik dacht, dat de Abt een afzonderlijken valkenier had.’ -</p>
<p>- ‘Hy is ziek,’ zeide Berwout: ‘de arme man heeft sedert de leste najaarskoortsen niet weder op zijn verhaal kunnen komen.’ -</p>
<p>- ‘Heeft hy het water uit de Willebrordsput gebruikt?’ vroeg Floris.</p>
<p>- ‘Drie maanden lang,’ antwoordde Berwout: ‘en even lang dat van Sint Aelbert.’ -</p>
<p>- ‘Dat is te veel,’ zeide Floris: men moet zijn vertrouwen op eenen Heilige stellen en niet van den een naar den ander loopen.’ -</p>
<p>- ‘Het ware misschien nog best van allen,’ zeide Berwout, ‘dat men, althands in 't geval van koortsen, geen van beide noodig had, 't zij met verlof van de goede Heiligen gezegd: het zijn die verbruide moerassen om ons heen, waar men gedurig door heen moet waden, die het hem bezorgd hebben, even als aan menig ander.’-</p>
<p>- ‘En ware dit euvel niet weg te nemen?’ vroeg de Graaf, die nimmer eene gelegenheid voorby liet gaan om te vernemen naar hetgeen tot nut of voordeel zijner onderzaten strekken kon.</p>
<pb n="211"/>
<p><xptr to="a211"/></p>
<p>- ‘Voorzeker!’ antwoordde Berwout: ‘uw Edelheid hehoeft slechts te gelasten, dat men hier verrichte wat elders is gedaan en de valei van het overtollige water ontlaste.’ -</p>
<p>- ‘Ik versta u: gy wilt den Rhijnmond doen uitdiepen.’ -</p>
<p>- ‘Dat ware onbegonnen werk. De Rhijn is by ons sedert lang niet bevaarbaar meer: de mond is verstopt, en het zand, dat de zee gestadig opwerpt, zoude alle pogingen, om het kwaad aan die zijde te genezen, wel nutteloos maken. Ook schijnt de stroom zich geheel te verzetten en de toevoer van water is onbeduidend. Neen! men zoude een vaart moeten graven, en zich zoodoende van het water ontslaan.’ -</p>
<p>- ‘Zeer goed! maar de kosten....’</p>
<p>- ‘Die behoeven zoo zwaar niet te zijn, en zullen in allen gevallen ruim vergoed worden, wanneer men er goed land en gezonde menschen door verkrijgt.’ -</p>
<p>- ‘'t Is goed!’ zeide de Graaf: ‘ik zal er over peinzen en een paar bekwame lieden zenden om de raming eens op te maken.’ -</p>
<p>- ‘En waartoe ons vreemden te zenden om datgene te doen wat wy zelven en met minder omslag zouden verrichten?’ vroeg Berwout, met een vrymoedigen blik.</p>
<p>De Graaf zag den jongeling eenigzins verrast aan: ‘gy spreekt bout,’ zeide hy vervolgens: ‘maar wie hebt gy dan te Egmond, knap genoeg om zulk een werk op zich te nemen? Gy misschien?’ -</p>
<p>- ‘En waarom niet?’ vroeg Berwout: ‘ik durf zeggen, dat weinig menschen den grond zoo goed
<pb n="212"/>
kennen als ik, die hem van kindsbeen af, by dagen en by nachten, in alle weer en wind, ben rondgegaan: zonder nog in aanmerking te nemen, dat de monniken my hebben leeren lezen en cijferen, en dat mijn grootvader van moederszijde my allerlei slach van werktuigen in 't klein heeft leeren maken.’ -</p>
<p>- ‘By Sint Japik!’ riep de Graaf, lagchende: ‘gy zijt een heele geleerde naar ik merk, die het mijn kanselier te raden zoudt geven. Maar het zij zoo, dewijl gy het op u durft nemen, is er niets aan verloren, eens te beproeven, wat gy kunt. Bezorg my een ontwerp, en wy zullen zien, wat wy er van maken. - Maar zoek nu Geerlof op; want ik wil niet, dat mijn gasten my te lang missen.’ -</p>
<p>De Jager boog zich en verliet het vertrek, niet weinig hoogmoedig op het gehouden gesprek en den ontfangen last. Toen wendde zich de Graaf naar den Pelgrim:</p>
<p>- ‘En gy, oude man!’ vroeg hy: ‘wat komt gy hier uitrichten?’ -</p>
<p>- ‘U een goeden raad geven, edele Heer!’ antwoordde de Pelgrim, terwijl hy in de nederigste houding over hem bleef staan.</p>
<p>- ‘Gy!’ riep de Graaf, verrast: ‘en welke is die?’ -</p>
<p>- ‘Wantrouw hen, die aan uwen disch zullen zitten en vriendschap jegens u huichelen. Het verraad waakt terwijl de onschuld sluimert.’ -</p>
<p>- ‘Ziedaar oudbakken waarheden,’ zeide Floris, met een onvergenoegden blik: ‘maar op wie moet ik die toepassen? Gy wilt toch niet, dat ik, om de
<pb n="213"/>
duistere woorden van een onbekende, argwaan zal voeden jegens eenen mijner gasten?’ -</p>
<p>- ‘Ik zal duidelijker spreken,’ hervatte de Pelgrim: ‘eerstdaags, wellicht morgen, zullen Stichtsche benden zich voor Woerden, voor Oudewater, voor al de grensplaatsen vertoonen: zorg, dat de bezetting verdubbeld zij, en de Bisschoppelijken zullen den aanval niet wagen.’ -</p>
<p>- ‘Gy meent dan...’ riep de Graaf: ‘maar waarom niet?’ vervolgde hy, tot zich zelven sprekende: ‘die waarschuwing strookt volkomen met de tijdingen, welke Putten my zond. - En wien heb ik nog meer te vreezen?’ vroeg hy overluid; ‘gy spraakt van mijn dischgenooten?’ -</p>
<p>- ‘Graaf!’ antwoordde de Pelgrim: ‘vraag liever, op wiens trouw gy rekenen kunt. Vertrouw noch Teylingen, noch Voorne, noch Arkel, noch Altena, noch een van hen. Zy vergeven het u niet, dat uw vader hun allen boven 't hoofd is gewassen. Ware het oorlog, zy zouden u wellicht als getrouwe leenmannen ondersteunen: in den vrede zal de hun ingeschapen onrust hen tegen hun eigen Landsheer opstoken.’ -</p>
<p>De Graaf zweeg en zag voor zich: een goedkeurend hoofdknikken gaf echter te kennen, dat hy den raad des onbekenden niet als ongerijmd verwierp. Eindelijk, het hoofd oplichtende, zag hy den spreker scherp in 't gezicht:</p>
<p>- ‘Gy hebt nog niet uitgesproken,’ zeide hy.</p>
<p>De Pelgrim sloeg op zijne beurt een vorschenden blik van onder zijn breeden hoed op den Graaf.</p>
<pb n="214"/>
<p>- ‘Wat bedoelt uw Edelheid?’ vroeg hy.</p>
<p>- ‘Gy hebt my niets gezegd omtrent de geheime bedoelingen van mijn oom van Vlaanderen,’ zeide Floris.</p>
<p>- ‘Graaf!’ zeide de Pelgrim: ‘gy verwondert my. Ik dacht u iets nieuws mede te deelen: en ik vind u beter voorbereid, dan ik vermoeden kon: misschien beter onderricht dan ik zelf. Maar dit verzeker ik u, van den Ruwaart van Vlaanderen hebt gy niets te duchten. Al ware hy u vijandig, hy staat onder den invloed eener grootere macht dan de zijne, welke alle pogingen, die hy ten uwen nadeele mocht willen aanwenden, te niet zoude doen.’ -</p>
<p>- ‘Ziedaar indedaad raadsels,’ zeide Floris: ‘ik mag toch niet gelooven, dat deze of gene toovenaar my onder zijn bescherming heeft genomen.’ -</p>
<p>- ‘Intusschen, Robbert heeft een goed hart en een ridderlijk gemoed,’ vervolgde de Pelgrim, zonder zich aan die aanmerking te stooren: ‘poog zijne vriendschap en achting te winnen, en gy zult op hem als op een trouwen bondgenoot mogen bouwen.’ -</p>
<p>- ‘Wie zijt gy?’ vroeg de Graaf met eenige drift.</p>
<p>- ‘Wie ik ben, mag ik u thands nog niet verklaren,’ antwoordde de vreemdeling: ‘een gelofte verbiedt my, zulks te openbaren dan in de uiterste noodzakelijkheid, en die bestaat hier niet.’ -</p>
<p>- Gy vergeet, dat ik die noodzakelijkheid zoude doen geboren worden, wanneer ik u van uw vrijheid berooven liet, tot dat gy my ontdekt hadt....’ -</p>
<pb n="215"/>
<p><xptr to="a215"/></p>
<p>- ‘En waarom zoudt gy zulks doen?’ vroeg de Pelgrim: ‘omdat ik u een goeden raad heb gegeven? - Daartoe denkt Floris van Holland te edel.’ -</p>
<p>- ‘Gy hebt gelijk,’ zeide Floris, eenigzins beschaamd: ‘want uw raad <hi rend="i">was</hi> goed. Maar zeg my, zal die sluier der geheimenis, waarachter gy u thands verbergt, eerlang worden opgelicht?’ -</p>
<p>- ‘Indien geen onvoorzien toeval zulks belet, dan zien wy over drie dagen elkander terug,’ zeide de Pelgrim: ‘en dan zal alle twijfel ophouden.’ -</p>
<p>- ‘Het zij zoo!’ zeide de Graaf s ‘Geerlof!’ vervolgde hy tegen den Hofmeester, die op dit oogenblik het vertrek binnen trad: ‘gy draagt zorg, dat het dezen man aan niets ontbreke.’ -</p>
</div>
<div type="chapter">
<head rend="h3">VI.</head>
<p>Moeilijk zoude men op honderd mijlen in den omtrek een meer luisterrijk gezelschap hebben kunnen byeen vergaderd zien dan hetgeen zich op den middag van dien dag in de groote zaal van het Grafelijk jachtslot bevond. Daar zag men, op het schitterendst uitgedoscht en met de feestvreugde op het gelaat, al wat zoowel Holland zelf als de naburigste landen doorluchtigst konden opleveren: daar was de Ruwaart van Vlaanderen met zijn wakkere Ridders en Baanrotsen: Graaf Otto van Zufen met een talrijke schaar van Edelen: de Graven van Werla
<pb n="216"/>
<xptr to="a216"/><lb/>
en van Benthem, bloedverwanten van Floris: de Heeren van Heusden en van Arkel, wier macht en aanzien dat van menig Grafelijk Huis evenaarde: de Heeren van Zuylen en van Montfoort uit Utrecht: de Botniaas en Galamaas uit Friesland: de Borselens en Renesses uit Zeeland: en voorts de hoofden van den Hollandschen adel: Brederode, Teylingen, Voorne, Wassenaar, Haarlem, Velzen, Persijn, Heemskerk, Assendelft. Ook aan Geestelijke Heeren ontbrak het niet: behalve den Abt van Egmond, wiens klimmend aanzien, gelijk wy reeds aanmerkten, een doom in 't oog was van den Utrechtschen Bisschop, zag men er ook den Proost van Sint Lievijn, van Deventer: den Abt van Sint Truyen en dien van Nivelle en menige anderen, te veel om te noemen. Maar zoo het een lust was, de oogen rond te slaan om al de hier ten toon gespreide pracht te bewonderen, men wendde ze toch liefst en meest naar het hooger einde van den disch, waar het jonge echtpaar gezeten was: en niemand die het beschouwde, kon de gedachte onderdrukken, dat men moeilijk twee gehuwden zoude hebben kunnen vinden, de opmerkzaamheid en bewondering zoo overwaardig. Floris was toen wel reeds meer gevuld van wezen, dan met het afgetrokken denkbeeld van mannelijke schoonheid overeenstemde; maar hem kwelde toen nog die vetheid en zwaarlijvigheid niet, waaruit hy later zijn bijnaam bekwam: zijn gestalte was hoog en niet van waardigheid ontbloot: zijn gelaat rond en open: vriendelijkheid blonk uit zijn heldere oogen: blonde krullen golfden in weelderigen overvloed van
<pb n="217"/>
<xptr to="a217"/>
onder zijn rooden kap langs zijn hals en schouders neêr, en een gulle lach vergezelde bijna altijd zijn woorden. Petronella daarentegen (want het wordt tijd, dat wy ook eindelijk eens een vrouwelijke personaadje by onzen lezer inleiden), was rank en tenger van leest: haar voorhoofd, hooger en verder vooruitstekende dan gewoonlijk by vrouwen het geval is, gaf kracht, ja onbuigzaamheid van wil te kennen. Zwart was de kleur der gladde en glinsterende hairvlechten en der fraaigeteekende wenk-braauwen: zwart waren die wonderschoone oogen, welke, ja, in oogenblikken van zingenot of zielsverrukking, smachtende, teedere lonken konden schenken, maar die thands, wanneer zy over de aanzienlijke feestschaar dwaalden, daar vereenigd om hulde toe te brengen aan het doorluchtig paar, een uitdrukking aannamen van trotschheid en voldoening: een uitdrukking, welke genoeg te kennen gaf, hoe streng en onverbiddelijk die blik eens wezen zoude, wanneer de jaren van liefde en geneuchten vervlogen, en de ingeschapen zucht tot heerschen en gebieden door geene zachtere, geene meer vrouwlijke aandoeningen getemperd zouden worden. Het profil was volkomen regelmatig, en zoowel de eenigzins gebogen neus als de dunne, doorgaans stijf gesloten lippen versterkten de uitdrukking van vastheid, welke het gelaat bezat. Wel bloeiden op dat gelaat niet die rozen en leliën, welke een blonde vercieren; maar het bezat dien doorschijnenden gloed, welke van gezondheid tuigt, dat eigenaartig kenmerk der bruinetten, hetwelk wellicht nog meer geschikt
<pb n="218"/>
is, de oogen te streelen en het hart in vlam te zetten. - Intusschen, menigeen, die het jeugdig echtpaar bewonderde, kon de gedachte niet onderdrukken, dat, indien op het rond en vrolijk wezen van den Graaf een weinig van die fierheid ware te lezen geweest, welke op dat van Petronella schitterde, en indien de goedaartige uitdrukking van dat van Floris op het hare had kunnen overgebracht zijn, beider uiterlijk schoon er by gewonnen had.</p>
<p>Men wane echter niet, dat Floris, 't zij in zijn karakter, 't zij zelfs in zijn voorkomen, eenige verwijfdheid toonde: wy hebben reeds uit sommige omstandigheden, in ons verhaal vermeld, kunnen opmaken, dat hy zelfstandigheid bezat: en het vervolg zal doen zien, dat zijn wil even vast, wellicht nog vaster was dan die zijner gade. Maar zijne vastheid was de zoodanige, welke niet ontstaat uit eigenwaan en ten gevolge van een opgevatten gril, en die evenmin, omdat zy aan elken luim voldoen wil, in hoofdigheid ontaart; het was een vastheid, ontstaan uit plichtbesef, en wier zetel minder nog in 't hoofd zat, dan in 't hart. In dat hart was, bij de komst van Floris tot de kroon, de wensch gerezen en de wil gevormd, om zijn onderzaten gelukkig te maken. Meer nog dan de koude reden had hem een ingeschapen gevoel geleerd, welke de behoeften waren van zijn volk, en hoe daaraan voldaan kon worden. Op dat gevoel was zijn besluit gevormd, en wanneer iemand van Floris karakter eenmaal tot een besluit gekomen was en zich een gedragslijn had voorge-<pb n="219"/>schreven, dan kon het niet anders of de overtuiging van wel te handelen moest hem gerust en blijmoedig maken: en zijn weg doen gaan, niet met den ernstigen, stemmigen blik van een zedemeester, maar met de goedhartige, innemende gulheid van een kind.</p>
<p>Wy hebben reeds gelegenheid gehad om op te merken, hoe de voortreffelijke inzichten van Floris miskend werden by zijn Edelen. Hy wist dit; maar ook de vrees voor hunnen tegenstand zoo min als de bezorgdheid voor de aanslagen zijner machtige naburen waren niet in staat geweest hem van zijn ontwerpen te doen afzien. Reeds dat hy het gevaar kende was veel; want het leerde hem behoedzaam zijn. Zoo waren de bedoelingen van Robbert en van den Bisschop niet zoo geheim gebleven, of Floris had die vermoed: en Putten, een dier weinigen, op wier onwankelbare trouw hy rekenen kon, had bevel ontfangen om het zuidelijk deel van Holland in staat van tegenweer te stellen. Ook de grenzen aan de Stichtsche zijde zouden niet onvoorzien blijven; zonder dat de Graaf de onzekere hulp zijner adelijke Leenmannen daarby meende in te roepen. Want, in de eeuw welke ten einde liep, was tusschen den adel en het gemeen, tusschen de vryen en onvryen, een middelsoort van menschen opgerezen, welke zich langzamerhand ontwikkelde, en in krachten toenam: een middelsoort, welke de beide anderen zoude vernietigen om eenmaal met en benevens, ja boven den Vorst te heerschen. Het waren de zonen der vrygelatenen, de welgeboren mannen, die stand, onaanzienlijk in 't begin, doch die meer en meer in
<pb n="220"/>
aantal en vermogen toenam, die door Dirk V begunstigd, door Floris II met nieuwe voorrechten beschonken werd. Het waren de ambachtslieden, de hoevenaars, de fabrijkanten, de zeelieden: handel en zeevaart, landbouw en nijverheid: geboren vijanden van den adel, die hun voorspoed met leede oogen beschouwde, geboren vrienden van den Landsheer, die hen beschermde, en wiens gezach alleen in staat was het evenwicht te herstellen, toen de schaal nog aan de zijde des adels bleef overslaan. Op dat tusschenras nu kon Floris bouwen; maar toch was het vooruitzicht nog hagchelijk, de uitslag der worsteling onzeker: en de omwenteling, welke het leenstelsel moest vernietigen, kon, even als alle omwentelingen, niet dan door menig slachtoffer gekocht worden. De samenloop echter der omstandigheden bracht te weeg, dat Floris vry en onverlet de handen kon leggen aan het werk der maatschappelijke wedergeboorte, en dat de crisis, welke hem had kunnen treffen, eerst een eeuw later voorviel en zijn naamgenoot het leven kostte.</p>
<p>Intusschen, laat ons rechtvaardig zijn. Het was in de Edelen te verschonen, indien zy niet zonder bitteren spijt die kinderen en kleinzonen der dienstlieden om zich heen zagen opschieten en in die voorrechten deelen, welke tot nog toe alleen voor hen waren weggelegd geworden. Het was niet slechts de stem des voorgevoels, welke haar luide waarschuwing hooren liet, welke hen aanspoorde, de naauwelijks uit het ei gekropen Hydra te verpletteren, eer zy hun uit honderd kaken het verderf tegen-<pb n="221"/>blies en met honderd staarten omkronkelde: het was ook de verontwaardiging over gunsten, uitgedeeld, waar niets verricht was. Want wat hadden zy gedaan, die welgeboren luiden, hetgeen hun aanspraak gaf op de bescherming, welke zy genoten, op de voorrechten, welke hun werden toebedeeld? Fabrijken opgericht, dijken gelegd: woeste heiden en zandgronden ontgonnen: moerassen in weilanden herschapen: handel op vreemde gewesten gedreven. - Welnu! zy hadden immers de vruchten van hun arbeid geplukt en wat behoefde er dan meerder loon? En, dan nog, wat kon dat alles beteekenen in de oogen des Edelen? Al die verrichtingen werden vroeger immers ook, misschien nog beter en regelmatiger, door het dienstvolk verricht; maar zy, Edelen, zy hadden krijg gevoerd; zy hadden den roem van Holland by nabuur en vreemdeling doen eerbiedigen, zy hadden den Graaf het bezit van de kroon zijner vaderen verzekerd: en tot loon daarvan zouden zy nu achterstaan by een ellendig ras, dat uit het slijk was opgekropen. Dit alles, men gevoelt het, was onlijdbaar voor hooghartige zielen als de hunne: en daarin was dan ook de oorzaak te zoeken, dat zy een staat van zaken wenschten te veranderen, die hun zoo hevig tegen de borst stuitte. Het was niet omdat zy voor Robbert meer achting of gehechtheid gevoelden dan voor Floris, dat zy den eerste ten koste van hun wettigen Graaf wilden verheffen: het was alleen, omdat zy begrepen, onder een vreemden landsheer de handen ruimer te zullen hebben dan onder een zoodanige, die in hun midden woonde.</p>
<pb n="222"/>
<p>Het was dan ook niet vreemd, dat een onderwerp, hetwelk den adel zoo na ter harte ging als het behoud van zijn voorrechten, weldra, zelfs op het vrolijk feestmaal, dat heden gevierd werd, stof gaf tot onderhoud. Wel dorsten de Hollandsche Heeren, uit een overblijfsel van ontzach voor hun Graaf, het niet dan zijdelings aanroeren; maar de Graaf van Zutfen, in wiens goederen de nijverheid nog niet dezelfde ontwikkeling als in Holland bekomen had, zoo wel als de Ruwaart van Vlaanderen, die het van zijn belang rekende hier den adel te vleien, schroomden minder zich uit te laten over de in hun oog te gemeenzame wijze, waarop Floris de dorpers (gelijk zy hen noemden) behandelde, en over het gevaarlijke, 't welk er in stak, van hen door het verleenen van voorrechten als anderszins boven hun stand te verheffen. Toen de Vorsten aldus het ijs gebroken hadden, waagden het ook enkelen der Edelen, zy althands aan wie hun geboorte of vergevorderde leeftijd meer vrymoedigheid gaven, in denzelfden geest hunne meening te uiten. Petronella hoorde met belangstelling en goedkeuring die redenen aan: haar levendige oogen volgden elken spreker, en slechts nu en dan wendden zy zich naar den Graaf, als wilden zy den indruk gade slaan, welken de taal zijner gasten op hem maakte. Want ook zy, geboren in een land, waar men buiten den adel niets dan aanhorigen en dienstluiden kende, zy was verwonderd geweest by haar komst in Holland, over den toon, welken zy aan kooplieden en hoevenaars hoorde voeren, en over de gunst waarmede de Graaf hen be-<pb n="223"/>handelde, en waardoor hy, in hare meening, zijn ontzach en macht verspeelde.</p>
<p>Floris had langen tijd de gevoerde gesprekken met stilzwijgen aangehoord, zich vergenoegende met nu en dan het hoofd te schudden of te glimlagchen, wanneer zijn gasten in hun redeneringen te driftig doordraafden of onhoubare stellingen verkondigden. Eindelijk, begrijpende, dat een langer zwijgen den schijn zoude hebben als keurde hy de verdedigde beginselen goed, besloot hy een eind aan den redetwist te maken; doch op eene hem eigene wijze. Hy riep zijn schenker, en deze ging op zijn bevel eenige bekers met een uitgelezen wijnsoort vullen en den edelen gasten aanbieden.</p>
<p>- ‘By Sint Bavo! Graaf!’ zeide Robbert: ‘ziedaar een wijn, die niet op uw duinen gegroeid is.’ -</p>
<p>- ‘Dat zoude een schrale lof zijn,’ zeide Floris: ‘want langs mijn duinen groeien tot heden niets dan flaauwe bramen en giftige beziën; maar hoe bevalt u die wijn?’ -</p>
<p>- ‘Hy is voortreffelijk,’ antwoordde Robbert: ‘en ik weet niet er in mijn leven beteren te hebben gedronken.’ -</p>
<p>- ‘En ik,’ zeide de Graaf van Zutfen, ‘zoude u gaarne al de heidevelden in mijn Graafschap afstaan tegen een jaarlijksche rente van vier aam van dien wijn.’ -</p>
<p>- ‘Het is <hi rend="i">area bouhi</hi>,’ zeide de Domproost van Deventer, met een lach van innig welgevallen, die zoowel het heerlijke druivesap, dat hy proefde, als zijn eigen kunde van het vak moest gelden.</p>
<pb n="224"/>
<p><xptr to="a224"/></p>
<p>- ‘Gy zijt een bekwaam kenner, eerwaarde Heer!’ zeide Floris: ‘het is werkelijk <hi rend="i">area bouhi</hi>, die alleen in 's Konings wijngaarden by Orleans groeit en waar Hendrik van Frankrijk zoo op verzot was, dat hy er altijd, zelfs in den oorlog, een vat van mede voerde.’ -</p>
<p>- ‘Ik herinner my,’ zeide Robbert, ‘dat mijn vader, na den slag by Cassel, er eenige stoopen van buit maakte: en nu herken ik den heerlijken geur; maar hoe komt gy aan dien wijn, lieve Neef? Gy hebt dien toch in geen oorlog gewonnen.’ -</p>
<p>- ‘Neen, waarde Oom!’ antwoordde Floris, lagchende: ‘en ziedaar waar ik op komen wilde. Indien er nu in Holland niets bestonden dan Edelen en dienstbaren, zoude ik lang wachten, eer ik mijn gasten op zulk een drank onthalen kon. Maar gelukkig hebben wy hier nog ijverige kooplieden, die geen geld, en wakkere zeeluiden, die geene moeite ontzien; - en, uit erkentenis voor eenige voorrechten, hun door mijn nu zaligen vader verleend, ten einde zy hun beroep met meer gemak en voordeel zouden kunnen drijven, hebben zy, by mijne huldiging, my met dezen wijn vereerd.’ -</p>
<p>- ‘Onze voorvaderen gingen hem zelve met de punt van 't zwaard halen,’ zeide Brederode.</p>
<p>- ‘Uw grootvader Siwart deed nog beter, zeide Floris: ‘want, zoo 't verhaal waar is, dronk hyzelf het vat eerst ledig, en kroop er toen in om zijn vijanden te verrassen; - maar wat my betreft, my smaakt de wijn toch het zoetst, wanneer ik weet, dat hy geen menschenbloed kost. - ‘Gy spreekt
<pb n="225"/>
<xptr to="a225"/><lb/>
van vroegere dagen; maar was het toen een gelukkiger tijd, toen de Noormannen overal rondzworven en alles roofden en weghaalden wat van hun gading was?’ -</p>
<p>- ‘Nu rooven zy geheele koninkrijken,’ zeide Robbert, meesmuilende.</p>
<p>- ‘En moeten wy God en zijn Heiligen niet danken, dat die tijden over zijn?’ vervolgde Floris: ‘want zie, heden zal een Edelman of een Vorst zijn nabuur plunderen, en morgen zal deze het hem doen, tot beide zoo arm zijn dat er niets te plunderen overblijft. Maar zoo zy met elkander in vrede leven en de nijverheid in hunne staten of op hun goederen aanmoedigen, kunnen zy elkander over en weder gerijven en er beide hun voordeel van doen. Gy, mijn waarde Neef van Zutfen, hebt heden de stoffaadje geprezen, waarvan mijn kleed vervaardigd was; denkt gy, dat slechte en onkundige dienstluiden die even goed zouden hebben kunnen maken, en dat zelfs de Leydsche weefgetouwen in zulk een bloeienden staat zouden wezen, indien ik de wevers niet beschermd en bevoorrecht had? Nu beginnen zy de Vlamingen al naar de kroon te steken: de wederzijdsche naijver zal voor beide voordeelig zijn, en de uitvoer der stoffen zal hier te lande of geld brengen of goederen die wy ontbeeren. En u, mijn Heer van Heusden u heb ik dezen morgen op een eierlijke wapenrusting zien bieden: zouden de smederyen hier bestaan kunnen, indien ik den invoer van het ijzer, dat ons ontbreekt, niet had aangemoedigd? En ziedaar mijn lieve Gravin:
<pb n="226"/>
denkt gy, dat de linnen boordsels van haar kleed zoo hagelwit zouden zijn, indien ik voor mijn brave Haarlemmers geen vaart had doen graven en hun geen grond had afgestaan voor hun linnenbleekeryen? Dat de adel zich dan niet beklage: ook hy vaart wel by den arbeid der vrygemaakten: hy plukke er de vruchten van; maar hy misgunne hun ook het loon niet, dat zy ten koste van hun zweet verdiend hebben.’ -</p>
<p>- ‘Mijn vrome Neef spreekt als een klerk,’ zeide Robbert: ‘en het zoude ons voorwaar kwalijk staan, thands een stelling tegen te spreken, welke ons zulken goeden wijn Bezorgt. Weg dan met al wie verderen redetwist begint! En denken wy thands alleen aan het genoeglijk vieren van het heuchlijk feest, dat ons vereenigt.’ -</p>
<p>Niemand, gelijk te denken is, had tegen dit voorstel iets in te brengen: scherts en lach vervingen het ernstiger onderhoud en de beker ging lustig rond. Ras deed de goede wijn aan Robbert zijn heerschzuchtige plannen, aan de Edelen hun ontevredenheid, aan de geestelijke Heeren de achtbaarheid van hun stand vergeten: poetsemakers kwamen met hun vreemde sprongen, minnezangers met hun liederen, narren met hun kwinkslagen het gezelschap vermaken. Gezang, gelach en muzjik wisselden elkander af. Al luider en luider werd het rumoer, en Floris zelf gaf het voorbeeld tot lustige vrolijkheid. Reeds begon Petronella te oordeelen dat het blijven haar niet langer voegde, toen op eens een nieuwe verschijning de stemming der feestgenooten stooren en
<pb n="227"/>
aan alles een andere wending geven kwam. De zaaldeur ging open en de oude Geerlof, langzaam vooruittredende met zijn witte roede in de hand, meldde overluid aan: ‘de gezanten van den Bisschop van Utrecht.’</p>
<p>- ‘Voorwaar!’ riep Floris: ‘zy kiezen een zonderlingen tijd uit om ons te verrassen. Maar om 't even. Zy zijn welkom.’ -</p>
<p>- ‘<hi rend="i">Tarde venientibus ossa</hi>,’ zeide de Proost van Deventer, die een geleerde was, tegen den Egmonder Abt.</p>
<p>- ‘Gy hebt wel gelijk,’ antwoordde deze, die, de aanhaling niet recht verstaande, van meening was, dat zy op den goeden wijn doelde, waar de nieuw aangekomenen ook hun aandeel van zouden begeeren en den voorraad alzoo verminderen, waarby hy zelf, als meer dan de overige geestelijke Heeren in de gelegenheid zijnde, om aan 's Graven disch te spijzigen, het meeste zoude lijden.</p>
<p>- ‘De Kanunnik houdt woord,’ fluisterde Galama, die wellicht onder al de aanwezigen de eenige was, op wien de wijn geen invloed had gehad, den Ruwaart in.</p>
<p>- ‘Stil!’ zeide deze, die nog even genoeg verstand over had om te beseffen, dat hy geen blijk moest geven van de goede verstandhouding, welke tusschen hen bestond: ‘de Graaf mocht u hooren.’ -</p>
<p>Intusschen waren alle oogen op den ingang van het vertrek gevestigd. Acht Kanunniken traden binnen, twee aan twee gaande, en met Broeder Burkhart aan ’t hoofd, terwijl een tiende persoon, wiens
<pb n="228"/>
<xptr to="a228"/><lb/>
uiterlijke de schaduw van het deurwelfsel belette te onderscheiden, aan de deur staan bleef. Voor de tafel hield Burkhart stand, en zich buigende voor Floris, die van zijn zetel was opgerezen: ‘Heer Graaf’ zeide hy: ‘de Bisschop heeft ons tot gezonden om u zijn groete en gelukwenschingen over te brengen. Het is thands de tijd niet, om onzen verderen last by uw Edelheid te volbrengen. Maar een andere spreker, de gezant van een hooger macht, eischt gehoor niet slechts van uw Edelheid, maar van allen, die zich hier bevinden: en aan hem sta ik het woord vrijwillig af.’ -</p>
<p>Dit gezegd hebbende, trad de Kanunnik ter zijde: en de onbekende, die op den drempel was gebleven, kwam vooruit. Het was een monnik, die geen ander kleedingstuk scheen te dragen dan de ruwe pij van donkerkleurige stof, die hem om 't lijf hing. Hy was blootshoofds en barrevoets: een touw omgordde zijn heupen en hy droeg een houten kruis, dat hem tevens voor staf diende, in de rechter hand. Zijn gestalte was klein en onaanzienlijk; zijn ingevallen kaken en bleek gelaat getuigden van vasten en onthouding; maar zijn holle, met geestdrift bezielde oogen wierpen bliksemstralen uit, toen hy, midden in de zaal gekomen, die over de vergadering rond liet gaan. En eer iemand nog eenig vermoeden aangaande de reden zijner komst had kunnen uiten, was hy alreeds met zijn toespraak aangevangen:</p>
<p>- ‘Vorsten, Heeren en Ridders hier vergaderd! Luistert naar Hem, die in den naam des Heeren tot u komt, en tot u spreekt. Terwijl gy de uren hier in
<pb n="229"/>
vrolijke ledigheid doorbrengt, zuchten duizenden uwer broeders in den boei, onder het juk der Turken. En wat meer zegt, het Land, waar de Zaligmaker der waereld by Zijn aardsche omwandeling door reisde, predikende en goeddoende, het Land, getuige van Zijn geboorte, van Zijn wonderen, van Zijn dood, - de plaatsen, waar Hy leed, waar Hy voor onze zonden aan 't kruishout hing, het graf zelf, waar Hy in werd nedergelegd en glansrijk uit oprees, zijn in de macht van Heidenen en Turken, worden door woeste barbaren ontwijd. De Pelgrim, die de heilige oorden bezoekt, wordt beroofd, mishandeld, van de voorwerpen zijner aanbidding afgesleurd: de heiligschennis is ten top gestegen! dagelijks stroomen nieuwe horden van ongeloovigen Palaestina binnen: en weldra, zoo gy het met Gods hulp niet keert, zullen de wreede onderdrukkers des geloofs de zeeëngte oversteken, Constantinopel plunderen en blakeren, en zich als een stortvloed over Duitschland en Italiën storten. Het is met de Godsdienst zoowel als met Europa gedaan, Christenen! ten zij gy ‘t voorkomt. Daarom, te wapen!’ riep hy, het kruis, dat hy in de hand hield, omhoog heffende: ‘volgt dezen standert, de banier des Gods, die voor u gestorven is: verlost de Heilige stad: gordt de zwaarden der vergelding aan! Trekt, als echte kinderen Israëls, het land, dat u beloofd werd, binnen. Valt hen aan, die barbaren! Baant u een weg door de heirlegers der ongeloovigen en over de stapels hunner lijken. De Hemel zal met u strijden: het kruis zal de halve maan verwinnen: de Idumeesche palmen zullen niet meer groeien dan
<pb n="230"/>
voor u. Verbreekt de ketenen uwer ongelukkige broeders, en richt in het gewijde land gedenkteekenen op, die getuigen zullen van uwe vroomheid en van de grootheid van God, die u zond. Weest Ridders van Christrus! gaat zijnen strijd strijden, zijne zaak verdedigen, zijnen naam doen zegevieren. God wil het! ziedaar de leus, welke u bezielen moet, ziedaar uw wapen- en zegekreet! - Heldenroem hier op aarde, en eeuwige gelukzaligheid hier namaals zullen het loon zijn, dat God door mijnen mond hun toezegt, die in de grootsche onderneming deelen! Te Clermont wacht u de Heilige Vader. Daar vergadert het Concilie: derwaart snelt, gehoorzaam aan zijn opontbod, al wat Italiën, wat Frankrijk groot en edel oplevert. Zoude Duitschland achterblijven? Neen! - Ook gy zult u den naam van Christenen waardig toonen en, ten aanzien van God, die ons hoort, op dit kruis de gelofte afleggen: dood aan de ongeloovigen!’ -</p>
<p>Zoo sprak Walter <hi rend="i">zonder goed</hi>, de ijverige kruis-prediker, de makker van Peter den kluizenaar. By de levendige Italianen of licht onvlambare Franschen ware zijn laatste kreet waarschijnlijk terstond herhaald geworden, gelijk zulks op de Clermontsche vergadering met de woorden van Paus Urbaan geschiedde; maar hoewel hier ter plaatse de taal van den monnik geen minderen indruk maakte op gemoederen, welke de drank verhit en meer vatbaar dan anders gemaakt had tot overijlde besluiten, het eerste gevolg van zijn rede was, dat zy een diep en plechtig stilzwijgen by al de aanwezigen te weeg
<pb n="231"/>
bracht, en dat elks oog zich naar den Graaf van Holland wendde, op wien, daar hy het middelpunt der vereeniging uitmaakte, ook de blik van den kruisprediker gevestigd was gebleven. Petronella zelve zag haar echtgenoot aan met een gevoel, dat zy onmogelijk had kunnen beschrijven; want zoo zy van den eenen kant huiverde op het denkbeeld, dat hy haar nu reeds verlaten zoude, aan de andere zijde was haar de gedachte onverdraaglijk, dat haar echtgenoot den eeuwigen roem, by de voorgestelde onderneming te behalen, aan zijn zucht tot vreedzame rust ten offer zoude brengen. Floris echter gaf door geen teeken te kennen, hoedanig zijn besluit zou wezen: hy zat, met den elboog op de tafel en het voorhoofd inde hand, onbeweeglijk voor zich neêr ziende: de lach had zijn lippen verlaten en een waas van droefgeestigheid was over zijn gelaat verspreid.</p>
<p>- ‘Welnu!’ zeide eindelijk de monnik, verontrust door de algemeene stilte, en wetende, dat alles by zoodanige gelegenheden van de eerste beweging afhangt: ‘heb ik my bedrogen? zijn de Duitsche Ridders minder vroom - of minder moedig dan ik verwachtte?’ -</p>
<p>By deze woorden kon Robbert het niet langer uithouden: al de geheime plannen, door hem gekoesterd toen hy in Holland kwam, zijn heerschzuchtig voornemen, alles was vergeten.: hy trad vooruit eh sprak:</p>
<p>- ‘Wat de Duitsche Ridders zullen doen, is my onbewust. Maar op de Vlamingen zult gy niet vergeefs gerekend hebben, Monnik! Ik hen bereid om
<pb n="232"/>
op dit kruis te zweren, en God en al zijn Heiligen tot getuigen aan te nemen, dat ik, zoodra mijn Heer Vader is teruggekeerd, of wel, indien de maar zich bevestigt, dat hy niet keeren zal, my by die heilige onderneming wil aansluiten: en tot dien tijd, ten zij tot zelfverwering of ter verdediging van mijn erf, geen zwaard meer ontblooten.’ -</p>
<p>- ‘Onvoorzichtige dwaas!’ mompelde een stem achter Robbert. Deze wendde zich om, en hy zag de oogen van Galama, met een uitdrukking van spotterny, op hem gevestigd. Op dit oogenblik trad de Graaf van Zutfen vooruit:</p>
<p>- ‘Veracht de Duitschers niet, Monnik!’ zeide hy tegen Walter <hi rend="i">zonder goed:</hi> ‘Zy zijn wellicht trager in het vormen, doch onwankelbaar in het uitvoeren van besluiten. Wat my betreft, ik zweer op dit kruis, aan het hoofd van honderd mijner vazallen, my by den kruistocht te voegen.’ -</p>
<p>- ‘En ik,’ zeide de Graaf van Werla, ‘ik ben oud en gebrekkig, en tot den krijg niet meer bekwaam, maar ik wil daarom toch niet achterblijven in het bevorderen eener zoo schoone zaak, en ik zal uit mijn geringe middelen zooveel zien byeen te brengen, dat ik twintig weluitgeruste wapenknechten te velde zend.’ -</p>
<p>- ‘Ook dit aanbod wordt dankbaar aangenomen,’ zeide de monnik: ‘en de Opvolger van Petrus, aan wien de macht is gegeven om hier op aarde te binden en los te maken, verzekert aan een iegelijk, die ook het minste tot de onderneming bijbrengt, volkomen aflaat voor zijn zonden.’ -</p>
<pb n="233"/>
<p><xptr to="a233"/></p>
<p>Nu rees de Graaf van Benthem van zijn zetel en legde nagenoeg een gelijke gelofte als die van Werla af. Toen drongen zich de Edelen vooruit, als wilde niemand de laatste zijn om de ontfangen voorbeelden te volgen. Maar de krachtige stem van Arkel wist die der overigen te overschreeuwen: ‘Ik zweer,’ riep hy, de hand op het kruis leggende, ‘dat ik, met de vergunning van mijn Leenheer, den Graaf van Holland, my, met zoovele manschappen als ik verzamelen kan, tot den tocht tegen de ongeloovigen zal bereiden, en my tot dien tijd in geen anderen strijd, van welken aart ook, begeven. God wil het!’ -</p>
<p>- ‘God wil het!’ riep de schaar der op een gedrongen Ridders: en nu legden als om strijd en Brederode, en Teylingen en de Vlaamsche en de Stichtsche en de Geldersche Edelen den eed af, op dezelfde wijze en onder dezelfde voorwaarde als Arkel. De monnik nam die eeden aan, en vroeg toen uit hunnen naam aan de aanwezige Vorsten de vergunning, welke hun Leenmannen behoefden.</p>
<p>- ‘Het zij gelijk zy begeeren,’ zeide Floris: ‘ik ontsla hen van hun leenplicht.’ -</p>
<p>Zoowel de monnik als de overige gasten bleven den Graaf aanstaren, als of zy nog meer woorden uit zijn mond wachtende waren. Maar hy zweeg en bleef weder in dezelfde houding zitten.</p>
<p>- ‘En gy,’ zeide Botnia, halfluid tegen zijn landgenoot Galama, die alleen in de algemeene drift niet gedeeld noch zijne plaats verlaten had: ‘zult gy het voorbeeld niet volgen, door zooveel edele Vorsten gegeven?’ -</p>
<pb n="234"/>
<p>- ‘Tut! man! ik heb nog veel te bedenken eer het zoo verre komt,’ antwoordde Galama, overluid, terwijl hy zich den rooden knevel om den vinger wond: het ware slechte staatkunde, mijn toren te Koudum zonder bescherming te laten, om te gaan vechten tegen volkeren, waar ik geen vete tegen heb.’ -</p>
<p>- ‘Mits men uwen moed slechts niet verdenke,’ zeide Botnia, eenigzins scherp.</p>
<p>- ‘By Stavo! waar mijn grootvader by zwoer,’ zeide Galama: ‘ziet gy niet, dat die geheele onderneming strekt om den papen het meesterschap in handen te spelen - ik dank hen - en ik heb een goed voorbeeld voor oogen, ziende dat onze Graaf het evenmin oorbaar acht, om zich by die heethoofden te voegen.’ -</p>
<p>Op deze vrymoedige woorden, welke slechts de uitdrukking waren van hetgeen ieder der aanwezigen dacht, maar niemand buiten Galama het gewaagd zoude hebben uit te drukken, volgde een plechtige stilte en elk scheen met angstvallige nieuwsgierigheid af te wachten, of Floris zich verklaren zoude. Maar meer dan by een der overigen stond het gelaat van Petronella gespannen: en het was of haar diepe en doordringende blik den grond van 's Graven gepeinzen zocht te peilen. Nog sprak Floris niet; maar een waterkan opnemende, die naast hem stond, vulde hy zich een beker vol en dronk dien met langzame teugen uit.</p>
<p>- ‘En gy, edele Graaf?....’ meende eindelijk de kruisprediker te moeten zeggen.</p>
<pb n="235"/>
<p>Floris zette den beker neder: het was hem aan te zien, dat hy een sterken kamp in zijn binnenste gevoerd - en dat hy overwonnen had. Zijn gelaat was wederom kalm en opgeruimd als te voren: en zijn oogen rustten bedaard en helder op den monnik, toen hy hem dit antwoord gaf:</p>
<p>- ‘Vrome vader! elk moet zijn plicht kennen en betrachten, en niemand voegt het, dien aan anderen voor te schrijven. - Het is eerst kort geleden, dat ik den staf over deze landen aanvaard heb. By die aanvaarding legde ik den plechtigen eed af, dat ik mijn leven er aan toe zoude wijden, om mijn volk gelukkig te maken! Van dat volk mag ik my thands nog niet verwijderen: ik mag het niet ten prooi laten aan de rampen, welke regeeringloosheid en krijg te weeg kunnen brengen, ook zelfs niet tot het ondernemen van den heiligsten tocht. Slechts dan, wanneer Holland rustig is en machtig, wanneer de kracht van het bestuur gevestigd zal zijn en het Graafschap geen vijand noch van binnen noch van buiten meer zal te vreezen hebben, zal ik aan overzeesche ondernemingen mogen denken. Intusschen, ik wil niet achterblijven tot bevordering van uw heilig doel. Met klok- en trommelslag zal ik het door mijn landen doen afkondigen en de kosten de uitrusting dragen van elk die zijn arm aan die grootsche zaak wil wijden: ook de uwe, mijne Heeren!’ dit zeggende wendde hy zich tot de Hollandsche Edelen.</p>
<p>- ‘De bloodaart!’ mompelde Robbert zachtjens tegen den Heer van Somerghem: ‘hoe fraai weet hy
<pb n="236"/>
zijn lafheid met het mom van plichtbetrachting te dekken.’ -</p>
<p>- ‘Wy triumferen,’ fluisterde de Kanunnik hem in: ‘hy zelf heeft zijn Edelen van allen leenplicht ontslagen: en niet een hunner, die het zwaard tegen ons trekken zal.... - maar gy hoort niet naar my.’ -</p>
<p>- ‘Vaarwel!’ beet Galama hem terzelfder tijd in 't oor: ‘de baan is schoon geveegd: ik ga van mijnen kant handelen;.... maar wat schort u?’ -</p>
<p>- ‘De Gravin!’ zeide Robbert, sidderende: ‘zie op de Gravin.’ -</p>
<p>En indedaad, toen Floris zijn reden gëeindigd had, had zich over het gelaat van Petronella een doodelijke bleekheid verspreid: vergeefs deed zy een wijl haar best om de gewaarwordingen, welke haar kwelden, te vermeesteren: haar leden beefden en de kroes, waaruit zy drinken wilde, ontglipte uit haar hand: zy stond op, en den Graaf, die haar met bezorgdheid den arm bood, terugwijzende, nam zy dien van eene harer staatjuffers, en wankelde met onzekere schreden uit het vertrek. Floris volgde haar en dit voorval veroorzaakte eenige opschudding onder de gasten. Weldra echter kwam de Graaf terug.</p>
<p>- ‘Het is slechts een gevolg der warmte,’ zeide hy, ‘welke hier heerscht, en de Gravin bevangen heeft; de ongesteldheid zal spoedig voorby zijn. Komt! mijn waarde gasten? nog eenen beker geledigd op het wel gelukken van den tocht tegen de ongeloovigen: en dan geef ik een iegelijk vryheid, om zich tot
<pb n="237"/>
rust te begeven of by de wijnkan te blijven, gelijk hem lust.’ -</p>
</div>
<div type="chapter">
<head rend="h3">VII.</head>
<p>Het was echter niet de warmte van het vertrek, gelijk zy aan haar gemaal verteld had, welke de oorzaak was geweest van Petronellaas ongesteldheid. Naauwelijks had de Graaf zich verwijderd, of zy had zich op haar sponde neergeworpen en was in bittere tranen uitgeborsten. Vergeefs was het, of de juffers poogden te vernemen, wat haar deerde: zy gaf geen antwoord en liet zich ontkleeden zonder spreken. Langzamerhand echter bedaarden die teekenen eener innerlijke ontroering: zy zeide, dat zy zich beter gevoelde, en begaf zich te bedde. Kort daarna kwam de Graaf naar haar vernemen, zy hield zich slapende en, nu volkomen gerust gesteld, verliet hy haar. Vroeg in den morgen hief zy zich op van 't ledekant: er was niemand by haar dan Mathilde, de vriendin harer jeugd, die by haar sponde was blijven waken.</p>
<p>- ‘Ik wil opstaan,’ zeide Petronella: ‘ik wil my aankleeden: het is my hier ondragelijk.’ -</p>
<p>- ‘Wil ik uw vrouwen roepen?’ vroeg Mathilde: ‘maar indedaad, ik geloof, dat gy rust behoeft, en dat het beter ware....’ -</p>
<p>- ‘Neen!’ hernam de Gravin: ik kan niet rusten: ik verlang geene hulp dan de uwe. Werp my slechts een mantel om en geef my mijn sluier: ik
<pb n="238"/>
wil de buitenlucht inademen: hier is het my, of ik stikken zal.’ -</p>
<p>Mathilde poogde vruchteloos bedenkingen te maken: zy moest gehoorzamen. Met een luchtig wit opperkleed om de leden en een blaauwen sluier over 't hoofd geslagen, daalde Petronella den achtertrap af, die naar den hof geleidde: een kleinen boomgaard, waarin enkele bloemen by een aanzienlijke hoeveelheid moeskruid groeiden, en van de eene zijde aan 't kasteel palende, van de andere door hooge muren omsloten. De gelegenheid tot wandelen was er gering; maar er was ten minste hetgeen de Gravin wenschte te vinden: eenzaamheid en vrye lucht.</p>
<p>- ‘Zeg my toch, in den naam Onzer Lieve Vrouwe!’ smeekte Mathilde, nadat Petronella eenige reizen het vierkant der lanen was op en af geloopen: ‘zeg my wat u deert. Of is het voor de eerste reis, dat de vriendin uwer kindschheid u vergeefs naar de oorzaak moet vragen van uw verdriet?’ -</p>
<p>- ‘Gy zijt de vriendin mijner kindschheid, gy kent my,’ zeide Petronella, stil staande en haar strak in de oogen ziende: ‘en gy vraagt my naar de oorzaak van mijn verdriet?’ -</p>
<p>- ‘Dat doe ik,’ antwoordde Mathilde: ‘en wel des te gereeder, omdat ik meende, dat gy eerder aanleiding hebt tot vreugde en dankbaarheid. Hoe! terwijl een razende koorts al de Vorsten en Heeren van Europa schijnt te bevangen en naar den overzeeschen krijg te drijven, terwijl men weldra door heel de waereld niets hooren zal dan weeklachten en jammeren van vrouwen, die door heur mans, en
<pb n="239"/>
meisjens, die door heur minnaars verlaten worden, zijt gy boven duizenden gezegend door de zekerheid, dat uw echtgenoot wijzer is dan zy allen en zijn hartelief niet verlaten wil.’ -</p>
<p>- ‘En ziedaar juist, wat my grieft,’ zeide Petronella, met een bitterheid van uitdrukking, welke Mathilde verbaasde.</p>
<p>- ‘Versta ik wel?’ vroeg deze, haar met groote oogen aanziende: ‘zulk een schoonen, beminnenswaardigen Vorst! en dien zijt gy nu reeds moede.’ -</p>
<p>- ‘Neen! gy verstaat my niet,’ hernam de Gravin, van spijt met den voet stampende: ‘zoo hy, op het voorbeeld van zooveel wakkere Ridderen, het kruis had aangenomen, ik zoude misschien tranen van droefheid by ons scheiden gestort hebben, maar ik had my getroost met de gedachte, dat hy daarheen trok, waar zijn ridderplicht hem riep. - Of nog beter, ik ware hem gevolgd, ik ware met hem ten strijde getogen: ik had met hem in de gevaren van reis en zee en krijg gedeeld. Maar hem in de oogen van zooveel wakkere mannen onteerd te zien, dat grieft my in mijn binnenste, dat doet my tranen schreien, welke nimmer zullen opdroogen.’ -</p>
<p>- ‘Onteerd’ zeide Mathilde: ‘de edele Graaf zoude onteerd zijn, omdat hy uit liefde voor zijn onderzaten in Holland blijft!’ -</p>
<p>- ‘Helaas!’ vervolgde Petronella, zonder naar haar vriendin te luisteren: ‘toen mijn vader my de tijding bracht, dat hy mijne hand aan den Erfzoon van Holland had verloofd, toen verheugde ik my;
<pb n="240"/>
want ik wist hoe dapper en beroemd Dirk de V en zijn vader en al de nazaten van Gerolf, Thietbouts zoon, geweest waren: en ik waande, dat zoo edel en doorlucht een bloed nooit kon ontaarden: en mijn boezem zwol hoog by de gedachte, dat ik zou deelen in de eer aan dien stam van helden beloofd. En toen ik hem zag, toen werd ik in mijn dwaling versterkt; want de Graaf is schoon, gelijk gy zegt: zijn houding is vorstelijk en edel, en zijn blik kan waardig en minzaam tevens zijn. - Maar ach, hoe vond ik my bedrogen. Hy bemint my, 't kan zijn; hy voorkomt de wenschen die ik uit: en ik ware ondankbaar, zoo ik my over zijn gedrag jegens my beklaagde; maar hoe geheel verschillend is hy van dien Floris, dien ik my had voorgesteld! De ridderlijke oefeningen worden door hem verwaarloosd, weinig gëacht, ja zelfs bespot: den adel des lands behandelt hy met onverschilligheid, terwijl hy zich met dorpers en gemeene lieden uren achtereen bezig houdt en zijn tijd doorbrengt aan het beramen van plannen ter droogmaking van moerassen - als of het gandsche land geen moeras ware - tot het uitroeien van een bosch of het slechten van wat men hier, God beter 't, een berg noemt! Zijn dat handelingen, eenen Graaf van Holland waardig? O! Het is schrikkelijk om te zien, hoe de edelsten des lands, de Brederodes, de Arkels, achter zijn rug de schouders over hem ophalen.’ -</p>
<p>- ‘Maar de menigte heeft hem lief.’ -</p>
<p>- ‘Wie bekreunt zich om hare liefde? - Toont hy niet juist daardoor zijn laagheid, dat hy de gunst
<pb n="241"/>
der boeren zoekt te winnen? - Foei! dat ik hem dus in aller oog moet vernederd zien. Na al wat vroom en edel denkt de wapenen opvat om zich door brave daden den Hemel te verwerven, zal hy alleen te huis blijven, gelijk een landhorige lijfeigene. Die gedachte is niet te wederstaan.’ -</p>
<p>- ‘Wie weet,’ waagde het Mathilde te uiten, ‘of het niet juist zijn liefde toor u is, welke hem wederhoudt. Wellicht, zoo hy wist, hoe groothartig gy denkt, hoe bereid gy wezen zoudt om met hem den overzeeschen tocht te aanvaarden, dat hy van gedachten veranderen zoude.’ -</p>
<p>- ‘IJdele troost,’ zeide Petronella: ‘zijn eigen eer, niet zijn genegenheid te mywaarts, moest hem tot dien tocht doen besluiten. - O mijn vader! mijn vader! gy hebt een roemruchtigen echtgenoot voor my willen uitzoeken en gy hebt te deerlijk in de keuze misgetast. Ach! waarom hebt gy my niet voor hem bewaard, wien ik als kind reeds voor my bestemd waande en tot alles wat groot en goed was in staat kende. O Robbert! Robbert!’ -</p>
<p>- ‘Petronella!’ zeide een bevende stem: en de Ruwaart van Vlaanderen stond over haar.</p>
<p>De Gravin kon den schreeuw van verrassing niet bedwingen, welken deze onverwachte verschijning haar afperste. Er was echter niets wonderbaars in 't spel. Aan Robbert was een verblijf aangewezen geworden in den tweeden toren, die insgelijks een uitgang had op den hof. Hy had Petronella van uit zijn kamervenster ontdekt, was naar buiten gegaan, achter een heining, welke hem genoegzaam verborg,
<pb n="242"/>
tot in haar nabijheid geslopen, en haar nu onverhoeds genaderd.</p>
<p>Beide stonden een oogenblik zwijgend en in een verlegen houding tegen over elkander. Robbert was de eerste, die het stilzwijgen brak:</p>
<p>- ‘Gy hebt my, geloof ik, geroepen, Petronella!’ zeide hy, met een onvaste stem.</p>
<p>- ‘En gy, gy hebt my beluisterd,’ zeide Petronella, met een blos van verwarring op 't gelaat: ‘is dat ridderlijk, is dat wel van u gehandeld?’ -</p>
<p>- ‘O! wees niet vertoornd op my, Petronella!’ hernam de jongeling, haar met een smekenden blik beschouwende: ‘gisteren avond hebt gy ons ongesteld verlaten: en toen ik u hier zag op en neder gaan, was het my een behoefte, af te komen en te vernemen wat u deerde.’ -</p>
<p>- ‘En gy ziet, dat my niets deert,’ zeide de Gravin, met een houding, zoo koel als het haar mogelijk was aan te nemen.</p>
<p>- ‘Ach! zoek u zelve zoo min als my te misleiden,’ zeide Robbert, op een droefgeestigen toon: ‘ik kan noch mag het u verheelen: ja, ik heb, onwillekeurig, uw laatste woorden aangehoord. Die echtgenoot, wien de keuze van een onberaden vader u opdrong....’ -</p>
<p>- ‘Genoeg, mijn Heer!’ viel hem Petronella in de rede: ‘dit zijn woorden, die een eerlijke vrouw niet aan mag hooren. Laten wy naar binnen gaan, Mathilde! daar het schijnt, dat ik niet in mijn eigen hof kan wandelen, zonder aan onbescheidene bezoeken te worden blootgesteld.’ -</p>
<pb n="243"/>
<p>- ‘Neen! zoo moet gy u niet verwijderen,’ zeide Robbert, haar tot aan den ingang van den toren volgende: ‘bedenk, het is misschien voor 't laatst, dat het my vergund zal zijn, u zonder getuigen te ontmoeten; want mijn oude vriendin Mathilde, dit weet ik, zal my niet verraden. Een enkel oogenblik, Petronella! een enkel oogenblik smeek ik u om gehoor.’ -</p>
<p>- ‘Wat doet gy? zijt gy razend?’ zeide de Gravin, ziende, dat hy zich voor haar op de knieën nederliet: ‘bedenk zoo iemand u zag....’ -</p>
<p>Maar Robbert held alles wel bedacht, en de beste plaats gekozen van den gandschen hof om zijn voetval te doen. Want zy bevonden zich op dit oogenblik alle drie in den hoek, welken de toren met den buitenmuur maakte, zoodat deze muur aan de eene zijde en de vooruitspringende toren zelf aan de andere hen voor alle bespiedende oogen beveiligde.</p>
<p>- ‘Ik rijs niet op van deze plaats,’ zeide Robbert, ‘voor dat gy beloofd hebt, my aan te hooren. Bedenk, slechts weinige dagen blijf ik nog hier, en trek dan naar verre landen, om er wellicht mijn dood te vinden.’ -</p>
<p>- ‘Dat u God en zijn Heiligen geleiden!’ zeide Petronella, op zachter toon.</p>
<p>- ‘En dat is al wat gy aan den vriend uwer jeugd te zeggen hebt, Petronella!’ zeide Robbert, opstaande: ‘aan hem, die nimmer ophield u te aanbidden, die zich eenmaal vleidde, u niet geheel onverschillig te zijn. Heb ik dan zoo geheel verkeerd verstaan, toen ik daar even meende, dat ook gy die blijde dagen nog herdacht, toen wy te samen alles
<pb n="244"/>
voor elkanderen waren: - neen! zie my zoo ernstig niet aan: ik kan uw toorn niet verdragen: en toch...’</p>
<p>- ‘Ik mag u niet aanhooren,’ zeide de Gravin, ‘zoolang gy by voortduring vergeten blijft, dat de band des huwlijks my aan den Graaf van Holland verbindt.’ -</p>
<p>- ‘O! gy behoeft my zulks niet te herinneren,’ zeide Robbert met bitterheid: ‘er gaat geen oogenblik voorby, waarin ik vergeet, in welke onwaardige handen men u heeft overgeleverd. Maar gy bemint hem niet, dien lafhartigen Graaf: o! wederspreek my niet: ik zoude u toch niet gelooven: ik ken uw grootmoedige ziel te wel, om niet te weten in welk een licht gy hem beschouwt: of waant gy dat ik gister avond de bron van uw verdriet niet heb doorgrond? De oogen der liefde zien scherp, Petronella!’ -</p>
<p>- ‘En ik betuig u, dat gy u bedriegt,’ zeide de Gravin, ‘en dat Floris...’</p>
<p>- ‘Een held is, niet waar?’ viel Robbert haar met een honenden lach in de reden: ‘wel nu! het zij zoo. Veel geluks met uwen held! Welke liefelijke, welke vreedzame dagen vooral zult gy met elkander doorbrengen, hy met landkaarten en perkamenten voor zich, gy met uw borduurwerk, te samen by den haard zittende, misschien wel in 't opwekkend gezelschap van dezen of genen hoevenaar met zwarte handen of dikken fabrijkant! - En dat waren dan de schoone vooruitzichten, welke zich voor Petronella van Lotharingen openden?’ -</p>
<pb n="245"/>
<p>- ‘Robbert!’ zeide Petronella, terwijl de Opgekomen tranen haar spraak belemmerden: ‘is dat edelmoedig van u? Ben ik niet ongelukkig genoeg?’ -</p>
<p>- ‘Vergeef my,’ riep de jongeling, een blik van verrukking op haar vestigende: ‘de smart over uw gemis voert my van 't spoor: ik weet zelf naauwlijks wat ik zeg. Gy zijt ongelukkig, zegt gy: o! de Hemel weet het, ik zoude alles opofferen om uw geluk te bevestigen; - en wellicht is nog niet alle uitzicht voorby. - Hoor my aan: de Hollandsche Edelen, te recht op hun onwaardigen Graaf verstoord, hebben zich verbonden, om hem het leen te ontzeggen en den Keizer te bidden, het Graafschap een meer waardigen op te dragen. Hun keus, ik mag het niet verheelen, heeft zich op my bepaald: de Keizer zal die wettigen, en de Bisschop daarmede genoegen nemen en zijne aanspraken laten varen. Is het eenmaal zoo verre, dan zal het niet bezwaarlijk vallen, de banden, die u aan Floris hechten, te doen ontbinden: en dan wellicht zult gy niet weigeren uw hand te reiken aan hem, die eenmaal meende, op het bezit van uw hart te kunnen roemen.’ -</p>
<p>Misschien, zoo Robbert ware blijve voortgaan gelijk hy in 't eerst begonnen was en zich vergenoegd had met de ontevredenheid van Petronella jegens haar echtgenoot te voeden en zijn eigen liefde te schetsen, dat hy zijn doel bereikt en een volkomen zegepraal op haar hart behaald hadde. Maar, gelukkig voor de nog onervaren, doch tevens hooghartige vrouw, hy dacht zich reeds zijner zaak zeker: en de ont-<pb n="246"/>wikkeling zijner plannen maakte op de Gravin een indruk, juist tegenovergesteld aan dien, welken hy zich gevleid had te weeg te brengen.</p>
<p>- ‘Heilige Moeder!’ zeide zy, terwijl zy zich het gloeiend voorhoofd met beide handen vasthield: ‘maar al wat gy daar zegt is afgrijselijk! hoe! men spant hier samen tegen mijn echtgenoot, gy, de Edelen, de Bisschop, de Keizer, en God weet wie al meer: en dat alles komt gy my, zijne vrouw, in koelen bloede verhalen? - En dat alles zoude gebeuren, op een tijdstip, waarin gy te samen u plechtig verbindt, om ten kruistocht te trekken en geen zwaard meer te voeren’ -</p>
<p>- ‘Er zal geen zwaard behoeven getrokken te worden,’ zeide Robbert: ‘men zal zich van Floris afscheiden, gelijk men van een melaatschen doet.’ -</p>
<p>- ‘En gy vreest niet,’ vroeg de Gravin, terwijl haar oogen van verontwaardiging glinsterden, ‘dat ik hem bekend zal maken met de ontwerpen, die gy smeedt?’ -</p>
<p>- ‘Dat ware nutteloos en zoude slechts zijn val verhaasten,’ zeide Robbert: ‘bovendien, hy zal spoedig genoeg van alles onderricht zijn. O, Petronella! gy ook, gy moet hem verlaten, den nietswaardige. Bedenk het, de kroon van Vlaanderen by die van Holland, het gebied over de rijkste gewesten van Europa, en de liefde van een hart, dat u aanbidt.’ -</p>
<p>- ‘Bedenk, de vloek van een gehoonden echtgenoot, de vloek, die den meineed vervolgt!’ klonk een zware stem in hun nabijheid.</p>
<pb n="247"/>
<p>Petronella gaf een gil en Robbert bleef een oogenblik roerloos staan. Toen sloeg hy de hand aan den degen en zag om zich heen.</p>
<p>- ‘Wee hem, die de gastvrijheid misbruikt tot verraad en verleiding!’ herhaalde dezelfde stem.</p>
<p>- ‘By alle Heiligen!’ riep Robbert uit in hevige vervoering: ‘dat is de stem van.... maar neen! het is niet mogelijk! in allen gevalle ik wil zien wie de stoutheid had ons te beluisteren! - Het geluid kwam van daar,’ zeide hy, op een der naast by zijnde lichtgaten van den toren wijzende: en hy wilde naar binnen snellen.</p>
<p>- ‘Terug!’ zeide Petronella, op een gebiedenden toon, en vervolgens, de stem verheffende: ‘wie hy ook moge geweest zijn,’ zeide zy, ‘die hier gesproken heeft, zijn waarschuwing bevatte waarheid, en ik neem die dankbaar aan.’ -</p>
<p>Vervolgens, zich met majesteit naar Robbert wendende, groette zy hem met de hand en begaf zich met Mathilde binnen den toren.</p>
<p>- ‘Wie is er op den trap geweest?’ - vroeg zy, toen zy in haar vertrek was gekomen.</p>
<p>Maar geene van haar juffers had iemand gezien; en de oude Geerlof, wiens vertrek mede op den trap een uitgang had, betuigde, na later door de Gravin ten scherpsten ondervraagd te zijn, dat ook hy geen mensch bespeurd had.</p>
<p>Robbert bleef een geruimen tijd als verplet voor den toren staan: toen nam hy met gebukten hoofde en langzame schreden den terugweg aan naar den vleugel, dien hy bewoonde; maar naauwelijks
<pb n="248"/>
was hy halverwege in den hof, of de Graaf stond voor hem.</p>
<p>- ‘Reeds zoo vroeg op de wandeling? schoone Oom!’ vroeg Floris, zich houdende, als bemerkte hy de verrassing niet, welke zijne komst aan Robbert veroorzaakte: ‘waarschijnlijk zaagt gy dezen armen burg reeds voor de Heilige stad aan, en waart gy bezig met te overleggen van welke zijde gy het eerst den aanval wagen zoudt.’ -</p>
<p>- ‘Zy, die te huis blijven, behoeven daarover althands niet te denken,’ zeide Robbert, wrevelig.</p>
<p>- ‘Ik geloof, dat men rede heeft, het huis te houden, wanneer het bedreigd wordt,’ zeide Floris: ‘hoor, waarde Oom!’ vervolgde hy, op een ernstigen toon, terwijl hy Robbert vlak in 't aangezicht zag en hem de beide handen op de schouderen leide: ‘gy hebt veel aan 't Fransche hof verkeerd, en daar denkt men luchtiger over sommige zaken. Wy Hollanders zijn gehecht aan onze haardsteden, aan onze rechten - en aan onze vrouwen. Vaarwel, beste Oom! ik ga zien, of de mijne hersteld is.’ -</p>
<p>Dit gezegd hebbende verliet hy Robbert, die met neêrgeslagen oogen staan bleef en zich op de lippen beet, lot het bloed er uit vloeide, en begaf zich naar Petronella. Van het onderhoud, dat hy met deze voerde, is ons echter nimmer iets ter oore gekomen.</p>
<p>- ‘Ik heb den Graaf reeds gesproken,’ zeide de Kanunnik tegen Robbert, toen hy hem, weinige oogenblikken later, in een gaandery van 't slot ontmoette.</p>
<p>- ‘Ik ook, by alle duivels!’ zeide Robbert.</p>
<pb n="249"/>
<p>- ‘Foei! het is godslasterlijk zoo te vloeken!’ hernam de Kanunnik: ‘maar luister: ik heb aan den Graaf den last des Bisschops en zijne aanspraken medegedeeld: hy heeft die even koel en bedaard aangehoord als hy alles doet....’ -</p>
<p>- ‘O! hy is koel en bedaard om dol te worden,’ zeide Robbert.</p>
<p>- ‘Hy heeft zelfs geen schijn van verwondering getoond....</p>
<p>- ‘Hy verwondert zich over niets,’ viel Robbert in.</p>
<p>- ‘Ja, ik meende zelfs een glimlach op zijn trekken te bespeuren.’ -</p>
<p>- ‘Hy lacht met alles,’ zeide Robbert weder.</p>
<p>- ‘En hy heeft aangenomen, mij heden avond of uiterlijk morgen ochtend vroeg zijn antwoord te doen toekomen,’ zeide de Kanunnik: - ‘maar heden avond is het reeds te laat, en zijn Woerden zoowel als Oudewater reeds in 's Bisschops handen, terwijl ten noorden de Westfriezen hem bedreigen. Alles gaat naar wensch.’ -</p>
<p>- ‘Alles gaat slecht,’ riep Robbert: ‘ik vrees, dat ik my gekkelijk verpraat heb: en dat gy heden, in de plaats van een feest, hier een wapenschouwing zult zien aanrechten. Wij moeten geen tijd verliezen, ons met de Edelen beramen en scherp op alles letten.’ -</p>
<p>Maar het feest werd dien dag aangerecht, de Graaf was opgeruimd en vrolijk als altijd, en hoe scherp de eedgenooten op alles letteden, zy konden niet bespeuren, dat er eenige buitengewone maatregelen
<pb n="250"/>
van voorzorg plaats vonden, of dat de Graaf in 't minst onderricht scheen van hetgeen tot zijn verderf werd gesmeed.</p>
</div>
<div type="chapter">
<head rend="h3">VIII.</head>
<p>Ongeveer een uur ten zuidwesten van Alkmaar en drievierde uur noordwaarts van de Egmonder Abdy stond het voorvaderlijk verblijf van de schoone Jonkvrouw van Rhijnegom, wier naam wy vroeger reeds gelegenheid hebben gehad in ons verhaal te vermelden. Het was een dier aeloude gestichten, zoo stevig en sterk van bouw, dat, niettegenstaande de zorgeloosheid of het verminderd vermogen des eigenaars in de laatste eeuw weinig tot zijn onderhoud hadden gedaan, het naauwlijks blijken droeg van door de alvernielende tand des tijds te zijn aangerand: en, zoo het zich niet door cierlijkheid van vorm of bouworde onderscheidde, het mocht in eerwaardige oudheid alle sloten en kerken van Kennemerland naar de kroon steken: en het was, door de verdedigingsmiddelen, welke er de kunst aan geschonken had, in staat om, zelfs onbemand, een onverwachten aanval te wederstaan, en, zoo het door eene goede bezetting beschermd werd, een geheel leger voor zijn muren op te houden. Aan de zuidzijde werd zijn voet bespoeld door een tak des Rhijns, die te dier tijd nog in dat gedeelte van ons land zich een weg door het zand poogde te banen, en aan de plaats zijn naam geschonken had: en aan de drie overige zijden waren
<pb n="251"/>
de wallen door een breede gracht omringd, welke oorspronkelijk door het water der rivier gevoed werd. Dan in de laatste jaren was, gelijk wy reeds hebben aangemerkt, de toevoer van water naar dezen noordelijken arm des Rhijns gering geweest, zoodat dikwijls, in de zomermaanden, beide rivier en gracht geheel droog waren: men had zich zelfs genoodzaakt gezien, de laatste uit te diepen en van de rivier af te scheiden door steenen beeren, terwijl de gemeenschap door middel van duikers onderhouden werd. De bedding der rivier zoowel als de bodem der gracht was veenachtig, en ook dan zelfs als in drooge zomersaizoenen het water wegdampte, liet het een diepe laag van modder na, 't welk, zoo het al voor de gezondheid der slotbewoners gevaarlijk mocht gëacht worden, het voorrecht had van ondoorwaadbaar te zijn en daardoor hun veiligheid te verzekeren. Het Huis zelf was aan alle zijden door een hoogen muur omringd, dien het, al ware men over de gracht gekomen, niet licht zou hebben gevallen te beklimmen. Immers, van welken kant men hem genaakte, de bovenrand bood overal een dubbel front aan van ijzeren pennen, waarvan de scherpe punten, in een schuinsche richting naar beneden gekeerd zijnde, den aanvaller zelfs het plaatsen van een ladder onmogelijk schenen te maken. De ingang was aan de noordzijde; en er was geen ander middel om over de gracht te komen, dan een houten draaibrug: of liever, een plank, slechts breed genoeg voor eenen man, en juist de lengte hebbende, vereischt om te reiken tot aan den steiger, waar hy, die wenschte binnengelaten te worden,
<pb n="252"/>
onder een open steenen poortjen zoolang vertoeven mocht, tot het den deurwachter behaagde, de brug naar zijn kant te draaien. Twee palen, midden in de gracht geslagen, dienden om de plank op te doen rusten en haar het doorbuigen te beletten; haar zwaartepunt bevond zich op het drie voet breede terrein voor de binnenpoort, alwaar zy, met een zwaren nagel in den grond bevestigd en door middel van een geduchten steen in evenwicht gebouden, gemakkelijk ook zelfs door een kinderhand in beweging gebracht kon worden: en wanneer zy naar binnen was gedraaid, rustte zy met het uiteinde op een balk, die uit den muur vooruitsprong.</p>
<p>Wanneer men nu deze eenvoudige brug was overgegaan, bevond men zich voor de poort, welke rondgewelfd, en zoo laag was, dat men die niet dan te voet kon doorgaan: van binnen was zy beschermd door een zware eikenhouten deur, met ijzeren nagels en platen beslagen, en met bouten en grendels gesloten: van buiten door twee torentjens, aan weêrskanten geplaatst en met schietgaten voorzien, welke torentjens met elkander gemeenschap hadden door middel van een smallen gang, welke boven de poort liep en op halve mans hoogte verdedigd werd door een borstwering, van achter welke men een aanvallenden vijand kon te keer gaan: terwijl zich nog bovendien in het metselwerk tusschen de torentjens een houten valdeur met ijzeren pennen bevond, welke in geval van nood werd nedergelaten.</p>
<p>Zoodra men door de poort, waarvan de doorgang boogsgewijze liep, was heengekomen, bevond men
<pb n="253"/>
zich op een klein vierkant plein, waar rechts en links eenige houten hokken stonden, tot woning van viervoetig gedierte of gevogelte, tot berging van hout of turf, of tot andere einden geschikt: allen waren op den tijd, waarin onze geschiedenis voorvalt, in een staat van verval, ofschoon een zorgvuldige hand overal de breuken had pogen te herstellen, de gaten gestopt, de weggerotte hernieuwd. Op den met zand en schelpen bedekten bodem van het plein liepen, zoo lang de dag duurde, eenige fraai gevederde kippen heen en weer, die nu en dan bezocht werden, 't zij door de duiven, die van den toren op en afvlogen, 't zij door de tamme eenden, welke in de slotgracht haar gewoon verblijf hielden, 't zij door de mosschen, welke in de spleten van den muur of op de daken nestelden, en alzoo, als slotbewoners, evenveel recht meenden te hebben op het voeder, 't geen voor het tam gevogelte werd uitgestrooid.</p>
<p>Twee biggen, welke in een hoek van het plein werden vetgemest, een melkgevende geit, een oude, half blinde, half lamme keeshond, die in zijn goeden tijd zeer waaksch geweest was, doch thands het brood, dat hij ontfing, slecht meer verdienen kon, en een paar katten, waren de eenige viervoetige bewoners van dit verblijf. Voor paarden was het, gelijk wy reeds gezegd hebben, ontoegankelijk: en, zoo de Jonkvrouw van Rhijnegom ter gelegenheid der drijfjacht, waarvan Berwout verhaald had, te paard had gezeten, wy zijn verplicht onbewimpeld aan onze lezers te bekennen, dat het een schimmel was, haar voor dien dag ten gebruike afgestaan door den Graaf.
<pb n="254"/>
Haar geheele ruitery bestond alleen uit een paar werkpaarden, welke 's zomers langs den weg of op den duinkant graasden, en 's winters op stal stonden in een niet ver van 't slot gelegene hoeve, waarvan de bewoner met zijn gezin de eenige dienstlieden uitmaakten welke het huis te Rhijnegom nog bezat; want wat den portier betrof, die zijn verblijf hield in de kleine woning, welke van binnen tegen de poort leunde, deze was veertig jaren te voren vrygemaakt geworden, by gelegenheid, dat hy den toenmaligen Heer van Rhijnegom in een schermutseling tegen de Westfriezen het leven had gered.</p>
<p>Maar zoo de oude Alfert in zijn jonge dagen een wakkere borst eeweest was, die, wanneer hy met den ijzeren kap op 't hoofd en de welgepunte kodde in de hand rondslenterde, voor geen vier kaerels vrees zou gekoesterd hebben, de jaren hadden het vuur zijner dapperheid voorlang reeds uitgedoofd en de kracht van zijn arm verlamd. Verzwakt, vermagerd, gedurig lijdende aan koortsen en aan jicht, was hy naauwelijks meer in staat de geringe diensten te volbrengen, welke men van hem vorderde, en, tenzij in zeer buitengewone gevallen, verwijderde hy zich niet verder van zijn deurpost, dan noodig was om 's morgens de poort te ontsluiten en des avonds die weder dicht te maken: een bezigheid, waarin hy, gelijk wy zien zullen, nog doorgaands vervangen werd. Den tusschentijd bracht hy, als het goed weer was voor zijn deur, en als het regende binnenshuis door, met het lappen der schoenen of het herstellen der kleederen van de slotbewoners: soms ook met het
<pb n="255"/>
schoonmaken der moeskruiden of het afhalen van het wild; maar meestal met zoolang naar de kippen te kijken tot hy in slaap viel, en dan om 't hardst snurkte met den ouden keeshond, die doorgaands aan zijne voeten een plaatsjen uitzocht, 's zomers in 't zonnetjen en 's winters by het vuur.</p>
<p>Voorzeker zoude het kasteel, ingevalle het een aanval te verduren had gehad, aan deze twee oudjens weinig hulp hebben gevonden; maar gelukkig was sedert vele jaren hun dapperheid niet op de proef gesteld geworden. Wel is waar, de Westfriesche naburen hadden menigen inval in Kennemerland gedaan; doch meestal zich bepaald by het rooven van vee, het stelen van hout, of nu en dan het plunderen van deze of geene hoeve; en nimmer hadden zy het slot aangedaan, 't zij dat zy er geen genoegzamen buit verwachtten, 't zij dat de spoed, waarmede hun ondernemingen doorgaands geschieden moesten, hun niet vergunde lang genoeg te vertoeven om het Huis te belegeren, 't zij eindelijk, dat de oude eerbied voor de nakomelingen der Friesche Koningen nog niet geheel uit hun boezem was geweken.</p>
<p>Dan, keeren wy tot onze beschrijving terug. Recht tegen over de poort aan de overzijde van het binnenplein, was de ingang naar het hoofdgebouw, 't welk een regelmatig vierkant vertoonde, op eene uitzondering na: namelijk, ter plaatse waar het gebouw ter rechterzijde met den buitenwal een hoek vormde, sprong een ronde toren uit, welks bouw van latere dagteekening scheen dan het overige gedeelte, te meer
<pb n="256"/>
daar hy er geen gemeenschap mede bezat en men er geen toegang toe verkrijgen kon dan door een kleine deur, welke op het plein open ging. De muren van den toren waren van onder tot boven begroeid met klimop, welke, van de tinne in zware festoenen nederhangende, aan het stijve vierkant iets onregelmatigs en daardoor meer bevalligs gaf.</p>
<p>Het bewoonbare gedeelte van het slot bestond uit twee verdiepingen, tot welke men door een vry breeden en gemakkelijken steenen trap opklom: en elke dier verdiepingen had een hoofdvertrek en een paar kleinere kamers, welke daarmede gemeenschap hadden. Deze byzonderheden, welke hier misschien overtollig zullen schijnen, dienen niettemin wel in 't oog te worden gehouden tot beter verstand van hetgeen later volgen zal.</p>
<p>Het was dan in het hoofdvertrek op de onderste verdieping, dat in den achtermiddag van den dag, waarop de in het vorige hoofdstuk vermelde omstandigheden hadden plaats gehad, zich het gezelschap byeen vond, hetwelk wy thands by onzen lezer moeten inleiden.</p>
<p>Op de eereplaats onder de hooge schouwe, waar thands reeds, hoezeer het nasaizoen nog niet verre gevorderd was, een vuurtjen van plaggen op de plaat lag te smeulen, meer als een behoedmiddel tegen de vochtigheid dan tegen de koude, zat de schoone Mabelia van Rhijnegom aan 't spinnewiel. Moeilijker had men op tien mijlen in 't rond een bevalliger maagdelijn kunnen vinden. Zy was klein en tenger van gestalte; en haar trekken waren nog zoo jeugdig,
<pb n="257"/>
<xptr to="a257"/><lb/>
haar leest zoo fijn, de uitdrukking van haar gelaat zoo onschuldig, dat men haar naauwlijks zestien lentes zoude hebben toegekend, schoon zy er in de daad achttien had zien bloeien.</p>
<p>'t Zij uit zuinigheid, 't zij omdat zy werkelijk weinig onkosten aan haar kleedy besteeden kon en het Zondagsche pronkgewaad in waarde houden moest, zy had nog altijd, gelijk zy bestendig deed wanneer zy zich te huis bevond, het eenvoudige grijze kleed aan, dat zy in het klooster te Bennebroek reeds gedragen had: en een bidsnoer van fraaie bloedkoralen, met amber afgewisseld en aan welks einde een gouden kruis prijkte, hing van haar zijde af. Den kaper echter had zy sedert lang vaarwel gezegd en een bosch van goudblonde krullen golfde in weelderigen overvloed over den blanken hals neêr en omgaf een gezichtjen, rond, aanminnig, frisch en rozeverwig als dat van een kind. De helder blaauwe oogen waren verscholen achter pinkers, zoo lang, dat zy een flaauwe schaduw verspreidden over de bloozende wangen, met twee bevallige kuiltjens voorzien: het neusjen was buitengewoon fijn van vorm: het welbesneden mondjen, als een kers zoo rood, scheen kleiner nog dan de oogen: en de geheele uitdrukking van het gelaat ademde onschuld en oprechtheid.</p>
<p>De arbeid, waarmede zy zich onledig hield is bijzonder geschikt om de bevallige vormen eener schoone te doen uitkomen en verdiende daarom juist meer in zwang te zijn, dan tegenwoordig het geval is: ieder oogenblik toch schonk hy de gelegenheid om 't zij de blankheid op te merken der poezele
<pb n="258"/>
hand, half in 't graauwe vlas verward: 't zij de rondheid te bewonderen van den keurig gevormden arm, als zy den draad optrok: 't zij de fijne leest te bespieden van het kleine voetjen, dat zich op en neder bewoog om het wiel te doen snorren.</p>
<p>Aan haar linkerhand, en een weinig achterwaarts van haar hoogen greenhouten stoel, zaten op een bank Mabeliaas gezellinnen, insgelijks met vrouwelijk handwerk bezig. De oudste, die het dichtst nevens haar geplaatst was, droeg een kleed van donkerkleurige wol en een hagelwitte doek om den hals: terwijl een zwart kapjen de reeds grijzende hairen aan het oog ontrok en de regelmatige schoon eenigzins scherpe trekken overschaduwde. Haar ouderdom kon ongeveer vijftig zijn: en men kon aan de deftige houding, aan den beslissenden toon, welken zy jegens iedereen, haar meesteres niet uitgezonderd, aannam, en aan den sleutelbos, die aan haar zijde hing, in Barta Japiks de huishoudster van het slot erkennen, die het opperbestier voerde over keuken, kelder, en voorraadkamer: die in den zomer by het inmaken der vruchten en in het najaar by het bereiden van appeldrank en peerewijn, en in alle saizoenen by het wasschen en stijven en plooien het voorzitterschap bekleedde, en zich door de bewoners van den omtrek Juffer liet noemen. In al de bovengenoemde vakken was Barta van haar jeugd af bedreven geweest: en zy had die niet weinig volmaakt gedurende haar verblijf in het klooster te Bennebroek, werwaart zy haar jonge meesteres had vergezeld.</p>
<pb n="259"/>
<p><xptr to="a259"/></p>
<p>De andere gezellin of dienstmaagd der Jonkvrouw was een frissche deerne van vierentwintig jaar, met groote blaauwe oogen, die altijd lachten, bolle gezonde wangen en hagelwitte tanden: zy was blootshoofds en had het hair, dat ongeveer dezelfde kleur bezat als het vlas op Mabeliaas spinrokken, van achteren saamgebonden ongeveer op de wijze van een Indiaanschen vorst: zy droeg vier of vijf rokken over elkander, die tot even onder de knieën reikten, en waarvan de bovenste donkerrood van kleur was: een lijfjen van zwart wadmer omsloot niet dan met moeite haar vollen boezem: en de kort afgesneden mouwen lieten twee bloote, purperkleurige armen zien, aan welker geschiktheid tot alle werkzaamheid men niet behoefde te twijfelen: de beenen waren insgelijks bloot, doch de wat al te zware voeten binnenshuis in bonte pantoffels gestoken, welke, als zy uitging, met holsblokken verwisseld werden. Rijkjen, gelijk zy heette, was de jongste dochter van den dienstman, die de hoeve van Rhijnegom bestuurde, en de Jonkvrouw had haar boven anderen de betrekking waardig gekeurd, welke zy aan het slot vervulde. Daar zy leerzaam en gewillig van aart was, had zy zich onder de leiding van Barta ook spoedig bekwaam genoeg gemaakt om haar met goeden lof behulpzaam te zijn in alles wat de huishouding betrof: terwijl zy het overige van haar taak, dat in het schoonhouden van vertrekken en gangen bestond, met lust en ijver volbracht.</p>
<p>Schuins tegen over Mabelia en omtrent in 't midden van het vertrek zat de eenige mannelijke inwo-<pb n="260"/>ner van het slot (want den ouden Alfert, die bijna nimmer verder kwam dan het plein, kon men naauwlijks als zoodanig beschouwen). Deze was Vader Volkert, de Biechtvader van den Huize. Reeds dertig jaren had hy deze betrekking vervuld, welke thands niet bijzonder zwaar kon wezen; want zelden had de goede man zwaardere overtredingen te vergeven, dan b.v. een klein leugentjen van Rijkjen, als deze de honig zelve opgesnoept en er de kat van beschuldigd had: of een oorvijg, dien Barta in een oogenblik van drift aan de dienstmaagd gegeven had: of een onwillekeurige onoplettendheid van Mabelia, als gedurende de godsdienstoefening een waereldsche gedachte zich aan de geestelijke gemengd had. Hy had dus ledigen tijd genoeg over; doch daar wist hy zeer goed weg mede. Wel hield hy zich niet met lange overpeinzingen of diepzinnige studiën op; want wanneer de goeden Vader lang over iets denken moest, viel hy in slaap: en, wat de studie betrof, hy had het nooit veel verder gebracht dan het lezen van zijn getijboek en het schrijven van een kwijtschelding onder, een rekening. Maar tot vergoeding daarvan, wist hy zich nuttig te maken in de huishouding, en de tafel met menig smakelijk gerecht te voorzien. Niemand in den gandschen omtrek wist beter dan Vader Volkert de baars in het voorjaar te verschalken of den vratigen snoek te plompen en ondanks zijn tegenspartelen aan wal te brengen: niemand was er vroeger by dan hy, wanneer het er in 't najaar op aankwam, het vinkgetouw te spreiden of de leeuwrikkenbaan in gereed-<pb n="261"/>heid te brengen en de zangerige vogels onder de listige netten te vangen. Zelfs beweerden enkele kwaadsprekers uit de buurt, dat hy zich niet ontzien had, nu en dan, en zelfs wel op den grond der Abdy, strikken uit te zetten om hazen of konijnen te vangen; maar niemand die toch durfde verklaren, zulks gezien te hebben of te kunnen bewijzen: en de goede eensgezindheid, welke ook tusschen hem en den jager Berwout bestond, bewees genoeg het lasterlijke van zoodanige geruchten.</p>
<p>Behalve zijn behendigheid in de visch- en vogel-vangst, had de goede monnik nog een aantal begaafd-heden, welke in een kleine huishouding als die van het slot te Rhijnegom op prijs gesteld moesten worden, en het gemis van mannelijk dienstvolk eenigermate vergoeden. Hy hield namelijk boek van de kleine uitgaven en ontfangsten, welke op het slot plaats hadden, en deed daarvan alle drie maanden verantwoording aan den Abt, die, gelijk wy vroeger gezegd hebben, de voogd was van Mabelia. Wel is waar, dit boekhouden geschiedde op een zeer bijzondere wijze: namelijk door met een stuk krijt ettelijke strepen, cijfers en andere cabalistische figuren te stellen op het eekenhouten paneel in de spreek-kamer: en schoon niemand buiten hem, en hy zelf soms niet eens, in staat was, uit dat gekrabbel wijs te worden, toch beschouwden de bewoonsters van het slot die hieroglyphen met geen minderen eerbied en verwondering dan heden ten dage een Parijsche keukenmeid aan de geschriften der obelisk bewijst. Ten anderen was Vader Volkert, althands naar zijn
<pb n="262"/>
beweren, niet onbedreven in de geneeskunst: ofschoon hem echter zelden de gelegenheid werd gegeven zijn bekwaamheid in dat vak ten toon te spreiden: eensdeels, omdat Mabelia en haar beide gezellinnen over het geheel frisch en gezond waren: anderdeels, omdat hy in Barta een geduchte mededingster vond, welke zijne kunst niet achtte, en altijd een zak vol huismiddeltjens bezat, waarvan zy zulke wonderen wist te verhalen, dat de ongeloovigste er wel crediet voor moest hebben: ja, dat, onder anderen Alfert, de oude portier, de eenige lijder aan het slot wiens genezing den Biechtvader eer aan had kunnen doen, zich geheel aan hare leiding had overgegeven: met dat gelukkig gevolg, dat hy, na het zwelgen van onnoemelijk veel afkooksels en het gebruiken van tallooze conserven, het zoo verre gebracht had, van, in de tusschen-poozen welke de koorts en de jicht hem vergunden, somtijds vry wel in staat te zijn om, hoewel met veel moeite, zijn betrekking te vervullen.</p>
<p>Maar, zoo het Vader Volkert niet ten deel mocht vallen, de lijdende menschheid te heelen, hy mocht ongestoord zijn kunst uitoefenen op het gebrokene of beschadigde huisraad, en slaagde byzonder goed in het lijmen van stoelen en tafels, mits men die naderhand niet te dicht aan het vuur plaatste: en in het krammen van schotels, mits men er geen vocht in deed; want dan zypelde het wel eens door de barst: ook was hy in 't bezit van een geheim, om roestvlekken weg te nemen uit alle mogelijke stoffaadjen: ofschoon het wel eens gebeurde, dat de
<pb n="263"/>
vlek slechts verdween om voor een gaatjen plaats te maken: 't geen intusschen des te meer de kracht van het aangewende middel bewees. Nog wist hy de deuken, die in de tinnen kroezen of borden kwamen, zoo heftig met zijn hamer te bewerken, dat zy niet slechts verdwenen, maar dikwijls ook in bulten veranderden: 't geen, volgens hem, altijd dit voordeel medebracht, dat de inhoud van het bord of de kroes er door vermeerderde. Om kort te gaan, de vrome man verdiende vooral het verwijt niet, wel eens den geestelijken van dien tijd voorgeworpen, dat zy namelijk lui en ledig waren; want hy was bedrijvig van den morgen tot den avond toe, en, niettegenstaande al wat hy deed, was het verbazend, zooveel als hy altijd, naar zijn zeggen althands, nog te doen had.</p>
<p>Al de beweging, welke hy zich gaf, had echter den goeden man niet belet, met ieder jaar in zwaarlijvigheid toe te nemen: en reeds herhaalde malen had hy zich in de noodzakelykheid gezien, een nieuwe baan te laten zetten in zijn opperkleed, hoe ruim dit ook oorspronkelijk geweest mochte zijn: en, wat zijn halsboord betrof, het was hem sedert lang onmogelijk geworden, het over zijn dubbele onderkin vast te strikken, wilde hy zich niet aan een dood door middel van wurging blootstellen. Dezelfde kwade tongen, die er steeds op uit waren, het ergste van den man te verspreiden, beweerden, dat die overmatige dikte zoowel als de purperroode vlekken, welke zich op zijn breeden neus en goedig gelaat vertoonden, haar oorzaak vonden in een meer
<pb n="264"/>
dan betamelijk gebruik van zwaar bier en geestrijke dranken; maar Vader Volkert beweerde, dat men het uitwerksel voor de oorzaak nam, en dat, zoo hy meer dronk dan anderen, zulks alleen daarom geschiedde, omdat hy een grootere ruimte te vullen had dan anderen. In allen gevalle, wat hy dronk kwam uit de kelders van de Jonkvrouw, en noch deze, noch haar Voogd hadden het hem ooit misgund; terwijl hy aan anderen er geen rekenschap van verschuldigd was.</p>
<p>Overigens, zy die kwaad spraken van Vader Volkert deden het wel [alleen] uit aangeboren zucht tot gebabbel en achterklap, en niet uit eenige vete tegen den goeden man; want niemand was er ooit geweest, wien hy een stroobreed had in den weg gelegd: en mits men hem slechts in zijn onschuldige bedrijvigheid niet stoorde, kon men geen hupscher, gedienstiger, gemakkelijker mensch aantreffen. Hy zoude dan ook nooit den laster met gelijke munt betaald hebben, want niet slechts was hy altijd geneigd het beste van zijn evenmensch te denken, maar hy bezat zelfs de in een Biechtvader gelukkige hoedanigheid, van het verkeerde dat hy vernomen had, terstond na afgeloopen biecht, weer te vergeten.</p>
<p>Ook heden was de waardige man weder bezig, gelijk altijd. Hy had zijn pij uitgetrokken, om gemakkelijker te werken: en die in eengerold en op zijn stoel gelegd, om gemakkelijker te zitten. Naast hem stond een mand, die vol was met allerlei snippers en prullen, hoedanige een alledaagsche werkmeid zoude wegwerpen, maar die aan iemand van
<pb n="265"/>
zijn karakter en gewoontens onontbeerlijk waren, als: houten klossen, spijkers, duimen, eindjens touw, stukjens leder, werk, bindgaren, ijzerdraad, teentjens, potscherven, lood, en honderd andere voorwerpen, zonder bestemming, maar bestemd om er eene te verkrijgen. Op de tafel, en zoodanig geplaatst, dat zy altijd binnen het bereik zijner hand bleven, bevonden zich een vuurtest, een pot met lijm, een andere met zand, eenige fleschjens met harst, terpentijn, olie, enz., een houten doos met allerlei gereedschappen, een zandlooper, welken hy zoo even weder in orde had gebracht, en eindelijk, een tinnen bierkan, waaruit hy nu en dan zijn dorst leschte; want het zweet paerelde den goeden man op 't aangezicht: zooveel werks had hy reeds verricht en zooveel werks had hy nog voor zich. Met de linkerhand hield hy een muizeval op de kniëen, welke hy zelf vervaardigd en volgens een nieuwe methode had ingericht: en met den rechter duim en wijsvinger was hy bezig het deurtjen op en neder te laten gaan, dat achter de viervoetige snoepers neder moest vallen en, niet minder dan de hellepoort by Dante, alle hoop voor eeuwig buitensluiten.</p>
<p>Na aldus de nieuwe personaadjen, welke de loop van ons verhaal ons noodzaakt ten tooneele te voeren, aan den lezer te hebben voorgesteld, zullen wy hen zelve laten spreken en daartoe een nieuw hoofdstuk beginnen.</p>
</div>
<div type="chapter">
<pb n="266"/>
<head rend="h3">IX.</head>
<p>- ‘Zie zoo!’ zeide Vader Volkert, terwijl hy zijn muizeval met een zegepralenden blik op de tafel naast den zandlooper neêrzette: ‘nu hebben die spekdieven maar te komen: ik wil wedden, dat ik er meer in eene nacht vang, dan de kat in zes weken gedaan heeft. Gelieft het u te zien?’ vervolgde hy, het verraderlijke werktuig weder opnemende en aan Mabelia ter bezichtiging aanbiedende.</p>
<p>- ‘In waarheid!’ zeide zy, terwijl zy, om de eigenliefde des goeden mans te streelen, den muizeval van alle kanten aandachtig bekeek: ‘dat hebt gy handig gedaan, Vader! - zie slechts, Barta!’ -</p>
<p>- ‘Wy zullen hem op het donkere kamertjen naast de wapenzaal plaatsen,’ zeide Barta, terwijl zy, na hem even ter loops te hebben bezien, hem aan Rijkjen overhandigde: ‘het is juist boven ons hoofd, en de muizen hebben er verleden nacht een leven gemaakt, dat ik geen oog heb kunnen toedoen.’ -</p>
<p>- ‘Voorwaar!’ zeide Rijkjen: ‘naar mijne gedachten ware hy beter in de provisiekast 'esteld, waer de kat toch niet in kan komen, en waer ik gisteren nog een potjen bessengelei in vond, daer zy al an 'eweest waren.’ -</p>
<p>- ‘De muizen? - de muizen in de provisiekast!’ herhaalde Barta, ontsteld: ‘je meent het immers niet?’ -</p>
<p>- ‘'t Is zoo zondig als ik hier zit,’ antwoordde Rijkjen: ‘niet later dan gisteren namiddag.’ -</p>
<pb n="267"/>
<p>- ‘Wel! hoe kan het haast mogelijk zijn?’ hernam Barta: ‘de muizen in een gesloten kast, waar ik zelve altijd den sleutel van by my draag! dan moeten zy door den muur heen vreten; - maar als ik het wel bedenk, hoe weet je 't? En hoe kwam je in de kast?’ -</p>
<p>- ‘Wel! je hadt gisteren de kast opengelaten, toen Mabelia u riep,’ antwoordde Rijkjen, een weinig rooder wordende dan zy gemeenlijk was: ‘en toen dacht ik, ik moest de planken even wat aanvegen, die zoo stoffig waren, en....’</p>
<p>- ‘En je zult er uitblijven in 't vervolg,’ zeide Barta: ‘de kast is schoon genoeg, en je bent anders zoo keurig niet op een stofjen meer of min. Je hebt er niets in noodig, zoolang ik het je niet heet, en ik vertrouw er jou nog minder in dan de muizen.’ -</p>
<p>- ‘Nu!’ zeide de Monnik, lagchende: ‘Rijkjen zal maar eens nieuwsgierig geweest zijn om te weten, hoeveel goeds en zoets gy voor ons in gereedheid hebt, Barta! en wy zijn haar in allen gevalle dank verschuldigd voor haar waarschuwing. Er is zeker hier of daar een gat in den muur, dat gestopt moet worden: of de deur heeft een reet, daar wy een plankjen tegen aan zullen moeten lijmen: laat my daarvoor zorgen, Barta! Ik wil er intusschen den val wel terstond heenbrengen, als gy my namelijk den sleutel vertrouwt?’ - Dit zeggende nam hy den val terug en stak de hand uit om den sleutel te ontfangen.</p>
<p>- ‘Dat zullen wy morgen wel zien,’ zeide Barta: ‘maar dat nieuwsgierige ding zal er haar neus niet insteken.’ -</p>
<pb n="268"/>
<p>- ‘Ei wat!’ zeide Rijkjen: ‘'t is of ik machtig veel kwaed had 'edaen: als ik dat 'eweten had, dat je 't zoo zoudt nemen, ik had er liever bot van 'ezwegen. - Maer kaik!’ liet zy er plotselings op volgen, waarschijnlijk om van onderwerp te veranderen: ‘zoo als die val daer is, zel je er toch niet veul meê vangen, Vader!’ -</p>
<p>- ‘Niet!’ herhaalde Vader Volkert, met eenige drift den muizeval van alle kanten beschouwende: ‘en wat hapert er dan aan, als ik vragen mag?’ -</p>
<p>- ‘Wel! het voornaamste van alles:’ antwoordde de deerne, met een effen gezicht en zich op de lippen bijtende om niet te lagchen.</p>
<p>- ‘Ik zie het by mijn zolen niet,’ zeide de Biechtvader, het valletjen weder op en neêr doende gaan. ‘Ziet de Jonkvrouw iets, of gy Barta, dat er aan ontbreken zou?’ -</p>
<p>- ‘Ik betuig u, goede Vader! dat ik er geen verstand van heb,’ antwoordde Mabelia: ‘doch gy kent Rijkjen: en het zoude my niet verwonderen, dat er weder de eene of andere gekheid achter stak. Zie maar eens, zy heeft werk, om zich van 't lagchen te houden.’ -</p>
<p>- ‘Wel jae!’ zeide Rijkjen, terwijl zy het uitproeste, dat haar de oogen overliepen: ‘ik lach omdat Vader Volkert zoo maer den muizeval naar de kast wou brengen... hi! hi!’ -</p>
<p>- ‘Welnu?’ vroeg de oude man: ‘en?...’</p>
<p>- ‘Mijn vader heit ook een muizeval,’ vervolgde zy: ‘maer...’</p>
<p>- ‘Maar die is lang zoo goed niet als deze,’
<pb n="269"/>
hernam Vader Volkert: ‘denkje dat ik dien van uw vader niet ken: zie eens: deze heeft vier hokjens, en ieder hokjen...’</p>
<p>- ‘Alles wel mogelijk!’ zeide Rijkjen: ‘maer die van mijn Vader heit toch iets dat an deuzen ontbreekt, en dat is... een stukjen spek.’ -</p>
<p>- ‘Jou olijk nest!’ zeide de Biechtvader, terwijl hy haar met den val op de vingers tikte: ‘daar hebje my beet gehad; maar nu zelje my voor je straf terstond een stukjen spek gaan halen.’ -</p>
<p>- ‘Dat zal <hi rend="i">ik</hi> zoo aanstonds wel doen,’ zeide Barta: ‘die meid zou er maar zoo hot en haar van afsnijden: en dat gaat niet.’ -</p>
<p>- ‘Zoo als gy wilt,’ zeide Vader Volkert: ‘daar staat hy. Wat valt er nu te doen? lijsterstrikken snijden? - maar dat kan nog wel een dag of wat wachten. Ik geloof, dat er nog een heele voorraad van op zolder ligt: en bovendien, ik moet nog paardenhair hebben. - Had ik nu maar een goeden streng touw, dan kon ik de gescheurde vinkenetten inboeten. Berwout de Jager had my beloofd, hy zou er my wat medebrengen van Haarlem; maar ik zie het nog niet opdagen.’ -</p>
<p>- ‘Is Berwout ook naar Haerlem?’ vroeg Rijkjen, met een uitdrukking van belangstelling.</p>
<p>- ‘Wel zeker is hy,’ antwoordde de Biechtvader, terwijl hy een teug uit de bierkan nam, en toen, om niet ledig te blijven, een gebroken vogelkooi van den wand nam en uit den mand eenige plankjens opschommelde, welke hy beurtelings paste om te zien of zy dienen konden om de breuk te
<pb n="270"/>
stoppen: ‘wel zeker is hy: wanneer alle Vorsten en Heeren uit de nabuurschap daar met hun wapenknechten en trawanten opkomen, dan dient onze Abt toch ook te toonen, dat hy fiksche knapen onder zijn vazallen heeft: en ik beloof u, Berwout zal daar geen min figuur maken: ik zag hem nog den avond toen hy vertrok: hy zag er uit als Sint Huibert in het martelaarsboek.’ -</p>
<p>- ‘Ja, zy zullen naar Berwout kijken!’ zeide Barta, den neus optrekkende: ‘net als of daar geen heele andere Heeren kwamen.’ -</p>
<p>- ‘Nu kom!’ zeide Rijkjen, eenigzins scherp: ‘er zellen der een boel loopen van die groote heeren, die niet half zoo knap zijn als hy. - Wat zeit er Mabelia van?’ vroeg zy, zich tot de Jonkvrouw wendende, welke zy by haar naam aansprak volgens de gewoonte, in die dagen en vooral op het land, nog heerschende, toen, by grooteren afstand, meerdere gemeenzaamheid tusschen de verschillende rangen bestond.</p>
<p>- ‘Ik?’ vroeg Mabelia terwijl zij een lichten blos achter een glimlach poogde te verbergen: ‘ik heb er nooit byzonder over nagedacht: en ook geloof ik niet, dat het voor een jonge dochter betamelijk is, haar oordeel over het uiterlijke van een jonkman te uiten.’ -</p>
<p>- ‘Verstandig gezeid,’ merkte Barta aan: ‘daar kun jy je voordeel meê doen, Rijkjen!’ -</p>
<p>- ‘Ei wat!’ zeide deze: ‘dat bennen van die fijnigheden, daer wy boerelui zoo niet van of en weten: en Mabelia, dunkt my, naar mijn domme
<pb n="271"/>
verstand, behoefde daer ook geen vieren en vijven van te maken. Was het nog een Edelman, dan begrijp ik, dat zy zich niet over hem zou durven uitlaeten; maer Berwout is toch ook maer een landmans zeun, en al zei ze nou, dat ze hem zoo mooi vond als een engel, hy zou daerom toch zoo gek niet wezen om zich te gaan verbeelden, dat de Jonkvrouw van Rhijnegom op hem verlieven zou.’ -</p>
<p>- ‘Zwijg, deerne!’ zeide Barta: ‘je voert een taal, die je niet past.’ -</p>
<p>- ‘Nou ja,’ hernam Rijkjen: ‘beter dat dan gekkepraat; - maer kaik! van het feest te Haerlem 'esproken: ik zou dat toch wel ereis willen zien. Daer moet dan toch al wat een volk byien kommen en 't is zonde en jammer dat wy hier zoo moeten zitten koekeloeren. Kaik! ik zeg maer, ik was liever een vink, die overal rondvliegt, dan een hen, die op een binnenplaats moet blijven.’ -</p>
<p>- ‘Meisken! meisken!’ zeide Vader Volkert, den vinger waarschuwend opheffende: ‘denk maar, vinken worden gevangen.’ -</p>
<p>- ‘En hennen worden geslacht,’ zeide Rijkjen: ‘daer zie ik nou zoo machtig veul onderscheid niet in.’ -</p>
<p>- ‘Ja maar,’ zeide de goede man kugchende, ‘ik meende eigenlijk... wacht! dit plankjen zal juist van pas wezen.’ -</p>
<p>En verheugd, van in het plankjen een middel te vinden om zoowel het gebrek aan de kooi als zijn gebrek aan <hi rend="i">logica</hi> te bedekken, begon hy te schaven en te spijkeren, dat het een aart had.</p>
<pb n="272"/>
<p>- ‘Het mag alles wezen zoo 't wil,’ vervolgde Rijkjen: ‘ik zoude die drukte wel eens willen zien: wie weet of 't ooit in mijn leven weer 'ebeurt, dat er een Graaf trouwt.’ -</p>
<p>‘'t Is zeker,’ zeide Barta, ‘als het daarop aankomt, dat niemand beter recht zou hebben om ten hove te verschijnen dan Mabelia van Rhijnegom.’ -</p>
<p>- ‘Wel 't is jammer, dat ge zulks niet wat vroeger gezeid hebt, Barta!’ zeide glimlagchende Mabelia: ‘dan had ik dat recht doen gelden en wy hadden de twee paarden van de hoeve kunnen laten halen om naar Haarlem te rijden’ Dat zoude wat een deftige optocht geweest zijn: Vader Volkert en ik op Teun, en gy met Rijkjen op Jaap zittende, en Nan de boer er achter met zijn stok om ze voort te drijven: wy hadden stellig bekijks genoeg gehad.’ -</p>
<p>- ‘Gy spot er mede, Mabelia!’ zeide Barta: ‘en toch, schande genoeg is het, dat uws vaders dochter geen beteren staat kan voeren dan een juffer en een hoevenaar met zijn gezin; want van den ouden Alfert wil ik niet eenmaal spreken: die is zoo goed als niemand en altoos ziek en lam, (ofschoon hij nog al baat vindt by het laatste likkepotjen dat ik hem gegeven heb); en zoo wy Vader Volkert niet hadden, dan zaten wy hier heel en al verlaten.’ -</p>
<p>- ‘Maar wy hebben Vader Volkert,’ zeide Mabelia: ‘en die doet uit goeden wil meer dan vier dienstlui uit verplichting zouden doen: en waarom zouden wy dan verlangen, dat het anders ware?’ -</p>
<p>- ‘Mabelia zegt wel,’ zeide de Biechtvader, op
<pb n="273"/>
wiens gelaat de ontfangen lof een waas van genoegen verspreidde: ‘wy leven hier eendrachtelijk by elkanderen en dat is het voornaamste. Echter, Barta heeft ook geen ongelijk. Ik heb den tijd toch nog beleefd, dat Dodo van Rhijnegom dertig gewapende knechten in 't veld kon brengen en dat men zijn koeien tot Alkmaar toe in de wei en zijn schapen tot aan de zee over de duinen zag loopen. Maar dat is over: toen de Westfriezen de kudden kwamen rooven en het hout weghalen, begreep Adgild, uw vader, dat baar geld gemakkelijker kon bewaard worden dan vee of land, en hy verkocht het eene voor, het andere na; zoodat wy dachten, toen hy stierf, dat wy nog een goed sommetjen zouden vinden; want hy smeet het niet over de balken; - maar jawel! niet zooveel hebben wy gevonden: en, zonder de hoeve van Nan den boer, zouden wy het oude slot er by kunnen verkoopen.’ -</p>
<p>- ‘'t Is zeker ergerlijk als ik er om denk,’ zeide Barta: ‘maar ik stel voor vast, dat wy dat geld nog hier of daar zullen verborgen vinden: immers zoo de oude Heer het niet aan den Vader Abt heeft ter bewaring gegeven, toen hy hem de voogdy van Mabelia opdroeg. Ja! ik wil er mijn zondagskleed voor verpanden, dat er wat achter schuilt.’ -</p>
<p>- ‘Zie zoo!’ zeide Mabelia: ‘daar zijn wy weêr op den ouden text geraakt. Dat hebben wy zeker eens in de week, dat de goede Vader ons van de rijkdommen van mijn grootvader verhaalt, en dat Barta my wil doen gelooven, dat ik vermogen bezit, waar ik niets af weet.’ -</p>
<pb n="274"/>
<p>- ‘Ja! dat houd ik vol,’ zeide Barta: ‘en zoo het geen zonde ware, zoo te spreken van een geestelijk Heer, dan zoude ik zeggen, dat hy u niet behandelt gelijk het behoort, en zijn plicht als voogd kwalijk betracht. Wat zoude het wezen, indien er eens weer oorlog kwam met de Westfriezen? <hi rend="i">Ik</hi> zou niet in staat zijn, hen van de wallen te jagen, en gy evenmin. Kon hy niet by den Graaf bewerken, dat wy hier een behoorlijke bezetting hadden, die....’ -</p>
<p>- ‘Wel ik hoop waarachtig, dat het nooit gebeuren zal,’ zeide Mabelia: ‘en ik twijfel of het u ook op den duur bevallen zoude, hier een bende krijgsvolk over den vloer te hebben.’ -</p>
<p>- ‘En dan,’ vervolgde Barta: ‘is het geen schande, dat hy u zoo achterhoudt by alle gelegenheden? Heeft hy u wel ooit ergens gebracht, waar uw rang u recht gaf te komen; behalve alleen by die drijfjacht, en dat nog wel, naar ik hoor, omdat hy het niet laten dorst, daar de Graaf u liet noodigen en zelfs een paard verschafte?’ -</p>
<p>- ‘Ik kan niet zeggen,’ zeide Mabelia, ‘dat die drijfjacht my zeer veel stof gegeven heeft om het gemis van dergelijke uitspanningen te betreuren; want zonder de kloekheid van Berwout had ik er bijna het leven by ingeschoten.’ -</p>
<p>‘En,’ vervolgde Barta, die, wanneer zy eens aan 't redeneeren was, zich niet van haar stuk liet afbrengen: ‘had hy u thands niet moeten medenemen naar het feest, waar gy ingevolge uw rang behoordet te komen? Hoe zult gy ooit een man bekomen
<pb n="275"/>
van uw stand, indien men u buiten de gelegenheid stelt, ooit met iemand kennis te maken?’ -</p>
<p>- ‘Een man!’ herhaalde Mabelia, lagchende: ‘zou ik daarom te feest moeten gaan? Wel my dunkt, ik heb nog al den tijd: en dan bovendien, wy hebben het hier immers goed en leven te vrede; waarom zou ik dan naar verandering haken? Ik zou niet eens willen trouwen.’ -</p>
<p>- ‘Dat zeggen alle jonge meiskens,’ zeide de Monnik: ‘namelijk zoolang tot zy begrijpen, dat de kans verkeken is: 't zij gy naar feesten gaat of te huis blijft, er zal zich een vrijer voor u opdoen eer gy er om denkt.’ -</p>
<p>Naauwelijks had hy deze woorden gesproken of men hoorde op den koehoorn blazen, die, aan de overzijde der gracht, met een ijzeren ketting aan het buitenpoortjen hing, om vandaar aan hem, die binnengelaten wilde worden, de gelegenheid te verschaffen van zich aan te melden.</p>
<p>- ‘Hoor maer! daer hebje al een vrijer!’ riep Rijkjen, lagchend, terwijl zy te gelijk van haar zitplaats opsprong: ‘wacht, ik zal maar even gaan zien, wie er is; want die oude ziel van een Alfert heeft werks genoeg om den voortrap op te scharrelen.’ -</p>
<p>Met kloste zy naar beneden en kwam na eenige oogenblikken terug, uit haar adem van 't driftige loopen en met een kleur als bloed.</p>
<p>- ‘Het is Berwout de Jager,’ zeide zy, ‘die van Haarlem komt.’ -</p>
<p>- ‘Hy zal my het garen brengen,’ zeide Vader
<pb n="276"/>
Volkert: ‘wacht! ik zal maar naar beneden gaan: hy komt ver geloopen en zal naar huis verlangen.’ -</p>
<p>- ‘Neen! hou wat!’ zeide Rijkjen, den arm uitstekende als om den Monnik het uitgaan te beletten: ‘zou je de nieuwtjens voor jou alleen willen hebben, Vader? - wy willen er ook wel wat van hooren.’ -</p>
<p>- ‘Hy zal vermoeid zijn en misschien wel een oogenblik willen uitrusten,’ zeide Barta, die zelve ook niet zoo geheel vry was van waereldsgezindheid, of zy was ook wel een weinig nieuwsgierig naar hetgeen de Jager kon te vertellen hebben.</p>
<p>- ‘Het zoude in allen gevalle onheusch zijn,’ zeide Mabelia, ‘den jonkman niet eens te vragen of hy wat gebruiken wil, nu hy de moeite doet van ten onzen gevalle een omweg te maken. Vraag hem dus, Rijkjen! of hy hier wil komen.’ -</p>
<p>- ‘Ja maer,’ zeide Rijkjen: ‘hy is niet alleen: hy heeft een soort van pelgrim by hem, die nachtverblijf zoekt.’ -</p>
<p>- ‘Sinte Geertrui beware ons!’ zeide Barta: ‘als het maar niet de eene of andere verkleede landlooper is, die den boel hier komt opnemen en zien wil, of er wat te halen valt. - Laat hy naar Nan gaan, dan kan hy daar in 't hooi slapen.’ -</p>
<p>- ‘'t Is een oude man,’ zeide Rijkjen, wier jeugd minder achterdocht voedde dan haar meer ervaren kameraad: ‘en hy komt ook heel van Haarlem.’ -</p>
<p>- ‘Het is om 't even waar hy van daan komt,’ zeide Mabelia, oprijzende, en een waardigheid van
<pb n="277"/>
houding aannemende, welke men niet had kunnen denken dat met haar gestalte en kinderlijk uitzicht strooken kon: ‘het moet niet gezegd worden, dat iemand vruchteloos de gastvrijheid van mijns Vaders dak heeft ingeroepen. Breng beide de wandelaars hier, Rijkjen, en gy, Barta! wees zoo goed eens in de broodkast te gaan zien, of zy niet deze of gene versnapering bevat.’ -</p>
<p>- ‘Recht zoo!’ zeide Vader Volkert: ‘en ik zal tevens zorgen, dat onze gasten met geen drooge kelen zitten.’ Dit zeggende begaf hy zich, na met Mabelia de tafel zoo goed mogelijk geruimd te hebben van al wat hy er opgebracht had, naar een soort van <hi rend="i">dressoir</hi> of bufet, 't geen in een hoek van het vertrek stond, en haalde eenige bekers, welke hy naast de bierkan zette: terwijl hy vervolgens zich haastte zijn pij weder aan te schieten, ten einde de gasten in een behoorlijke houding te verwelkomen. Naauwlijks was hy hiermede gereed, of Rijkjen vertoonde zich weder aan de deur. De Pelgrim volgde haar; doch bleef met over de borst gevouwen handen aan den ingang staan: als wachtte hy op vergunning om binnen te treden. Achter hem stond Berwout, met de muts in de hand en een welgevulde weitasch op den rug.</p>
<p>- ‘Komt binnen!’ zeide Mabelia op een minzamen toon: ‘wat aarzelt gy? Rijkjen! schuif een paar bankjes by de schouwe en gooi een paar takkebosschen op het vuur: er is niets beters tegen vermoeienis dan een warme plaat onder de voeten.’ -</p>
<p>- ‘God zegene u, mijn dochter!’ zeide de Pel-<pb n="278"/><xptr to="a278"/>grim, terwijl hy nader trad en, van onder den breeden hoed, een blik van onbeschrijfelijke belangstelling op Mabelia sloeg: ‘en moogt gy lang nog in staat zijn de plichten der gastvryheid op zulk een waardige wijze te vervullen.’ -</p>
<p>De toon van des vreemdelings stem had iets zoo welluidends en eerbiedwekkends, dat, al had Mabelia eenig wantrouwen jegens hem gevoed, dit wel terstond zoude zijn weggenomen geweest. Op Vader Volkert maakte het uiterlijke des Pelgrims echter een tegenovergestelden indruk. Hy had een alledaagschen bedevaartganger verwacht, met wien hy over gewone onderwerpen zou kunnen keuvelen: en hy was eenigzins teleurgesteld, toen hy iemand voor zich zag, wiens eerwaardige grijsheid, statige houding en achtbaar voorkomen alle gemeenzaamheid schenen buiten te sluiten. Hy vatte echter moed, nam de takkebosschen, welke Rijkjen aanbracht, haar uit de handen en schikte die, met inachtneming eener wiskunstige evenredigheid, op het vuur, waarna hy, een beker voor den Pelgrim inschenkende, en hem zijne plaats aanwijzende, hem welkom heette met de woorden: ‘drink heil! oude Heer! gy hebt een langen weg geloopen en zult dorstig zijn.’ -</p>
<p>- ‘Ik ben niet vermoeid,’ zeide de Pelgrim: ‘want ik heb te Heilo uitgerust van de wandeling: en ik moet uw beker weigeren; want er mag geen ander vocht over mijn lippen gaan op den dag, dat ik het heilige water uit de St. Willebrords put heb geproefd. - Intusschen, groote dank zij u gebracht voor uw beleefdheid.’ -</p>
<pb n="279"/>
<p>- ‘Gy zijt dus te Heilo ter beêvaart geweest?’ vroeg Vader Volkert; maar hy bekwam geen antwoord. 't Zij dat de Pelgrim niet wel verstaan had, 't zij dat godvruchtige, althands gewichtige overdenkingen hem bezig hielden, hy zag zwijgende en met saamgevouwen handen voor zich: ja het scheen, als ware het gezelschap, waarin hy zich bevond, voor een wijl hem geheel uit den geest gegaan. De Monnik zag hem een tijd lang met een nieuwsgierigen blik aan, doch was bescheiden, althands verstandig genoeg, om zijn vraag niet te herhalen, en wendde zich dus liever tot Berwout, die nog altijd in een verlegen houding by de deur stond, zijn muts in de handen draaiende en nu en dan het oog schroomvallig naar de vrouwen wendende.</p>
<p>- ‘Voorwaar!’ zeide hy, naar hem toegaande, ‘voor lieden die van de jaarmarkt komen, ziet gy er niet al te opgewekt uit. Ik hoop dat gy my het beloofde hebt medegebracht.’ -</p>
<p>Deze vraag scheen den Jager op eens zijn gewone wakkerheid terug te geven. Hy trok zijn weitasch naar voren, en, er den arm instekende, haalde hy een pak touw voor den dag, hetwelk hy den Biechtvader overhandigde.</p>
<p>- ‘Ha!’ zeide deze, den knoop losmakende en het touw met beide handen heen en weder trekkende: ‘nu zie ik dat gy een man van uw woord zijt! Kostelijk garen! by mijn H. Patroon! Maar zoude het wel sterk genoeg zijn?’ -</p>
<p>- ‘Wees niet bang,’ antwoordde Berwout: ‘de netten, die gy er van breit, zullen in de eerste
<pb n="280"/>
weken niet scheuren, al loopt er een hinde tegen aan.’ -</p>
<p>- ‘My dunkt die tasch is nog mooi vol,’ zeide Rijkjen, terwijl zy al om den Jager heendraaide: ‘hebje nog wild opgedaan langs den weg?’ -</p>
<p>Berwout opende de tasch, maar deed die weder dicht zonder er iets uit te nemen, als ware hy beschroomd om te laten zien wat er zich in bevond.’ -</p>
<p>- ‘Wel! en ging het lustig toe te Haarlem?’ vroeg de Biechtvader.</p>
<p>- ‘My dunkt gy mocht den man wel eerst wat te drinken geven,’ zeide Mabelia.</p>
<p>- ‘Wel jae!’ zeide Rijkjen, ‘dat zou zen keel wat ververschen en zen tong wat losmaken.’ -</p>
<p>- ‘Ziedaar!’ zeide de Monnik, hem een kroes toereikende: ‘of hebt gy ook van het water te Heilo geproefd?’ -</p>
<p>De Jager nam den kroes zwijgend aan, en, na een hoofdbuiging voor Mabelia gemaakt te hebben, dronk hy dien in eene teug tot den laatsten druppel ledig. Het krachtige brouwsel scheen hem moed te hebben gegeven: althands hy trad naar de tafel en spreidde er een aantal kermisgeschenken op uit, welke hy stuk voor stuk uit zijn tasch haalde.</p>
<p>- ‘Ha! my dunkt gy hebt in den bos geblazen,’ zeide Rijkjen: ‘kijk ereis Barta! wat al fraais!’ -</p>
<p>- ‘Hebt gy dat alles meêgebracht voor uw lief?’ vroeg Mabelia.</p>
<p>- ‘Neen Jonkvrouw!’ antwoordde Berwout, rood wordende: ‘ik heb geen lief.’ -</p>
<p>- ‘Ei kom!’ zeide Rijkjen, hem zijdelings aan-<pb n="281"/>ziende met een schalkschen blik, die te kennen gaf, dat, indien by slechts goed zoeken wilde, by wel een lief zou vinden en het hem althands aan geene aanmoediging ontbreken zou: ‘en voor wie zijn dan al die fraaijigheden?’ -</p>
<p>- ‘Ik had gedacht,’ antwoordde de jongeling, stotterende: ‘dat zoo Barta en gy iets uit wildet zoeken.... en zoo de Jonkvrouw my de eer wilde aandoen.... 't heeft niet veel te beduiden.... maar 't is toch altijd een gedachtenis aan de jaarmarkt.’ -</p>

<p>- ‘Wel zie,’ zeide Barta, haar stemmig gelaat in den vriendelijksten plooi zettende: ‘welk een hupsche en beleefde buurman Berwout de Jager is: en tegelijk, als ware het by toeval, streek zy de hand over een fluweele beurs met vier afdeelingen, welke van boven te samen liepen en ongeveer als de hedendaagsche hagelzakken met een koker gesloten waren.</p>
<p>- ‘Indien Mabelia het voorbeeld geeft van iets uit te kiezen,’ zeide Rijkjen: ‘wy zullen niet achterblijven.’ -</p>
<p>- ‘Nu!’ zeide Mabelia, zich met een minzamen blik tot Berwout wendende: ‘ik zoude wel genegen zijn, u dezen hairband af te koopen, zoo hy niet te hoog is in prijs.’ -</p>
<p>- ‘Koopen!’ herhaalde Berwout, op een verdrietigen toon, en terwijl zich een wolk van treurigheid over zijn schoon gelaat verspreidde: ‘ik had my gevleid, dat gy my niet weigeren zoudt, deze kleinigheid aan te nemen. Ik ben geen kramer, die met zijn waren ter markt komt.’ -</p>
<p>- ‘Noemt gy dat een kleinigheid?’ vroeg Mabe-<pb n="282"/>lia: ‘waarlijk, ik zoude my schamen u daarvan te berooven. Ik ben u recht dankbaar voor uw heusche bedoeling; maar in de daad, het gaat niet.’ -</p>
<p>- ‘Zoo gy u door mijn aanbod beleedigd voelt,’ zeide Berwout, terwijl een traan hem in 't oog blonk, ‘dan schiet my niets over dan u te bidden mijn laatdunkenheid te verschoonen.’ -</p>
<p>- ‘Beleedigd! - neen,’ zeide Mabelia, zelve met de zaak verlegen wordende, ‘zoo gy dit waant, neem ik uw geschenk met dankbaarheid aan; maar in allen gevalle zult gy my niet weigeren, op mijne gezondheid te drinken.’ -</p>
<p>Dit zeggende tastte zy in haar beurs.</p>
<p>- ‘Daartoe heb ik geen geld noodig,’ zeide Berwout: ‘want dat zal ik nooit verzuimen.’ -</p>
<p>- ‘Waarlijk?’ zeide Mabelia, kleurende: ‘nu dan hoop ik u by gelegenheid een tegengeschenk te geven.’ -</p>
<p>- ‘Ik zal minder omslag maken,’ zeide Rijkjen: ‘en my dien halssnoer met blaauwe kraelen maer eigenen; want ik zie, dat Barta haer zinnigheid toch op die beurs gezet heit: en ze heit er ook meer aan dan ik; want ik zou toch gien geld hebben, om er in te doen.’ -</p>
<p>- ‘Kiest vry uit!’ zeide Berwout: ‘er zal altijd nog genoeg overblijven voor de dochters van Peet Aaltjen.’ -</p>
<p>- ‘Zoo!’ zeide Rijkjen eenigzins spijtig: ‘heb je daer je vrijster, by Peet Aaltjen?’ -</p>
<p>- ‘Wel neen ik,’ antwoordde Berwout, lagchende: ‘maar 't is immers mijn maagschap, daar
<pb n="283"/>
ik voor zorgen moet; - maar zie hier, Vader Volkert! hier heb ik ook wat voor u. Gy klaagdet laatst, dat uw mes niet goed meer in 't heft zat en in uw handen draaide: ik vertrouw, dat dit u beter dienen zal.’ -</p>
<p>- ‘Ha!’ riep de Monnik, wiens oogen van blijdschap vonkelden, toen hy het lemmet uit de lederen schede haalde en de scherpe snede tegen het licht zag: ‘dat is voorwaar ook op geen honderd mijlen in den omtrek vervaardigd: ziedaar wat kostelijks, en het zoude my niet bevreemden, zoo een Bilbaoosche wapensmid dat bewerkt had. Nu zal ik stokken snijden met punten, zoo scherp als die van een lans. Duizendmaal dank, goede Berwout! en tot wedervergelding bereid. Maar zacht wat! ik moet u een penning geven; want snijdende werktuigen moeten niet geschonken, maar verkocht worden, willen zy niet noodlottig worden voor gever en ontfanger beide.’ - Dit zeggende smeet hy een penning op tafel, welken Berwout (by wien het door Vader Volkert bedoelde vooroordeel even zeer een punt van geloof was als by al zijne tijdgenooten en zelfs by velen der onzen), zonder plichtplegingen opstak.</p>
<p>- ‘En welk nieuws brengt gy mede uit Haarlem?’ vroeg Mabelia, nadat de geschenken nog een geruimen tijd van hand tot hand gegaan, bekeken en bewonderd waren geworden.</p>
<p>- ‘Groot nieuws,’ antwoordde Berwout: ‘de wapensmeden zullen eerstdaags weêr de handen vol krijgen.’ -</p>
<pb n="284"/>
<p>- ‘Hoe nu?’ vroeg de Biechtvader: ‘zijn er dan weêr nieuwe tornooien op til? Hetgeen nu staat gevierd te worden heeft my al genoeg doen brommen; want ik wacht sedert maanden op de ijzeren krammen, welke Auke de smid my bezorgen zoude om het duivehok vast te slaan: en het was altijd: de stormhoed van den Heer van Velzen moet tegen het feest een nieuw vizier hebben, of: de maliekolder van den Jonker van Brederode moet geheel nagezien worden, of: de schildknaap van Heemskerk heeft een ander gevest voor zijn zwaard noodig: en zoo doende werd ik met mijn krammen vergeten. Ik zal er nog toe moeten overgaan om zelf hier een smedery op het slot aan te leggen.’ -</p>
<p>- ‘By Sint Aelbert!’ zeide Berwout, ‘indien gy er een beroep van maken wildet, zoude ik het u niet af kunnen raden; - want er zal goed meê te verdienen zijn. Er is een oorlog op til, waar al wat men hier ooit gezien heeft maar kinderspel by is.’ -</p>
<p>- ‘Een oorlog!’ riepen de vrouwen uit, niet zonder eenige bezorgdheid: ‘en tegen wien is het nu gemunt?’ -</p>
<p>- ‘Tegen wien? tegen de heidensche Turken in Palaestina,’ antwoordde Berwout: en tevens verhaalde hy aan het gezelschap de komst van den vreemden monnik op het feestmaal en al wat by die gelegenheid had plaats gehad, en door hem, die zich onder de volgers van den Abt in de zaal bevonden had, was bijgewoond geworden.</p>
<p>- ‘Nu! dat verheugt my,’ zeide Mabelia, ‘dat
<pb n="285"/>
wy voor 't minst onzen goeden Graaf behouden om ons te beschermen tegen de heersch- en baatzucht van onze naburen.’ -</p>
<p>- ‘Gy keurt het dus goed, dat hy ons niet verlaat,’ zeide Berwout: ‘welnu dat is my recht aangenaam; want ik was volkomen van uw gevoelen en heb zelfs bijna twist gehad in de keukens met de knapen van Jonker Robbert, die onzen Graaf voor een lafaart scholden. By Sint Aelbert! ieder is zich zelt het naast en men moet eerst zijn eigen huis in orde hebben eer men in dat van wild vreemden de boel wil gaan schoon vegen. Wat gaan ons die Turken en Arabieren aan?’ -</p>
<p>- ‘Gy zoudt wellicht anders spreken,’ zeide de Pelgrim, het hoofd opheffende en op een ernstigen toon: ‘indien gy, even als ik, de rampzalige heiligschennis gezien had, welke die goddeloozen in de heilige plaatsen plegen. Uwen Graaf wil ik niet veroordeelen; hy moet zijnen plicht kennen en volbrengen; maar de onderneming zelve zoude noodzakelijk en loffelijk wezen, ware zy niet uit haren aart reeds Gode behagelijk.’ -</p>
<p>- ‘Gy zijt naar de heilige plaatsen geweest, Pelgrim?’ vroeg Mabelia, met hooge belangstelling.</p>
<p>- ‘Ik keer onmiddellijk van Palaestina terug,’ antwoordde de grijzaart: ‘ik heb de Heilige stede bezocht, waar het lichaam onzes Heeren gerust heeft, en waar thands de halve maan van den driesten Muzulman geplant staat. En hier,’ vervolgde hy, een zijden beursjen te voorschijn brengende, ‘is het bewijs mijner zending. Ook ik wil tot dank voor
<pb n="286"/>
de gastvryheid, welke gy my betoont, u een geschenk brengen, en hoe onaanzienlijk het ook schijne, het is waardiger, dan goud of elpenbeen kunnen wezen.’ -</p>
<p>Dit zeggende, deed hy het beursjen open en haalde een stukjen hout voor den dag, niet veel grooter dan een dobbelsteen en hetwelk hy met eerbied kuste eer hy het aan Mabelia overreikte.</p>
<p>- ‘Is het een reliquie?’ vroeg deze, het op de vlakke hand houdende en met meer nieuwsgierigheid dan eerbied beschouwende.</p>
<p>- ‘Het is een stuk van het ware kruis,’ antwoordde de Pelgrim: ‘en zijn aanwezigheid moet gewis de bescherming des Heeren brengen over het huis, waarin het zich bevindt.’ -</p>
<p>- ‘En gy geeft my zulk een kostbare gave!’ riep Mabelia, nadat zy insgelijks behoorlijke eerbewijzing gedaan had aan het in de oogen aller aanwezigen onschatbaar kleinood: ‘waarmede, vrome Pelgrim! kan ik zooveel gunst verdiend hebben?’ -</p>
<p>- ‘Gy zult het weldra weten, mijne dochter!’ zeide de Pelgrim: ‘heden is daartoe de tijd niet. Het herzien der gewijde plaats te Heilo en andere omstandigheden nog daarby, hebben by my aandoeningen verwekt, welke my thands zelfs ongeschikt tot denken maken: mijn gemoed is vol. Morgen zal ik u een oogenblik om gehoor verzoeken.’ -</p>
<p>De Jonkvrouw van Rhijnegom gaf door een minzame hoofdbuiging te kennen, dat zy het geheim des vreemdelings tot dien tijd zoude eerbiedigen en overhandigde toen de reliquie aan Vader Volkert.</p>
<pb n="287"/>
<p>- ‘Wel! mijn H. Patroon zy geprezen,’ zeide deze: ‘dat ik nog op mijn ouden dag zulk een kleinood in de hand moest nemen, waar de Abt en al de monniken my om benijden zouden! Zal ik er niet met eigen handen een kastjen voor maken en het in de slotkapel boven 't outer plaatsen? en zullen wy de plaatsing niet inwijden met een plechtige mis? of zal Barta er een band omslaan, dat gy het altijd om uw hals moogt dragen als een voorbehoedmiddel tegen alle kwalen. Nu! wy zullen ons daarop beslapen en het inmiddels in dit koffertjen wegsluiten en wel bewaren. De Heilige Maagd behoede u Pelgrim! dat gy aldus zegen over dit huis komt brengen. Maar zijt gy waarlijk zoo kers versch van Jeruzalem gekomen om uw devotie in een nederige plaats als Heilo te komen doen?’ -</p>
<p>- ‘De vrome man is vermoeid en heeft rust noodig,’ zeide Mabelia: ‘ware het niet beter tot morgen te wachten, en hem nu met geen vragen meer lastig te vallen? - Het begint reeds donker te worden, en onze gast zal naar zijn bed verlangen.’ -</p>
<p>- ‘En mijn tijd is het ook om naar huis te gaan,’ zeide Berwout, die begon te gevoelen, dat de bescheidenheid hem niet veroorloofde, zijn bezoek langer te rekken. ‘Vader Volkert! ik zal u echter eerstdaags weder komen opzoeken; want ik heb met u te spreken over een ontwerp van droogmaking dat my de Graaf heeft opgegeven te vervaardigen. En daar gy den bodem kent, zoo goed als ik...’</p>
<p>- ‘De Graaf!’ riep Rijkjen: ‘heeft de Graaf
<pb n="288"/>
met je gesproken? en jou een werk opgedragen? hoor je dat Mabelia? - Maer wie zou daer nou weêr wezen?’ -</p>
<p>Op nieuw had zich de klank van den hoorn aan den buitenwal doen hooren. Rijkjen holde weder naar beneden en keerde, na weinige oogenblikken, met een nieuwen bezoeker terug.</p>
</div>
<div type="chapter">
<head rend="h3">X.</head>
<p>Hy, die zich thands aan het gezelschap vertoonde, was een klein, schraal, ineengedrongen mannetjen, met een gezicht zoo graauw en vol rimpels als een pippeling in het laatst van den winter, dunne, stijf tegen elkander geperste, loodkleurige lippen, kleinegraauwe oogen met roode randen en een onmisbare uitdrukking van waanwijsheid en boosaartigheid over 't geheele wezen verspreid. Hy mocht ongeveer veertig jaren oud zijn, hoewel hy veel ouder teekende en zijn hoofd reeds vele kale plekken vertoonde. Zijn kleeding duidde aan, dat 's mans beroep van een vreedzamen aart was, als bestaande zy uit een violetkleurige samaar, welke tot aan den bodem reikte: en daar zijn schouders bedekt waren met een manteltjen, waarvan het achterste gedeelte als een monnikskap over 't hoofd kon gehaald worden, zoude men hem van verre voor een geestelijke hebben kunnen aanzien; ofschoon men by 't naderen, aan de beurs, welke in de plaats van een bidsnoer aan den gordel hing, wel gemerkt zoude hebben, dat zulks
<pb n="289"/>
geenszins het geval ware. Wapenen voerde de man niet: een dikke doornestaf in zijn hand scheen genoeg te zijn om de honden te verdrijven: en voor anderen overlast was het toch wel niet te denken dat de Rentmeester der Abdy (want niet minder gewichtig was de post, welken Koert Jaspersz bekleedde) in de nabyheid van Egmond kon te vreezen hebben.</p>
<p>Hy trad binnen met de hem eigen deftigheid en groette Mabelia met een leelijken grijns, welken hy voor een minzamen glimlach wilde laten doorgaan; maar de uitdrukking van zijn gelaat werd alles behalve vriendelijk, toen hy, eerst den Pelgrim onder de schouwe, en vervolgens Berwout gewaar werd.</p>
<p>- ‘Wat doet gy hier?’ vroeg hy, zich tot dezen laatsten wendende, met een barsche stem.</p>
<p>- ‘Ik had garen voor den goeden Vader medegebracht,’ antwoordde Berwout, terwijl hy zijn weitasch weder recht hing.</p>
<p>- ‘Zoo! hm!’ zeide de Rentmeester: ‘sedert wanneer zijt gy boodschaplooper van Vader Volkert geworden? - Hoe laat zijt gy van Haarlem van daan gegaan?’ -</p>
<p>- ‘By Sint Aelbert!’ zeide Berwout, wrevelig over dit onderzoek, en des te meer omdat het in tegenwoordigheid der Jonkvrouw van Rhijnegom geschiedde: ‘gy weet immers, hoe de Abt zijn pupil lief heeft: en is het dan zoo wonder, dat hy haar zijn groete laat doen?’ -</p>
<p>- ‘Wonder zou het in allen gevallen zijn, dat hy u daartoe uitkoos,’ zeide Koert met den blik van iemand, die niet wil worden tegengesproken.</p>
<pb n="290"/>
<p>- ‘Wel! wel!’ zeide Rijkjen: ‘my dunkt, de Abt kon slechter kiezen. De Graaf kiest hem wel, om belangrijke zaken voor hem te doen.’ -</p>
<p>- ‘De Graaf! de Graaf!’ herhaalde Koert, met een verachtelijk neus-ophalen: ‘kort en goed! er zijn lieden, die na u Haarlem verlaten hebben, en lang reeds te huis zijn: en gy hadt, als naar behooren, eerst uw boodschappen aan de Abdy kunnen komen doen, in de plaats van rond te slenteren, en omwegen te maken, verstaat gy dat?’ -</p>
<p>- ‘Maar Koert Jaspersz,’ zeide de jongeling, wiens aangezicht beurtelings rood werd als vuur en wit als een laken.</p>
<p>- ‘Antwoord niet! gy hebt ongelijk,’ hernam de verbolgen Rentmeester, ‘maak terstond dat gy weg komt, hoor!’ -</p>
<p>- ‘Ik stond reeds op het punt van heen te gaan,’ zeide Berwout, zich op de lippen bijtende van innigen toorn.</p>
<p>- ‘En ga uw boodschap aan de Abdy doen,’ vervolgde Koert: ‘eer de broeders ter ruste zijn, verstaat gy.’ -</p>
<p>- ‘Dat was mijn oogmerk, maar....’</p>
<p>- ‘'t Is een schande!’ hervatte de Rentmeester, die tot die beminnelijke soort van lieden behoorde, die, als zy eens aan 't knorren zijn, nooit weten van op te houden: ‘'t is een schande, dat men u nog hier vindt, nu 't uw post was om op de houtdieven te passen, die in 't bosch slenteren. Ik heb zoo even nog een kaerel rond zien draaien, die alles behalve een gunstig voorkomen had.’ -</p>
<pb n="291"/>
<p>- ‘Hy heit zeker zijn aigen zelf in de beek 'ezien,’ zeide Rijkjen half luid tegen Barta.</p>
<p>- ‘Ik zal er naar gaan zien,’ zeide Berwout: ‘hoewel ik twijfel, of de Heer Abt zoude vergen dat ik, na zulk een wandeling als ik gedaan heb, nog het bosch zoude rondgaan.’ -</p>
<p>- ‘Nog meer tegenspraak, luiaart!’ riep Koert: ‘ik zal u....’ -</p>
<p>- ‘Hoor eens, Koert Jaspersz!’ zeide Mabelia, die een innig medelijden met den Jager gevoelde: ‘zoo gy schelden en razen wilt, doe zulks op Egmond of overal elders, waar 't u gelieft, behalve hier. Hier ben ik meesteresse.’ -</p>
<p>- ‘Juist!’ zeide Rijkjen, halfluid: ‘hier <hi rend="i">mag</hi> niemand knorren, dan Mabelia: en niemand <hi rend="i">doet</hi> het, dan Barta.’ -</p>
<p>- ‘Genoeg is het, schoone Jonkvrouw!’ zeide de Rentmeester, op een vleienden toon, ‘dat gy de voorspraak van dien knaap zijt, om mijn gerechte gramschap te doen bedaren. Ga dan, Berwout! en dank het aan de goedheid der Jonkvrouw, zoo ik u de straf niet opleg, welke uw nalatigheid verdiend had.’ -</p>
<p>- ‘Ik weet, wat ik aan die goedheid verschuldigd ben,’ zeide Berwout, ‘en behoef mijn plicht jegens haar van niemand te leeren.’ -</p>
<p>Dit zeggende boog hy zich eerbiedig voor de Jonkvrouw, welke, waarschijnlijk om hem de vernedering, in hare tegenwoordigheid ondergaan, minder te doen gevoelen, hem op de minzaamste wijze vaarwel zeide: toen gaf hy de hand, eerst aan Barta en vervolgens aan Vader Volkert.</p>
<pb n="292"/>
<p>- ‘Wy zien elkander spoedig weêr,’ zeide deze: ‘ik moet u eens een nieuwen steek wijzen om netten te breien, welken, ik heb uitgevonden: en dan,’ vervolgde hy, terwijl hy zooveel nadruk mogelijk op zijn woorden leide en den Rentmeester met een spottenden blik aanzag: ‘dan moeten wy niet dralen met den last, dien de Graaf u in eigen persoon heeft opgedragen.’ -</p>
<p>Berwout glimlachte even; maar zelfs de genoten eer kon hem niet doen vergeten, dat hy, in tegenwoordigheid der Jonkvrouwe van Rhijnegom, door een man dien hy verachtte, op zulk een lage wijze was doorgehaald, en zijn aangezicht stond weêr droefgeestig, toen hy de hand tot afscheid aan den Pelgrim toestak, en hem vroeg of hy hem nog terug zoude zien.</p>
<p>- ‘Ongetwijfeld, jonkman! ik zal deze oorden niet verlaten zonder u vaarwel te zeggen: en wellicht zal het u dan niet berouwen, my heden uw geleide geschonken te hebben, waarvoor ik u thands alleen mijn hartelijken dank kan bieden.’ -</p>
<p>- ‘En ik begeer voorwaar geen anderen,’ zeide Berwout: ‘gy zijt een te goede reisgenoot, dan dat men niet zou wenschen u altijd lot medgezel op de wandeling te hebben.’ -</p>
<p>- ‘Duurt dat afscheidnemen nog lang?’ vroeg Koert Jaspersz, wrevelig, te meer daar hy nog altijd midden in het vertrek stond en tot zijn spijt gewaar werd, dat men meer opmerkzaamheid betoonde aan den Jager dan aan hem.</p>
<p>- ‘Ik ga al,’ zeide Berwout, en wilde ook aan
<pb n="293"/>
Rijkjen vaarwel zeggen, toen hy bemerkte, dat deze, welke waarschijnlijk nog een praatjen in den gang verlangde te hebben, de deur reeds was uitgesneld.</p>
<p>- ‘Wat een onhebbelijke isegrim is die Koert Jaspersz,’ zeide zy tegen den Jager, zoodra hy zich met haar op 't portaal bevond: ‘heit men ooit een mensch zoo onredelijk zien bulderen? wy waren zoo recht huisselijk aan 't kouten en daer komt me die misselijke vent, als een vliermuis in de schemering, in iens het spel bederven. Wat doet hy hier? niemand kan hem hier immers luchten.’ -</p>
<p>- ‘Helaas! ik kan te wel raden, wat hy hier doen komt,’ zuchtte Berwout: ‘en ware hy niet de Neef van den Heer Abt, op wien hy alles vermag, ik zoude hem zijn woorden hebben doen opslikken, zoo waar als ik hier sta: maar ik moet wel dulden en zwijgen; want een woord zou my mijn bediening kunnen kosten.’ -</p>
<p>‘O kom!’ zeide Rijkjen: ‘wie weet, wat de Graaf nog eens van je maakt, nou je toch met hem in kennis gekomen zijt, en dan kun je hoesten in den hielen Koert Jaspersz; - maer kijk eens! ik 'leuf warentig, dattet regenen gaet.’ -</p>
<p>Zy waren nu op het plein gekomen, en zagen indedaad een donkere bui, die uit het zuidwesten kwam opzetten.</p>
<p>- ‘De wind is gekrompen,’ zeide Berwout: ‘wy krijgen dik smeer.’ -</p>
<p>- ‘Je zult hard moeten aanstappen, wil je nog veur den regen te huis zijn,’ zeide Rijkjen: ‘wil ik den regenmantel van Vader Volkert veur
<pb n="294"/>
je haelen: hy zal er wel niets op teugen hebben.’ -</p>
<p>- ‘Wel droom je?’ vroeg Berwout; ‘ik ben niet van zout: en een jager moet niet van een nat pak weten. Hei! Alfert! de brug open!’ -</p>
<p>- ‘Hy slaapt weêr,’ zeide Rijkjen, lagchende op den Portier wijzende, die in de deur van zijn woning lag te snurken: ‘nou, dat 'beurt hem ook maer iens - naemelijk den hielen dag. Maer dats nou 't zelfde: ik zal de plank al zoo goed omdraaien als hy,’ en wip was zy de poort uit en had de draaibrug op haar spil doen wentelen.</p>
<p>- ‘Veel danks Rijkjen! en vaarwel!’ zeide Berwout.</p>
<p>- ‘Vaarwel!’ zeide de jonge deerne en stak met een haar wang toe om den afscheidkus te ontfangen, dien zy verwachtte. Maar 't zij, dat Berwout die beweging niet bespeurde, daar het reeds mooi donker was, 't zij, dat hy voor 't oogenblik in geen kussende bui was, hy vergenoegde zich met haar de hand te schudden en stapte toen naar de overzijde.</p>
<p>- ‘Nou! hy is veurwaer in gien beste stemming van avond,’ zeide Rijkjen, hem naoogendet, ‘maer gien wonder ook,’ vervolgde zy, ‘na dat doorhaelen, dat hem die loensche Koert heit edaen. Ik ben toch recht in men schik met men blaauwe kraelen, en ik denk, die preutsche Trijn zal 'en zundag wel schuins opkijken, als ze ziet, hoe ik veur den dag er mee kom, en zy een niemendalletjen ekregen heit.’ -</p>
<pb n="295"/>
<p>Met deze troostrijke gedachte draaide zy de brug weder naar binnen en begaf zich binnen ’t slot.</p>
<p>- ‘Wy hadden uw bezoek zoo laat niet verwacht, Koert Jaspersz!’ zeide Vader Volkert, na de korte stilte, welke op het vertrek van Berwout was gevolgd: ‘zal ik u niet met een teug dienen? Ik weet, gy zijt beteren gewoon; maar men moet het nemen zoo als 't valt.’ -</p>
<p>- ‘'t Was heden betaaldag,’ zeide de, Rentmeester, den kroes met onverschilligheid aannemende: ‘en ik heb veel te doen gehad; en morgen met den dag moet ik weêr naar Haarlem. Wees heil, schoone Mabelia! en dat het my nog dikwijls moge vergund zijn, den beker in uw byzijn te ledigen.’ En den kroes nederzettende, knipte hy met de oogen en grinnikte, als of hy de schoonste zaak van de waereld gezegd had.</p>
<p>- ‘Wy zijn u dank verschuldigd, dat gy ons wel bezoeken wilt,’ zeide Mabelia, die het zich zelve reeds verweet, dat zy den Rentmeester niet vriendelijk genoeg ontfing, ofschoon zy een ingeboren afkeer van den man had, en ofschoon dezen avond meer bepaaldelijk een zeker voorgevoel, waar zy zich geen reden van wist te geven, haar inblies, dat zijne komst haar verdriet zoude veroorzaken: ‘ons verblijf is eenzaam en stil en ons gezelschap weinig geschikt om u vermaak aan te bieden; maar wellicht zal het u behagen, met Vader Volkert eens uw geluk op 't verkeerbord te beproeven.’ -</p>
<p>- ‘Een andere reis, een andere reis,’ zeide Koert Jaspersz: ‘heden avond geldt mijn bezoek
<pb n="296"/>
uitsluitend u alleen, Jonkvrouw! en gy zoudt my zeer verplichten, met my een bijzonder onderhoud van eenige oogenblikken te willen gunnen. Ik zal niet lang van stof zijn: kort en goed, dat is mijne zinspreuk, wanneer ik zaken afdoe.’ -</p>
<p>- ‘Een zeer goede zinspreuk,’ zeide Mabelia: ‘maar ik begrijp niet recht welke zaken gy met my kunt hebben uitstaan, zoo geheim, dat zy een afzonderlijk onderhoud vereischen.’ -</p>
<p>- ‘Het zoude zeker vry vreemd en ongepast zijn,’ zeide Barta, ‘dat Mabelia u, buiten tegenwoordigheid van een derde, te woord stond, te meer, daar ik, toen ik met haar naar 't klooster ging, aan haar moeder beloofd heb, trouw by haar te zullen blijven, zoolang zy my noodig had. 't Is waar, indien gy aan de Jonkvrouw van Rhijnegom in stand en jaren meer gelijk waard, dan ware het nog gewaagder uw verzoek toetestaan; maar....’</p>
<p>- ‘Barta!’ zeide de Rentmeester, die by dit gezegde bleek van spijt geworden zou zijn, indien zijn taankleurig gelaat voor verandering vatbaar ware geweest: ‘ik sprak tot uw meesteres: en hetgeen ik te zeggen had, is alleen voor hare ooren bestemd, en niet voor die van haar onderhorigen.’ -</p>
<p>- ‘Koert Jaspersz!’ zeide Mabelia, hem met fierheid aanziende: ‘dit huis stond altijd voor u open, maar niet, opdat gy daarin den toon van meester zoudt voeren: het is de tweede reis, dat ik u zulks herinneren moet. Ik zal hooren, wat gy my te zeggen hebt; doch het is mijn stellige begeerte, dat Barta daarby tegenwoordig zij.’ -</p>
<pb n="297"/>
<p>- ‘Welaan! indien het zoo wezen moet,’ zeide Koert, een weinig uit het veld geslagen: ‘mijnentwege geschiede het: en misschien is het beter,’ voegde hy er met een boosaartig lachjen by: ‘gy hebt het gehoord, Vader Volkert! een oogenblikjen maar behoeft gy u te verwijderen: en gy ook, grijskop, wie gy wezen moogt, die daar onder de schouwe zit te dutten! My dunkt, gy hadt reeds vroeger de bescheidenheid kunnen in acht nemen en ons van uw gezelschap ontslaan, toen gy bemerktet....’</p>
<p>- ‘Ik bemerk niets anders,’ zeide de Pelgrim, terwijl hy oprees, en op den Rentmeester, die hem naauwlijks tot de schouderen reikte, nederzag, ‘dan dat gy hier, even als ik, in het Huis der Jonkvrouw van Rhijnegom ontfangen zijt, en dat noch gy, noch ik, maar zy alleen hier te bevelen heeft. In u ware het betamelijk, een herinnering, u twee malen door zulk een lieven mond gedaan, niet voor de derde reize uit te lokken. Dank uw Patroon, dat deze hand slechts den vreeazamen Pelgrimslaf draagt: ware het de gemaliede hand eens krijgsmans geweest, zy had u wellicht reeds een min zachte vermaning gegeven.;’ -</p>
<p>‘Die is raek!’ zeide Rijkjen, die inmiddels weder was binnengekomen, en stootte met den elboog den Biechtvader aan, die, al wat twist was hatende, zich op een afstand hield en de afzonderlijke strengen van het door Berwout medegebrachte garen losmaakte en aan een spijker ophing: een bezigheid, waarin hy geheel verdiept scheen.</p>
<p>- ‘Dat de Heiligen uw sponde bewaken,’ ver-<pb n="298"/>volgde de Pelgrim, zich tot Mabelia wendende: ‘indien my thands mijn nachtverblijf kon worden aangewezen?...’ vervolgde hy, zich omkeerende.</p>
<p>- ‘Ik zelf zal er u heen brengen,’ zeide Vader Volkert: ‘Wacht Rijkjen! gy zult met ons gaan en de lamp ontsteken; maar gy doet verkeerd, goede Pelgrim, van u dus nuchteren ter ruste te begeven. 't Is kwaad slapen op een holle maag.’ -</p>
<p>-‘Bekommer u daarover niet, mijn vriend!’ zeide de Pelgrim, terwijl hy de zaal met hem uitging, den Rentmeester geheel versuft en de vrouwen verbaasd latende, over den hoogen toon, dien hy gevoerd had. Rijkjen was echter spoedig by hen met een lamplicht in de hand.</p>
<p>- ‘Geef maar hier,’ zeide de Biechtvader: ‘ik zal onzen gast zelf wel naar boven brengen, en zorg gy maar voor licht in de zaal: en ga dan maar wat met den ouden Alfert kouten: men kan u daar binnen nu wel missen.’ -</p>
<p>- ‘Met Alfert kouten, dat zou slecht gaan,’ zeide Rijkjen: ‘want de man slaept liever dan dat hy praet: maer de geit mot 'emolken worden, en daer zal ik veur zorgen; goeden nacht Pelgrim! en laeten de uilen in den toren u niet wakker maken.’ -</p>
<p>Met deze woorden trippelde zy weg, en de Biecht-vader, de lamp ophoudende, ging den Pelgrim voor naar een der bovenvertrekjens, waar een met varen gevulde peluw in een houten krebbe was neêrgespreid.</p>
<p>- ‘Ik hoop, dat de slaapplaats maar niet te kort voor u zal wezen,’ zeide hy, de lamp nederzet-<pb n="299"/>tende: ‘ik heb die kribbe zelf getimmerd, maar op zulk een slach van menschen, als gy zijt, niet gerekend.’ -</p>
<p>- ‘Brave man!’ zeide de Pelgrim, ‘ik bid u, alle verontschuldiging te sparen. Eerder zoude het my voegen, verschoning te verzoeken voor de moeite, welke ik aan iemand van uwen stand en jaren veroorzaak.’ -</p>
<p>- ‘Wat wilt gy?’ vroeg Vader Volkert: ‘er is hier geen dienstman in huis, buiten den ouden Alfert, en die...’ -</p>
<p>- ‘Maar hoe is het mogelijk,’ vroeg de Pelgrim, ‘dat de Jonkvrouw van Rhijnegom genoodzaakt zij, een staat te voeren, zoo weinig overeenkomstig met haar stand en het vermogen harer vaderen?’ -</p>
<p>- ‘Wat zal ik u antwoorden?’ zeide Vader Volkert: ‘men moet de tering naar de nering zetten: en zonder de hoeve, waar Rijkjens vader op woont, zoude het nog erger met ons gesteld zijn.’ -</p>
<p>- ‘Neen!’ zeide de Pelgrim, als tot zich zelven sprekende: ‘zóó dacht ik toch niet het hier gesteld te vinden. Ik meende, dat de oude Adgild van Rhijnegom vermogen had nagelaten.’ -</p>
<p>- ‘Dat dachten wy ook,’ zeide de Monnik: ‘maar tot nog toe heeft niemand kunnen vinden, waar het school. Er is alleen de opbrengst der hoeve, waar ik rekenschap van doe aan den Abt.’ -</p>
<p>- ‘En haar voogd?’ hernam de Pelgrim: ‘heeft hy geene gelden van haar in handen, waardoor hy haar in staat zoude kunnen stellen, haren rang beter op te houden?’ -</p>
<pb n="300"/>
<p>- ‘Gelden!’ herhaalde Vader Volkert, met een blij gelaat: ‘heeft de Abt gelden van Mabelia in handen? Zie! dan zal het toch uitkomen, gelijk ik altijd gezegd heb: de oude Adgild bezat meer dan hy toonen wou: en hy heeft zijn geld aan den Abt ter bewaring gegeven, denkt gy? -- Nu, dat is juist wat Barta ook beweert; maar 't is vreemd, dat de man er nooit een woord van gesproken heeft. Hy moge al voor zijn klooster spreken en ijveren; maar hy is er toch de man niet naar, om de Abdy met het eigendom van een arme wees te willen verrijken, en dan nog wel van een wees, waar hy voogd over is.’ -</p>
<p>- ‘Gy zijt zelf te braaf, goede vader! om verkeerde inzichten by uw naasten te veronderstellen,’ zeide de Pelgrim: ‘intusschen, ik maakte slechts een veronderstelling: het is mogelijk, dat de Abt niets van Mabelia in hande hebbe.’ -</p>
<p>- ‘Zulke veronderstellingen moet men niet maken, Pelgrim!’ zeide de Monnik: ‘een stuk garen beproef ik, eer ik het gebruik; maar menschen hou ik voor goed, totdat zy my bewijzen niet te deugen.’ -</p>
<p>- ‘Helaas!’ hernam de Pelgrim: ‘hadt gy hen leeren kennen, gelijk ik, wellicht zoudt gy ook de noodzakelijkheid gevoeld hebben, een ander gedrag te hunnen opzichte aan te nemen. En toch, gy moet, als Biechtvader, ook in de gelegenheid geweest zijn om veel, dat boos en slecht was, te hooren.’ -</p>
<p>- ‘'t Is waar,’ zeide Vader Volkert, ‘dat men zijn goede daden niet by ons in den biechtstoel
<pb n="301"/>
brengt; maar wy hooren die daar buiten genoeg uitmeten; en zoo blijft het evenwicht nagenoeg bestaan. En dan, wat zal ik u zeggen? De menschen zijn, zooveel ik ze ken, meer dwaas dan boos: en hoe meer men leert zien, dat iedereen, zonder uitzondering, zijn gebreken heeft, en dingen doet, die hy wel had mogen laten, hoe toegevender men wordt. Zie, geen hout is zoo slecht, of ik weet het nog hier of daarvoor te gebruiken: en geen spijker zoo verroest, of hy kan afgevijld en in den muur geslagen worden en nog jaren dienst doen: en zoo gaat het met de menschen ook. Men moet ze nemen, zoo als zy zijn, en de ruwe kanten zien glad te wrijven, en dan vindt men dikwijls, dat er nog menige deugdzame en bruikbare hoedanigheid bestaat by de zoodanigen, die men, oppervlakkig beschouwd, tot niets goeds in staat zoude achten. - Maar dat daar gelaten. Gy spraakt van de belangen mijner lieve Jonkvrouw: en wat haar raakt, raakt my; want ik ben hier een meubel, dat nu al dertig jaar tot het Huis behoort.’ -</p>
<p>- ‘Indien gy zoolang reeds betrekking hebt gehad tot den ouden Adgild van Rhijnegom,’ zeide de Pelgrim: ‘dan zal het u ook niet onbewust zijn, dat hy een reis naar Zeeland gedaan heeft en aldaar...’</p>
<p>- ‘Met verlof!’ zeide de Biechtvader: ‘die reis heeft reeds veertig jaren geleden plaats gehad.’ -</p>
<p>- ‘Het is zoo,’ zeide de Pelgrim: ‘maar de gevolgen daarvan kunnen voor u niet bedekt gebleven zijn.’ -</p>
<p>- ‘De gevolgen!’ herhaalde Vader Volkert:
<pb n="302"/>
‘hoor, goede vriend! de oude Adgild sprak zelden van wat hem raakte, ten zij in de biecht: en wat daarin vermeld werd, behoeft gy niet te ervaren.’ -</p>
<p>- ‘Gy hebt gelijk,’ zeide de Pelgrim, terwijl hy het vertrekjen met groote stappen op en neer ging, en zijn gelaat een innige gemoedsaandoening verried: ‘maar toch! zeg my, heeft de Heer van Rhijnegom u nooit gesproken van een daad die hy gepleegd.... neen, van een ongelijk, dat hy te herstellen had, en nimmer herstelde?’ -</p>
<p>De Monnik stond een wijl zwijgend en nadenkend, als wilde hy zich de omstandigheid herinneren, waar des Pelgrims vraag op zinspeelde. Op eens scheen hy op de hoogte te wezen; maar, verre van over het onderwerp door te praten, schudde hy glimlagchend het hoofd, en, den Pelgrim de hand gevende: ‘Goede nacht,’ zeide hy: ‘ik weet, waar gy heen wilt; maar Volkert is te oud geworden om zich te laten uithooren.’ -</p>
<p>- ‘Welaan! heden dan niet; maar morgen zult gy my aanhooren: - en ik ook beter tot geregeld denken in staat zijn,’ zeide de Pelgrim, de hem toegestoken hand vasthoudende: ‘het geldt het belang van Mabelia - en wat meer zegt, de rust mijner ziel!’ -</p>

<p>- ‘Gy verbaast my,’ zeide Vader Volkert: ‘welke betrekking bestaat er toch tusschen u en de Jonkvrouw, die u zoo warm doet zijn ten opzichte Van haar lot?’ -</p>
<p>- ‘Luister!’ zeide de Pelgrim: ‘ik heb u reeds gemeld, dat ik van het Heilige Land ben terug gekeerd. Vele waren de drijfveêren, welke my aan-<pb n="303"/><xptr to="a303"/>spoorden het te bezoeken en boete te doen voor talrijke zonden; want belaas! schoon het steeds mijn wensch was, gelukkigen te maken, ik heb dien wensch niet kunnen verwerven, dan ten koste van veler bloed en tranen! - Het was dan ook met een hart, van ootmoed vervuld, met een waar en oprecht berouw over vele, ach te vele! onherstelbare daden, dat ik den grond betrad, door zoovele heilige herinneringen gewijd. Van mijn moeilijken tocht door de zandige vlakten van Arabiën, naar dien berg Sinaï, van waar de wetgeving aan het volk van Israël geschonken werd, van mijn reis naar Jeruzalem, van al wat ik van de dwingelandy der tegenwoordige beheerschers en onderdrukkers van dat gewest te verduren had, wil ik thands niet gewagen. Genoeg! ik bereikte de Heilige stad en vond daar gastvryheid in het armoedige verblijf, waarin het nog aan enkele godvreezende mannen, tegen betaling eener zware schatting, vergund wordt te wonen, en, ofschoon dan in 't geheim en zonder uiterlijke plechtigheden, de dienst by het Heilige Graf te verrichten en tot wegwijzers der Bedevaartgangers te verstrekken. Vastende en biddende bracht ik daar twee en veertig dagen door, naar het voorbeeld, ons door den Heer gegeven. Dan helaas! ik had nog niet genoeg geboet. De dag brak aan, waarop ik zoude worden toegelaten om, by het Graf onzes Heeren geknield, vergiffenis mijner zonden af te smeken. Ik trok derwaarts, met een aanzienlijke schaar om my heen, de giften en gaven torschende welke ik voor het outer had bestemd, en in de hoogmoedige verwachting, dat
<pb n="304"/>
mijn offer Gode welbehagelijk zoude zijn; maar, o wonder! o vernedering! toen ik den voet op den drempel zette, sloot een onzichtbare hand de deuren van het Heiligdom voor my dicht. Het werd my zondaar niet vergund daar binnen te treden.’ -</p>
<p>- ‘Heilige Maagd!’ riep Vader Volkert uit, het teeken des kruices makende: ‘gy moet dan wel een groote zonde verricht hebben.’ -</p>
<p>- ‘Verplet, geheel ter neêrgeslagen, wankelde ik terug; als een melaatsche, als een verpeste, werd ik door mijn.... door hen, die met my waren, ontweken. Ik durfde naar mijn woning niet wederkeeren: ik vluchtte verre van de stad, het open veld in. Na dagen rondgedoold te hebben, kwam ik aan het verblijf eens heiligen kluizenaars, die zich in de diepten van 't gebergte van de woelingen der waereld had afgezonderd, om den Heer met stille gebeden te dienen. Zijn toespraak goot balsem in mijn gewonde ziel: hy schonk my den troost, die my begeven had, den moed, die my ontzonken was, terug. ‘Indien,’ zeide hy, ‘de toegang tot de Heilige stede u is ontzegd geworden, het is geweest, om dat uw berouw nog niet overvloedig genoeg, om dat uw biecht onvolledig is geweest. Doorzoek uw hart! ondervraag uw herinneringen! vraag u zelven af, of gy niet misschien, reeds voor jaren, eene dier daden hebt verricht, welke de waereld naauwlijks als misdrijven telt, maar welke in 't oog des Heiligen een gruwel zijn.’ - Helaas! toen stond op eens, als door een tooverslag, my een dier feiten voor den geest, hetwelk ik by het plegen
<pb n="305"/>
naauwelijks als strafwaardig beschouwde en voorlang meende geboet te hebben. Ik deelde het in de biecht den kluizenaar mede: hy leide my een nieuwe boetedoening op, en, versterkt, begaf ik my weder op weg naar de Heilige stad. Ten tweeden male, maar nu alleen, barrevoets, met geen dosch om de leden dan het schamele kleed des boetelings, betrad ik weder de gewijde plaats: en, God dank! de banvloek was opgeheven: de deur bleef open en een liefelijke geur scheen my by 't binnentreden vergiffenis en vrede te verkondigen.’ -</p>
<p>- ‘Ha! daarvoor zij de Heere geloofd en geprezen!’ zeide de Monnik, verheugd.</p>
<p>- ‘De boete,’ vervolgde de Pelgrim, ‘welke my de vrome kluizenaar had opgelegd, was intusschen nog niet vervuld. Niet door berouw alleen kon de Hemel verzoend worden, ik moest ook herstellen, wat ik misdreven had: en tot dien tijd mijn stand, mijn rang, mijn naam verlochenen, immers niet dan in de hoogste noodzakelijkheid openbaren. Ik nam afscheid van mijn reisgenooten: slechts aan twee hunner vergunde ik, my te vergezellen: en zoo verliet ik, in het nederig Pelgrim gewaad, het Heilige Land. Zwervend en onbekend trok ik Europa door: terwijl het hardste bed, soms de bloote aarde my tot legerstede, de soberste spijs my tot voedsel strekte. Ik keerde by de mijnen, maar mocht hun welkomstgroet niet ontfangen: ik zag mijn kinderen terug; maar mocht hen niet aan mijn hart drukken.’ -</p>
<p>- ‘Arme man!’ zeide Vader Volkert: ‘en hebt
<pb n="306"/>
gy ook toen zelfs kunnen volharden met u niet bekend te maken.’ -</p>
<p>- ‘Neen!’ zeide de Pelgrim: ‘aan enkelen - zeer weinigen - heb ik my ontdekt; maar dit moest geschieden om grooter kwaad te verhoeden: en slechts op die voorwaarde was het my vergund, van den regel af te wijken, die my was voorgeschreven. Genoeg! In het nederige Heilo, aan de kapel des Heiligen, op wiens gebod het water uit den zandgrond opborrelde, mocht ik den eindpaal mijner lange Pelgrimsreize begroeten. Daar offerde ik den Heer, die my door duizend gevaren terugvoerde, mijn dank: en thands is het hier, dal ik den staf en schelphoed nederleg; want morgen zal het my vergund zijn, te herstellen, te vergoeden, wat nog hersteld en vergoed mag worden.’ -</p>
<p>- ‘Morgen eerst, zegt gy? en waarom heden niet?’ vroeg de Biechtvader: ‘indien, gelijk ik vermoed, onze lieve Mabelia in uw geheim betrokken is, waarom zoudt gy het dan uitstellen, haar vreugde te geven?’ -</p>
<p>- ‘Ik heb het reeds gezegd,’ antwoordde de Pelgrim: ‘ik ben naar lichaam en naar geest vermoeid: zelfs tegen u heb ik my meer ontboezemd dan ik voornemens was. Neen! nog deze nacht in stil gebed gesleten: morgen zal ik kalmer zijn, en meer in staat mijn plicht te betrachten.’ -</p>
<p>- ‘Indien dit zoo is,’ zeide de Monnik, ‘dan zeker... maar luister! klonk daar de horen niet? Ja waarlijk?’ vervolgde hy, zich naar een kijkgat begevende, dat op het plein uitzag: ‘ik hoor een
<pb n="307"/>
verward gedruisch van stemmen aan den overkant. Sint Aelbert! wie mag dat wezen? - Als het maar zoo donker niet ware, dan kon men zich ten minste verzekeren of het vrienden zijn, alvorens men hen binnenliet. - Boe! het regent dat het giet. - Ik moet toch eens gaan hooren, wie daar zijn: - nu! tot morgen Pelgrim, Ik laat u de lamp, daar gy toch wilt blijven waken.’ -</p>
<p>- ‘God zy met u!’ zeide de Pelgrim: ‘Waarlijk!’ vervolgde hy, toen de Monnik hem verlaten had: ‘ik was schier te ver gegaan: en deze nacht had enkel aan stille overdenking moeten gewijd worden. Het is misschien een gelukkig toeval, dat dien laten bezoeker herwaarts voert en den braven Monnik noodzaakt my alleen te laten. Maar hy sprak van verscheidene stemmen, welke hy hoorde. Zoo die menschen eens een boosaartig opzet koesterden! - Alles ontrust my, tot zoolang het beslissend oogenblik daar is. - Maar neen!’ vervolgde hy, zich naar het kijkgat begevende: ‘ik hoor de brug opendraaien.... groet en wedergroet wisselen.... stappen over 't slotplein; - maar wie kan nu nog hier verblijf komen zoeken? Dwaas die ik ben! Levert de plasregen geen genoegzame verontschuldiging op? En zijn er geen kermisgasten genoeg op weg, die nog ver van huis zijn en een slaapplaats behoeven? Waarover kwel ik my? Niet met zulke gedachten moet ik my in deze ure den geest vermoeien.’ -</p>
<p>En toen zich op de knieën nederwerpende en het hoofd op de gevouwen handen latende rusten, verzonk de Pelgrim in een stil en aandachtig gebed.</p>
<pb n="308"/>
<p>Maar het is tijd, dat wy tot Mabelia terugkeeren, welke wy in de slotzaal gelaten hebben in afwachting van hetgeen Koert Jaspersz haar had mede te deelen.</p>
</div>
<div type="chapter">
<head rend="h3">XI.</head>
<p>Niettegenstaande den eigendunk en opgeblazenheid des Rentmeesters had echter de toespraak des Pelgrims en vooral het dreigend slot daarvan hem zoodanig verbluft, dat hy, zelfs nog een wijl nadat deze het vertrek verlaten had, sprakeloos en als verstijfd was blijven staan, en, eerst nadat Rijkjen het licht had gebracht, zijn spijt en gramschap lucht kon geven, eerst in een onverstaanbaar gemompel, en toen in de meer stellige uitdrukking zijner overtuiging, dat die Pelgrim niemand anders ware, dan een vermomde boef, wien men de poort niet had moeten ontsluiten, en wien het nog zaak ware in verzekering te nemen en naar de Abdy te zenden, ten einde hy daar naar behooren ondervraagd werde.</p>
<p>- ‘Ik kan in uwe vrees niet deelen,’ zeide Mabelia: ‘doch al ware die Pelgrim mijner gastvryheid zoo onwaardig, als gy hem afschildert, ik zie niet, hoe men het zou moeten aanleggen om hem, gelijk gy verlangt, gevangen te nemen en naar de Abdy te voeren. Ik denk niet, dat noch Barta, noch Rijkjen, noch zelfs Vader Volkert zich gaarne met die taak belasten zoude, of gevoelt gy er bijzon-<pb n="309"/>deren trek toe?’ vroeg zy met een schalkschen glimlach.</p>
<p>- ‘Hm!’ antwoordde Koert Jaspersz, terwijl hy een vry zuur gezicht zette: ‘de hoeve van Nan den boer, of zelfs de Abdy, is zoo ver niet van hier verwijderd, of Rijkjen zoude wel hulp kunnen gaan halen; maar zie - dat brengt my juist en van zelfs op het onderwerp, waarover ik met u wenschte te spreken.’ -</p>
<p>- ‘In de daad!’ zeide Mabelia: ‘nu dat is gelukkig; want ik beken, dat ik gaarne hoe eerder hoe beter uw mededeeling ontfangen zal.... omdat ons gesprek dan des te eerder uit zal wezen,’ voegde zy er in zich zelve by.</p>
<p>- ‘Welnu dan,’ hernam Koert, terwijl hy zich onder de schouwe op de gewone plaats van Vader Volkert nederzette: ‘Ik moet u dan vragen, schoone Jonkvrouw! of gy u in dit oud en bouwvallig slot niet bijster alleen en verlaten vindt?’ -</p>
<p>- ‘Ik heb geen reden tot klagen,’ antwoordde Mabelia: ‘mijn stoet is wel niet groot; doch ik heb geleerd, met weinig te vreden te zijn, en ik heb wel hooren zeggen: veel koeien, veel moeien.’ -</p>
<p>- ‘Met dat al,’ vervolgde de Rentmeester: ‘gy erkendet zelve zoo even, dat, zoo die Pelgrim eens met kwade oogmerken hier ware gekomen, het u moeielijk, zoo niet onmogelijk zoude vallen, u van hem te ontslaan. Gy bevindt u, wel beschouwd, hier zonder hulp en bescherming.’ -</p>
<p>- ‘Erg genoeg,’ zeide Barta: ‘en het strekt, met reverentie gezegd, den Heer Abt niet tot eer,
<pb n="310"/>
dat hy zijn plicht als voogd niet beter betracht, en geen zorg draagt, dat er een behoorlijk aantal dienstlui op het slot aanwezig zij.’ -</p>
<p>- ‘Stil, Juffer Barta!’ zeide de Rentmeester, op een bestraffenden toon: ‘is het de schuld van den Heer Abt, dat het zich zoo en niet anders heeft toegedragen? Heeft niet de Heer Abt de Jonkvrouw, na haars vaders overlijden, in het klooster te Bennebroek een plaats bezorgd? is het zijne schuld, dat dat klooster te niet is gegaan, en is hy niet zelf verhinderd geweest, er een ander voor haar op te zoeken, omdat er een oud dwaas rijmpjen bestond, ten gevalle waarvan de oude Adgild begeerd had, dat zijn dochter hier zoude wonen.’ -</p>
<p>- ‘Juist,’ zeide Barta:</p>
<lg type="poem">
<l>Soe langhe de Rhiine langs Rhiineghom gaet</l>
<l>En gheen Rhiinegom Rhiinegomme verlaet</l>
<l>SOe langhe blift Rhiinegomme in staet.</l>
</lg>
<p>- ‘Dat is al aan den eersten Heer van Rhijnegom geprofeteerd geweest: en zou dan zijn naneef moedwillig den val van het slot en den ondergang van den naam bewerkt hebben, door de laatste dochter uit dat Huis by vreemden te zenden?’ -</p>
<p>- ‘Dat wil ik niet beslissen,’ zeide Koert: ‘alleen moet ik den Heer Abt ten dezen van alle schuld vrypleiten. De oude Adgild liet niets na: zijn vrouw evenmin: en daar men den Heer Abt geen vryheid had gelaten, het Slot te verkoopen of te verpanden, moest hy immers wel, hoezeer met leedwezen, toezien, dat de Jonkvrouw hier in een soberen staat
<pb n="311"/>
bleef voortleven, zonder behoorlijke hulp, en blootgesteld aan den overlast van al wie maar kwaad wil.’ -</p>
<p>- ‘Maar ik beklaag my immers niet,’ zeide Mabelia, een weinig ongeduldig: ‘vijanden heb ik niet, en wie zou my willen beleedigen? Geld of goed is hier niet te halen: en zelfs de Westfriezen, al plunderden zy hier in den omtrek, hebben het mijne altijd met rust gelaten.’ -</p>
<p>- ‘'t Is waar,’ zeide Koert, ‘gy zijt te dien opzichte tot nog toe altijd gelukkig geweest; maar dat kan veranderen: en, wanneer er een Huis is, 't welk een zoo schoone Jonkvrouw bezit, dan vragen de roovers niet altijd naar geld of goed.’ -</p>
<p>- ‘Maar waar moet dat toch heen?’ vroeg Mabelia, spijtig: ‘ik ben dan, zoo als gy zegt, verlaten en zonder bescherming: hebt gy in last van den Abt, my die aan te bieden?’ -</p>
<p>- ‘Geraden, juist geraden,’ zeide de Rentmeester, de kleine oogjens dicht knijpende: ‘de Heer Abt begrijpt, en ik ben volkomen van zijn gevoelen, dat gy bescherming noodig hebt, en wel die van iemand, die u nooit verlaat.... van een man, bedoel ik.’ -</p>
<p>- ‘Dat verstaat zich,’ zeide Mabelia, hem eenigzins verwonderd aanziende: ‘vrouwen hebben wy hier genoeg.’ -</p>
<p>- ‘Wat zijt gy Jonkvrouwen toch by de hand,’ zeide Koert, zich de handen wrijvende en met een geheimzinnigen lach: ‘en wat weet gy aartiglijk een bepaald antwoord te ontduiken door u te houden of
<pb n="312"/>
gy de klaarste dingen niet gevat hadt. Ik bedoel een man - ja zeker: maar namelijk een echtgenoot? - Hebt gy u nimmer voorgesteld Jonkvrouw! dat het goed voor u zijn zoude een wakkeren, fikschen borst tot gemaal te hebben?’ -</p>
<p>- ‘Ik?’ vroeg Mabelia, half lagchende, half bloozende: en in de daad, terwijl zy hierover nadacht, was het als stond er een zoodanige persoon, gelijk Koert Jaspersz afschilderde, voor de oogen harer verbeelding: een wakkere, fiksche borst namelijk; maar ongelukkig had hy fazantenvederen op zijn muts en een haas op de mouw geborduurd; en waarschijnlijk was het verre van de bedoeling des Rentmeesters, dat het beeld, 't welk hy haar voor den geest wilde brengen, op zoodanige wijze zoude zijn opgetooid.</p>

<p>- ‘Koert Jaspersz!’ zeide Barta, op een straffen toon: ‘het is een weinig oorbare vraag, welke gy daar tot de Jonkvrouw richt en ik twijfel of de Heer Abt het u wel af zoude nemen, indien hy wist, dat gy zulk een taal hier voerdet.’ -</p>
<p>- ‘Hm! en waarom niet?’ vroeg de Rentmeester, het hoofd naar boven stekende: ‘zoude het dan de eerste reize zijn, dat een zedig, beschaafd Jonkman zulk een vraag aan een jonge dochter deed?’ -</p>
<p>- ‘Wat!’ riepen Mabelia en Barta bijna gelijktijdig uit: ‘gy bedoelt toch niet....’</p>
<p>- ‘Voorzeker!’ zeide Koert, het bovenlijf buigende: ‘ik bied my zelven, my, Koert Jaspersz, aan, tot beschermer, tot man, tot gemaal der schoone Jonkvrouw.’ -</p>
<pb n="313"/>
<p>Hoewel de inzichten van den Rentmeester ten opzichte van Mabelia onder Egmond geen geheim meer waren, en Berwout althands, gelijk wy vroeger gezien hebben, daar de lucht van gekregen had, was echter zy zelve zoo wel als haar huisgenooten daarvan nog ten eenemale onbewust gebleven. De liefdesverklaring was dus voor haar gelijk voor Barta een onverwachte verrassing; doch haar uitwerking op beide geheel verschillend. Mabelia berstte uit in een schaterend gelach, terwijl het rood der verontwaardiging de wangen van Barta kleurde.</p>
<p>- ‘Mensch! zijt gy ijlhoofdig?’ riep laatstgemelde uit, zooras de verbazing haar vergunde te spreken, ‘gy, Koert Jaspersz! gy durft u voorstellen tot gemaal aan de Jonkvrouw van Rhijnegom? Paart het duinkonijn met de hinde? Ga naar huis, man, en slaap uw roes uit.’ -</p>
<p>- ‘Maar het is een scherts,’ zeide Mabelia, nog altijd in een bui van vrolijkheid, welke zy niet bedwingen kon: ‘het is een loutere grap, en niets meer; hy kon mijn vader wel zijn.’ -</p>
<p>Was het bescheidenheid, om het gevoel des Rentmeesters door geene zinspeling op het onderscheid der standen te kwetsen, welke Mabelia alleen van dat der jaren deed gewagen? - of was er nog een andere beweegreden, welke, zonder dat zy het misschien zelve wist, het eerste min gewichtig in haar oogen deed zijn? Het hart eener vrouw levert vaak ondoorgrondelijke raadsels op: en dat van Mabelia, hoe rein en zuiver ook, maakte geene uitzondering op dien algemeenen regel.</p>
<pb n="314"/>
<p>Het is minder pijnlijk voor het gevoel, gramschap te verwekken dan spotterny; en zoo de Rentmeester voor een wijl van zijn stuk was gebracht, het was niet zoo zeer door het hevig uitvaren der kamerjuffer, 't welk hy eenigzins had kunnen verwachten, als door het uitbundig gelach van Mabelia. Hy herstelde zich echter, en nadat hy eenige reizen een schier onverstaanbaar hm! hm! achter de stijf gesloten lippen gemompeld had, zeide hy, op een toon, welke luchtig schijnen wilde, ofschoon de heeschheid zijner stem zijn innerlijken spijt verried:</p>
<p>- ‘'t Is zeker heel grappig en heel dwaas wat ik daar gezegd heb; maar, als de Jonkvrouw heeft uitgelagchen en Juffer Barta uitgebulderd, vertrouw ik dat beide eens zullen overwegen, dat men niet zoo gemakkelijk een beter voorstel zou kunnen bekomen.’ -</p>
<p>- ‘Geen beter voorstel dan dat van een huwelijk met u!’ riep Barta, de handen in elkander slaande: ‘ik geloof waarachtig, dat het den vent in 't hoofd schort.’ -</p>
<p>- ‘Stil Barta!’ zeide Mabelia, die, tot bedaren gekomen zijnde, zich zelve haar vrolijkheid, als ongepast, begon te verwijten: ‘Koert Jaspersz kan in allen gevalle geen voornemen hebben om my te beleedigen, en, schoon zijn aanzoek, op 't minst genomen, onverwacht komt, heeft hy echter recht op een bescheiden antwoord.’ -</p>
<p>- ‘Niet waar?’ zeide Koert, wien dit gezegde zijn geheele laatdunkendheid terug gaf: ‘ik heb niets gezegd, dat toorn of bespotting verdient, en, wan-<pb n="315"/>neer men bedenkt, dat ik een goed ambt bekleed, en geheel niet misdeeld ben van tijdelijke goederen; en misschien beter dan menig adelijk Heer in staat zoude zijn dit slot weder in zijn ouden toestand terug te brengen, dan geloof ik....’ -</p>
<p>- ‘Genoeg daarover,’ zeide Mabelia: ‘ik ben begonnen met u te zeggen, dat ik aan uw goede bedoelingen niet twijfel. Maar het is noodeloos, dat gy uwe rijkdommen en bezittingen voor my uitmeet: ik verlang voor als nog niet te trouwen: en - want ik wil u met geen ijdele hoop vleien - al mocht ik dat verlangen later eens gevoelen, zoo kunt gy nu voor altijd u overtuigd houden, dat ik u nimmer tot man zou nemen.’ -</p>
<p>Deze woorden had Mabelia op zoo vasten toon uitgesproken, dat de Rentmeester er geheel door uit het veld geslagen was. Hy was echter de man niet om een geliefkoosd ontwerp te laten? Varen, en, met een stem zoo deemoedig mogelijk, verzocht hy te weten, welke redenen haar hadden, kunnen bewegen tot het nemen van zulk een stellig besluit.</p>
<p>- ‘Welke redenen?’ herhaalde de Jonkvrouw: ‘o! honderd voor eene, en het zoude noodeloos zijn, u die allen op te noemen; maar de voornaamste is, dat ik niet de minste genegenheid voor u gevoel.’ -</p>
<p>- ‘Hm!’ zeide Koert: ‘dat behoeft ook nu nog niel: die kan wel na het huwelijk komen, en dan is zy wellicht van langer duur dan wanneer zy vroeger ontstaan is.’ -</p>
<p>- ‘Dat wil ik niet onderzoeken,’ zeide Mabelia:
<pb n="316"/>
‘intusschen, het is my hooge ernst, wanneer ik u verzoek, zoo gy verlangt hier ooit weer te worden toegelaten, dit onderwerp nimmer meer aan te roeren, ten zy gy verlangt, dat ik er den Heer Abt kennis van geve, en hem verzoeke, u te verbieden hier terug te keeren.’ -</p>
<p>- ‘Hm!’ zeide Koert, met bitterheid: ‘mijn oom de Abt zoude mijn aanzoek niet tegen wezen: en het is zelfs met zijne goedkeuring dat ik het gedaan heb,’ -</p>
<p>Mabelia verbleekte; want zy besefte te wel, dat ingeval haar voogd zijn gezach ten voordeele van dezen minnaar wilde doen gelden, lastige en treurige tooneelen haar te wachten stonden. Zy raapte echter al haar moed byeen en, den Rentmeester met fierheid aanziende: ‘indien,’ zeide zy, ‘uw gezegde waarheid is, dan verwondert het my, dat de Heer Abt my niet zelf eerst van uw voornemen onderricht heeft, en ik zal afwachten, of hy er over begint, om hem dan te antwoorden gelijk ik begrijpen zal noodig en voegzaam te wezen. - Tusschen ons beschouw ik dit onderwerp als afgehandeld. Barta! wees zoo goed, en roep Vader Volkert en Rijkjen weder binnen.’ -</p>
<p>- ‘Wacht even!’ zeide Koert, terwijl hy Barta wederhield: ‘ik heb nog een woord te zeggen: Jonkvrouw! bedenk u wel,’ vervolgde hy, terwijl hy van spijt knarstandde en zijn oogen een zoo kwaadaartige uitdrukking namen, dat Mabelia er voor verschrikte: ‘weet gy, dat het van my afhangt, dat gy met schande uit dit slot verjaagd
<pb n="317"/>
wordt, om bedelende langs de wegen uw brood te zoeken?’ -</p>
<p>- ‘Ik! - Wat beteekent dat?’ vroeg Mabelia, ontsteld; terwijl Barta, bleek als het linnen van haar halsdoek, den Rentmeester aanstaarde, en onzeker scheen, of zy hem aanvliegen, of zy hulp roepen, dan of zy de verklaring zijner woorden zoude blijven aanhooren.</p>
<p>- ‘Hoor eens!’ vervolgde Koert, grijnzend lagchende: ‘Barta zeide zoo even, dat er een groot verschil bestond tusschen u en my: en dat is zoo, maar niet gelijk zy het meende: ik ben de wettige zoon van eerlijke, vrijgeboren ouders: en gy zijt de onwettige vrucht eener overspelige liefde.’ -</p>
<p>- ‘Ik!...’ gilde Mabelia, terwijl zy zich aan haar zetel vast moest houden om niet neêr te storten.</p>
<p>- ‘Schurk!’ riep Barta, toetredende in een houding, als wilde zy Koert de oogen uitkrabben: ‘gy liegt het. De Vrouwe van Rhijnegom was een engel op aarde.’ -</p>
<p>- ‘Dat is de vraag niet,’ zeide de Rentmeester, op een ijskouden toon, ‘maar gy zelve, Barta! weet zeer wel, dat de Vrouwe van Rhijnegom, in het laatste jaar van het leven haars mans, naar Zeeland is gereisd, niemand medenemende dan de oude Martha: dat zy eerst na verloop van een jaar, zonder Martha, die zoo 't heette op reis gestorven was, is teruggekomen: en dat zy toen een kind heeft medegebracht, 't welk zy aan den ouden Adgild als het zijne heeft doen aannemen.’ -</p>
<pb n="318"/>
<p>- ‘Welnu?’ vroeg Barta: ‘dat alles is waar, en zal uw lastertong durven beweren, dat de edele Vrouwe haar man op dat punt misleid heeft?’ -</p>
<p>- ‘Wat zy hem heeft verhaald, met welk sprookjen zy hem te vrede heeft gesteld, is my onbewust,’ antwoordde Koert: ‘dit alleen is zeker, dat Mabelia niet de dochter is van Adgild van Rhijnegom, en derhalve geen recht heeft op zijne nalatenschap.’ -</p>

<p>- ‘Logens altemaal! geloof hem niet, mijn kind! ‘zeide Barta, zich met een blik van vertroosting tot Mabelia wendende, die van schrik en verslagenheid buiten staat was om te spreken,</p>
<p>- ‘Gy behoeft my niet te gelooven,’ hernam Koert, zich de handen wrijvende: ‘maar vraag het aan den Heer Abt, die de laatste biecht van den ouden Adgild ontfangen heeft: vraag het aan Vader Volkert: en, al mogen zy geen biechtgeheim verraden, zy zullen geen van beiden durven verklaren, dat Mabelia de dochter is van den Heer van Rhijnegom: - en <hi rend="i">ik</hi> kan meer doen. <hi rend="i">Ik</hi> kan bewijzen, dat zy het niet is: - en wat zal er dan gebeuren? Dan zal het leen aan de Grafelijkheid komen te vervallen: of Gale Igesz Galama zal er de aanspraken op doen gelden, welke hy er als naaste bloedverwant op heeft: en in allen gevalle is Mabelia verstoken van al wat zy thands nog bezit. - Maar daarom niet getreurd, mijn schoone!’ vervolgde hy, met helsche blijdschap de uitwerking gadeslaande, welke zijne woorden op de arme Mabelia dedens ‘wat ik weet, weet daarom de geheele waereld nog niet: en
<pb n="319"/>
het hangt slechts van u af, dat niemand er de lucht van bekome. Geef my uwe hand: en zijn wy eenmaal getrouwd, dan zal ik wel zorg dragen, dat het geheim voor altijd verborgen blijve en dat noch Galama noch wie hy zijn moge een blaam op uw geboorte werpe.’</p>
<p>By dit laatste voorstel van den Rentmeester maakte de diepe smart, welke Mabelia gevoelde, voor een heftige verontwaardiging plaats: zy veegde zich de tranen van 't gelaat, hem aanziende met een blik, die hem ondanks zijn onbeschaamdheid dwong, de oogen nêer te slaan: ‘Genoeg!’ zeide zy: ‘het zij dan, dat het bloed der Friesche Koningen of dat eens gemeenen dorpers my door de aderen vloeie, dit weet ik, dat het kookt, by het aanhooren van zulk een taal. De Heer Abt is mijn voogd: tot hem zal ik my wenden, en, wat hy my ook ontdekken moge, wees overtuigd, dat ik handelen zal, gelijk mijn plicht my voorschrijft. Voor het oogenblik ben ik hier nog meesteres en verzoek ik u, my van uw byzijn te ontslaan.’</p>
<p>- ‘Kom kom!’ zeide Koert; ‘gy zult zoo dwaas niet zijn om de zaak tot het uiterste te drijven en armoede en elende te kiezen, wanneer gy, door verstandig te handelen, Rhijnegom behouden, en den naam uwer moeder voor schande bewaren kunt.’ -</p>
<p>- ‘De naam mijner moeder!’ herhaalde Mabelia verplet door dit denkbeeld, terwijl zy zich schreiend in de armen van Barta wierp.</p>
<p>- ‘Wel ja!’ zeide Koert, verrukt van een punt gevonden te hebben, waar Mabelia kwetsbaar was:
<pb n="320"/>
‘my dunkt, als een vrome dochter, moest gy in de eerste plaats zorg dragen dat hare nagedachtenis in eere bleve; doch ik wil u thands tot geen antwoord verplichten: denk de zaak slechts met bedaardheid na: over acht dagen zal ik uw besluit komen vernemen.’ -</p>
<p>Op dit oogenblik werd het blazen op den hoorn gehoord, waarvan wy reeds aan het einde van het vorige hoofdstuk melding hebben gemaakt; en dreunden een oogenblik daarna de voetstappen van Rijkjen en van den Biechtvader op het portaal.</p>
<p>- ‘Zou daar weer een derde vrijer zijn?’ vroeg eerstgemelde lagchend aan Vader Volkert, toen zy hem ontmoette.</p>
<p>- ‘Het is in allen gevalle iemand, die er wezen wil,’ antwoordde deze.</p>
<p>En indedaad, zoo de hoorn, toen Berwout er op blies, op een vrolijke wijze geklonken, en daarna, in valsch, onaangename toonen het bezoek van Koert Jaspersz verkondigd had, het waren nu schelle, krachtvplle noten, welke zich hadden doen hooren, de zoodanjgen, als de komst van een aanzienlijken persoon te kennen gaven en den toegang niet verzochten, maar eischten. En werkelijk was hy, die zich thands aanmeldde, van vry wat voornamer stand dan zijn voorgangers: het leed niet lang of Vader Volkert kwam de zaal binnenloopen, met de tijding, dat Gale Igesz Galama met drie zijner knapen aan de buitenzijde toefde en herbergzaamheid verzocht.</p>
<p>- ‘Welnu!’ zeide de Rentmeester, Mabelia zijdelings aanziende; ‘daar hebben wy het al. Gy
<pb n="321"/>
zult dien twistzoeker toch niet binnenlaten. Gy weet, dat de Heer Abt u tegen hem gewaarschuwd heeft.</p>
<p>Op elk anderen tijd zoude de komst van Galama, die reeds werkelijk een huwlijksvoorslag aan Mabelia had laten doen, haar hoogst onwelkom zijn geweest: in dit oogenblik echter scheen die haar bijkans een verlossing toe:</p>
<p>- ‘Ongaarne,’ zeide zy, ‘zou ik in zulk een boos weer iemand willen afwijzen: en Gale Igesz Galama is een bloedverwant van den Huize Rhijnegom: hy zal ons welkom zijn. Koert Jaspersz! ik wensch u goeden avond: gy zult naar uw huis verlangen en ons gesprek is voor heden geeindigd. Barta! gy zult wel zorg dragen, dat de disch van het noodige voorzien zij: Vader Volkert! wil de goedheid hebben, ons, by gemis van een anderen Hofmeester, daarvoor te willen dienen en de gasten binnen te leiden. Ik ben voort weder hier.’ -</p>
<p>Dit zeggende trad zy de zaal uit door een zijdeur, welke in haar slaapvertrek geleidde, terwijl Barta zich naar de spijskamer begaf en Vader Volkert de gasten ging ontfangen.</p>
<p>- ‘Gale Igesz Galama!’ zeide Koert Jaspersz, terwijl hy, nu alleen gebleven, de zaal op en neder liep: ‘wat duivel komt hy hier verrichten? Genoeg is het my, dat Mabelia hem niet dulden mag en dat zijn aanzoek toch in allen gevalle schipbreuk zou lijden by den Abt. - Maar zacht! daar komen zy. Ik wil ten minste nog een oogenblik blijven en trachten te zien, wat die Westergouwer in zijn schild voert.’ -</p>
<pb n="322"/>
<p>Hier trad de Biechtvader binnen met een fakkel in de hand, waarmede hy Galama en zijne knapen voorlichtte. Alle vier waren tot over de knieën bemodderd en het regenwater droop in stralen af van de breede mantels die hen dekten.</p>
</div>
<div type="chapter">
<head rend="h3">XII.</head>
<p>- ‘Voorwaar!’ zeide Vader Volkert, terwijl hy Galama zijn mantel hielp afdoen en dien voor het vuur te droogen hing: ‘u waren wy verre hier te verwachten: en hoe nu! in volle wapenrusting! - Zóó moest men u op het feest te Haarlem zien en niet op dit afgelegen slot. - En waar hebt gy uw paarden gelaten?’ -</p>
<p>- ‘Zie daar meer vragen, dan ik in eenen adem bëantwoorden kan,’ zeide Galama, terwijl hy plaats nam by het vuur: ‘ons oogmerk was geweest, verder te rijden; maar de bui overviel ons: onze paarden hebben Wy aan de zorg van Nan den boer vertrouwd, die hun een goeden mondvol hooi heeft beloofd: en wanneer ik groote afstanden afleg, ga ik nimmer zonder wapenrusting uit; - maar hoe is het, zal ik mijn schoone Nicht niet zien?’ -</p>
<p>- ‘Ongetwijfeld,’ antwoordde de Monnik: ‘zy zal niet verzuimen u haar welkomstgroet te brengen, zie! daar is zy reeds.’ -</p>
<p>En indedaad, Mabelia trad weder binnen. Een oogenblik had zy slechts noodig gehad om de sporen
<pb n="323"/>
der tranen, welke langs haar wangen waren gevloeid, te doen verdwijnen; en, schoon de blos nog niet volkomen was teruggekeerd, haar gelaat stond weer aanminnig en vriendelijk als altijd. Want het werd in die dagen, bƒ onze min beschaafde voorouders, zoo wel als nog heden by de wilden van Amerika, en in 't algemeen by alle nog niet ontwikkelde volkeren, als een plicht beschouwd, welks betrachting men tot een punt van opvoediug had gemaakt, om aan zijn gasten een blij en opgeruimd voorkomen te toonen, ook dan zelfs wanneer het harte des gastheers met rouw en smart vervuld was. Mabelia begroette dan ook nu Galama met een minzamen hoofdknik en heette hem welkom met de zijnen op het huis te Rhijnegom. Byna te gelijker tijd traden Barta en Rijkjen binnen, een welgevulde spijskorf dragende, en overlaadden de tafel met brood, vleesch en allerlei van die versnaperingen, welke in ons land van ouds her by alle standen evenzeer welkom geweest zijn; terwijl Vader Volkert van zijnen kant zorg droeg, dat er, behalve het bier, ook eenige kannen wijn voor den dag kwamen: een drank, welke niet dan aan gasten van Galamaas stand en geboorte werd voorgezet. Allen namen plaats, ook Koert Jaspersz, die, in zijn onbeschaamdheid, niet begreep, of niet begrijpen wilde, dat zijn bijzijn daar ter plaatse aan ieder evenzeer mishaagde. Toen plaatste Rijkjen, welke den post van schenker vervulde, een antieken zilveren beker van reusachtigen vorm en ongemeene gehalte, welk pronkstuk als een kostbaar pand door de Heeren van Rhijnegom van
<pb n="324"/>
vader tot zoon was overgegaan, naast Mabelia, die oprees, haar edelen gastvriend toedronk en, na haar lippen even bevochtigd te hebben, den beker weer nederzette: waarna zy verlof verzocht om zich te verwijderen, de hoop te kennen gevende, dat Vader Volkert de eer van haren disch zoude blijven ophouden.</p>
<p>- ‘Hoe nu! schoone Mabelia!’ zeide Galama: ‘gy wilt ons nu reeds begeven? weet gy dan niet, dat, met u, alle vreugde dezen disch verlaten zal?’ -</p>
<p>- ‘Mijn wakkere Neef!’ zeide zy, ‘ik heb aan mijn plicht als gastvrouw voldaan: ware ik gehuwd, ik zoude my niet aan het verwijt blootstellen, van dien niet ten einde toe te volbrengen; maar ik ben een minderjarige weeze, en ik weet zeer wel, dat mijn vertoeven onder u lieden, verre van de vreugd te bevorderen, gelijk uwe hoffelijkheid het wil doen gelooven, slechts zoude strekken om die te verstooren, al ware het bovendien in mijnen toestand niet onvoegzaam.’ -</p>
<p>- ‘Onvoegzaam!’ herhaalde Galama: ‘en hoe zoude het onvoegzaam in u gerekend kunnen worden, by uw huisgenooten en uw bloedverwanten te vertoeven? want deze knapen behooren tot mijne maagschap en kunnen dus ook gerekend worden tot de uwe te behooren: en wat dien dorper betreft’ - hier wees hy op Koert Jaspersz, ‘zoo zal het wel het zelfde wezen, of die hier aanzit of niet.’ -</p>
<p>- ‘Ik dacht dat gy my beter begrijpen zoudt, Gale Igesz!’ zeide Mabelia: ‘en niet verlangen, dat
<pb n="325"/>
<xptr to="a325"/><lb/>
ik my duidelijker uitdrukte. Gy weet zoo wel als ik dat een te groote voorkomendheid, door my aan u bewezen, verkeerd zou kunnen uitgelegd worden.’ -</p>
<p>- ‘Indien gy het zoo meent,’ zeide de Fries: ‘dan moet ik erkennen, dat gy onbarmhartiglijk gelijk hebt, en zoo wreed als schoon zijt. Ik versta u al te wel, helaas! - en gy zult het my betaald zetten,’ voegde hy er in zich zelven by.</p>
<p>Mabelia verwijderde zich, terwijl Barta haar vergezelde. ‘Welaan!’ zeide Galama: ‘dewijl het er dan toch toe ligt, dat wy het gezelschap mijner schoone Nicht moeten missen, zoo schiet er niets anders over, dan haar raad te volgen en den avond zoo vrolijk door te brengen, als ons mogelijk is. Wees heil! Vader Volkert! Ik bespeur met genoegen, dat de oude wijn van Neef Adgild niet geheel is opgedronken.’ -</p>
<p>- ‘Drink heil!’ antwoordde de Monnik: ‘gy komt zeker van Haarlem?’ -</p>
<p>- ‘Zoo doen wy,’ antwoordde Galama, niettemin verzwijgende, dat hy langs een omweg kwam; daar hy, reeds in de vorige nacht vandaar vertrokken zijnde, zich den geheelen dag in Westfriesland had opgehouden, om redenen, welke nader blijken zullen.</p>
<p>- ‘Kom!’ vervolgde hy: ‘vul my den beker nog eens en ook den kroes van dien zuurmuil daar... die bang schijnt, dat de wijn in venijn veranderd is.’ -</p>
<p>Koert Jaspersz zag den Frieschen Edelman met een norschen blik aan; maar waagde het echter niet
<pb n="326"/>
zich verstoord te toonen over de aanmerkingen van iemand, die een zwaard op zijde droeg: hy vergenoegde zich dus met te zeggen, dat hy nog een goed eind te gaan had, en dus sober in 't drinken zijn moest.</p>
<p>- ‘Nog een eind te gaan?’ zeide Galama: ‘in de daad! nu herinner ik my uwer: gy zijt de Rentmeester der Abdy, anders de Boerenplager genoemd. En zijt gy nog zoo laat van huis? Vreest gy niet, dat de stroopers van uw afwezigheid gebruik zullen maken om uw koeien weg te halen?’ -</p>
<p>- ‘Stroopers!’ herhaalde Koert: ‘hm! wie zoude dat wagen?’ -</p>
<p>- ‘Wel man!’ zeide Galama: ‘gy hebt toch naburen, die niet best te vertrouwen zijn: en er zwerft slecht geboefte genoeg langs den weg.’ -</p>
<p>- ‘Wat meent gy daarmede?’ vroeg de Rentmeester, eenigzins ongerust: ‘hebt gy dan gehoord dat de Westfriezen weer in aantocht zouden wezen?’ -</p>
<p>- ‘Gehoord heb ik niets,’ antwoordde Galama: ‘maar gezien des te meer. Wy zijn heden avond een bende ontmoet, die er alles behalve gunstig uitzag: en zoo wy niet met ons vieren, en welgewapend geweest waren....’</p>
<p>- ‘Is het geen gekscheren?’ vroeg Koert, met de angst op het gelaat: ‘hebt gy in de daad slecht volk gezien?’ -</p>
<p>- ‘Ei kom!’ zeide Vader Volkert, lagchende: ‘wat gekheid! ziet gy niet, dat de edele Galama er vermaak in schept om u te plagen en bang te ma-<pb n="327"/>ken. De wegen zijn zoo veilig als zy in tijden geweest zijn: er is zelfs geen voorbeeld sedert jaren, dat de fuiken hier uit de rivier noch de visch uit de kaar gestolen zijn.’ -</p>
<p>- ‘Ja maar,’ zeide Koert: ‘indien het toch eens de waarheid ware.... het is donker, en het pad naar mijn huis wordt, hoe later het is, hoe eenzamer.’ -</p>
<p>- ‘Wel daarom juist is het zaak, dat gy spoedig heen trekt.’ zeide Galama.</p>
<p>- ‘Ik dank u,’ zeide Koert: ‘<hi rend="i">of</hi> er is boos volk op den weg, en dan zoude ik gevaar loopen van aangerand te worden: <hi rend="i">of</hi> alles is veilig: en dan blijft mijn erf ook buiten nood.’ -</p>
<p>- ‘Wijslijk aangemerkt, dappere Rentmeester!’ zeide Galama: ‘ik begin hoop op u te krijgen: men had my wel gezegd, dat gy meer uw geld en goed lief hadt dan uzelven; maar thands zie ik duidelijk het tegendeel.’ -</p>
<p>Op dit oogenblik kwam Barta weder binnen. Zy had Mabelia geholpen om zich te ontkleeden, en alle pogingen in 't werk gesteld om den indruk weg te nemen, welken de mededeeling van Koert Jaspersz op haar had te weeg gebracht. Het arme meisjen was echter nog te zeer geschokt om vertroosting aan te nemen: te meer daar het eenige, dat zoude hebben kunnen strekken om haar gerust te stellen, het overtuigend bewijs namelijk, dat de woorden des Rentmeesters onwaarheid bevatteden, niet door Barta geleverd kon worden. Veel had Mabelia er voor gegeven, om, reeds nu, Vader Volkert te ondervragen
<pb n="328"/>
of te raadplegen; maar zoolang deze zich met de nieuwe bezoekers bezig moest houden, was hier geen denken aan.</p>
<p>Men kan licht beseffen, dat Barta weinig in haar schik was, toen zy by haar terugkomst den Rentmeester nog in de zaal vond gezeten: en, op dat oogenblik minder gehoor gevende aan de voorzichtigheid, welke een vredebreuk met den gevaarlijken man verbieden moest, dan aan haar rechtmatige gramschap, vroeg zy hem op een vry heftigen toon, hoe het kwam, dat zy hem nog hier vond, daar hy toch zeer wel verstaan kon hebben, dat de Jonkvrouw voor dien avond niet langer op zijn verblijf ten haren huize gesteld was.</p>
<p>- ‘Hoe nu! vriend Jaspersz!’ vroeg de Monnik, hem met groote oogen aanziende: ‘heeft er iets tusschen Mabelia en u plaats gehad van dien aart, dat zy zich genoodzaakt heeft gevonden, u het huis te ontzeggen? Was dat de meening der woorden, welke zy u tot afscheid gaf? dan moet gy het al vry erg gemaakt hebben; want voorwaar! zy is de zachtheid zelve.’ -</p>
<p>- ‘Ja! voorwaar heeft hy het erg gemaakt,’ zeide Barta, den Rentmeester met een gramstorigen blik aanziende: ‘en hy had verdiend, de trappen te worden afgesmeten, voor de logens, welke hy heeft uitgekraamd.’ -</p>
<p>- ‘Moet ik herhalen, wat ik aan de Jonkvrouw gezegd heb?’ vroeg Koert Jaspersz, op een dreigenden toon: ‘ik twijfel of uw Jonkvrouw verstandig handelt, met u hier te zenden om my te beleedigen.’ -</p>
<pb n="329"/>
<p>Deze woorden van den Rentmeester deden aan de Kamerjuffer haar onvoorzichtigheid inzien: en het kwaad dat zy gesticht had weder willende goed maken, was zy op het punt van haar gezegden terug te nemen, toen Galama, die zijn eigen redenen had om den Rentmeester weg te krijgen, haar zulks belette, door hard op de tafel te slaan en met luider stem te roepen: ‘hoort gy het niet, vlegel! gy hebt de Jonkvrouw van Rhijnegom, de Nicht van Gale Igesz Galama beleedigd: en zoudt gy het wagen, hier nog te vertoeven? scheer u van hier, of ik zal u door mijn knapen laten behandelen gelijk deze Juffer zeer wijslijk oordeelt, dat gy verdient hebt.’ -</p>
<p>- ‘Gy voert een hoogen toon, Gale Igesz!’ zeide de Rentmeester, opstaande en bevende van gramschap en van angst: ‘maar ik twijfel of het der Jonkvrouw en haren voogd, den Heer Abt, behagen zoude, dat gy hier aldus den meester speelt.’ -</p>
<p>- ‘Ik vraag slechts, wat my behaagt,’ riep Galama, insgelijks opstaande: ‘en ik zal het u doen gevoelen, indien gy een oogenblik langer hier blijft.’ -</p>
<p>Ondanks zijn onbeschaamdheid was Koert Jaspersz innerlijk een bloodaart, en, ook al ware hy dit niet geweest, zoude hy het dwaasheid hebben moeten achten, zich te verzetten tegen iemand, die over de dolken kon beschikken van drie ruwe kaerels, als Galamaas knapen waren, waarvan niet een zwarigheid gemaakt zou hebben hem den hals af te snijden. Hy haalde dus de schouders op en vroeg aan Rijkjen, of zy hem uit wilde laten.</p>
<pb n="330"/>
<p>- ‘Van harte garen,’ zeide de deerne, die hem ook niet lijden mocht en zich dus innig verheugde over de geduchte wijze, waarop hy werd doorgehaald.</p>
<p>- ‘Wacht!’ zeide de altijd goedhartige Monnik, toen de Rentmeester zich met Rijkjen verwijderd had: ‘ik zal hem toch mijn mantel leenen: het is zulk een boos weer, dat hy er een ziekte van zoude kunnen opdoen.’ - Dit zeggende, nam hy zijn ouden mantel van den wand en liep hen achterna, gevolgd door Barta, die insgelijks nog een woordjen aan den Rentmeester wilde zeggen.</p>
<p>- ‘Hoor!’ fluisterde zy hem in 't oor: ‘wees zoo boos op my als u goeddunkt; maar verhaal het niet op Mabelia. Zy heeft er geen schuld aan.’ -</p>
<p>De Rentmeester antwoordde op dit verzoek slechts door een onverstaanbaar gebrom, en zich in den mantel des Monniks wikkelende, verliet hy het slot. De brug werd wederom naar binnen gedraaid: de poort gesloten: en, daar het niet waarschijnlijk was, dat er dien avond meer bezoek zoude komen, werden de grendels dicht geschoven en hing Vader Volkert de sleutels in zijn gordel, waarna hy zich met de beide vrouwen weer na boven begaf.</p>
<p>- ‘Ha! is die vlegel vertrokken!’ riep Galama hun in 't gemoet, zoodra zy de zaal binnen traden, ‘ziet! ik heb de vryheid genomen, van in uwe afwezigheid u elk een beker te vullen, en dien zullen wy uitdrinken op onze goede eendracht, en dat zy nimmer door het byzijn van zulke zure gezichten moge gestoord worden.</p>
<pb n="331"/>
<p>- ‘Maar ik drink nooit wijn,’ zeide Barta: ‘en Rijkjen evenmin.’ -</p>
<p>- ‘Kom! kom!’ zeide deze, slechts half te vrede dat een andere voor haar bedankte: ‘veur iens zal het gien kwaed kunnen: en nou de kroes toch is in'eschonken....’</p>
<p>- ‘....Moet hy leeggedronken worden,’ riep Galama, op een vrolijken toon: ‘kom Juffer Barta! wees niet preutsch: goede wijn kan niemand nadeel doen: en zoo er kwaad in een teug steekt, daar zal Vader Volkert u wel de absolutie voor verleenen.’ -</p>
<p>- ‘Dat zal ik,’ zeide de Monnik, terwijl hy zijn beker aan den mond bracht: ‘op onze goede eendracht!’ -</p>
<p>- ‘Het zij zoo!’ zeide Barta, zijn voorbeeld volgende: ‘ofschoon ik toch niet kan zeggen,’ hernam zy, na gedronken te hebben, ‘dat het my byzonder smaakt.’ -</p>
<p>- ‘Noch my,’ zeide Rijkjen: ‘maer dat is zeker de ongewoonte.’ -</p>
<p>- ‘In de daad!’ zeide Vader Volkert: ‘'t is of deze wijn minder goed is dan die van zoo even: gy zult de kan niet goed hebben omgespoeld, Rijkjen! ik heb u daar reeds meer over onderhouden.’ -</p>
<p>- ‘Wel!’ zeide Galama: ‘zoo zullen wy er een versche aanspreken: - ofschoon ik u op mijn eer moet betuigen, dat my deze wijn zoo goed als de vorige heeft gesmaakt:’ en met deze woorden schonk hy nogmaals rond.</p>
<p>Maar de loop van ons verhaal vordert, dat wy
<pb n="332"/>
hen aan hun vrolijken disch laten om Koert Jaspersz op zijn eenzame wandeling te vergezellen.</p>
<p>Ofschoon het onthaal, 't welk de Rentmeester op den huize Rhijnegom genoten had, niet van dien aart was, dat het een byzondere tevredenheid by hem moest opwekken, was het er echter verre af, dat hy het opgevatte plan om Mabelia te huwen zoude opgeven of als vervallen beschouwen. De praatjens, welke over het al of niet wettige van Mabeliaas geboorte nu en dan waren gevoerd geworden, hadden hem de eerste aanleiding gegeven om narichten dien aangaande in te winnen by zijn oom, den Abt, en, hoewel deze hem verklaard had, zich over dat punt niet te kunnen uitlaten, als zijnde alles wat hy daaromtrent wist hem onder zegel der biecht medegedeeld, zoo veel had de slimme vos toch by hem uitgevorscht en zooveel was hy door nasporingen, in Zeeland, waar hy bekenden had, gedaan, te weten gekomen, dat twee punten by hem vast stonden: vooreerst: dat de oude Adgild geld had nagelaten: en in de tweede plaats: dat Mabelia zijne dochter niet was. Het eerste naricht had hem het besluit doen vormen, haar zijn hand aan te bieden: in het tweede zag hy een middel, om, ingevalle zy, gelijk gebeurd was, hem weigerde, haar tot dien echt te dwingen. Zijn oom, wien hy slechts in algemeene bewoordingen zijn neiging (zoo 't heette) voor de wees van Rhijnegom had medegedeeld, had, met de eenigzins verschoonbare zucht om zijn zusterszoon in aanzien te verhoogen, gereedelijk de inzichten des Rentmeesters toegejuicht; doch het was er verre af, dat
<pb n="333"/>
de goede man, indien hy met de slinksche middelen ware bekend geweest, waarvan Koert zich bediende om tot zijn doel te geraken, die immer zou hebben goedgekeurd.</p>
<p>- ‘Het zal toch noodig zijn,’ zeide de Rentmeester by zich zelven, terwijl hy voorttrad langs het eenzame pad, dat nu eens tusschen heestergewassen en kreupelhout, dan weder tusschen zandhoogtens heenslingerde:’ het zal toch noodig zijn, dat ik morgen naar Haarlem trek en mijn oom verwittige van het gesprek, dat ik heden met dat preutsche ding gehad heb; want het laat zich aanzien, dat zy hem weldra omtrent het geheim van haar geboorte zal ondervragen. Het verstandigste zal wezen, om hetgeen die zottin met verontwaardiging afsloeg, by den Abt als een blijk mijner grootmoedigen zin voor te dragen: en er op te roemen, dat ik haar huwen, en van Galamaas aanspraken bevrijden wil, niettegenstaande hare onwettige geboorte: en wanneer hy haar dan van zijn kant overtuigt, dat haar recht op het slot van geene waarde hoegenaamd is, of zulks ten minsten niet tegenspreekt, dan zal zy toch wel zoo dwaas niet zijn, om elende en schande te kiezen boven rijkdom en een eerlijken naam, zonder eens nog te spreken van hetgeen zy begrijpen zal uit kinderplicht te moeten doen. - Willens of onwillens, zy zal van haar tytel van Jonkvrouw van Rhijnegom moeten afstand doen om dien van vrouw Jaspersz te aanvaarden: - ten zij ik het zooverre wete te brengen, dat my het leen worde opgedragen -en waarom niet? Zou Koert
<pb n="334"/>
van Rhijnegom niet even goed klinken als Adgild van Rhijnegom? O! hoe zouden al die hoevenaars en vrygeborenen uit den omtrek, die my nu reeds mijn welvaart misgunnen, hoe zouden zy bersten van spijt, als dat eens gebeurde! Hoe deftig zoude ik, tusschen hen door, ter misse rijden, op een goeden schimmel gezeten, met mijn mooi vrouwtjen achter my, en met gewapenden voor en achter, om ons een vrijen doortocht te banen en lans- of kneppelslagen uit te deelen aan wie niet spoedig genoeg ter zijde week! En wie weet, of het my niet zoude gelukken, den Graaf te bewegen dat hy my, by het Rentmeesterschap der Abdy, ook den tytel van Schermvoogd schonk? Hoe zoude ik hen beschermen, die vrome Heeren! even als de kat den ham: al 't spek voor my en het zwoord voor hen. Ha! by mijn zaligheid, ik zou wel zorg dragen, dat er binnen tien jaar geen adelijk Heer in den omtrek met Koert van Rhijnegom in aanzien en rijkdom konde wedijveren.’ -</p>
<p>De fraaie luchtkastelen van het zoete melkmeisjen uit de fabel werden verstoord door het vallen van haar melkkan: die van den aanstaanden Schermvoogd der Abdy en Heer van Rhijnegom op een nog vry onaangenamer wijze. Hy hoorde namelijk de takken van het kreupelhout, waar hy langs liep, plotslings kraken: en eer hy by de dikke duisternis, welke er heerschte, en den zwaren regen, die er viel, had kunnen onderscheiden, wat er de oorzaak van was, voelde hy zich by de keel grijpen en zag hy een mes voor zijn oogen blinken: terwijl, eer hy den
<pb n="335"/>
arm van onder zijn mantel had kunnen voor den dag brengen om zich te weer te stellen, hy door twee forsche vuisten van achteren zoo krachtig aangegrepen, dat elke beweging hem onmogelijk was.</p>
<p>- ‘Genade!’ riep hy toen, uit alle macht schreeuwende: ‘neem wat ik heb; maar vermoord my niet.’ -</p>
<p>- ‘Wel wis zal ik u vermoorden als een kalf,’ zeide de man, die voor hem stond: ‘indien gy zoo hard verkiest te schreeuwen. Hier Roel! help my dien vent eens over den dijk halen, dat wy hem van naby bekijken.’ -</p>
<p>En, tegelijk den weerloozen Rentmeester van den grond lichtende, tilden zy hem met hun beiden over een klein dijkjen heen, 't welk daar ter plaatse een langs den weg gelegen schapenweide omsloot.</p>
<p>- ‘Laat my toch gaan,’ smeekte Koert, op zachteren toon, ‘ik heb niets of bijna niets by my: ik zal u tien penningen bezorgen, zoo gy my los laat: mijn woord is zoo goed als geld: ik ben Koert Jaspersz, de Rentmeester der Abdy.’ -</p>
<p>- ‘O ho!’ zeide de struikroover (althands gelijk hy naar zijn handelwijze scheen te zijn): ‘zijt gy de Rentmeester? dan is voorwaar de vangst beter dan wy gedacht hadden, en meer dan tien penningen waard. Spot de kaerel met ons?’ -</p>
<p>– ‘Heb ik gezegd, tien penningen?’ hernam Koert, hoe langer hoe meer bëangst: ‘och ik versprak my: zoo waar! ik meende tien kroonen. Spaart my het leven, wat ik u bidden mag: gy verdient
<pb n="336"/>
niets door mijn dood. Twintig kroonen zal ik doen neêrleggen ter plaatse waar gy 't verkiest.’ -</p>
<p>- ‘Voor geen vijftig kroonen lieten wy u loopen,’ hernam de onbekende: ‘Neen kameraad! gy zijt een te groote visch om weg te werpen als men u gevangen heeft. Ik meende voorwaar in den beginne, dat gy een monnik waart, toen ik uw mantel voelde.’ -</p>
<p>- ‘Ik ezel!’ dacht Koert by zich zelven: ‘dat ik my genoemd heb. Och ja! vrome lieden!’ ging hy biddend voort: ‘ik heb my vergist: ik wilde u doen gelooven, dat.... maar ja! ik ben een arme monnik, en kom van een stervende, wien ik bezocht heb.... laat my toch in vrede gaan.’ -</p>
<p>- ‘Denkt gy nu geheel en al met ons den draak te steken?’ hernam dezelfde barsche stem: ‘of meent gy, dat wy u geheel niet kennen. Neen vriend! voort zult gy met ons, ter plaatse waar men over u beschikken zal: en wat spoedig ook! zoo gy niet wilt, dat wy u den hals breken.’ -</p>
<p>- ‘Wien hebt gy daar?’ vroeg een derde persoon, die van de andere zijde van het weiland kwam.</p>
<p>- ‘Een goede vangst,’ was het antwoord: ‘Koert Jaspersz, den Rentmeester der Abdy.’ -</p>
<p>- ‘Snij hem den hals af, zoo gy wilt,’ hernam de nieuwgekomene: ‘het wordt tijd en wy moeten ons volgens afspraak aan de hoeve vereenigen.’ -</p>
<p>- ‘Aan den vent ware zeker niets verbeurd, Jeppe!’ zeide de man met het mes: ‘maar dam zouden wy het rantsoen missen, dat hy ons geven kan.’ -</p>
<pb n="337"/>
<p>- ‘Wat rantsoen!’ zeide Jeppe: ‘wy gaan toch straks zijn heele woning plunderen.’ -</p>
<p>- ‘Och lieve menschen!’ kermde Koert in doodsangst: ‘neemt mijn woning, mijn have, mijn vee: neemt alles; maar laat my het leven: wat zult gy er aan hebben met my te vermoorden?’ -</p>
<p>- ‘Hy heeft gelijk ook,’ zeide Roel: ‘laat ons hem naar de hoeve brengen: dan kan hy ons inlichtingen geven omtrent hetgeen er noodig is te weten.’ -</p>
<p>- ‘Dwaasheid!’ hernam Jeppe: ‘wy hebben zelve werk in de duisternis voorttegaan zonder by elken stap te struikelen. Hoe zal het dan gaan als wy dien gevangene moeten voortsleuren?’ -</p>
<p>- ‘Och wat!’ zeide de derde roover: ‘ik heb hier honderdmaal by nacht rondgedwaald om strikken te zetten: en weet het pad naar de hoeve van Nan zoo goed als by helderen dag te vinden; maar wat dunkt u, indien....’ hier ging zijn stem tot een zacht gefluister over, en daar Jeppe hem in dien toon antwoordde, was het aan den Rentmeester niet mogelijk, van het gesprek iets meer dan enkele woorden op te vangen. Men kan denken in welk een gemoedsgesteldheid hy den uitslag verbeidde der beraadslaging, welke nu tusschen de drie knapen volgde en niets minder, dan zijn leven gold. Na een wijl over en weder praten schenen de roovers het eens te zijn, en hoe sidderde Koert niet, toen men hem met een vaardigheid, welke geen kamerdienaar zoude hebben kunnen navolgen, van kap, mantel en opperkleed ontdeed, hem de beurs van den gordel en den
<pb n="338"/>
stok uit de hand en zelfs de schoenen van de voeten trok. Toen dwong men hem plat op den grond te gaan liggen, snoerde hem met veel behendigheid een koord aan handen en voeten en bond het einde van het touw stijf vast om een daarby staande wilg.</p>
<p>- ‘Zie zoo!’ zeide toen Jeppe: ‘nu blijft gy hier stil liggen. Zoo gy het minste geluid geeft, of u slechts verroert, slaan wy u de hersens in. Tot wederziens!’ -</p>
<p>Met dit vriendelijk afscheid verwijderden zich de drie knapen, en nog een geruimen tijd hoorde men het geluid hunner voetstappen over de natte bladeren en door het kledderige zand.</p>
</div>
<div type="chapter">
<head rend="h3">XIII.</head>
<p>De toestand van den Rentmeester was verre van benijdenswaardig; want ofschoon zijn leven gespaard was gebleven, het was toch alles behalve verkwikkelijk, byna naakt uitgeschud, stijf gebonden, in het natte gras, en aan gestadigen regen blootgesteld, de nacht te moeten doorbrengen: en ook de vooruitzichten waren niet troostelijk; want wie zoude op dit uur hier langs komen om hem te verlossen? zelfs de omstandigheid, dat de roovers het niet noodig geacht hadden om hem te dooden of met zich te voeren, maar van voornemen schenen om hem later daar terug te komen halen, duidde aan, dat zy in grooten
<pb n="339"/>
getale moesten zijn en byna zeker van in hun oogmerken niet verhinderd te zullen worden. De eenige hoop, welke den Rentmeester overschoot, was, dat het hem zoude kunnen gelukken, zich van zijn banden te ontslaan. Zijn handen niet tot zijn dienst hebbende, beproefde hy zijn hoofd naar den strik te brengen, die hem vastbond, en het touw te doorknagen; maar ten gevolge van vrees en koude had hem een zoodanige beving bevangen, dat hem de tanden gestadig tegen elkander klapperden en alle dienst bleven weigeren: schreeuwen kon hy evenmin, al had hy gedurfd; want de schrik had zijn tong verlamd: en hy vermocht niet meer dan een flaauw gekerm uit te brengen. Zelfs hiervan had hy reeds terstond berouw; want op hetzelfde oogenblik was het, of de boom, Waar hy aan vast lag, zich bewoog, en iemand stootte hem met den voet aan.</p>
<p>- ‘O alle Heiligen!’ zuchtte Koert, in de vaste overtuiging, dat Jeppe of zijn maats terug waren gekomen: ‘dood my niet, ik zal stil zijn: ik zal geen geluid meer geven.’ -</p>
<p>- ‘Dat is u ook geraden,’ fluisterde een stem, welke hem bekend scheen:’ wees maar stil! ik zal u helpen.’ - En meteen voelde de Rentmeester, dat de koorden, welke hem bonden, werden losgesneden.</p>
<p>- ‘Zijt gij het waarlijk, lieve Berwout?’ vroeg Koert, terwijl de Jager hem van zijn banden ontdeed: ‘Sint Aelbert heeft u hier gezonden ter mijner redding.’ -</p>
<p>- ‘Ja!’ zeide Berwout:’ en gy zijt hem wel
<pb n="340"/>
een dikke waskaars schuldig voor zijn hulp. – Zie, nu ben ik uw lieve Berwout; maar een paar uur geleden was ik een luiaart, een dagdief, die nergens toe deugde..; doch dat alles doet niets ter zake. Hoe is het? kunt gy niet opstaan?’ -</p>
<p>- ‘O wee!’ zuchtte de Rentmeester; terwijl hy vruchteloos pogingen deed om op te komen: ‘'t is of al mijn ledematen dood of verlamd zijn.’ -</p>
<p>- ‘'t Is niets,’ zeide de Jager, hem op de been helpende: ‘dat zal wel overgaan, als gy maar eerst een fiksche beweging neemt: beproef slechts of gy loopen kunt; want de oogenblikken zijn kostbaar: en wy zullen beide nog werks genoeg hebben voor deze nacht.’ -</p>
<p>- ‘O hemel!’ zeide Koert: ‘wat spreekt gy van werk: ik kan my naauwlijks verroeren en geen voet voor den anderen zetten: ik weet waarachtig niet, hoe ik te huis kom, ten zij gy my ondersteunt.’ -</p>
<p>- ‘Reken daar niet op,’ zeide de Jager, een ongeduldige beweging makende: ‘en ook moet gy niet naar huis, maar naar Haarlem, en dat wel terstond: zoo snel als de vier voeten van een paard u dragen kunnen?’ -</p>
<p>- ‘Ik!... naar Haarlem?... en dat op dit uur?...’ vroeg Koert: ‘en waarom?’ -</p>
<p>- ‘Wat duivel! begrijpt gy dat niet?’ vroeg Berwout, met eenige drift: ‘om den Graaf te waarschuwen en hulp te verzoeken: en er moet een goed. getal ruiters opzitten ook; want de Westfriezen zijn met groote macht hier aanwezig.’ -</p>
<p>- ‘Indedaad?... zoude het werkelijk een bende
<pb n="341"/>
Westfriezen zijn, waartoe die drie schelmen behoorden?’ -</p>
<p>- ‘Er is geen twijfel aan: - daarom, loop, wat gy loopen kunt, naar de Abdy: laat het beste paard zadelen, en ren in vollen galop naar Haarlem: en zorg, dat intusschen de alarmklok geklept worde.’-</p>
<p>- ‘Maar gaat gy dan niet met my?’ vroeg de Rentmeester, die er machtig tegen op zag, om zich alleen op weg te begeven.</p>
<p>- ‘Ik niet,’ antwoordde Berwout: ‘ik ga naar Rhijnegom, om de Jonkvrouw te waarschuwen.’ -</p>
<p>- ‘By Sint Aelbert!’ zeide Koert met bitterheid; ‘gy deedt al zoo wel met my te gaan: de Jonkvrouw heeft beschermers genoeg: die vervloekte Galama is by haar, met drie van zijn handlangers.’ -</p>
<p>- ‘Galama zegt gy? Dan voorwaar is het dubbel noodig, dat ik er heen trek. - En nu geen oogenblik verloren! op weg, Koert Jaspersz! wy hebben al lang genoeg gedraald.’ -</p>
<p>- ‘Berwout! ik bid u, ik gelast u, met my te gaan,’ zeide de Rentmeester, langzamerhand zijn gewonen, gebiedenden toon hernemende.</p>
<p>- ‘Gelast anderen, en my ook, op zijn tijd namelijk; -. maar nu gelast ik u, u voort te scheren, zoo gy niet wilt, dat ik de Westfriezen terugroep.’ -</p>
<p>- ‘Maar gy vergeet...’ zeide Koert, in wiens gemoed nu de vrees met de terugkeerende verwaandheid om 't meesterschap streden.</p>
<p>– ‘Gy vergeet, dat ik nu de sterkste ben,’ zeide Berwout: ‘doe wat ik zeg, of ik zweer u, dat
<pb n="342"/>
gy u beklagen zult van uit de handen der Westfriezen in de mijne te zijn gevallen.’ -</p>
<p>- ‘Nu! nu! ik ga al!’ zeide de Rentmeester, ziende, dat Berwout de hand sloeg aan zijn jachtmes en vreezende, dat hy zijne bedreiging eens ten uitvoer mocht brengen: ‘ik zal doen wat gy verlangt.’ -</p>
<p>- ‘Doe dat!’ zeide de Jager: ‘en wees overtuigd, dat, zoo gy het verzuimt, ik u by den Graaf zal aanklagen, en zoo hy nalaat u te straffen, zulks zelf wel op my nemen zal.’ -</p>
<p>- ‘Ik zal niets verzuimen,’ zeide de Rentmeester, terwijl hy zich eerst met loome schreden verwijderde, en vervolgens, zoodra hy zich op het rechte pad bevond, het op een loopen zette, by zich zelf onderwijl zwerende, dat hy aan Berwout den hoogen toon, welken deze tegen hem had aangenomen, eenmaal geducht zou betaald zetten.</p>
<p>- ‘Voorwaar!’ dacht de Jager by zich zelven, toen hy zich alleen bevond: ‘ik weet niet of ik wel gedaan heb, met niet zelf terstond naar de Abdy te gaan. Maar toch! Koert Jaspersz zal de taak, die ik hem gegeven heb, wel volbrengen: al ware het slechts uit eigenbelang. Nu spoedig naar het Huis! en de Heiligen geven, dat ik niet te laat kome.’ -</p>
<p>Ten einde te verklaren, hoe onze Jager zich zoo juist ter snede in de nabijheid der schapenwei bevond om den Rentmeester te verlossen, dient men te weten, dat hy, by zijn vertrek van het slot, niet den kortsten weg genomen had naar zijn woning, welke, tegen het duin, op ongeveer gelijken afstand van de
<pb n="343"/>
Abdy en van Rhijnegom gelegen was; maar dat hy nu eens dit, dan dat kronkelpad gevolgd was, niet slechts omdat dit doorgaans met zijn gewoonte overeenkwam, ten einde te zien, of er ook strikken gelegd werden of stroopers op de loer lagen, maar ook omdat hy, nu althands, na de van Koert ontfangen bestraffing, in zijn plichtsbetrachting niet het minste wilde te kort schieten. Wel had hy, toen duisternis en regen hem overvielen, zijn tred verhaast; maar oog en oor, beide door lange ondervinding gëoefend, bleven echter waakzaam: en een verdacht voorwerp kon zoo min aan het eene, als een verdacht gerucht aan het andere ontgaan. Aan de schapenweide gekomen, waar een overpad hem op den weg naar zijn woning bracht, had hy eerst een schel gefluit en vervolgens verscheidene stemmen vernomen, welke kwade vermoedens by hem hadden doen oprijzen. Hy had zich in een hollen wilgetronk verscholen, om gade te slaan, wat er gebeuren zoude, daar hy nog altijd in de meening verkeerde, dat het enkel stroopers waren, die hy gehoord had. Maar kort daarop waren eenige lieden in zijn nabijheid van verschillende kanten komen opdagen, en de weinige woorden, welke zy gewisseld hadden, waren genoeg geweest om zijn gemoed met bezorgdheid te vervullen: immers had hy uit het gehoorde drie dingen als zeker kunnen opmaken: vooreerst, dat zy een deel uitmaakten van een talrijke bende Westfriezen, en met oogmerk om te plunderen waren overgekomen: in de tweede plaats, dat zy in betrekking moesten staan met Gale Igesz Galama: en ten derde, dat er een aanslag tegen
<pb n="344"/>
de vryheid van Mabelia bestond. De eerste opwelling van zijn gemoed was, om zich terstond naar de Abdy te begeven en te zien, hulp byeen te krijgen, ter bescherming van het slot; maar by nadere overlegging begreep hy, dat de vrome vaders al de manschappen, welke aan het opontbod gehoor zouden geven, wel by voorkeur tot hun eigen bescherming zouden by zich houden, in de plaats van hen naar Rhijnegom te zenden. Toen dacht hy er over, om zich, zoo het mogelijk ware, zelf derwaarts te begeven en te zien, hoe de zaken er geschapen stonden; - en hy besloot dit laatste voornemen, schoon verre weg met de meeste gevaren verzeld, ten uitvoer te brengen, zoodra het vertrek der Westfriezen hem vergunnen zoude, zijn schuilplaats ongemerkt te verlaten. Eindelijk ging de bende (welke op verkenning scheen te zijn uitgezonden), weder verder, slechts een paar hunner achterlatende om den weg te bewaken en alle gemeenschap tusschen de Abdy en het slot te voorkomen. Het was in de handen dezer laatsten, dat Koert Jaspersz gevallen was, toen hy eenige oogenblikken later daar langs kwam.</p>
<p>Berwout vertoefde dan nu ook niet langer met zich op weg te begeven. Het was echter met een beklemd gemoed, dat hy door de duisternis voorttrad; want niet slechts was het onzeker of hy Rhijnegom zoude kunnen bereiken, daar de Westfriezen zich hoogstwaarschijnlijk tusschen hem en het slot bevonden, maar ook was Galama, wiens oogmerken hy verdenken moest, reeds binnen de muren, en zoude er zich niet gemakkelijk uit laten zetten. Wel tien
<pb n="345"/>
malen was Berwout dan ook willens terug te keeren, om zoo mogelijk hulp te halen, en even zoo dikwijls dreef een geheim voorgevoel, dat zijne tegenwoordigheid op het slot noodzakelijk was, en de gedachte, dat spoed alleen hier baten kon, hem weder voorwaarts. Ten einde zoo veel doenlijk was, de kans te vermijden van op Westfriezen te stuiten, nam hy by voorkeur de minst bekende en donkerste paden: en gelukkig had zijn beroep hem niet slechts met den geheelen omtrek zoodanig bekend gemaakt, dat hy in volslagen duisternis zoo goed als by helderen dag zijn weg overal wist te vinden; maar hem ook die hebbelijkheid gegeven van op alles opmerkzaam te zijn: aan elke beweging, aan elk gerucht, aan elk bladgeritsel, dat zich hooren liet, terstond te kunnen onderscheiden, of het door den wind, door het loopen van een dier of door het voorbygaan van een mensch veroorzaakt werd. Nu en dan hoorde hy verwijderde voetstappen en geluid van menschenstemmen: en dan hield hy zijn stap en adem in en luisterde met aandacht, ten einde het besluit op te maken, of hy langs den weg dien hy volgde zoude voortgaan of daarvan afwijken: eene enkele maal zelfs gebeurde het, dat hy van uit het boschjen, dat hem verborg, een vrij talrijken hoop op korten afstand door het open veld zag trekken; - maar toch, niemand bemerkte hem en het gelukte hem, ongedeerd, en in korteren tijd, dan hy had durven denken, tot op de opene plaats voor het Huis te Rhijnegom te geraken.</p>
<p>De regen had nu bijna opgehouden: de wind was
<pb n="346"/>
opgestoken en dreef de wolken voor zich uit: en het oude gebouw stak somber en zwaarmoedig tegen de lucht uit. Berwout bleef een wijl, zonder een voet te verzetten, met de armen over elkander geslagen, die kloeke muren beschouwen, als ware hem nu eerst het gewaagde zijner onderneming voor den geest gekomen. Ja, hy was op het punt om berouw te gevoelen over de handelwijze, welke hy gevolgd was. Immers, wat baatte het hem of hy vóór het slot gekomen was, zoolang er geen kans bestond om daar binnen te geraken? en hoe zoude het hem gelukken een der bewoners van het Huis te spreken te krijgen? geen ander middel was daartoe, dan door op den hoorn te blazen: en dit kon niet geschieden, zonder dat het evenzeer de aandacht trok van Galama en zijn knapen, die binnen, of van de Westfriezen, die in de nabyheid waren. Intusschen, alles scheen nog stil en rustig op het kasteel: en al mocht het bedoelde middel met gevaar vergezeld zijn, het was toch het eenige, om Vader Volkert en de vrouwen tot waakzaamheid op te wekken.</p>
<p>Hy had dus besloten het te beproeven, toen zijn oog op eens getroffen werd door een schemering van licht, welke zich plotslings tegen den gevel van het gebouw verspreidde: en te gelijk hoorde hy duidelijk de schelpen, waarmede het binnenplein belegd was, onder den druk van voetstappen kraken. Hoe verwenschte hy den hoogen muur, welke hem belette om te ontdekken, of het een vriend of vijand was, die daar achter ging! Terwijl hy by zich
<pb n="347"/>
zelven overleide, of het al dan niet raadzaam ware te roepen, hoorde hy een bout wegschuiven, grendels aflichten en den sleutel in het slot knersen.</p>
<p>- ‘Voorwaar!’ dacht hy by zich zelven: ‘'t is of een goede Heilige Vader Volkert van mijn aankomst verwittigd heeft: zóó vertoon ik my hier, en zóó komt hy my de poort ontsluiten.’ -</p>
<p>Maar zijn genoegen werd aanmerkelijk getemperd, toen, nadat hy de deur op haar hengsels had hooren draaien, uit de poort een gestalte voor den dag kwam, welke hy terstond bespeurde, dat aan geen der bewoners van het slot kon toebehooren. Het was een lang, sterk gebouwd man, en het schijnsel der fakkel, welke hy in de hand hield, flikkerde tegen de maliën van zijn kolder, tegen het gevest van zijn dolk en tegen het staal van zijn stormhoed.</p>
<p>Beseffende, dat behoedzaamheid hier de eerste plicht ware, trad Berwout achter het steenen buitenpoortjen, 't welk, als wy gezegd hebben, op den steiger gebouwd was, en bespiedde, daar verscholen, de handelingen des onbekenden. Deze begaf zich terstond naar den kant waar de draaibrug vast lag en, de ijzeren bout lossluitende, welke het evenwicht vast hield, deed hy de brug over de gracht heen draaien. Berwout verwachtte nu, dat de gewapende naar zijne zijde zoude overkomen: en zijn eerste beweging was, zijn jachtmes te trekken om hem, zoodra hy voorby kwam, daarmede aan te vallen; maar zijn tweede gedachte deed hem van dat voornemen afzien: hy had, wel is waar, vroeger enkele klop- en vechtpartyen tegen de Westfriezen
<pb n="348"/>
bygewoond; maar zijn handen waren toch nog rein van moord: en hy kon het niet met zijn beginselen van recht en billijkheid overeenbrengen, iemand, die hem geen leed gedaan had, en betreffende wiens inzichten hy slechts vermoedens koesterde, op een verraderlijke wijze aan te vallen, laat staan, van kant te maken: ja zelfs zoude hy zijn wapen niet hebben willen wenden tegen een onvoorbereiden vijand. En bovendien, indien de stoot mislukte, een worsteling met den vreemdeling zoude slechts strekken om gerucht te maken en diens medgezellen te waarschuwen. Hy besloot dus, den man stil voorby te laten trekken en, zoodra hy verwijderd was, zelf van de hem aangeboden gelegenheid gebruik te maken om zich binnen het slot te begeven.</p>
<p>Maar alles viel anders uit, dan Berwout verwacht had. De gewapende vergenoegde zich met een paar stappen op de plank te doen en met den voet te stampen, als wilde hy zich overtuigen dat zy goed vast lag, en, zich toen weder omwendende, keerde hy binnen de poort terug.</p>
<p>- ‘Ziedaar een vreemde omstandigheid,’ zeide Berwout by zich zelven: ‘een van beide is waar: die knaap daar heeft of aan zijn makkers een vryen uittocht of aan de Westfriezen een vryen intocht willen verzekeren. Maar nu zullen wy toch ook zien, of wy niet beide beletten kunnen.’ -</p>
<p>Hierop trad hy de brug over, met het oogmerk om, zoodra hy aan de overzijde zoude gekomen zijn, de plank weder naar binnen te draaien, toen hy in zijn nabyheid eerst een heesch geblaf en gekef ver-<pb n="349"/>nam en vervolgens een gejank als dat van een hond, die mishandeld wordt.</p>
<p>- ‘By Sint Aelbert!’ dacht hy by zich zelven, ‘dat is de oude kees van Alfert, die eindelijk uit zijn logheid ontwaakt, en begint te bemerken, dat het niet pluis is. Maar neen!’ vervolgde hy, na een oogenblik geluisterd te hebben: ‘dat is geen hondestem, die ik hoor: dat is het kugchen van Alfert. Zou de oude man ook in gevaar zijn?’ -</p>
<p>De vrees hiervoor deed hem zijn bezigheid verlaten om zich daarheen te wenden, waar zijn hulp meer onmiddelijk vereischt scheen. Daar hy echter besloten had, zijn mes niet dan by hooge noodzakelijkheid te gebruiken, haalde hy, terwijl hy door de poort ging, het touw voor den dag, waarmede Koert Jaspersz was gebonden geweest, en 't geen hy in zijn weitasch gestoken had, maakte er in de haast een strik van, en hield het in de hand, zoodat hy er dadelijk gebruik van kon maken. Op het binnenplein gekomen, zag hy in 't eerst niets: het scheen, dat de fakkel van den Fries was uitgegaan, 't zij door den wind, 't zij door eenige andere oorzaak; - maar een dof gerucht en gemompel, dat van de zijde van Alferts woning kwam, deed hem zijn stap derwaarts wenden. Terwijl hy behoedzaam den eenen voet voor den anderen zette om niet gehoord te worden, trapte hy op iets, dat zich even bewoog en een flaauw klagend geluid van zich gaf; het was de arme keeshond, die te zieltogen lag. Op hetzelfde oogenblik onderscheidde hy den Fries, die den portier op den drempel van zijn huisje had nedergeworpen en de bloote dolk boven hem hield opgeheven.</p>
<pb n="350"/>
<p>- ‘Hou u stil! vervloekte guit!’ zeide de gewapende: ‘of ik zal u behandelen, gelijk ik uw hond heb gedaan.’ -</p>
<p>Maar op hetzelfde oogenblik viel de dreigende arm los by het lijf neêr, en het moordtuig op den grond: en in het volgende stortte de geheele kolos achterover. Berwout, ongemerkt genaderd zijnde, had hem met behendigheid den strik over het hoofd weten te werpen en, door dien met kracht aan te halen, hem zonder veel moeite van de been gekregen.</p>
<p>- ‘Zie zoo!’ zeide hy toen, den eenen voet op den nederliggenden Fries zettende: ‘dat was by tijds, vriend Alfert! zoek nu gaauw de dolk, die hy heeft laten vallen, en die hier ergens op den grond moet liggen: vrees niets! Ik ben Berwout.’ -</p>
<p>- ‘Hier is zy,’ zeide Alfert, terwijl hy met bevende hand het wapentuig aan den Jager overreikte: ‘houd den vent slechts vast, dan zal ik inmiddels de klok gaan luiden om hulp te roepen.’ -</p>
<p>- ‘Wacht er u wel voor,’ zeide Berwout: ‘er zijn meer vijanden dan vrienden in de buurt: ‘maar neem liever dit eindjen koord van my over, terwijl ik hem buiten staat stel ons verder leed te doen. Trek maar gerust toe, zoo hy zich verroert, of geluid geeft.’ -</p>
<p>Dit zeggende stelde Berwout het einde van den strik aan den portier ter hand, en, een tweede touw voor den dag halende, bond hy den Fries de armen stijf om 't lichaam heen. Vervolgens maakte hy den strik weder van den hals los, en de voeten even goed ge-<pb n="351"/>kneveld hebbende, wilde hy een begin maken met zijn gevangene te ondervragen, toen hem een angstig en luid gegil, dat binnen in het slot rees, in de ooren klonk.</p>
<p>- ‘Dat is de Jonkvrouw, die daar om hulp roept,’ zeide hy tegen Alfert: ‘bewaar gy den gevangene, ik vlieg haar te hulp.’ -</p>
<p>En, zijn jachtmes uit de schede rukkende, liep hy, zonder deze reis te denken in welk gevaar hem zijn roekeloosheid storten kon, het slot binnen, ijlde de trappen op en stortte zich in de groote zaal, waar een vreeslijk schouwspel zich aan zijn oogen voordeed. De Biechtvader, Barta en Rijkjen lagen alle drie als lijken op den grond uitgestrekt; in het midden van het vertrek bevond zich Galama, Mabelia voortslepende, die vruchtelooze pogingen deed om aan zijn geweld te ontworstelen: een der volgelingen van den Fries hield een lamp in de hand, en de tweede, door het gerucht van Berwouts voetstappen opmerkzaam gemaakt, kwam met opgeheven zwaard den Jager te gemoet.</p>
<p>Ten einde echter onzen lezer met de omstandigheden bekend te maken, welke de schaking, door Galama beoogd, waren voorafgegaan, dienen wy ons verhaal van iets hooger op te halen.</p>
<p>Mabelia had zich, gelijk te denken is, in geen opgeruimde stemming ter ruste begeven. Nog bestendig was het, als klonken haar de honende woorden van Koert Jaspersz in de ooren: en zijn betuiging, dat het van hare handelwijze nopens hem zoude afhangen, of de naam van hare moeder met
<pb n="352"/>
eere genoemd of met schande zoude overladen worden, was wel geschikt om haar met droevige, pijnlijke gedachten te vervullen. Nochthands, en in weerwil van hetgeen de Rentmeester zoo stellig verzekerd had, zy hoopte nog altijd, dat noch de Abt, noch Vader Volkert diens beweren zoude bevestigen: aan een ziel, zoo rein en zuiver als de hare, scheen het onmogelijk toe, dat iemand, die een zware schuld op het geweten had, zich zoo kalm, zoo beminnelijk in al haar daden vertoonen zoude, als haar moeder steeds gedaan had. Neen! het moest laster zijn, vuige logentaal van Koert, door hem uitgedacht om zijn oogmerk te bereiken: en wanneer de waarheid bekend zoude wezen, dan gewis, zoude de boosheid beschaamd en het edel karakter van Agnes van Rhijnegom boven alle bedenking verheven zijn. De jeugd vleit zich licht: en gebrek aan de treurige ondervinding, welke het erfdeel wordt van meer bejaarden, maakt haar gewoonlijk eer geneigd het beste dan wel het ergste te denken: het is dan ook niet te verwonderen, zoo de droevige beelden, welke zich in den beginne voor Mabeliaas geest vertoond hadden, langzamerhand verdwenen, en zy, zoo niet geheel gerustgesteld, althands met meer kalmte en moed de toekomst te gemoet zag. Lang nog, 't is waar, duurde het, eer de slaap zijn balsem over haar matte oogleden goot: maar eindelijk toch deed hy haar zijn weldadigen invloed gevoelen, en met een gebed voor de rust harer moeder op de lippen sluimerde zy in.</p>
<p>De onderwerpen, waarover zy wakend gedacht
<pb n="353"/>
had, bleven ook in den slaap haar geest bezig houden: zy zag den gehaten Rentmeester weer, die zijn aanzoeken herhalen kwam en, door den Abt gesteund, haar dwong daaraan gehoor te geven: zy werd in bruidsgewaad gedoscht en in een luisterijke zaal gevoerd, waar honderd waskaarsen brandden, en talrijke bezoekers haar kwamen gelukwenschen. Daar werd zy genoodzaakt tot een wilden rondedans, waaraan ook Vader Volkert, haar moeder, de Abt, de onbekende Pelgrim en de Graaf van Holland deel namen. Doch daar drong een wild zwijn de feestzaal binnen: het was hetzelfde, dat eens door Berwout geveld was, en al de gasten gingen op de vlucht. Vervolgens zag zy den schoonen Jager zelf, maar met een Gravenkroon op 't hoofd, en in prachtige kleederen uitgedoscht: na hem volgde een geheele sleep van Edelen, sommigen in volle wapenrusting, anderen in deftige tabberts en staatsiekleederen, met kroonen op het hoofd en als Rijksvorsten uitgedoscht: al deze helden, verzekerde Berwout haar, zouden uit haar geslacht voortspruiten, en eens zoo machtig worden, dat Koningen en Keizers hun vriendschap zouden zoeken. Elk hunner leidde een schoone deftige vrouw aan de hand, en ieder paar boog zich in 't voorbijgaan voor Mabelia. Eindelijk kwam er een, niet minder deftig van houding en gewaad dan de overigen, insgelijks met zijn vrouw, en elf kinderen om hem heen; deze droeg zijn hoofd niet op den nek, maar onder den arm: welk schouwspel Mabelia zoo van ijzing vervuldde, dat zy het gelaat afwendde. Toen verdween alles en er
<pb n="354"/>
bleef niemand over dan eene schoone vrouw, met bleeke en droevige gelaatstrekken, en hangende hairen, welke zich naast Mabeliaas sponde nederzette, en de oogen op haar gevestigd hield met een uitdrukking, waarin droefheid met een onbeschrijfelijke teederheid gemengeld was. En het was Mabelia, als of haar hart die onbekende te gemoet snelde, en of zy iets voor haar gevoelde, zoo teeder als zy nog voor niemand, zelfs voor haar moeder niet gevoeld had: en de onbekende leide hare hand op Mabeliaas arm en zeide met een zachte, welluidende stem: ‘ik heb u lief, Mabelia!’ maar langzamerhand was het, als of de gestalte der onbekende zich uitzette: haar gelaat werd grooter en sterker geteekend: een breede baard vertoonde zich om de kin: de licht bruine oogen werden blaauw, het donker bruin hair nam een rosse tint aan, het wit gewaad veranderde in een maliënkolder: de uitgestrekte hand, nu met een ijzeren handschoen bekleed, drukte zwaarder op haar arm: zy hief zich op met een gil: en het was geen droom meer, het was waarheid: het was Gale Igesz Galama, die, naast haar sponde gezeten, de strakke oogen op haar gevestigd hield.</p>
<p>- ‘Schrik niet, schoone Mabelia!’ zeide hy, op een zachten, geruststellenden toon: ‘het is mijn voornemen niet, u leed te doen.’ -</p>
<p>- ‘Wat wilt gy? wat is uw oogmerk? wat beteekent dit?’ vroeg de ontstelde maagd, het dek met een gemengd gevoel van angst en schaamte tot over haar hals optrekkende.</p>
<p>- ‘Ik heb met u te spreken, Mabelia!’ zeide
<pb n="355"/>
Galama, op een welwillenden, doch vasten toon: ‘de oogenblikken zijn kostbaar: ik had anders wellicht een geschikter tijd uitgekozen om tot u te komen. - Maar gy moet my hooren.’ -</p>
<p>- ‘Verwijder u!’ hernam Mabelia, zich al meer en meer in het laken wikkelende en zich zoo dicht mogelijk naar de zijde van den muur keerende: ‘verlaat dit vertrek: en zoo het noodig is, dat ik u te woord sta, zoo zal ik my aankleeden en in de zaal by u komen. - Maar waar is Barta?’ vervolgde zy, met angst rondziende.</p>
<p>- ‘Barta noch iemand hier op het slot kan u hooren, noch by u komen,’ zeide Galama: ‘en hetgeen ik u te zeggen heb kan hier even goed als elders worden gesproken. Stel dus alle vrees en schroom ter zijde, Mabelia! want het is een vriend, een bloedverwant, die tot u spreekt.’ -</p>
<p>- ‘Een bloedverwant!’ herhaalde Mabelia, hem aanziende met een verwijtenden blik: ‘een bloedverwant zoude niet aldus misbruik maken van de hem bewezen herbergzaamheid, om de rechten der gastvryheid te schenden.’ -</p>
<p>Galama bloosde by dit verwijt; want hy wist, dat hy het verdiende; maar, naar den aart der zwakke zielen, verborg hy zijn schaamte achter het masker der gramschap: en, de wenkbraauwen samentrekkende, zeide hy: ‘Mabelia! ik wenschte als vriend tot u te spreken: dwing my niet, my te herinneren, dat ik als meester gebieden kan.’ -</p>
<p>- ‘Als meester!’ zeide Mabelia, verschrikt: ‘maar by alle Heiligen! wat meent, wat wilt gy toch? -</p>
<pb n="356"/>
<p>- ‘Luister!’ hernam, de Fries, op een zachteren toon: ‘ik zal u zeggen, wat my herwaarts deed komen, en gy zult zelve oordeelen, of ik onredelijk handel. - Gy weet, dat mijne grootmoeder Jutte de zuster was van uw overgrootvader, en dat ik dus, even als Adgild van Rhijnegom, van Koning Radboud afstam?’ -</p>
<p>Het jonge meisjen knikte toestemmend, maar bleef niettemin den Fries met angst aanstaren; want zy kon niet denken, dat hy haar dus in de nacht zoude komen bezoeken met geen ander oogmerk, dan om haar te onderhouden over den graad van bloedverwantschap, die tusschen hen bestond.</p>
<p>- ‘Gy weet ook misschien,’ vervolgde Galama: ‘dat, met uitzondering misschien van het Huis van Adelen, wy beide de eenigen zijn, die rechtmatige aanspraak hebben op de erfenis der Friesche Koningen!’ -</p>
<p>- ‘Welnu! waar wilt gy heen?’ vroeg Mabelia, zich de oogen wrijvende als of zy zich nog in een droom bevond, waaruit zy wenschte te ontwaken.</p>
<p>- ‘Gy zult het hooren. - Wat zoudt gy wel zeggen, Mabelia! indien gy eens, in stede van hier op dit vervallen slot een armoedig leven te slijten en half af te hangen van de genade eens monniks, u geroepen zaagt om als Vorstin over Kennemerland en Westfriesland te heerschen?’ -</p>
<p>- ‘Dan zoude ik zeggen, dat het een droom ware,’ antwoordde Mabelia, half lagchende: ‘even als dien ik zoo even gedroomd heb: ‘maar wat beteekent toch die vraag?’ -</p>
<pb n="357"/>
<p>- ‘Zy dient slechts als inleiding tot een andere,’ vervolgde Galama: ‘het is u niet onbewust, dat ik den Abt van Egmond om uwe hand heb gevraagd, en dat hy my die heeft geweigerd?’ -</p>
<p>- ‘Ik weet het,’ antwoordde Mabelia, bloozende.</p>
<p>- ‘Maar gy zelve, schoone Nicht!’ vroeg de Fries: ‘zoudt gy, indien gy in deze zaak geraadpleegt waart geworden, uw zegel aan die weigering hebben gehecht?’ -</p>
<p>De kleur, welke zoo even de wangen der Jonkvrouw overlogen had, maakte by deze vraag voor een doodelijke bleekheid plaats. Zy voelde, dat zy in het geweld van haar bloedverwant was: en zy vreesde, hem door een rechtstreeks antwoord te beleedigen; maar van een anderen kant was haar hart te oprecht om hem over den aart van hare gevoelens te zijnen opzichte in twijfel te laten. Zy peinsde eenige oogenblikken en antwoordde hem toen op een tevens minzamen en vrymoedigen toon:</p>
<p>- ‘Ik weet, Gale Igesz! dat uw aanzoek my vereerde: dat er moeilijk een Edelman van beteren Huize en hooger geboorte te vinden zoude wezen, die de oogen op my verlaten weeze sloeg; - maar indien het my ooit vergund werd, vrijwillig de keuze eens echtgenoots te doen, zoude ik er geen begeeren, dan dien ik had leeren achten en liefhebben: - en wat u betreft, Gale Igesz! om u lief te hebben, ken ik u niet genoeg: - en om u te achten zoude ik u edeler daden moeten zien verrichten dan het verrassen van een weerloos meisjen in haar slaapvertrek.’ -</p>
<pb n="358"/>
<p>- ‘Nog al hetzelfde verwijt!’ zeide Galama, stampvoetende en op de lip bijtende: ‘ha! gy zult u toch moeten gewennen, my die vrijheid te zien gebruiken; want ik heb het gezworen, dat gy mijn vrouw zoudt wezen: en Gale Igesz breekt zijn eeden niet. - Maar kom!’ vervolgde hy, half getroffen door de angst, welke op Mabeliaas gelaat geschilderd was, en op zachteren toon: ‘ik herhaal u, ik meen het wel met u, en waarom zoudt gy u dan niet goedwillig schikken in hetgeen onvermijdelijk is? Ik weet, dat gy niet slechts schoon en bevallig, maar ook verstandig en moedig zijt: en daarom wil ik u ook geheel mijn voornemen openbaren. - Ziel er was een tijd, toen geheel Kennemerland niet alleen, maar al wat Friesland heet, aan uwe en mijne voorvaderen onderworpen was. Onze rechten op die uitgebreide landen te hernieuwen, te herwinnen, ziedaar mijn doel! Stem er in toe de mijne te zijn: sterk, door den invloed uwer schoonheid, uwer jeugd, uwer bevalligheid, de pogingen, welke ik met het staal in de hand zal doen - en binnen weinigen tijd druk ik u een Hertogskroon op de slapen.’ -</p>
<p>- ‘Gale Igesz!’ zeide de jonge maagd, hem aanziende met een klimmende verbazing, en als zocht zy op zijn gelaat de kenteekenen der ijlhoofdigheid te ontdekken: ‘wat denkbeelden zijn dit? Hoe! gy wilt de macht van Graaf en Keizer beide tarten en u tegen hen wapenen?’ -</p>
<p>- ‘De Keizer is ver af,’ antwoordde Galama: ‘en de Graaf is op dit oogenblik niet by machte, om ook den zwaksten vijand het hoofd te bieden,
<pb n="359"/>
Vlaanderen en Utrecht zijn mijne bondgenooten: Westergoo zal als één man opstaan, zoodra ik het teeken geef: de Westfriezen zijn my gunstig, en in Kennemerland leven nog wakkere lieden genoeg, die zich vroegere tijden herinneren en ongaarne het juk van Gerolfs afstammelingen, torschen. -- Doch laat dit aan my over: en volg my slechts. Aan de hoeve van Nan staan mijn vlugge rossen: en niet vele uren zijn er noodig om u naar mijn Huis te Koudum heen te voeren, waar geen Graaf noch Abt u terug zou durven eischen.’ -</p>
<p>- ‘Ik wierp my liever uit dit venster in de gracht,’ zeide Mabelia, ‘dan dat ik aan zulk een voorstel het oor leende. Hoe! gy zoudt van my vergen, dat ik, alle maagdelijke schaamte met voeten tredende, u vrijwillig volgde en een geschandvlekten naam achter my liet? dat ik, uwe oogmerken kennende, aan oproer en verraad tegen onzen wettigen Heer medeplichtig werd, en u mijnen naam liet misbruiken om de plagen des oorlogs over een vreedzaam land te brengen? - Weg! weg Gale Igesz! gy hebt Mabelia van Rhijnegom verkeerd bëoordeeld.’ -</p>
<p>- ‘Gy zijt het, die hier een verkeerd oordeel velt,’ hernam de Fries, een weinig teleurgesteld by het zien, dat zijn woorden een tegenovergestelde uitwerking maakten dan hy er van verwacht had: ‘hoe! wanneer hetgeen ik reeds heb gedaan en nog verrichten wil slechts strekken moet om u, beroofde wees! uw wettige rechten terug te doen erlangen,
<pb n="360"/>
om uwe aanspraken te handhaven, om mijne liefde voor u te toonen....’</p>
<p>- ‘Uwe liefde!’ viel Mabelia in met een glimlach vol bittere spotterny: ‘'t is waar! gy kwaamt mijne hand vragen en gy hadt nog vergeten, al ware het slechts ter loops, ook van uwe liefde gewach te maken. Schoone liefde voorwaar, die u drijft! en het voegt u wel daarvan te spreken, nadat gy zelf my verklaard hebt, waarom het is, dat gy dus op mijne hand gesteld zijt. Ha! zoo gy niet meendet, dat die hand u aanspraak kon geven op de rechten, welke gy my toeschrijft, gy zoudt de arme wees wel aan haar eigen lot overlaten. - En wat zijn die rechten, van welke gy spreekt? wie erkent die nog? - 't Is ijdele razerny, u te vleien, dat iemand, om mijnent wille, u hier als Heer zoude huldigen. Laat my dus, Gale Igesz! en oordeel verstandiger: uit liefde zult gy my niet nemen: en uit staatzucht kunt gy vry wat glansrijker huwelijken doen.’ -</p>
<p>Mabelia was in deze oogenblikken verrukkelijk schoon. De verontwaardiging had haar wangen doen gloeien, en haar oogen met ongewonen luister bedeeld: in het vuur van haar rede, was zy half overeind gaan zitten, en hoewel zy nog met de linkerhand het laken tot over den hals bleef houden, had zy den rechterarm vooruitgestoken als om de aanzoeken diens nieuwen minnaars af te weeren. Galama zag haar aan met een verbazing, welke met bewondering gemengd was: hy had haar nooit zoo schoon gezien: en al had hy niet de stijfzinnigheid,
<pb n="361"/>
welke zijn landslieden van ouds kenschetste, in ruimen mate bezeten, de kennis, welke hy thands van Mabeliaas karakter verkreeg, zoude hem in zijn voornemen hebben versterkt.</p>
<p>- ‘Hoor!’ zeide hy, met een glimlach: ‘ik moet het u met echte Friesche rondborstigheid bekennen, Mabelia! er is iets waars in hetgeen gy daar zeidet. Hoewel ik tot heden toe geene vrouw gezien had, die my liever was dan gy, zoo was ik misschien meer verliefd op de aanspraken welke gy kunt doen gelden, dan op uw persoon. Maar van dit oogenblik af zoude ik u, ook zonder uwe rechten, boven alle vorstinnen van Duitschland verkiezen, want gy hebt een fierheid van inborst, gelijk Galama die in zijn echtgenoote verlangen moet: en ik ben overtuigd, dat, zoo gy eens de mijne zijt, ik trotsch op u, en gy gelukkig met my zult zijn. Derhalve, aarzel niet, kleed u aan en volg my; want de tijd spoedt voort, en ik heb in deze nacht nog veel te verrichten.’ -</p>
<p>- ‘Heilige Maagd!’ riep Mabelia, de handen wringende: ‘is er dan geene mogelijkheid om dien man reden te doen verstaan? Ik begeer u niet tot man, Gale Igesz! ik bemin u niet en zal nooit gelukkig met u kunnen zijn. Help Hemel! is er dan geen mensch die my arme wees beschermen zal?’ -</p>
<p>Haar moed was geweken: zy weende en snikte en wikkelde zich weer geheel in haar beddelaken.</p>
<p>- ‘Ik zal u wel beschermen,’ zeide Galama, haar met laken en al omvattende: ‘en dan zult gy geen ander behoeven.’ -</p>
<pb n="362"/>
<p>- ‘Wee my!’ riep het arme meisjen, zich los pogende te maken: ‘zoo ik een vader had, gy zoudt my zoo niet behandelen.’ -</p>
<p>- ‘Uw vader is ver van hier,’ zeide Galama, lagchende: ‘en bekreunt zich weinig om u.’ -</p>
<p>In weerwil van den toestand waarin zy zich bevond, maakten deze woorden van Galama een zoo geweldigen indruk op Mabelia, die ze in verband bracht met de gezegdens van Koert Jaspersz, dat zy voor een oogenblik al wat zy van den Fries te vreezen had uit het oog verloor, om slechts over de geheimenis, welke haar geboorte omhulde, na te denken.</p>
<p>- ‘Wat zegt gy?’ riep zy in hevige ontroering uit: ‘leeft dan mijn vader nog? Ben ik dan niet de dochter van Adgild van Rhijnegom?’ -</p>
<p>- ‘Hoe!’ vroeg Galama, eenigzins verwonderd: ‘heeft men u dan nimmer ontdekt wat gy meer dan iemand recht had om te weten?’ -</p>
<p>- ‘Het is dan waar!’ snikte Mabelia: ‘en die elendige Koert Jaspersz heeft niet gelogen! - O goede God! in schande geboren, zie ik niets dan schande om my heen.’ -</p>
<p>De schok, welken haar de bevestiging van hetgeen zy vreesde veroorzaakte, gevoegd by de ontroering, welke zy reeds had doorgestaan, was voor het arme meisjen te sterk. Zy berstte in tranen uit en begon over het geheele lichaam te beven. Galama, oordeelende, dat het tooneel nu lang genoeg had geduurd, en het tijd werd, er op de eene of andere wijze een einde aan te maken, tilde haar met laken en al uit het bed, gelijk men een gebakerd kind zoude
<pb n="363"/>
doen en begaf zich naar de zaal, waar hem twee zijner knapen te gemoet traden.</p>
<p>- ‘Geeft my mijn mantel,’ zeide hy: ‘het is tijd. Waar is Sicco?’ -</p>
<p>- ‘Naar beneden,’ was het antwoord: ‘en bezig de poort te ontsluiten.’ -</p>
<p>- ‘'t Is wel! laat een uwer de lamp opnemen: wy moeten ons voortspoeden, eer onze vrienden aan de hoeve ongeduldig worden.’ -</p>
<p>Maar op dit oogenblik ontwaakte Mabelia weer uit de soort van bewusteloosheid, waarin zy verzonken was. Het eerste wat zy zag, was de goede Vader Volkert, levenloos op den vloer uitgestrekt.</p>
<p>- ‘Moordenaars!’ gilde zy met ontzetting uit, en rukte zich los uit de armen van Galama. Maar spoedig had deze zich weder meester gemaakt van zijn prooi en hy was op het punt van zijn ontwerp van schaking te volvoeren, toen, als wy reeds vermeld hebben, Berwout de zaal binnen stoof.</p>
</div>
<div type="chapter">
<head rend="h3">XIV.</head>
<p>De komst des Jagers bracht by de aanwezigen een oogenblik van weifeling te weeg. Berwout maakte daarvan gebruik en vatte snel een houten zitbank op, ten einde zich daarmede, in het ongelijk gevecht, dat hy voorzag, te kunnen verdedigen. De beide volgers van Galama zagen hun opperhoofd aan: en Galama zelf vestte den blik met meer verwondering
<pb n="364"/>
dan bezorgdheid op den kloeken jongeling, die voor hem stond; terwijl Mabelia, die Berwout herkend had, een luiden juichtoon deed hooren.</p>
<p>- ‘Wat zoekt gy hier knaap?’ vroeg Galama, in 't eerst wanende dat hy een zijner Westfriesche bondgenoten voor zich had.</p>
<p>- ‘Wat ik zoek?’ vroeg Berwout, terwijl zijn gelaat van verontwaardiging gloeidde: ‘de Jonkvrouw te beschermen, welke gy op een zoo onridderlijke wijze behandelt.’ -</p>
<p>- ‘Gy?’ vroeg Galama, hem met verbazing aanstarende: ‘en wie zijt gy, die dit alleen zoudt durven onderstaan?’ -</p>
<p>- ‘Ik ben niet alleen,’ zeide Berwout, beseffende dat alles verloren was, tenzij hy hier een hoogen toon bleef voeren. ‘Zie! Gale Igesz! uw toeleg was verraden; uw vrienden zijn verslagen en de Egmonders staan voor dit slot.’ -</p>
<p>- ‘Onmogelijk!’ zeide Galama, met drift naar het voorportaal loopende en op den hoorn blazende, dien hy aan zijn zijde droeg. Het was voor allen een oogenblik van angstige verwachting; maar bovenal voor Berwout: en zijn gelaat verbleekte, toen hy zeer uit de verte een tweeden hoorn het sein van den Fries hoorde bëantwoorden.</p>
<p>- ‘Welnu! elendeling!’ zeide Galama, terugkeerende: ‘denkt gy, dat gy ons straffeloos zult bedriegen. Houwt hem neer, knapen! En gy, volg my, Mabelia!’ -</p>
<p>- ‘Om Gods wil! spaart hem!’ gilde Mabelia, in doodsangsten: ‘ik zal goedwillig met u gaan.’ -</p>
<pb n="365"/>
<p>De twee knapen maakten zich intusschen gereed om het bevel van Galama te volbrengen, en, schoon Berwout zich in postuur stelde om hun aanval af te wachten, zoude zijn weerstand waarschijnlijk vruchteloos zijn geweest, toen zich op eens een gedaante aan den ingang vertoonde, welker verschijning een plotselinge wending gaf aan het tooneel. Het was een man van een reusachtige gestalte, met bloote armen en zonder ander gewaad dan een witten lijfrok, doch met een helm op 't hoofd en een opgeheven krijgsbijl in de hand. Zonder een woord te spreken trad hy op een der knapen toe en bracht hem zulk een slag op 't hoofd toe, dat hy dood ter aarde stortte; terwijl Berwout, door dezen onverhoopten bijstand bemoedigd, het bankjen dat hy in de hand hield den anderen in 't aangezicht wierp, en toen, op hem toespringende, hem om 't lijf vatte en, worstelend, met hem op den grond rolde. Galama, geheel verrast, daar hy, zoo even nog, in 't portaal geweest was en niemand ontdekt had, stond een oogenblik in twijfel, of hy wel een menschelijk wezen voor zich zag, en of het niet veeleer een der oude Heeren van Rhijnegom ware, uit zijn graf verrezen om zijn nazaat te beschermen. Hy trok echter zijn degen en liet Mabelia los om den onbekende aan te vallen, die op dit oogenblik weerloos was, daar zijn bijl in de wond des verslagenen zat vastgeklemd. Maar de vreemdeling, de bijl loslatende, vergenoegde zich, zijn helmvizier op te lichten en met een plechtige stem te vragen: ‘Gale Igesz Galama! is het op deze wijze, dat gy woord houdt?’ -</p>
<pb n="366"/>
<p>De verschijning van al de voorvaderen van Mabelia, ja die van den levendigen Satan, had op den Fries wellicht zulken indruk niet gemaakt als het gezicht der gelaatstrekken, welke zich aan hem vertoonden. Hij deed een stap achteruit, zijn kleur verschoot, en, na eenige oogenblikken te hebben gëaarzeld, zeide hy, met een weifelende stem:</p>
<p>- ‘Welnu... ik beken het... ik bemin uwe dochter, en ik meende aan uwe bedoelingen te voldoen, door haar tot den rang, die haar toekomt, op te voeren.’ -</p>
<p>- ‘Zijne dochter!’ herhaalde Mabelia, voor wie alles duizelde.</p>
<p>- ‘Wat vertelt hy?’ riep Berwout, die, na zich door een stoot met zijn jachtmes van zijn tegenpartij ontslagen te hebben, was opgestaan en het gesprokene slechts half gehoord had: ‘geloof niets van wat hy zegt: hij is een oproerstooker, die de Westfriezen hier gehaald heeft om te plunderen en te rooven. Laat hem liever zijn zwaard afleggen, waar hy toch niets als onheil meê wil stichten.’ -</p>
<p>- ‘Gy bemint haar?’ vervolgde de onbekende: ‘en het is op zulk een wijze dat gy u harer zoekt waardig te maken? Door laffe schaking - en nog laffer moord,’ voegde hy er by, op den Biechtvader en de maagden wijzende.</p>
<p>- ‘Moord!’ herhaalde Galama, die zijn bedaardheid had terug bekomen, met een spotachtigen lach: ‘die daar zullen zoo goed leven als gy en ik, wanneer zy hun roes hebben uitgeslapen. Hier is nie-<pb n="367"/>mand vermoord dan mijn knapen: en alleen mijn echt met Mabelia zal in staat zijn, hun dood te verzoenen.’ -</p>
<p>- ‘Schaamtelooze, zwijg!’ zeide de onbekende: ‘en verwijder u van hier, eer deze bijl u den weg doe volgen, dien deze ongelukkige offers uwer snoodheid reeds gegaan zijn.’ -</p>
<p>- Op dit oogenblik deed zich weder een hoorngeschal, maar nu op naderen afstand, hooren.</p>
<p>- ‘Ha!’ zeide Galama: ‘daar zijn zy reeds, mijn wakkere vrienden. Ik ga; maar weet, het zij gy wilt of niet, Mabelia zal de mijne zijn. Wat Galama eenmaal besloten heeft, blijft onverzettelijk by hem vast staan.’ - Met deze woorden ijlde hy de deur uit.</p>
<p>- ‘By Sint Aelbert! laat hem niet gaan,’ riep Berwout: ‘hy mocht zijn volk hier binnen brengen.’ En meteen snelde hy naar beneden, met het oogmerk om den Fries te weerhouden. Maar, op den trap gekomen, liep hy den ouden Alfert tegen het lijf, die begrijpende, dat zijn meesteres in gevaar was, met een knuppel in de hand, voetjen voor voetjen (want de jicht belette hem harder te gaan) kwam aansukkelen. Dit oponthoud, hoe kort ook, gaf aan Galama te veel voordeel op zijn vervolger. Als een pijl uit den boog was hy het plein over, de poort uit, en op de brug gesneld. De Jager, in de hoop van hem voor 't minst het bereiken van den overkant te beletten, omvatte, zoodra hy buiten de poort was, den steen, die tot tegenwicht diende, met beide handen, en deed de houten planken draaien eer nog de Fries
<pb n="368"/>
haar ten eind geloopen was. Ondanks het gevaarlijke der onderneming, waagde Galama een stouten sprong en kwam behouden aan de overzijde. Toen haalde Berwout de brug geheel binnen, sloot de poort en begaf zich weder naar de zaal. Hy vond er Mabelia, die in een hoek te schreien zat, terwijl de vreemdeling nevens haar stond en haar woorden van bemoediging toesprak, en Alfert met verbazing de op den vloer gespreide lichamen een voor een betastte.</p>
<p>- ‘Zie!’ zeide de onbekende tegen Mabelia: ‘daar is uw redder: hebt gy geen woord van dank voor hem?’ -</p>
<p>Mabelia stak haar hand aan Berwout toe; maar de ontroering belette haar, een woord te spreken.</p>
<p>- ‘Zoo zijt gy het dan waarlijk, mijn brave reisgenoot!’ zeide Berwout, na de schoone hand met verrukking gekust te hebben, tot den Pelgrim; want deze was het, wiens tijdige komst Mabelia ontzet had: ‘wie had immer kunnen denken, dat gy ook zoo fiks de strijdbijl wist te hanteeren; want het is wel aan u en niet aan my, dat de eer toekomt, van de Jonkvrouw gered te hebben. Alleen zoude ik het tegen drie niet hebben uitgehouden.’ -</p>
<p>- ‘Zoo gy die booswichten niet opgehouden hadt, ware ik wellicht te laat gekomen,’ hernam de Pelgrim: ‘maar is Galama vertrokken?’ -</p>
<p>- ‘Hy is my te vlug geweest,’ hernam Berwout: ‘misschien is het maar beter dat wy hem kwijt zijn: en hy zal althands vooreerst niet weer binnen komen, daar heb ik voor gezorgd. - 't Is
<pb n="369"/>
waar, ons getal is gering in vergelijking van de aanvallers, die hier kunnen komen opdagen, maar ik heb hoop op hulp: en zonder buitengewone middelen zal wel niemand hier binnen komen, of hy moest vleugels hebben. - Maar wat zullen wy met deze lijken uitvoeren?’ -</p>
<p>- ‘Wellicht leven zy nog,’ zeide Mabelia, met een blik vol deernis op de verslagenen nederziende: ‘en hebben zy hulp noodig.’ -</p>
<p>- ‘Deze althands zal er niets van navertellen,’ zeide Alfert, het hoofd opbeurende van den knaap, die door den Pelgrim gedood was: ‘by Sint Aelbert! dat is een houw geweest! en die hem gegeven heeft, heeft meer van zijn leven met de strijdbijl omgegaan: Ziet! de helm is als een potscherf in tweeën gespleten en het ijzer is wel een duim diep in 't hoofd gegaan. Nu! het is de eerste reis niet, dat de bijl van den ouden Dodo wonderen heeft gedaan.’ Dit zeggende zag hy den Pelgrim met een ongerusten blik aan, als wilde hy zich overtuigen, of het niet werkelijk de schim van Adgilds vader ware, welke hy voor zich zag staan.</p>
<p>- ‘En deze ook heeft den geest gegeven,’ zeide Berwout, na den anderen Fries beschouwd te hebben, ‘het spijt my; maar het was hier dooden of gedood worden, en, wel beschouwd, verdiende hy niet beter. In allen gevalle, Jonkvrouw!’ vervolgde hy, op het jachtmes wijzende; ‘gy hebt my geen onnut geschenk gegeven, en de wapenen uwer voorvaderen hebben u heden niet slecht gediend.’ -</p>
<pb n="370"/>
<p>- ‘De wapenen der Rhijnegoms,’ zeide Alfert, met eenigen hoogmoed op den roem zijns meesters, ‘waren nooit gewend meer dan eens te treffen, - maar zie eens,’ vervolgde hy, op Vader Volkert wijzende: ‘de goede vader leeft nog: ik heb zijn hart hooren kloppen.’ -</p>
<p>- ‘Ja gewis,’ zeide Berwout: ‘hy leeft, en zal, hoop ik, nog lang leven, tot groote schade voor alle snoeken en baarzen die hier langs zwemmen. Hei ho! Vader Volkert! word wakker! het is nu geen tijd van slapen. Gy hebt een vrolijken avond doorgebracht; maar van nacht zou het wel kunnen gebeuren, dat gy de handen roeren moest.’ -</p>
<p>Onder het uiten dezer woorden schudde hy den Monnik met kracht heen en weder; maar het duurde een geruimen tijd eer deze eenig bewijs van leven gaf. Eindelijk begon hy geweldig te gapen, opende de oogen, zag Berwout met een doffen, onbestemden blik aan, liet toen het hoofd weer vallen en scheen even vast door te slapen als te voren.</p>
<p>- ‘Ik begrijp er niets van,’ zeide Mabelia, die zich intusschen met Barta en Rijkjen bezig gehouden en haar de slapen van 't hoofd met water gewasschen had: ‘ik heb nooit te voren gezien, dat zy zich aan drank te buiten gingen.’ -</p>
<p>- ‘De schelm heeft hun allen een slaapmiddel ingegeven,’ zeide de Pelgrim: ‘Het zal nutteloos en slechts ijdel tijdverzuim wezen, thands eenige poging aan te wenden, om hen wakker te maken; - maar zeg my, jongeling! gy schijnt beter dan wy onderricht te wezen van de gevaren, die ons bedreigen
<pb n="371"/>
kunnen. Wat is u bekend? En welke goede Heilige heeft u hier gebracht?’ -</p>
<p>Berwout voldeed aan het verzoek door zijn wedervaren te verhalen; waarna ook Mabelia, niet zonder hevig bloozen, met korte woorden, gewach maakte van de wijze, waarop Galama haar uit haar slaapvertrek had weggevoerd.</p>
<p>- ‘Het schijnt een vast beraamd plan te wezen,’ zeide de Pelgrim, toen hy alles gehoord had: ‘en waar meer en machtiger lieden in betrokken zijn. Had ik, dwaze, kunnen denken, dat de aanslag van deze zijde zoo spoedig zoude hebben kunnen bewerkstelligd worden, ik had dien weten te voorkomen..; doch het is nu nutteloos mijn verzuim te betreuren: wy zullen moeten overleggen, wat er gedaan dient te worden; want ik ben overtuigd, dat de Westfriezen ons deze nacht niet met vrede zullen laten. Ga intusschen, mijn dochter! en poog, al ware het slechts voor eenige oogenblikken, de rust te nemen, die gy behoeft. Ga! in kalmer oogenblikken zullen wy meer breedvoerig met elkander spreken. Laat ons nu alleen, mijn dochter! dit moordtooneel is niet voor u geschikt.’ -</p>
<p>- ‘Gy hebt my uwe dochter genoemd,’ zeide Mabelia, stamelende, en den Pelgrim met een vragenden, diep ontroerden blik aanstarende.</p>
<p>- ‘Is die benaming u onwelkom?’ vroeg deze, op een vriendelijken, maar tevens weemoedigen toon: ‘ga, alles zal zich spoedig ophelderen.’ -</p>
<p>- ‘Zegen my dan, mijn vader!’ zeide Mabelia, zich voor den Pelgrim op de knieën werpende.</p>
<pb n="372"/>
<p>De grijzaart legde diep bewogen de handen op het blonde hoofdjen der lieve maagd; doch de aandoening scheen hem te beletten, de woorden van zegening, die uit zijn hart opwelden, verstaanbaar te uiten. Zy rees op, en begaf zich naar haar slaapvertrek, terwijl stille tranen haar wangen bevochtigden.</p>
<p>- ‘En wat moeten wy nu met onzen gevangene doen?’ vroeg Berwout, zoodra zy vertrokken was.</p>
<p>- ‘Gy hebt gelijk,’ antwoordde de Pelgrim: ‘het moet onze eerste taak zijn, hem te ondervragen.’ -</p>
<p>- ‘Gy zult weinig van hem te weten komen,’ zeide de oude Portier, het hoofd met een zonderlinge uitdrukking schuddende.</p>
<p>- ‘En hoe dat?’ vroeg Berwout, met drift: ‘ik hoop toch niet, dat gy...’</p>
<p>- ‘Wat wilt gy?’ hernam Alfert, somber voor zich ziende: ‘ik moest wel! - en dan, ik heb er geen berouw van: had hy mijn ouden getrouwen kees niet gedood? mijn makker sints zoovele jaren? -</p>
<p>- ‘Foei Alfert!’ zeide Berwout: ‘een weerloozen man!’ -</p>
<p>- ‘Hm!’ zeide de Portier: ‘zoo geheel weerloos niet: hy kon wel niet van zijn plaats, en het touw bond hem wel de ellebogen; maar hy had toch de handen vry, en toen ik hier hoorde vechten en schreeuwen, en te hulp wilde komen, greep hy my zoo stevig by den voet, dat ik wel genoodzaakt was, wilde ik my van hem ontslaan, hem zijn eigen dolk door den strot te stooten.’ -</p>
<p>- ‘'t Is een eeuwige schande voor uw grijze hairen,’ zeide Berwout, wien de verontwaardiging
<pb n="373"/>
eenigzins onbillijk jegens den ouden man en naar geene verschonende omstandigheden deed luisteren: ‘Wy hadden uwe hulp hier niet van doen.’ -</p>
<p>- ‘Dat wist <hi rend="i">ik</hi> niet,’ zeide Alfert, wrevelig: ‘en dan, gy hebt nooit ondervonden, wat het zegt, als men de jicht heeft en dat men u dan by den voet beet pakt.’ -</p>
<p>- ‘De oude man heeft gemeend, wel te handelen,’ zeide de Pelgrim, die, langer aan bloed- en moordtooneelen gewend, het leven van een natuurgenoot waarschijnlijk minder telde: ‘en aan den man zelf is zooveel niet verbeurd; het is slechts jammer, dat wy nu verstoken zijn van de mogelijkheid om iets te vernemen aangaande de bedoelingen zijns opperhoofds en de macht der Westfriezen. - Maar het zal zaak zijn, eens naar beneden te gaan, om te ontdekken, of wy iets van den vijand kunnen bespeuren.’ -</p>
<p>Met dit doel begaven alle drie zich naar het binnenplein. Zy vonden den Fries uitgestrekt ter plaatse waar Alfert hem de doodwond had toegebracht: er was geen leven meer in hem: Berwout, door een zeker gevoel van voegzaamheid geleid, droeg het lijk naar boven, en schoof het, met die zijner makkers, naar den donkersten hoek der zaal, waar hy alle drie met hun mantels overdekte. Toen begaf hy zich weder naar de woning van Alfert, binnen welke deze hun een geheimen trap aanwees, die naar den gang boven de poort geleidde. Zoodra had zich Berwout niet daarheen begeven, of zijn geoefend oog onderscheidde beweging van menschen aan de overzijde.</p>
<pb n="374"/>
<p>- ‘Daar zijn zy reeds,’ zeide hy tegen den Pelgrim, die nog op den trap was: ‘en in goeden getale ook, dat verzeker ik u.’ -</p>
<p>- ‘Weg met uw lamp!’ zeide de Pelgrim tegen Alfert, die achter hem aan kwam: ‘het minste schijnsel kon ons verraden.’ -</p>
<p>En op hetzelfde oogenblik bewees een pijl, welke vlak boven des Jagers hoofd tegen den steenen muur terugstuitte, dat zijn tegenwoordigheid reeds door de Westfriezen was opgemerkt.</p>
<p>- ‘Kom af, vriend Berwout!’ zeide de Pelgrim: ‘zy bevinden zich aan de overzijde: en daaraan weten wy genoeg: voor het oogenblik kunnen zy ons niet deeren, mits wy ons zelve aan geen nutteloos gevaar blootstellen: en gy noch ik zijn tegen werptuigen gedekt. Wij zullen best doen van ons naar de wapenkamer te begeven, en ons daar van het noodige te voorzien. De Jonkvrouw,’ voegde hy er glimlagchende by, ‘zal het ons niet ten kwade duiden, zoo wy, ter harer verdediging, de wapenen van haar voorvaderen aangorden.’ -</p>
<p>Dit gezegd hebbende keerde hy met Berwout naar het slot terug en, tot de tweede verdieping opgestegen zijnde, bracht hy hem in een groote zaal, waar van alle kanten langs de wanden oude wapenrustingen flikkerden in het licht eener lamp, welke in het midden stond te branden.</p>
<p>- ‘Gy schijnt hier den weg te weten,’ zeide Berwout, rondziende.</p>
<p>- ‘Dat is toch sedert kort,’ hernam de Pelgrims ‘en het is juist, omdat ik den weg niet wist, dat
<pb n="375"/>
ik zoo wel gewapend beneden kwam. Toen ik my, even naar uw vertrek, ter ruste zoude begeven, bracht my de oude Monnik naar een vertrekjen, hier kort by, en liet my de lamp. Het was mijn oogmerk geweest, de nacht wakende door te brengen; maar, waarschijnlijk van vermoeidheid wegens den langen weg, dien wy gisteren hebben afgelegd, ik sliep in, en werd eerst wakker ten gevolge van een gedruisch en gegil, dat ik beneden hoorde: ik nam de lamp op, ging mijn slaapvertrek uit en zocht den trap; ten gevolge eener vergissing, welke ik als een werk van hooger hand beschouw, liep ik deze zaal binnen: toen smeet ik mijn pelgrimskleed af, dat my hinderen kon in mijn bewegingen, zette den eersten helm den besten op, nam deze krijgsbijl van den wand, en, daar ik my nu volkomen weder den weg herinnerde, dien ik gekomen was, achtte ik het beter, de lamp niet mede te nemen, ten einde ongemerkt naar beneden te kunnen gaan. - Maar laat ons nu zien, welke wapenrustingen ons het best zullen passen.’ -</p>
<p>- ‘Wat my betreft,’ zeide de Jager: ‘ik ben slecht ervaren in die stof: waren het bogen en pijlen of jachthonden, wier deugdzaamheid ik te beoordeelen had, ik zoude u van meer dienst kunnen zijn; maar ik geloof, Pelgrim! dat gy van deze zaken meer ondervinding hebt.’ -</p>
<p>- ‘En dat zoudt gy niet misraden,’ zeide de Pelgrim, met een glimlach: ‘zie eens!’ vervolgde hy, een zwaren wapenrok oplichtende, uit dikke, in een gevlochten ringen van stevig ijzer te samen
<pb n="376"/>
gesteld: ‘deze Noorsche pij zoude een goede beschutting zijn voor een ruiter, die ten strijde trok, en den krachtigsten lansstoot weerstaan; maar ons, die, zoo het op vechten aankomt, zulks te voet zullen dienen te doen, zoude haar gewicht te lastig vallen en onze bewegingen belemmeren. Deze lederen, met koper beslagen kolder, van echt Duitsch fatsoen, is luchtiger; maar hy schijnt lange dienst gehad te hebben, en de muizen hebben er meer schade aan gedaan dan de zwaardslagen: by den minsten stoot zou hy uit elkander scheuren. Ha! zie daar een echt Italiaansch harnas, en door geen slechten werkman vervaardigd! zie, hoe zuiver alle deelen in elkander passen, en hoe gemakkelijk zy schuiven. Wel heeft de roest ze beschadigd, en van het oorspronkelijk vernis is geen spoor meer te vinden; maar in deugdzaamheid behoeft het voor geen ander onder te doen: - en ik zoude u sterk aanraden vriend Berwout! er gebruik van te maken: te meer, daar het juist voor uwe gestalte geschikt zal wezen.’ -</p>
<p>- ‘Met uw verlof, Pelgrim!’ zeide Berwout: ‘aan een armen Jager gelijk my voegt geen wapenrusting, welke door een Heer van Rhijnegom gedragen is en alleen aan Ridders en Edelen past: geef my het kuras en de dijstukken van een wapenknecht; mits ik slechts tegen de pijlen gedekt zij, dat is alles wat noodig is.’ -</p>
<p>- ‘Goede vriend!’ zeide de Pelgrim: ‘wy beide vormen op dit oogenblik de geheele bezetting van dit slot; - want van dien ouden man hebben wy weinig hulp te verwachten; - en het is dus niet
<pb n="377"/>
slechts tot uw eigene bescherming, maar uit aanmerking, dat de Jonkvrouw in u de helft van haar leger zoude missen, dat ik u aanraad alle bedenkingen van welvoegelijkheid ter zijde te stellen en u zoo goed te voorzien als mogelijk is.’ -</p>
<p>- ‘De vrome Pelgrim heeft gelijk,’ zeide een zachte stem achter hen: ‘gy moet die wapenrusting aantrekken, Berwout! en ik voeg er by, dat zy geen braver borst bedekken kan.’ -</p>
<p>Beide zagen om, niet weinig verwonderd van Mabelia te ontdekken, die deze korte afwezigheid alleen had te baat genomen om zich te kleeden; daar zoowel de gemoedsgesteldheid waarin zy zich bevond, als de voorgevallen gebeurtenissen, haar, gelijk niet te verwonderen is, allen lust benamen om zich ter rust te begeven. Niet zonder opgetogenheid bemerkte Berwout, dat zy den hairband, zijn geschenk, door haar blonde vlechten geslingerd had.</p>
<p>Wel stond de Pelgrim gereed, haar op een zachten toon te verwijten, dat zy haar slaapvertrek weder verlaten had, toen zy hem voorkwam met deze woorden: ‘ik weet wat gy zeggen wilt; maar wanneer het slot van Rhijnegom bedreigd wordt, voegt het my niet, te slapen, terwijl mijn brave beschermers zich voor my aan gevaren bloot stellen. Helaas!’ voegde zy er by op een weemoedigen toon: ‘wist ik slechts of ik het recht bezit om den toegang tot dit slot, ja het bezit daarvan, aan Galama te ontzeggen?’ -</p>
<p>‘Hoe!’ riep Berwout: ‘en wie zoude aan de Erfjonkvrouw van Rhijnegom dat recht betwisten?’ -</p>
<pb n="378"/>
<p>- ‘Niemand voorwaar!’ zeide de Pelgrim, een geruststellenden blik op Mabelia slaande, ‘maar kom! met dergelijke beschouwingen zoude de tijd onnut voorby gaan en wy hebben dien noodig. Vriend Berwout! gun my het genoegen voor deze reis uw schildknaap te zijn, en u dit harnas aan te gespen; want alleen zoudt gy er slecht in slagen en een dergelijke dienst vereischt een gëoefende hand.’ -</p>
<p>- ‘Een beter gëoefende zoude ik, naar mijn oordeel, moeilijk kunnen aantreffen,’ zeide Berwout, terwijl hy zich met een blos van hoogmoed en tevredenheid aan de hulp van zijn gedienstigen strijdmakker onderwierp. Weldra stond hy geheel in 't staal uitgedoscht, en de grijzaart kon niet nalaten hem met een blik van genoegen te beschouwen: ‘voorwaar!’ zeide hy, Mabelia aanziende, als verlangde hy van haar de bevestiging zijner woorden: ‘met allen eerbied voor de Heeren van Rhijnegom, moet ik twijfelen, of wel een hunner zulk een goed figuur in dezen wapendosch gemaakt heeft.’ -</p>
<p>Mabelia antwoordde niets, hoewel haar hooge blos te kennen gaf dat zy het volkomen eens was met des Pelgrims oordeel; doch, zich afwendende, gespte zy een dier reusachtige degens van den wand, welke niet dan met twee handen gebezigd werden, en sleepte dien naar den jongeling toe. Hoewel zy het wapen nog in een schuinsche richting hield, was het echter zoo lang, dat de knop van het gevest haar nog boven het hoofd uitstak.</p>
<p>- ‘Gy hebt een edelen schildknaap gehad, Berwout!’ zeide zy: ‘zij het thands mijn plicht, u den
<pb n="379"/>
degen om te hangen: het is die eens braven krijgsmans en in uwe handen zal hy niet onteerd worden.’ -</p>
<p>- ‘Mits ik hem slechts wete te gebruiken,’ zeide Berwout, met een dankbare hoofdbuiging: ‘want voor zulk wapentuig is kracht niet genoeg en dient er ook behendigheid by te komen. Intusschen! ik mag uwe gift niet versmaden, en ik zal zorgen, haar ten nutte te besteden.’ -</p>
<p>Met het opzetten van een helm, die by het harnas behoorde, was nu de uitrusting van Berwout volkomen. De Pelgrim had intusschen zijn oog laten vallen op een geschubd pantser van zeer ouderwetschen vorm en maaksel, doch hetwelk nog wel bewaard, en voor zijn groote gestalte berekend scheen.</p>
<p>- ‘Gy zult een goede keuze doen,’ zeide Mabelia, de richting zijner oogen volgende: men beweert, dat deze wapenrusting door mijn oudoom Gondebold, Koning Adgilds zoon, op de Saracenen veroverd werd en later in den krijg altijd zijn leden vercierde.</p>

<p>- ‘Zy heeft menigen slag en houw doorgestaan,’ zeide de Pelgrim, op enkele bulten en deuken wijzende, welke er zich in bevonden; ‘maar des te beter kan men op haar deugdzaamheid rekenen, en, met uw verlof, zal ik onzen vriend Berwout verzoeken, thands op zijne beurt het ambt van schildknaap by my te willen vervullen.’ -</p>
<p>De Jager was hier natuurlijk toe bereid, en, ofschoon hy nimmer een dienst had bewezen, als die thands van hem gevergd werd, hy was vlug van begrip en behendig genoeg om er zich, met enkele terechtwijzingen, tot voldoening des Pelgrims van te
<pb n="380"/>
kwijten: en nu was het ook zijne beurt om de echt ridderlijke en strijdhafte houding des grijzaarts te bewonderen. Beide, alzoo behoorlijk toegerust zijnde, verlieten met Mabelia de wapenzaal en begaven zich naar buiten, om te onderzoeken, of zy iets van de bedoelingen hunner vyanden zouden kunnen ontdekken. Wy zullen hen thands voor een oogenblik verlaten om te zien, wat er van Galama was geworden.</p>
</div>
<div type="chapter">
<head rend="h3">XV.</head>
<p>Het was, gelijk wy reeds in den loop van ons verhaal hebben te kennen gegeven, de hoeve van Nan, welke de Westfriezen tot het middelpunt hunner krijgs-operatiën hadden gekozen; reeds met het vallen van den avond was een gedeelte der bende, welke haar tocht met spoed en stilte had volbracht, daar aangekomen, en later hadden zich, zoowel zy, die op verkenning waren uitgezonden geworden, als die gaande weg van het noorden waren komen aanrukken, zich daar byeenverzameld om de komst van Galama af te wachten. Het was een ruwe, slecht gekleede en verwilderde hoop, en de gelaatstrekken der meesten onder hen droegen blijken der elende en berooidheid waarin zy leefden, zoowel als van de woestheid hunner gëaartheid. En geen wonder; want er bestond nog weinig of geen landbouw of nering by de inwoners van Westfriesland: en, behalve de visschery in de zee en in
<pb n="381"/>
de plassen, waren roof en diefstal hoofdzakelijk hun middelen van bestaan; terwijl de ontoegankelijkheid der moerassen, welke zy bewoonden, het, tot nog toe, aan de Hollandsche Graven niet mogelijk had gemaakt, hen tot onderwerping te brengen. Geen wonder, dat zulke gevaarlijke naburen gevreesd en gehaat werden; want al de omliggende plaatsen, en vooral Kennemerland, stonden voortdurend aan hun moedwil, en, nu en dan, aan hun meer gevaarlijke strooptochten bloot, waarvan doorgaands geplunderde hoeven en uitgebrande dorpen getuigen moesten. Heden echter scheen er meer orde en tucht onder de bende te heerschen, dan gewoonlijk het geval was: en wel, omdat zy heden niet slechts een gewonen plundertocht, maar een werkelijke krijgsonderneming voorhadden. Immers, Galama, van wiens heerschzuchtige plannen men zich uit het vroeger vermelde een denkbeeld zal gevormd hebben, had reeds voor een geruimen tijd met hun aanvoerders onderhandeld, en hun het vooruitzicht gëopend, om zich, bijna zonder slag of stoot, van Kennemerland meester te maken, en niet slechts rijken buit, maar ook landeigendommen te verwerven; onder voorwaarde, dat men hem de leiding van den tocht zoude opdragen niet alleen, maar ook medewerken om hem de hand der schoone Mabelia en het bezit van Rhijnegom te verschaffen. Ja, hy had het by de meesten hunner, die het gemis van een inlandsch opperhoofd gevoelden, en nog altijd van Koning Radbout spraken, zooverre weten te brengen, dat zy niet ongenegen waren, om hem, zoo hy de Erf-<pb n="382"/>dochter van Rhijnegom huwde, als hun Heer te huldigen.</p>
<p>Zy waren hem dan, als gezegd is, aan de hoeve wachtende, toen het geluid van Galamaas hoorn hun tot sein strekte, dat alles zich binnen het slot niet naar zijn verwachting had toegedragen: een gedeelte der bende had dadelijk de hoeve verlaten om te gaan onderzoeken, of hy hun hulp ook noodig had: van daar naar het slot was de weg volkomen recht en het kon niet missen of men moest Galama ontmoeten, die dan ook welhaast voor hen stond, bemodderd en beklonterd; want, hoe vlug zijn sprong ook geweest ware, hy had dien echter zoo wis niet kunnen berekenen, of hy was met het onderlijf in het slijk te land gekomen.</p>
<p>- ‘Hoe nu, Gale Igesz!’ zeide de man, dien wy den naam van Jeppe hebben hooren geven, en die een der aanvoerders was van de bende: ‘komt gy daar alleen aan, en nog wel met een kluts modder in stede van een schoone Bruid?’ -</p>
<p>- ‘Er is geen tijd te verliezen,’ hernam Galama: ‘spoedig! ziet vlotten en schuiten te bekomen! - ik heb onverwachten tegenstand ontmoet; en wy zullen geweld moeten gebruiken om daar binnen te komen.’ -</p>
<p>- ‘Met verlof!’ zeide Jeppe: ‘dat is tegen de afspraak: gy hebt ons beloofd, dat het slot voor ons zoude openstaan om ons tot een veilige wijkplaats te dienen, indien wy eens tegenspoed ontmoeteden: maar om, nu het u mislukt is, den kostbaren tijd te verbeuren met dien ouden toren te beleggen,
<pb n="383"/>
terwijl er zoovele rijke hoeven te plunderen vallen, dat zou verkeerde rekening geven.’ -</p>
<p>- ‘Wat tijd verbeuren!’ zeide Galama; ‘het kan u geen moeite kosten, het slot te hemachtigen: er zijn slechts twee en een half man daar binnen.’ -</p>
<p>- ‘'t Kan zijn,’ zeide Jeppe: ‘maar de gracht moet nog worden overgestoken en de poort bemachtigd: - en daar gaan wel zes uren meê heen. In dien tijd loopen de boeren te wapen - en de geheele onderneming mislukt.’ -</p>
<p>- ‘Zy zullen zich wel stil houden, indien zy gewaar worden hoe machtig wy zijn,’ zeide Galama.</p>
<p>- ‘En dan,’ merkte een ander aan: ‘wy kunnen geen kasteel bestormen zonder gerucht te maken: en als de Graaf verneemt, dat wy hier zijn, komt hy ons met al de te Haarlem vergaderde Heeren op 't lijf.’ -</p>
<p>- ‘Heb ik u dan niet reeds meermalen gezegd,’ hernam Galama, ‘dat al die Heeren zich tot den kruistocht verbonden hebben, en geen hunner een zwaard tegen ons trekken zal.’ -</p>
<p>- ‘Dat is alles schoon en goed,’ zeide een derde: ‘maar wy hebben altijd de afstammelingen van Radbout gëeerbiedigd, - al hadden onze vaderen nu en dan een klein kloppartytjen met den ouden Dodo, om een vermiste koe, of zoo iets - en zoo gy wêerstand op 't slot ontmoet hebt, is het een teeken dat de Jonkvrouw niet van u gediend blieft: en dan willen wy haar ten uwen gevalle niet dwingen.’ -</p>
<p>- ‘Dwaas die gy zijt,’ zeide Galama, ongedul-<pb n="384"/>dig: ‘wat zy wil, weet zy dat zelve? Neen! er zijn daar vreemden in huis, die mijn knapen gedood en my tot de vlucht genoodzaakt hebben: en uit hunne hand moeten wy mijn Nicht verlossen.’ -</p>
<p>- ‘Vreemden!’ herhaalden Jeppe: ‘en wie kunnen dat zijn?’ -</p>
<p>- ‘Er is er een by, wiens losprijs duizend kroonen en meer zoude waard zijn,’ fluisterde Galama, terwijl hy Jeppe en de beide andere aanvoerders buiten den kring trok, die zich om hem heen gevormd had: ‘luistert; maar laat geen woord er van over uw lippen komen.’ En zich over hun schouders heen buigende, blies hy hun beurtelings een naam in de ooren.</p>
<p>- ‘En die zoude binnen het slot zijn,’ zeide Jeppe, ongeloovig het hoofd schuddende: ‘even als wisten wy niet, dat hy zich in Palaestina bevond.’ -</p>
<p>- ‘By mijn zaligheid zweer ik het u,’ hernam Galama: ‘ik zoude het zelf niet gelooven, zoo ik hem niet met eigen oogen had gezien.’ -</p>
<p>- ‘Het ware zeker die moeite waardig, zulk een vangst te doen,’ zeide Jeppe: ‘wat dunkt u makkers? willen wy Gale Igesz volgen? wy zijn altijd volks genoeg om voor een aanval van die kinkels uit Egmond en Limmen niet te vreezen te hebben.’ -</p>
<p>De beide anderen stemden in den voorslag en de bende trok op het slot aan, op enkelen na, die Jeppe uitzond om te zien of men ook schuiten kon machtig worden. Naauwlijks was men aan de gracht
<pb n="385"/>
gekomen, of men zag het gelaat van Berwout boven de poort schemeren, en een der Westfriezen schoot, als reeds vermeld is, zijn pijl op hem af.</p>
<p>- ‘Wie schoot daar?’ vroeg Galama, met drift: ‘wilt gy den aanval beginnen, voor dat het slot is opgëeischt?’ -</p>
<p>- ‘By de ziel mijns vaders,’ zeide Jeppe: ‘gy zijt zonderling naauwgezet, Gale Igesz! Gy zoudt er geene zwarigheid van gemaakt hebben, om den ingang van het slot met list te openen: en nu zy er u uitgejaagd hebben, wilt gy hen met alle plichtplegingen behandelen.’ -</p>
<p>- ‘Het verschil is groot,’ zeide Galama: ‘zoo Mabelia my gevolgd ware, zoude zulks een teeken zijn, dat zy my de vrye beschikking liet over het slot; maar nu wy genoodzaakt zijn, geweld te gebruiken om er binnen te komen, moet hy, die daar den meester speelt, zich nimmer kunnen beklagen, dat wy ten zijnen opzichte tegen het krijgsgebruik gehandeld hebben.’ -</p>
<p>- ‘Dat is alles schoon en goed,’ zeide Jeppe: ‘maar ik zal intusschen maar eenigen dier boomen laten omhakken, die ons hier in den weg staan, en best gebruikt kunnen worden om tot vlotten te dienen. - Maar zeg my eens, Gale Igesz! ik verklaar my uw handelwijs niet. Gy hebt ons gezegd, dat gy met den Ruwaart van Vlaanderen alles overlegd hebt, en dat die van den zuidkant in Holland vallen zou, terwijl Utrecht zulks ten westen en wy van deze zijde doen: - en nu zal uw eerste daad van
<pb n="386"/>
vijandelijkheid bestaan in een poging om den man daar binnen te vangen.’ -</p>
<p>- ‘En zeer natuurlijk!’ zeide Galama: ‘want zoo hy in vrijheid bleef, lagen al onze plannen in 't water. Wy moeten beginnen, met hem in onze macht te hebben en hem buiten staat te stellen den aanslag te voorkomen of te verraden. Geloof my, de Ruwaart zal er ons naderhand dank voor zeggen.’ -</p>
<p>- ‘'t Is mogelijk!’ zeide Jeppe: ‘gy moet het weten: in allen gevalle wilde ik wel, dat wy reeds binnen dat kraaienest waren; want ik voorzie, dat ik heden nacht niets dan koude zal opdoen, in stede van, gelijk ik gehoopt had, my te kunnen warmen by den brand van menige uitgeplunderde hoeve.’ -</p>
<p>- ‘Welnu! laat dan blazen en het Huis opeischen,’ zeide Galama.</p>
<p>- ‘Alles met gemak!’ zeide een der anderen: ‘wy dienen toch te overleggen, of wy hun eenige voorwaarden zullen aanbieden; want zonder dat zal het wel een nuttelooze vorm zijn.’ -</p>
<p>- ‘Neen! neen! geene voorwaarden,’ zeide Jeppe: zy moeten ons de Jonkvrouw in handen stellen en zich op genade overgeven.’ -</p>
<p>Dit punt werd lang en breed overwogen: en, toen men het eindelijk eens was, de hoorn geblazen. Niet lang daarna verscheen Berwout boven de poort en vroeg, wat men begeerde.</p>
<p>- ‘Wy begeeren de Jonkvrouw van Rhijnegom te spreken, die gy daar binnen gevangen houdt,’
<pb n="387"/>
riep Jeppe hem toe: ‘u kennen wy niet en hebben geen boodschap aan u.’ -</p>
<p>- ‘De Jonkvrouw van Rhijnegom is niet gevangen,’ antwoordde Berwout. ‘en zy is niet genegen, om op dit uur van de nacht haar bed te verlaten, ten einde iederen landlooper te woord te staan, die zich aanmeldt. Ga uw weg, vriend! of zeg uw boodschap, en kom er dan morgen bescheid op halen.’ -</p>
<p>- ‘Pas op, gy ontijdige spotter!’ schreeuwde Jeppe: ‘of mijn boodschap zoude u wel eens aan de punt van mijn pijl kunnen worden toegezonden. Gy ziet,’ vervolgde hy tegen Galama: ‘dat het tijd verdoen is, met dien vlegel te praten.’ -</p>
<p>- ‘Hm! dat niet,’ zeide de Fries: ‘terwijl wy hem aan de praat houden, werkt ons volk voort, en kan hy niets ter verdediging uitrichten.’ -</p>
<p>- ‘Welnu!’ klonk wederom de stem van Berwout: ‘hebt gy niets meer te zeggen? de nachtwind is guur: en ik verlang naar mijn bed.’ -</p>
<p>- ‘Ja!’ antwoordde Jeppe: ‘namelijk dat gy die poort ontsluit, de brug overdraait en hier komt om ons verlangen te vernemen.’ -</p>
<p>- ‘Men opent hier geen poort zoo spade,’ antwoordde de Jager, ongeveer met dezelfde woorden als de Portier van het Karthuizer klooster in Gijsbrecht: ‘morgen zullen wy u terug verwachten, vriend! en nu, goede nacht.’ - En hy wilde zich verwijderen, toen de forsche stem van Galama hem terug riep.</p>
<p>- ‘Laat u door geen ijdele hoop bedriegen, vriend!’ zeide deze: ‘ons aantal is sterker dan gy
<pb n="388"/>
denkt: en gy zijt onmachtig ons te weêrstaan. Daarom, laat ons binnen, zoo gy op lijfsgenade hopen wilt. Slechts op die voorwaarde kunt gy het leven koopen voor u en voor al wie zich op het kasteel bevinden mocht; maar breng deze brave lieden niet tot het uiterste!’ -</p>
<p>- ‘Deze brave lieden zullen hun tijd hier verliezen,’ zeide Berwout, ‘en, zoo zy niet spoedig vertrekken, kunnen zy er het lijf by inschieten; men is te Egmond reeds gewaarschuwd, en eer het dag is zal de Graaf met zijn volk hier zijn.’ -</p>
<p>En, als wilde het toeval zijne woorden bevestigen, op ditzelfde oogenblik deed zich van verre de klok van het belfort der Abdy hooren: ‘Luistert maar!’ riep Berwout: ‘daar komen zy reeds in 't geweer, onze vrienden.’ -</p>
<p>- ‘Spoedig!’ zeide Galama tegen Jeppe: ‘laat een deel der bende zich naar den kant der Abdy begeven en de Egmonders in ontzach houden: niet, dat ik eenigen aanval van dien kant vrees, maar wy dienen op alles voorbereid te wezen. - En gy, wie gy wezen moogt, die hier het woord voert,’ vervolgde hy, zich tot Berwout wendende: ‘wees overtuigd, dat gy te laat berouw zult hebben over uw weigering van ons in te laten. - Men make alles tot den aanval gereed.’ -</p>
<p>- ‘Gy hoort het,’ zeide Berwout, toen hy, beneden gekomen zijnde, zich weder in de woning van Alfert tegen over den Pelgrim bevond: ‘wy hebben een storm, te wachten.’ -</p>
<p>- ‘Maar ook hulp,’ antwoordde de Pelgrim:
<pb n="389"/>
‘luister, daar begint een tweede klok alarm te luiden.’ -</p>
<p>- ‘Het is die van Limmen,’ zeide Berwout, na geluisterd te hebben: ‘mocht het wat baten! maar zoo de Graaf niet zelf komt, heb ik weinig hoop op ontzet. Wel zal het landvolk in 't geweer loopen; maar het zal wezen, om hun eigen haardsteden te beschermen en geenszins om zelve hier aanvallender wijze te handelen.’ -</p>
<p>- ‘Zoo zal er niet anders overschieten, dan zoo goed mogelijk den intocht aan die roovers te beletten,’ zeide de Pelgrim: ‘de muren zullen zy zoo licht niet beklimmen: en de poort dient dus vooral verzekerd. Oude man!’ vervolgde hy, tegen Alfert: ‘zorg, dat wy hier licht genoeg hebben, en wijs ons aan al wat dienen kan, om den ingang te versperren.’ -</p>
<p>- ‘Hoe jammer,’ zeide Berwout, terwijl Alfert, met behulp van Mabelia zelve, eenige fakkels voor den dag haalde en na die ontstoken te hebben, ze in den bodem van het plein plantte: ‘hoe jammer, dat Vader Volkert nu niet wakker kan gemaakt worden: hy is zulk een liefhebber van hameren en timmeren: dat werk ware recht naar zijn zin.’ -</p>
<p>- ‘Wy zullen nog eene poging doen,’ zeide Mabelia, en zy begaf zich naar boven.</p>
<p>De Pelgrim en Berwout sloegen midlerwijl de handen aan 't werk: zy lieten zich door Alfert den toegang tot de kelders aanwijzen, rolden al de vaten, welke zy daar vonden, naar buiten en plaatsten die, welke vol waren, in de poort, terwijl de Pelgrim
<pb n="390"/>
een aanvang maakte om de ledige met zand en schelpen te vullen. Dewijl er geen spade noch ander werktuig by de hand was, ging dit echter niet dan langzaam voort.</p>
<p>- ‘Wacht!’ zeide Berwout: ‘zoo komen wy er nooit: ware het niet beter, de steenen uit den kelder, die toch los liggen, te nemen om die vaten te vullen?’ -</p>
<p>De Pelgrim juichte deze gedachte toe: en beide begaven zich weder in den kelder, waar zy in korten tijd een aanmerkelijke hoeveelheid steenen uit den grond hadden losgebroken. De ongewone vracht van het harnas en de mindere vryheid van beweging, daardoor veroorzaakt, belemmerden Berwout niet weinig in zijn arbeid: en ware het niet geweest dat hy zich schaamde, hy zoude het reeds lang hebben uitgetrokken. De Pelgrim daarentegen scheen even weinig last van zijn wapenrusting te gevoelen, als ware hy nog alleen met zijn graauwe pij bedekt geweest. Wat Alfert betrof, deze ging heen en weder, nu eens binnen het slot, dan boven de poort, om de beweging der vijanden gade te slaan: en men merkte naderhand op, dat hy in deze nacht meer op en neder was gegaan, dan anders in drie maanden gebeurde.</p>
<p>Terwijl onze twee gewapenden in den kelder bezig waren, vertoonde zich een gedaante aan den ingang, welke met logge, en waggelende schreden den trap afkwam.</p>
<p>- ‘Vader Volkert! by Sint Aelbert!’ riep Berwout verheugd uit: ‘voorwaar gy komt ter goeder ure, Vader! om ons in onze verdedigingsaanstalten te
<pb n="391"/>
helpen - maar hoe nu! gy druipt als een kat. Komt gy uit de slotgracht: en heeft uw dapperheid u zooverre gevoerd, om den vijand te gemoet te willen zwemmen?’ -</p>
<p>- ‘Ik weet het voorwaar zelf niet,’ antwoordde de Monnik, op een dommelenden toon, en van koude trillende: ‘daar heeft my die verbruide Alfert een emmer met water over 't hoofd gegooid - en my van Galama en van Westfriezen gepraat - daar ik niets van versta: hu! wat heb ik een vaak! - zy hebben iets in den wijn gedaan, of ik begrijp het niet. En wat doet gylieden hier?’ -</p>
<p>- ‘De Westfriezen staan voor 't slot, Vader!’ - zeide Berwout: ‘en het beste, dat gy kunt doen om u wat op te frisschen, is, dat gy ons helpt in onze toebereidselen ter verdediging.’ -</p>
<p>De Biechtvader zag den Jager aan met een suffe uitdrukking, welke te kennen gaf, dat de zaak hem nog volkomen duister was; waarna hy zich de oogen wreef en de leden schudde en uitrekte als iemand, die zich zoekt te overtuigen of hy waakt of slaapt.</p>

<p>- ‘Zijt gy het waarlijk Berwout?’ vroeg hy eindelijk: ‘in dat harnas?’ -</p>
<p>- ‘Op mijn eer, ik ben het,’ antwoordde de jongeling, in lagchen uitberstende; ‘en dat is het harnas van den ouden Dodo, 't welk my lastig genoeg valt by de bezigheid, welke wy te doen hebben: en die dáár is onze brave Pelgrim, die gedaan heeft als de rupsen doen, wanneer zy haar onaanzienlijke vermomming afwerpen om als een blinkende kapel voor den dag te komen, en dit is de kelder,
<pb n="392"/>
welke thands in onze werkplaats herschapen is: en dit is een vaatjen, 't welk nog half vol is, en waar uit ik u rade een goede teug te nemen om geheel wakker te worden.’ -</p>
<p>- ‘Doe dat niet,’ zeide de Pelgrim: ‘het zoude u den dood kunnen doen: loop naar de put en tracht zooveel water te drinken als u mogelijk is, ten einde de uitwerkselen van het slaapmiddel tegen te gaan.’ -</p>
<p>- ‘Water!’ herhaalde Vader Volkert, ‘ik heb voorwaar water genoeg gehad: zoo Barta hier ware, zy zoude my wel een van haar afkooksels aanbevelen.... maar ik meen gezien te hebben, dat zy ook niet volkomen wakker is. - En gy zegt, dat de Westfriezen het slot belegeren? By mijn H. Patroon, dan wil ik toch ook niet ledig blijven.’ -</p>
<p>Dit zeggende, begon hy, meer werktuiglijk dan wel als iemand, die met bewustheid een arbeid volbrengt, de beide anderen te helpen en den eenen steen voor, den anderen na, uit te breken en op een hoop te stellen. Niet lang duurde het, of Mabelia kwam weder bij hen, met Barta en Rijkjen, welke zij beide, ofschoon door minder geweldige middelen dan Alfert jegens den Monnik gebezigd had, had weten wakker te krijgen, zoo men den toestand, waarin zy zich bevonden, een wakenden mocht noemen; want zy liepen als beschonken rond, zich aan alles vasthoudende wat zy onder hun bereik vonden, en zonder eenig besef van hetgeen gebeurd was of nog te gebeuren stond.</p>
<p>- ‘Ik heb ze beide overeind gekregen,’ zeide
<pb n="393"/>
Mabelia tegen den Pelgrim: ‘maar ik heb er bijkans berouw van, en ik vrees dat ik beter gedaan had ze te laten uitslapen.’ -</p>
<p>- ‘De versche lucht zal haar goed doen,’ zeide de Pelgrim: ‘maar - by Sint Bavo! goede Vader! zoekt gy nog een tweede laag steenen onder die, welke gy reeds hebt weggeruimd?’ -</p>
<p>Deze laatste vraag was tot den Monnik gericht, die, met een breekijzer, 't welk Berwout in een hoek gevonden en hem ter hand gesteld had, nog altijd scheen te willen doorwerken op de plaats welke hy van steenen ontbloot had.</p>
<p>- ‘Hier is nog een vloer,’ antwoordde Vader Volkert, op een slaperigen toon: en in de daad zijn ijzer stuitte op een harden bodem knarsende terug.</p>
<p>- ‘Wat mag dat zijn?’ zeide Berwout, met eene der fakkels bylichtende: ‘by Sint Aelbert! dat schijnt wel een koffer,’ voegde hy er by, het ontdekte voorwerp betastende.</p>
<p>- ‘Des te beter,’ zeide de Pelgrim, met onverschilligheid: ‘haal het maar uit den grond: het kan mede van dienst zijn, om de poort te helpen dicht stoppen.’ -</p>
<p>- ‘En ik zeg, dat ik het er niet heen zal brengen,’ zeide Berwout, die den koffer op dit oogenblik geheel vry hebbende weten te krijgen van het zand, dat er om heen zat, een poging deed om hem op te tillen, maar hem even spoedig weer liet vallen: ‘Verheug u, Jonkvrouw!’ vervolgde hy, ‘al verbrandden de Westfriezen heden avond het geheele
<pb n="394"/>
slot, hier zit genoeg in, om er een te bouwen, dat tienmaal grooter is.’ -</p>
<p>Het schijnt, dat geen geluid op aarde zulk een slaapverdrijvenden invloed bezit, als dat van het edele metaal: althands dit bleek hier ter plaatse; en de klank van muntspetiën, welke in den koffer rammelden, toen Berwout hem liet vallen, volbracht geheel de uitwerking, welke het middel van Alfert was begonnen te weeg te brengen: namelijk zy hielp den goeden Monnik weder tot zijn zinnen.</p>
<p>- ‘Ik heb het altijd gezegd,’ zeide hy, zich de handen wrijvende, ‘dat Adgild van Rhijnegom niet berooid gestorven was. Ei lieve! zie eens, Mabelia! nu behoeft gy uw bruidschat niet meer te zoeken.’ -</p>
<p>Wy willen onze heldin niet voorstellen als geheel boven alle menschelijke zwakheid verheven en wy bekennen dus gulweg, dat zy, by het vernemen van deze vondst, met belangstelling nader trad: ja zelfs ook haar beide gezellinnen vergaten haar slaap om te komen zien, wat er gaande was.</p>
<p>- ‘Het is vermoedelijk,’ zeide de Pelgrim: ‘dat deze koffer een aanzienlijke som bevat: en het zal daarom raadzaam wezen, hem zoo diep weder onder 't zand te begraven als wy kunnen, ten einde de roovers er geen erg in krijgen, in geval het hun gelukt, hier binnen te komen. - In de daad, de oude Adgild had een goede bergplaats uitgezocht voor zijn schat: en zoo er niemand in 't geheim was, dan zoude hy daar eeuwen zijn kunnen blijven liggen, eer dat iemand hem ontdekte: 't is opmerkelijk, dat
<pb n="395"/>
juist een omstandigheid als die van dit beleg moet dienen, om de ontdekking van een zoo belangrijk eigendom te bevorderen.’ -</p>
<p>Men stemde de juistheid dezer opmerking toe, en volgde den gegeven raad: er werd een diepe kuil gegraven en de koffer daarin nedergelaten, terwijl men het zand er zoo dik over heen strooide, dat niemand op de gedachte zoude gekomen zijn, er iets onder te zoeken. Toen vulden de Pelgrim en Berwout de ledige vaten, welke in de poort gestapeld stonden, met de byeengebrachte steenen, stopten de ruimten tusschen de vaten toe met al wat er reeds by de band was en lieten daarachter de valdeur neer. De overige bewoners van het slot, op Alfert na, die boven op de poort zat en nu en dan, van achteren een ijzeren schild, over de borstweering heen gluurde, hadden zich weder naar binnen begeven, waar Mabelia water aan de kook gebracht had en door middel van wy weten niet welke lavende dranken, de levensgeesten harer getrouwen weder in hun gewonen toestand zocht te brengen.</p>
<p>- ‘Welnu!’ zeide de Pelgrim tegen zijn krijgsmakker: ‘my dunkt, wy hebben ons wakker gekweten en ons daggeld wel verdiend. - Wat doet de vijand, Alfert!’ vroeg hy vervolgens, door den trap naar boven roepende.</p>
<p>- ‘Niets,’ antwoordde de Portier, terwijl hy afklom: ‘er zijn byna geen Westfriezen meer aan de overzijde te zien. Of zy naar Egmond zijn getrokken, dan of zy het kasteel van den Rhijukant willen aantasten, weet ik niet; maar zooveel is zeker
<pb n="396"/>
dat indien er niet eenige weinigen gebleven ware, ik denken zoude, dat zy de onderneming opgaven.’ -</p>
<p>- ‘Van den Rhijnkant kunnen zy onmogelijk iets uitrichten,’ zeide Berwout: ‘De Westfriezen zijn geen vliegen, om tegen een blinden muur op te klimmen.’ -</p>
<p>- ‘In allen gevalle schijnt het, dat zy ons den tijd willen laten om wat uitterusten,’ zeide de Pelgrim: ‘daarom gaat gylieden eenig voedsel nuttigen of tracht een wijl te slapen; want gy zult uw krachten wellicht nog noodig hebben: ik zal terwijl boven de poort de wacht houden.’ -</p>
<p>- ‘Dat is mijn post,’ zeide Berwout: ik ben de jongste en behoor het meest tegen vermoeienis gehard te zijn.’ -</p>
<p>- ‘Gekheid!’ zeide Alfert, laat my er maar heengaan; mijn ambt van Portier brengt het mede, en ik beloof u, dat de vaak mijn oogen niet beschieten zal. Is het niet zonderling,’ vervolgde hy, terwijl hy den trap weder opklom, ‘dat ik, die anders den geheelen dag kan slapen, by nacht, als het er op aan komt, zoo byzonder wakker ben? ja! ja! dat leert men wel in 't leger: toen ik onder Dodo van Rhijnegom te velde trok, was ik even zoo.’ -</p>
<p>- ‘Ofschoon ik alle vertrouwen heb in de waakzaamheid diens mans,’ zeide de Pelgrim tegen Berwout, ‘zoo geloof ik, dat het niet kwaad zal zijn, hem nu en dan op zijn post gezelschap te gaan houden; maar nog eens, ga slapen, vriend Berwout!
<pb n="397"/>
ik kan het u aanzien, dat gy moede zijt; gy hebt behoefte aan rust.’ -</p>
<p>- ‘De vermoeidheid ben ik gewoon, en rust behoef ik niet,’ zeide Berwout, met een zucht.</p>
<p>- ‘Hoe zoo mistroostig, mijn wakkere krijgsmakker?’ vroeg de Pelgrim: ‘ja waarlijk! wanneer ik met meer aandacht de sombere uitdrukking beschouw, welke op uw gelaat te lezen is, dan moet ik wel gelooven, dat ik die verkeerdelijk aan slaap en vermoeidheid heb toegeschreven, en dat de oorzaak dieper ligt. Wees welgemoed, mijn zoon! De goede Heilige, die u herwaarts heeft geleid om de Jonkvrouw te redden, zal zijn werk niet ten halve doen: en ik beloof u, zoo wy eens van die gasten ontslagen zijn, en de Graaf of de Abt in gebreke blijven uwe diensten naar waarde te beloonen, dan zal ik zorgen, dat daaraan recht gedaan worde.’ -</p>
<p>- ‘Helaas, goede Pelgrim! of edele Ridder! (want ik geloof dat die benaming u beter past) ik ben wel overtuigd, dat u noch de goede wil, noch het vermogen ontbreekt om hem, met wie gy 't wel meent, voort te helpen; maar aan my zoude uw goedheid vruchteloos besteed zijn. De beste wensch, dien ik voeden kan, is dat de eerste pijl, dien de vyanden op ous afzenden, my de borst doorboort.’ -</p>
<p>- ‘Ziedaar een zeer misdadige en dwaze wensch,’ zeide de Pelgrim: ‘misdadig ten uwen opzichte, die nog jong en gezond zijt en de beste vooruitzichten voor de toekomst hebt: en misdadig ten opzichte der Jonkvrouw, welke gy van eenen harer verdedigers
<pb n="398"/>
berooven wilt, nu zy er slechts twee te missen heeft. En dwaas is uw wensch evenzeer; want ik zie niet in, welke redenen gy kunt hebben, om uit dit leven te willen scheiden.’ -</p>
<p>- ‘Och!’ antwoordde de Jager, op een toon van volslagen moedeloosheid, welke misschien, ten gevolge eener licht verklaarbare wederwerking, nog meer het uitwerksel van vermoeidheid en overspanning dan van eenige andere oorzaak was: ‘wat zal ik u zeggen? Ik herinner my nog gedurig het gesprek dat wy samen op het slot te Haarlem hadden.’ -</p>
<p>- ‘Welnu! En....’ -</p>
<p>- ‘Is het u vergeten?’ vroeg Berwout: ‘gy liet my toen mijn dwaasheid inzien, van een neiging te gevoelen voor iemand boven mijn stand. Ik voelde toen, dat gy gelijk had; maar helaas! de omstandigheden, welke thands hebben plaats gehad, hebben my te wel doen inzien, hoe diep die neiging by my is ingeworteld: - hoe onuitsprekelijk ik Mabelia bemin - en hoe die liefde my zal doen sterven.’ -</p>
<p>Het voorhoofd van den Pelgrim had zich, by deze uitboezeming van Berwout, gefronst: toen hy echter het woord weder opvatte, was het op dien gemeenzamen, half lagchenden, half sussenden toon, welke een minnemoeder aanneemt, wanneer zy een schreiend kind wil troosten.</p>
<p>- ‘Ei kom!’ zeide hy: ‘men sterft niet van liefde, en althands niet, wanneer men, zoo als gy, een gezond hoofd en fiksche handen aan 't lijf heeft. Er zijn nog meer knappe, aartige deernen in
<pb n="399"/>
de waereld, en gy zult er wel eene vinden, die u de Jonkvrouw van Rhijnegom vergeten doet. Hoor! stel die dwaze grillen uit uw hoofd: wanneer wy eens hier van daan zijn, zal ik u een bediening geven, tienmaal beter, ik zeg niet dan uw jagerambt, maar dan dat van dien onhebbelijken vlegel, die gister avond hier was: en dan zult gy met den besten edelman gelijk staan, dat beloof, ik u.’ -</p>
<p>- ‘En dan zal ik misschien aanzien genoeg bekomen, om de hand van Mabelia te vragen?’ vroeg Berwout, terwijl zijn oogen op het vooruitzicht vonkelden en hy even spoedig weder door blijde hoop werd opgewekt als hy vroeger tot zwaarmoedigheid was vervallen.</p>
<p>- ‘Dat zeg ik niet,’ antwoordde de Pelgrim, een weinig misnoegd over de uitbreiding, welke de jongeling aan zijn beloften gaf: ‘maar, wy zullen hier nader over spreken: en dan zult gy zelf wel beseffen, waarom het dwaasheid in u zoude wezen, van dien kant eenige hoop te voeden. Voor 't oogenblik behoort gy er alleen aan te denken, om uw plicht tot verdediging van dit Huis te vervullen: - en om daartoe in staat te zijn, ik herhaal het, dient gy een weinig rust te nemen.’ -</p>
<p>De Jager antwoordde niet, maar schudde het hoofd op een zwaarmoedige wijze. Hy volgde echter den raad des grijzaarts en wierp zich op de rustbank van Alfert neder, 't zij dat hy werkelijk behoefte aan rust gevoelde, 't zij, 't geen ons nog waarschijnlijker voorkomt, omdat hy een verder onderhoud wilde vermijden over een punt, waarom-<pb n="400"/>trent zy het toch niet eens konden worden. Niet lang duurde het, of zijn zware ademhaling kondigde aan, dat hy voor den invloed des slaaps gezwicht had.</p>
<p>- ‘Het is toch een fiksche knaap!’ zeide de Pelgrim by zich zelven, nadat hy een geruimen tijd den jongeling beschouwd had: ‘en Mabelia zoude in hem een wakkeren beschermer hebben. Jammer maar, dat hy niet van adel is. En toch, hoe zonderling gaat het in de waereld toe! Deze knaap zal zich wellicht een naam maken, aanzien en bezittingen, ja den adelstand verwerven. En hy toch zal nimmer de hand eener edele Jonkvrouw bekomen, terwijl misschien zijn naneef al is hy een elendige, nietswaardige ezel, een Vorstin tot vrouw zal erlangen.’ -</p>
<p>En de grijzaart zat nog een geruimen tijd bezig met het overpeinzen van dergelijke waarheden, - welke, schoon zy in de eeuw waarin hy leefde minder algemeen gevoeld werden dan in lateren tijd, toch by wijlen in het meer verlichte brein van enkelen moesten opkomen, - toen hy daarin gestoord werd door Vader Volkert, die, met een mandjen onder den arm, nu zoo goed als hersteld kwam opdagen.</p>
</div>
<div type="chapter">
<head rend="h3">XVI.</head>
<p>- ‘Zoo!’ zeide de Monnik, toen hy binnen was: ‘is onze jonge held wat gaan uitrusten? nu! ik kan hem geen ongelijk geven: ik bracht hem an-<pb n="401"/>ders eenige versterking mede:’ dit zeggende, haalde hy een brood en een stuk vleesch, benevens een kan bier uit de mand: ‘Mabelia wilde het zelve hier brengen - want die andere twee weten op haar best of zy leven - maar ik zeide: neen! blijf gy maar binnen, en rust wat uit, op uwe beurt. Het arme schaap is ook geheel af: en geen wonder, na alles wat zy heeft doorgestaan: zy heeft het my verteld. Foei! 't is om van te ijzen. Dat zulk een elendige kaerel, als die Galama, ons nog met een list moest in slaap maken, om vry spel te hebben. En nog mogen wy van geluk spreken, dat hy ons den hals niet heeft afgesneden. Ik verwonder er my zelfs over; want hy is tot alles in staat; - maar wat ik geschrikt ben, toen ik dien mantel in den hoek oplichtte en die lijken zag! Ik dacht, dat Rijkjen er stuipen van zou krijgen. Ja! Hadden wy die vrouwen maar hieruit; want die geven den meesten last.’ -</p>
<p>- ‘Zeg dat niet, Vader!’ zeide de Pelgrim: ‘gedurende een beleg is niemand te veel, die slechts de handen roeren kan: en wat zouden wy nu meer begeeren, dan wy bezitten? Wy hebben een wachter op den muur: strijders, als het op vechten aankomt: vrouwen, om ons spijs te bereiden en onze wonden te verbinden: en een Biechtvader, om ons de absolutie te geven, indien ons iets menschelijks overkomt.’ -</p>
<p>- ‘Dat mogen de Heiligen verhoeden! Maar eet en drink wat, edele Heer! want zoo wil ik u noemen, en vertrouwen, dat gy, met den Pelgrimsrok,
<pb n="402"/>
alle Pelgrimsgeloften hebt afgelegd - behalve die ten opzichte van Mabelia, waar gy gister avond met een woord van gewach maaktet.’ -</p>
<p>- ‘De tijd is slecht geschikt om daarvan te spreken,’ zeide de Pelgrim: ‘en het lieve meisjen heeft reeds schokken genoeg gehad; elke nieuwe aandoening moet, voor 't oogenblik althands, vermeden worden.’ -</p>
<p>- ‘By mijn H. Patroon!’ hernam de Monnik, nadat hy de juistheid van des Pelgrims meening met een hoofdknik had bevestigd: ‘gy hebt met u beide een geducht werk volbracht! de geheele poort dicht gestopt, zoo dat er geen muis door kan. Hoe jammer, dat ik daar niet by was. Zoo gy planken of latten hadt noodig gehad, ik had u die kunnen aanwijzen, beter dan de oude Alfert, die zich nooit ergens meê bemoeit en altijd ligt te slapen. Daar ginds, in den toren, waar toch nooit iemand binnen komt, daar heb ik mijn bergplaats.’ -</p>
<p>- ‘Het verheugt my zulks te weten,’ zeide de Pelgrim, ‘wellicht kan het ons te stade komen.’ -</p>
<p>- ‘Ja!’ hernam Vader Volkert: ‘daar heb ik al menig uurtjen doorgebracht; ik was zelfs voornemens geweest, er van daag, zoodra de zon op was, naar toe te gaan, om een paar staven te snijden voor de vinkenetten. Zijt gy een liefhebber van 't vinken?’ -</p>
<p>- ‘Ik kan niet zeggen, dat het mijn geliefkoosd vermaak is,’ antwoordde de Pelgrim, glimlagchende.</p>
<p>- ‘Nu! ik geloof het,’ ging de Monnik voort: ‘gy ziet er my ook eerder naar uit om de jacht voor
<pb n="403"/>
te staan, en dat is meer overeenkomstig met den aart eens edelen Ridders, gelijk ik veronderstel dat gy zijt. Ofschoon vinken ook, als het goed gaat, een vorstelijk vermaak is. En daar zy komen, wanneer zy willen, dient men op alle manieren klaar te zijn om ze te ontfangen. Ik heb nu garen om de netten inteboeten, en Berwout zal my wel een handjen komen helpen als het noodig is: hy komt hier toch gaarne, Berwout: en ik kan wel raden waarom.’ -</p>
<p>– ‘Indedaad?’ zeide de Pelgrim, met een vragenden blik.</p>
<p>- ‘Ja! ja!’ hernam de Monnik: ‘het bloed kruipt waar 't niet gaan kan. O ho! zy denken, dat Vader Volkert geen oogen in 't hoofd heeft en, omdat hy er geen persoonlijke ondervinding van heeft, niet oordeelen kan, hoe een vrijerijtjen toegaat.’ -</p>
<p>- ‘Gy zijt dus van meening,’ hernam de Pelgrim, met belangstelling, ‘dat Berwout hier een liefste heeft?’ -</p>
<p>- ‘Hm! hm!’ antwoordde de Monnik, het eene oog dichtknijpende en den vinger aan den mond brengende: ‘ik weet wat ik weet. Alsof ik niet opmerkte, wie altijd aan de poort is, als onze Jager komt en hem uitgeleide doet als hy heen gaat. Nu! Rijkjen is een knappe deern, en als zy eens wat bedaard wordt, zal zy een goede huisvrouw zijn.’ -</p>
<p>- ‘Rijkjen!’ herhaalde de Pelgrim, met een uitdrukking van verrassing. Toen begon hy by zich zelven te glimlagchen; maar de gedachten, welke
<pb n="404"/>
toen by hem opkwamen, waren niet geschikt om zijn vooroordeel betreffende Berwouts liefde voor Mabelia machtig te verminderen. Op eens echter werd hy uit zijn mijmeringen gewekt en aan het tegenwoordig oogenblik herinnerd.</p>
<p>- ‘Hoort gy niets, Monnik?’ vroeg hy, met drift oprijzende: ‘my dunkt, daar klonken stemmen aan de overzijde. - Ja voorwaar, daar hoor ik een paard hinniken en wielen krassen.’ -</p>
<p>- ‘Daar beginnen zy,’ riep de stem van Alfert van boven.</p>
<p>De Pelgrim begaf zich naar den omgang boven de poort en een blik naar de overzijde was genoegzaam om hem te doen zien, dat de aanval niet lang meer vertraagd zou worden. De Westfriezen kwamen van alle zijden met groote benden aangeloopen: en aan den kant der gracht stonden twee karren, ieder met een schuitjen beladen, 't welk men in de gracht liet glijden. Terwijl beijverde zich een deel der belegeraars, met kracht van handen, de reeds omgehouwen boomen door middel van dwarshouten aan elkander te verbinden en een vlot te vervaardigen.</p>
<p>- ‘Binnen een half uur zijn zy gereed,’ zeide de Pelgrim, wien een langdurige ervarenis in staat gesteld had, den tijd, dien de belegeraars noodig hadden, met juistheid te berekenen: ‘hadden wy nu al de steenen niet in de poort gebruikt, dan zouden wy hen nog een wijl kunnen ophouden.’ -</p>
<p>- ‘O! wy zullen er nog genoeg vinden,’ zeide Vader Volkert: ‘in den hoek achter het varkenshok ligt een gandsche hoop: blijf gy maar hier: ik zal ze
<pb n="405"/>
u wel halen, en een half dozijn fiksche slingers ook uit de wapenkamer, indien gy die gebruiken kunt.’ -</p>
<p>- ‘En dan,’ voegde Berwout er by, die, door het gerucht wakker gemaakt, zich by zijn strijdmakker kwam voegen: ‘het zuidertorentjen hier is bouwvallig en zal ons zooveel steenen verschaffen als wy maar voor 't grijpen verlangen. Breng my slechts het breekijzer hier.’ -</p>
<p>De Monnik en Alfert verwijderden zich: laatstgemelde kwam weldra met het ijzer terug, en Berwout, zijn langen degen naast zich neder zettende, vergenoegde zich voor 't oogenblik, met aan het eene der beide torentjens, welke, als wy gezegd hebben, links en rechts op de poort stonden, het cement tusschen de steenen los te breken. Onderwijl gingen de vijanden yverig hun gang; maar, tot verwondering van den Pelgrim, begaf zich dadelijk, en zonder te wachten tot dat het vlot in gereedheid was, een der Westfriezen met een bijl in een der schuitjens, en stak van wal.</p>
<p>- ‘Waar wil die heen?’ vroeg Berwout, met verwondering ziende, dat de roeier eerst een eind de gracht opvoer, en toen op den slotmuur aanhield.</p>
<p>- ‘Misschien wil hy onderzoeken, of er ook hier of daar een breuk in den muur is,’ zeide de Pelgrim.</p>
<p>- ‘Neen! by Sint Aelbert!’ riep Berwout uit: ‘nu zie ik zijn doel, en de onvoorzichtigheid, welke ik begaan heb. Hy houdt den muur, opdat wy hem niet zouden kunnen verhinderen in zijn oog-<pb n="406"/>merk, om de draaibrug los te maken. Ik dwaas! ik heb verzuimd, de plank aan stukken te hakken: en nu zie ik geen middel om het verzuim te herstellen.’ -</p>
<p>De gissing van Berwout was juist: de Westfries kwam langs den muur aanroeien en naderde allenkskens het terrein voor de poort, alwaar hy zich onder den vooruitspringenden omgang, en dus geheel beveiligd tegen allen aanval van hen die binnen waren, zoude bevinden.</p>
<p>- ‘Het was mijne zaak geweest, daar om te denken,’ zeide de Pelgrim.</p>
<p>- ‘Wacht!’ hernam Berwout, wien op eens een lichtstraal voor den geest kwam: ‘ik weet nog één middel,’ en met een snelde hy den trap af. In de deur van Alferts woning ontmoette hy Rijkjen, die met haar voorschoot vol steenen kwam aansjouwen.</p>
<p>- ‘Een touw!’ riep hy: ‘een touw! waar is Vader Volkert?’ -</p>
<p>- ‘Een touw,’ antwoordde zy: ‘ja daer is makkelijk aan te komen: hier hangt er een, dat splinternieuw, en voor drie dagen pas gekomen is om voor de put te dienen, daer het oude afgerafeld is.’ -</p>
<p>Maar Berwout had het einde van haar rede niet aangehoord: het touw van den wand te nemen, waar het aan een spijker hing, naar boven te ijlen, en het dubbel om een kanteeling der borstweering heen te slaan, was het werk van een oogenblik.</p>
<p>- ‘Wat is uw oogmerk?’ vroeg de Pelgrim, verbaasd.</p>
<pb n="407"/>
<p>- ‘Dien kaerel daaronder te beletten, zijn ontwerp te volvoeren,’ antwoordde Berwout: en, eer hem zijn krijgsmakker eenige tegenwerping maken kon, had hy reeds zijn mes tusschen de tanden genomen, het touw met beide handen gevat, zich over de borstweering heen naar beneden laten glijden, en zich op vasten grond geslingerd. De Westfries was juist aangeland, en, het slot gevonden hebbende, dat aan den bout hing, waarmede het evenwicht gesloten was, had hy het achtereind van zijn bijl door het hengsel gestoken, om het te doen springen, toen een geschreeuw, van de overzijde aangeheven, hem deed opzien. Men had, niettegenstaande de duisternis, iets van Berwouts waagstuk bespeurd; - doch de waarschuwing kwam in allen gevalle te laat. Eer de Westfries zijn bijl had kunnen terug trekken of zich te weer stellen, had de Jager hem met beide handen in de keel gegrepen en achterover in de gracht gesmeten. Toen, de bijl zijner tegenpartij nemende, begon hy de plank met geweldige houwen aan te tasten.</p>
<p>De Westfriezen hoorden hun makker in 't water plompen en de slagen hergalmen, waarmede Berwout het hout der brug van een deed splijten. Verwoed over het mislukken hunner onderneming, zonden zy niet slechts een aantal pijlen op den Jager af, welke echter hem niet raakten, of althands niet door zijn harnas heen drongen, maar ook het tweede schuitjen stak van wal, met zes welgewapende knapen gevuld.</p>
<p>- ‘Kom op!’ riep de Pelgrim, die het zag naderen, met een angstige stem, Berwout toe.</p>
<pb n="408"/>
<p>- ‘Ik ben gereed,’ antwoordde deze, terwijl zijn laatste slag de doorgehakte plank in 't water deed ploffen: ‘laten zy nu bun brug komen opvisschen.’ En toen, met de bijl het touw naar zich toehalende, klom hy met behendige vlugheid weder naar boven en was behouden achter de borstweering, op het oogenblik, dat het schuitjen voor de poort kwam.</p>
<p>- ‘De Heiligen mogen geprezen zijn, voor uw behouden terugkomst!’ zeide Vader Volkert, die zich nevens den Pelgrim bevond, en, na de slingers over de borstweering gereed gelegd te hebben, zijn pij ledig schudde van de steenen, welke hy was komen aandragen.</p>
<p>- ‘Mijn God! is hy omgekomen?’ riep Mabelia, die, het waagstuk van Berwout door Rijkjen vernomen hebbende, vol schrik was komen aanloopen: ‘Berwout!’ zeide zy, zoodra zy boven gekomen was: ‘is het wel van u gedaan, u dus bloot te stellen aan gevaar?’ -</p>
<p>- ‘De uitslag heeft hem gerechtvaardigd,’ zeide de Pelgrim: ‘en belet my, hem te bekijven, gelijk ik anders ook zoude gedaan hebben; maar, wat ik bidden mag, laat niemand hier blijven, die niet behoorlijk beschut is: het zal hier weldra pijlen hagelen.’ -</p>
<p>- ‘Maar gy zelf,’ zeide Mabelia, terwijl zy op den trap terug trad: ‘zult gy niet liever die plaats verlaten, waar gy aan gestadig levensgevaar zijt blootgesteld?’ -</p>
<p>- ‘Wees er zeker van, mijn kind!’ zeide de
<pb n="409"/>
Pelgrim: ‘niet een oogenblik langer dan noodig is zullen wy hier vertoeven: maar het is onze plicht den vijand op te houden zoo lang mogelijk is. - Hou daar!’ -</p>
<p>Deze laatste uitroep gold niet Mabelia, maar een der Westfriezen in het schuitjen, hetwelk de Pelgrim in het oog was blijven houden, en waar hy op dit oogenblik een zwaren steen heen slingerde.</p>
<p>- ‘Getroffen!’ riep Berwout, ziende, dat een der roeiers achter over zeeg. ‘Wacht! deze geldt hem met zijn lantaren.’ En dit zeggende leide hy een steen in zijn slinger, met zulk een goed gevolg, dat degeen, op wien hy doelde, met gespleten hoofd in het schuitjen rolde, dat weder naar de overzijde terugtrok, het eerste op het sleeptouw medevoerende.</p>
<p>De belegeraars bleven intusschen niet werkeloos. Terwijl een gedeelte zich bezig hield met het afmaken en te water brengen van het vlot, deden de overigen een bui van steenen en pijlen op onze twee helden regenen, die niet in gebreke bleven om hen met gelijke munt, althands wat de steenen betrof, te betalen. Niettegenstaande het verschil van getal, stond de kans nagenoeg gelijk; want, zoo de aanvallers, by hun juiste bekendheid met de plaats, waar zich de beide verdedigers bevonden, al hun werptuigen op dat punt konden vereenigen, de Pelgrim en zijn makker waren byna zeker, dat hun steenen, in den dichten drom der Westfriezen geworpen, iemand treffen moesten; terwijl zy bovendien beter gedekt waren dan hun bespringers, die, op weinige uit-<pb n="410"/>zonderingen na, geen wapenen ter verdediging aan 't lijf hadden. Niettemin had de Jager zoowel als de grijzaart reeds menige kei tegen 't hoofd gekregen, die wel op den helm was afgesprongen, maar waarvan de gedurige herhaling toch noodlottig worden kon.</p>

<p>Het liet zich nu aanzien, dat het gevecht weldra van nader by zoude worden voortgezet. De vijand had planken gelegd van den steiger tot op de twee palen, waarvan vroeger gesproken is, en dus reeds een tijdelijke brug tot halverwege de gracht gemaakt, langs welke men nu het vlot voorttrok, 't welk men met behulp van de schuitjens in de goede richting hield en voorts tusschen de hulpbrug en de poort aanbracht. De gemeenschap was alzoo hersteld en in een oogenblik kwamen de Westfriezen over de plank op het vlot geloopen, vanwaar zy, het terrein voor de poort beklimmende, deze met mokers en breekijzers begonnen te bewerken; terwijl eenigen hunner ladders aanbrachten, kennelijk met het oogmerk, om die tegen de borstweering aan te zetten en de verdedigers van daar te doen verhuizen.</p>
<p>De toestand van deze laatsten was nu in de daad hagchelijk geworden. Niet slechts was het te voorzien, dat zy zich niet lang tegen de overmacht zouden kunnen verweeren, maar ook was het duidelijk, dat zoo de vijanden over de borstweering konden geraken, zy zich niet noodeloos zouden ophouden met de poort te rameien, maar zich langs den trap en door de woning van Alfert een doortocht banen.</p>
<p>- ‘Wij hebben ons nutteloos blootgesteld,’
<pb n="411"/>
zeide de Pelgrim tegen Berwout: ‘en wy hadden beter gedaan den trap te versperren en ons met een lijdelijken weerstand te vergenoegen. Monnik!’ riep hy vervolgens naar beneden; want al de slotbewoners bevonden zich in de woning van Alfert: ‘stop den doortocht achter ons dicht, wy kunnen het hier nog lang genoeg uithouden.’ -</p>
<p>- ‘Neen! liever gaf ik my over, dan u aan verder gevaar bloot te stellen,’ riep Mabelia: ‘ik smeek u, beproef toch geen nutteloozen wederstand. Meldt hun, dat ik het slot opgeve: ach! weet ik zelve of ik recht heb, het te verdedigen?...’</p>
<p>- ‘Laat hen maar begaan,’ zeide Vader Volkert, haar weerhoudende: ‘er valt nu toch niet meer te onderhandelen. En wy zullen wel zorgen, dat er een klein plaatsjen openblijve, waar onze vrienden kunnen doorkruipen.’ En meteen, Rijkjen met zich nemende, liep hy, zoo spoedig als zijn zwaarlijvigheid het hem vergunde, het plein op, terwijl Mabelia vruchteloos poogde den trap op te snellen om de verdedigers tot de overgave te nopen. Haar geroep werd niet gehoord, en al haar bewegingen belemmerd door Barta, welke zich vol angst om haar heen had geklemd.</p>
<p>De bespringers hadden intusschen werkelijk twee ladders tegen de borstweering aangezet: den eersten had een slag van des Pelgrims bijl dadelijk omgeworpen, doch de tweede werd van onderen zoo stevig vastgehouden, dat er geen verwrikken aan was. Berwout poogde hun het opstijgen met zijn zwaren degen te keer te gaan; maar, ofschoon hy den eerste,
<pb n="412"/>
wiens gezicht zich boven de borstweering vertoonde, achterover deed storten, de lengte zelve het wapentuig verhinderde hem, om, in de kleine ruimte binnen welke hy zich bevond, er een gepast gebruik van te maken.</p>
<p>- ‘Geef my den degen,’ zeide de Pelgrim: ‘en neem gy de bijl: gy zult u daar gemakkelijker van kunnen bedienen.’ -</p>
<p>De ruil vond plaats, en de Pelgrim toonde dadelijk zijn behendigheid in het hanteren van den reusachtigen degen, welken hy zoo vlug op en neder wist te doen gaan, of het spel ware. De bespringers deinsden een oogenblik terug; maar weldra keerden zy met nieuwen moed tot den aanval, een menigte ladders tevens opzettende en te gelijk beklimmende. De Pelgrim kon onmogelijk alle punten gelijktijdig tegen de vereenigde macht der aanvallers verdedigen: reeds drie hunner waren over de borstweering geklommen, en vielen hem in den naauwen gang aan, waar zijn degen hem van geen dienst kon wezen. Hy wierp dien dan ook weg, trok zijn dagge en poogde, zich voor den trap plaatsende, den toegang te verdedigen, terwijl hy met alle macht naar beneden riep, dat men dien stoppen zoude. Reeds had hy twee vijanden buiten gevecht gesteld, doch anderen kwamen hunne plaats vervullen: en het slot ware toen reeds genomen geweest, indien Berwout het niet door een kloeke daad had voorgekomen.</p>
<p>Wy hebben verhaald, hoe Berwout reeds vroeger de steenen van het eene torentjen had losgemaakt.
<pb n="413"/>
Het was hem reeds te dier gelegenheid niet ontgaan, dat het geraamte van gezegd torentjen van hout en ten eenenmale vermolmd was. Zoodra hy nu de bijl uit de handen des Pelgrims ontfangen had, was hy gezwind op het dak der poort geklommen en had de achterste stijlen van het torentjen verbrijzeld, en de stutten doorgehouwen: waarna hy met inspanning van alle zijne krachten, van achteren tegen het dak leunende, de spits voorover trachtte te duwen. Het houtwerk begon te kraken, het metselwerk gaf mede, en by de derde poging van Berwout stortte het gevaarte van boven neer op het vlot, 't welk aan de eene zijde zonk, zoodat ladders en menschen het onderste boven raakten, deels in de gracht, deels over elkander heen. Toen, een blijden juichtoon slakende over het gelukken zijner daad, sprong Berwout van het dak in den gang, of liever op den rug van een der Westfriezen, die van den schok omver tuimelde; waarna hy, zijn bijl opheffende, de anderen aanviel, die, door den slag, het gerucht en de onverhoedsche verschijning ontsteld, op geen weerstand bedacht waren. In een oogenblik hadden de Pelgrim en hy zich van hun vijanden ontslagen.</p>
<p>- ‘Nu is het tijd, riep deze verheugd uit: ‘eer zy het weder beproeven, zijn wy in veiligheid.’ -</p>
<p>En terstond snelden beide den trap af, waar zy de huisgenooten in angst en verwarring vonden, daar zy wel den strijd en den slag gehoord hadden, maar nog onbewust waren, of de uitslag al dan niet gunstig ware geweest. Overigens stond het vertrekjen zoo

<pb n="414"/>
vol als een ei: Vader Volkert had zijn tijd wel besteed, en, met behulp van Rijkjen, er alles heen gesleept en gedragen, wat maar los of slechts spijkervast was: als kisten, koffers, hondehokken, ja tot het duivenhok toe, en al die voorwerpen kort by elkanderen in een schuinsche richting ongeveer als tooneelschermen voor het trapdeurtjen geplaatst, zoodat hy het in zijn macht had, den toegang dadelijk te stoppen, door ze maar een weinig vooruit te schuiven: een wijze van schikking, welke grootelijks door den Pelgrim geprezen werd. Men verzuimde dan ook niet, al de genoemde meubelen zoodanig tegen elkander aan te brengen, dat het wegruimen daarvan met groote moeielijkheden gepaard moest gaan.</p>
<p>- ‘En nu,’ zeide de Pelgrim, terwijl hy op den degen leunde, welken hy na het verslaan zijner bespringers weder had opgeraapt: ‘nu blijft ons nog eene toevlucht over: - indien namelijk de Graaf ons niet vroeger te hulp komt, dan ik hem verwacht. Wij moeten ons op den toren begeven, en dien verdedigen, zoo lang het in onze macht staat. - Overvallen kan men ons niet; wy hebben dus den tijd, om ordelijk te werk te gaan: en ieder uwer kan hier van dienst zijn: u, schoone Jonkvrouw! draag ik de taak op, van met deze Juffer zoovele kussens en bedden naar boven te dragen als maar mogelijk is, en al de bovenste kijk- en tochtgaten dicht te stoppen, opdat het licht, dat wy met ons moeten nemen, ons verblijf niet verrade. Gy, vrome Vader, zult wel willen zorgen, dat er eenig voedsel boven zij; want men moet alles voorzien, en 't is mogelijk, dat
<pb n="415"/>
wy een langdurig beleg zullen hebben uit te staan: gy, oude man!’ vervolgde hy, zich tot Alfert wendende, ‘zult met die knappe deerne daar, zooveel hooi en stroo als gy maar vinden kunt, mitsgaders duigen, hoepels, rijshout, in een woord, al wat licht vlam vat, beneden in den toren opeen stapelen.’ -</p>
<p>- ‘Heer in den Hemel!’ riep Rijkjen uit, toen zy dit laatste bevel hoorde, ‘je wilt ons toch niet levend saam verbranden?’ -</p>
<p>Deze vraag lokte een glimlach by den Pelgrim uit; doch het was slechts voor een oogenblik: ‘doe wat ik gelast,’ zeide hy: ‘het is het eenige redmiddel in onze omstandigheden.’ -</p>
<p>De toon van gezach, welken de Pelgrim by deze gelegenheid had aangenomen, scheen hem zoo eigen te zijn, en hetgeen hy reeds verricht had boezemde aan elk der slotbewoners zooveel vertrouwen in, dat niemand langer aarzelde om aan zijn bevelen te voldoen. Niet allen echter gingen daarby met evenveel voortvarendheid te werk. Barta, welke bovendien nog niet geheel bekomen was van de gevolgen van den slaapdrank, stond als verwezen en versuft voor de ledikanten of krebben, en kon ter naauwernood nu en dan een jammerkreet doen hooren over het bederven van het kostelijke lijwaat en beddegoed, 't welk Mabelia er uithaalde en opeen stapelde om naar den toren te brengen. Rijkjen legde den weg heen en weder van het huis naar den toren twintig maal meer af dan noodig was, en honderd maal meer dan Alfert, kruiste en zegende zich, telken reize als de vijand op de poort rameide, en wist in haar angst
<pb n="416"/>
en verslagenheid zoo weinig wat zy deed, dat zy eens, in stede van brandstoffen, een paar aarden kruiken, en een andere reis een vuurhaard, naar de bergplaats bracht. Vader Volkert had spoedig de noodige spijs en drank by elkander; doch hy wilde nog zoo gaarne iets meer redden. Het viel den man zoo hard te moeten scheiden van zijn gereedschappen, en van de pronkstukken, door zijne hand vervaardigd. Gaarne had hy alles willen medenemen, en het was zwaar een keuze te moeten doen: nu eens nam hy dit, dan dat in handen: nu was hy boven, dan beneden; op eens kwam hy in het vertrek geloopen, waar Mabelia zich bevond, in de rechterhand iets houdende, hetwelk men by den eersten opslag niet duidelijk kon onderscheiden; maar hetwelk al spoedig bleek, de door hem vervaardigde muizeval te zijn.</p>
<p>- ‘Wel! wat heb ik u gezegd,’ riep hy, het bedoelde voorwerp met een zegepralenden blik in de hoogte houdende en aan Barta wijzende: ‘of ik een goed werk geleverd heb! Twee zijn er gevangen?’ -</p>
<p>- ‘Goede Hemel!’ zeide Mabelia: ‘hoe is het mogelijk, beste Vader! dat gy u in onzen toestand met dergelijke zaken kunt bezig houden?’ -</p>
<p>- ‘Zeg daar maar niets van,’ hernam de Monnik: ‘zoo dit geen goed voorteeken is, weet ik niet, wat men zoo noemen moet. Heeft niet de ondervinding het geleerd, dat, waar een huis naby zijn ondergang is, al de muizen de vlucht nemen en het verlaten? - Welnu? hier blijven zy niet alleen; maar
<pb n="417"/>
zy laten zich vangen. Ik wil dien val mede naar den toren nemen, eer die verbruide Westfriezen zich er meester van maken; en mijn mand met snuisterijen ook.’ -</p>
<p>- ‘Die Pelgrim, of die vreemde Heer, of wat hy wezen mag, laet vraegen of jelui klaer bent,’ zeide Rijkjen, binnenkomende: ‘Lieve Heertjen! wat ben ik nog dingzig van dien wijn van gister avond: men leven proef ik dat goed niet weer.’ -</p>
<p>- ‘Wy komen,’ zeide Mabelia: ‘hier Rijkjen! neem ook een vracht; want de arme Barta kan byna niet voort.’ -</p>
<p>En meteen begaven alle drie zich, met beddegoed beladen, naar den toren. De Monnik volgde hen, met zijn schatten, langzaam na. Toen hy op het plein kwam, vond hy, dat de Pelgrim en Berwout mede niet ledig waren geweest. Zy waren op de woning van Alfert gestegen en hadden de balken en stijlen, welke het dak ondersteunden, weggekapt, zoodat alles, tot een puinhoop binnen de woning gestort zijnde, van die zijde den toegang volkomen belemmerde. Weldra kwam Alfert hen waarschuwen, dat al de gaten in den toren, volgens het voorschrift, behoorlijk waren voorzien, en dat Mabelia zich, met haar beide gezellinnen, op de tinne bevond. De Pelgrim deed hierop alle fakkels uitdoen, op eene na, welke hy aan Alfert te dragen gaf, en alle vier begaven zich binnen den toren, waarvan zy de deur voorzichtig achter zich sloten.</p>
</div>
<div type="chapter">
<pb n="418"/>
<head rend="h3">XVII.</head>
<p>- ‘Ha! ziedaar een heerlijke voorraad!’ zeide de Pelgrim, toen hy de opeengestapelde massa van ongelijksoortige dingen zag, welke in het kleine portaaltjen, dat Volkerts werkplaats heette, was byeen-gebracht: ‘dat zal branden en smeulen dat het een lust zal wezen om te zien.’ -</p>
<p>- ‘By mijn H. Patroon!’ riep Vader Volkert, terwijl hy met een gelaat, waarop schrik en verontwaardiging te lezen stond, een pak netten uit den hoop naar zich toehaalde: ‘mijn schoone vischnetten hier! Is Rijkjen mal geworden?’ -</p>
<p>- ‘Dat is mijn werk,’ zeide Alfert, met een knik van tevredenheid, als had hy wonder wat schoons verricht: ‘zy zijn versch geteerd ook, en zy zullen branden als vet.’ -</p>
<p>- ‘Dat zullen zy niet, zeg ik,’ hernam de Monnik, in ernst boos: ‘zijt gy dol, Alfert? niet later dan aanstaanden Saturdag moet ik ze gebruiken, als de Pastoor van Akersloot hier komt visschen.’ -</p>
<p>- ‘Goede Vader!’ zeide de Pelgrim, die niet kon nalaten, te meesmuilen over de bezorgdheid van den eenvoudigen Monnik, wiens geheele kring van denkbeelden zich binnen zijn onschuldige liefhebberyen scheen te bepalen, en die by den geweldigen aanval zelfs, welken het slot op dit oogenblik doorstond, voor zijn netten een bekommering voedde, welke hy niet voor zijn leven had: ‘indien wy ons den vijand van den hals kwijt raken, dan beloof ik
<pb n="419"/>
u voor Saturdag een vonkelnieuw vischwant, zoo schoon als gy immer gezien hebt: en, gelukt het hun, dezen toren, onze laatste toevlucht, te bemachtigen, dan zullen gy of ik wel nooit meer visschen. Laat dus branden, wat branden moet, en denk slechts, dat, binnen een uur misschien, het uw plicht kan zijn, ons allen voor den dood te bereiden.’ -</p>
<p>- ‘De dood! de dood!’ bromde Vader Volkert, terwijl hy, vry onvergenoegd, zweetende en hijgende, den wenteltrap opklouterde: ‘als of die niet alle dagen voor de deur stond: en als of ik, met mijn dikke lichaam, niet vry wat meer gevaar liep aan een beroerte te sterven, dan door de handen dier Westfriezen, zoo boos als zy zijn. En waarom zouden zy my dooden? zy kunnen immers wel aan mijn gewaad zien, dat ik een geestelijke ben? en het zijn geen heidenen, die op priesters woeden. En Mabelia zullen zy ook geen kwaad doen; daartoe hebben zy nog te veel achting voor het Huis van Rhijnegom. Onzen bevelhebber, want zoo mag ik hem wel noemen, daar hy toch de beschikking over alles op zich genomen heeft, zullen zy ook wel niet van kant maken; want ik wil honderd tegen een wedden, dat hy een groot Heer is, en dat, zoo hy zich slechts noemt, zy liever een goeden losprijs dan zijn leven zullen eischen. Barta? - maar wat zouden zy daar aan hebben? Dat ware immers loutere baldadigheid: - of Alfert? - nu, als die ook nog niet bereid is dan weet ik het niet; en buitendien, die heeft toch niet veel meer aan het leven. -</p>
<pb n="420"/>
<p>Maar Rijkjen? - wat dat betreft, vermoorden zullen zy haar wel niet; maar mishandelen... o Wee! o wee! - Ja, alles wel beschouwd, dan is zy er het ergst aan toe; zy en Berwout! - Arme sukkels! beide nog op het best van hun leven. By mijn ziel! het ware tienmaal beter, dat een oude vent als ik er om koud moest worden, dan zulk een lief en jeugdig paar. Maar al bood ik het den vijanden aan, my op te knoopen en hen vry te geven, zy zouden niet eens willen. IJdele gedachten! het zal zijn, gelijk God belieft, en niet anders.’ -</p>
<p>By het einde van deze alleenspraak was hy boven op de tinne gekomen, waar de drie vrouwen reeds gezeten waren op eenige der medegebrachte bedden; want zy hadden slechts een paar peluwen en een paar doeken noodig gehad om de gaten te stoppen. Kort na hem kwam Berwout boven, en vervolgens Alfert, die, naar hy zeide, den Pelgrim met de fakkel beneden gelaten had.</p>
<p>De nacht was ten einde; maar het was nog geen dag, ja zelfs geen schemering: het was gelijk een dichter zegt:</p>
<lg type="poem">
<l>Het was dat stil en plechtig uur,</l>
<l>Dat ademhalen der natuur,</l>
</lg>
<p>waarin de voorwerpen zich allen kleur- en schaduwloos aan 't oog vertoonen, en elke omtrek even scherp, elke vorm even bepaald, elke gedaante gelijk van toon is. Het was dat tijdstip, waarop men die koude, ernstige natuur, welke noch door het schitterende zonlicht opgeluisterd, noch door het
<pb n="421"/>
zachte maanlicht in glanzen gehuld wordt, zoude kunnen vergelijken by de naakte, koele waarheid, verstoken van den bezielenden gloed der dichtkunst, of van het bevallige hulsel der fantazie.</p>
<p>De wind was, gelijk meestal op dit uur, geheel gaan liggen: de lucht was helder, en slechts enkele sterren gaven nog een flaauwe flikkering van zich aan het graauwe zwerk. Het uitzicht van de hooge tinne was ruim en verscheiden; hoewel aan de noordzijde minder uitgestrekt dan wanneer men voor de poort stond; want vandaar kon men, onder de boomen door, de op korten afstand gelegen vlakte onderscheiden; terwijl, voor wie zich op den toren bevond, het slot uit een ondoordringbaar woud scheen op te rijzen, waarvan zich de sombere kruinen tot op verren afstand uitbreidden, zonder dat het oog, waar het ook gluurde, een voorwerp tusschen de tallooze bladeren heen bespieden kon. Maar verder op, waar het bosch eindigde, verhieven zich enkele kerkspitsen boven de groene weiden, en zag men hier en daar de met stroo bedekte daken van hutten of hooibergen staan; terwijl, nog verder, even als aan den westkant, het vlakke veld alleen werd afgewisseld door waterplassen en meiren, welke zich voordeden als zilveren strooken op een vaal kleed. Ten zuiden was het uitzicht vrolijker: daar weidde de blik in het rijke Kennemerland: daar kronkelde de Rhijn tusschen vette weiden, tot dat hy zich in de duinen verloor: daar werd het landschap afgewisseld door menig statig en adelijk slot, door menig kerkgevaarte en klooster, door groote en
<pb n="422"/>
welbebouwde hoeven: daar dekten talrijke kudden de helling der duinen en knaagden talrijke runddieren aan het vochtige gras. Ten westen eindelijk lagen de duinen, gelijk een zee van zand, onder 't golven plotselings door het woord des Almachtigen in haar beweging gestuit: en daarover, de zee, de ware zee, thands mede stil en effen, en aan den gezichteinder door een donkeren bank van het zwerk gescheiden.</p>
<p>Maar, zoo er stilte en kalme rust in de natuur heerschte, het was alleen voor zooverre die levenloos en onbezield was: en blijken genoeg waren er aanwezig, dat de bewoners van dat schoone Kennemerland, 't welk zich voor de oogen ontrolde, verre waren van in die kalmte te deelen. Immers, van verre dreunden nog altijd de toonen der alarmklok uit de naburige dorpen, en zag men, schoon flaauwer en flaauwer, in torens en gebouwen lichten flikkeren en seinvuren branden, welke te kennen gaven, dat de bewoners waakten: en van naderby klonk en herklonk gestadig het akelig gejoel der belegeraars, en het bonzen en beuken op de slotpoort. In weerwil der ontzetting, welke dat onverpoosd en wanklinkend krijgsrumoer in de harten der belegerden moest doen ontstaan, zoude echter de aan het menschdom ingeschapen zucht tot het aanschouwen van gruwzame tooneelen, ook by de bewustheid, dat de aandoeningen, door dat aanschouwen opgewekt, pijnlijk zullen wezen, hen hebben aangespoord om zich naar den rand van het plat te begeven en van daar een oog naar beneden te slaan, zoo niet de Pelgrim,
<pb n="423"/>
op dit oogenblik bovenkomende, op zachten, doch beslissenden toon, de waarschuwende vermaning, om zich niet aan 't gezicht der belegeraars bloot te stellen, had gegeven.</p>
<p>- ‘Neemt u in acht,’ zeide hy, ‘en laat niets onze aanwezigheid hier ter plaatse aan hen, die buiten zijn, verraden. Alleen door tijd te winnen, kunnen wy het dreigend gevaar ontkomen, en, by de verbolgendheid, welke die woeste bende waarschijnlijk gevoelen zal over den hardnekkigen wederstand, door hen ondervonden, zoude geen onzer zich straffeloos aan hun oogen vertoonen.’ -</p>
<p>Aan de vermaning van den Pelgrim werd gehoor gegeven: en het gezelschap ging gedeeltelijk op den grond zitten, gedeeltelijk aan de zuidzijde staan, waar zy zich buiten het gezicht der belegeraars bevonden. Intusschen begon een onaangename rooklucht de zintuigen der aanwezigen te treffen en een dunne, spiraalvormige damp van binnen uit den trap op te stijgen. De Pelgrim deed hierop het schuins liggend houten valluik dicht, waarmede de trap van boven werd afgesloten, en, hiermede nog niet te vrede, wierp hy er een bed tegen, ten einde aan den rook allen uittocht langs dien kant te benemen.</p>
<p>- ‘Zult gy thands,’ vroeg Mabelia, ‘niet eenige rust nemen, en door het gebruik van de medegebrachte spijs de verloren krachten pogen te herwinnen? - Vader Volkert! gy hebt immers daarvoor gezorgd? - Berwout! blijf toch niet staan: gy moet vermoeid zijn: zet u hier neder en neem een teug uit de wijnkan. Hoort gy my niet, Berwout?’ ver-<pb n="424"/>volgde zy, een angstvalligen blik op den jongeling slaande.</p>
<p>Berwout was, sedert hy boven was gekomen, in een onbewegelijke houding, met starre blikken, tegen de zuiderborstweering blijven staan leunen, zonder eenige aandacht te geven op hetgeen rondom hem gebeurde. Het geluid der lieve stem van Mabelia scheen hem als uit een droom te doen ontwaken; hy richtte zich op en deed een stap naar haar toe om de kruik aan te nemen, welke zy uit het mandjen des Monniks had voor den dag gehaald, en hem toereikte; doch eensklaps wankelde hy: een doodelijke bleekheid bedekte zijn gelaat en hy stortte zonder bewustheid ruggelings achterover.</p>
<p>Het was een oogenblik van algemeenen schrik en verwarring. De vrouwen konden niet nalaten, een kreet van ontsteltenis te slaken, welke echter, by het oorverdoovend gedruisch, dat de belegeraars met hun mokers en stormrammen maakten, niet door hen kon opgemerkt worden. De Pelgrim en Vader Volkert traden van weerszijden toe om den jongeling te helpen; maar Mabelia had zich reeds over hem nedergebogen en het half opgeslagen helmvizier losgemaakt.</p>
<p>- ‘Hy is dood!’ jammerde zy, toen zy de geslotene oogen en loodkleurde lippen des Jagers bespeurde, en het bloed, dat over de wangen in breede stroomen nedervloeide: ‘hy is om mijnent wille, ter mijner verdediging gestorven! Ongelukkige die ik ben! Waarom heeft men my belet, het slot over te geven? nu zal my zijn sterven een
<pb n="425"/>
stof tot eeuwige wroeging zijn.’ En snikkende hoog zy het hoofd over het beweginglooze gelaat des jongelings neder.</p>
<p>- ‘Het is wellicht enkel een duizeling,’ zeide de Pelgrim: ‘waarom het ergste gevreesd?’ En meteen maakte hy de haakjens, waarmede de helm was vast gemaakt, los, lichtte dien af, en scheidde de gekrulde lokken des Jagers van elkander, waardoor een diepe hoofdwond bloot werd gelegd: waarschijnlijk was deze door een steenworp veroorzaakt, en had Berwout, in de hitte van het gevecht en in de drukte der daarop gevolgde werkzaamheden, haar niet gemerkt of niet geteld; terwijl de uitwerking daarvan zich dadelijk by het eerste oogenblik van ontspanning liet bespeuren.</p>
<p>- ‘Berwout!’ bleef Mabelia klagen, terwijl zy haar sluier zich van 't hoofd rukte en tegen de wond hield om het bloed te stelpen: ‘goede Berwout! dit hadt gy niet verdiend. Kom tot u zelven, het is Mabelia, die er u om smeekt. Ik zal geen rustig oogenblik meer hebben, zoo gy sterft. Het is alles mijne schuld - en de uwe’ - vervolgde zy, den Pelgrim met een verwijtenden blik aanziende: ‘waarom hebt gy gewild, dat hy strijden zoude?’ -</p>
<p>- ‘Matig uw droefheid,’ zeide de Pelgrim: ‘ook ik zoude rouw dragen over den braven jongeling, die my het leven gered heeft; maar bedenk’ - voegde hy er met een fluisterende stem by, ‘dat hier meer ooren zijn dan de mijne, en dat men aan zulk een onmatige smart een min gunstige uitlegging zou kunnen geven.’ -</p>
<pb n="426"/>
<p>- ‘Het is my onverschillig, wie my hoort, of hoe men mijne droefheid uitlegt,’ zeide Mabelia, terwijl zy, onder 't spreken, voortging met haar sluier te bevochtigen en er het hoofd des gekwetsten mede te verbinden: ‘ik had hem lief, den goeden, bescheidenen, wakkeren jongeling: - en, zoo ik niet de dochter ben van Adgild van Rhijnegom, gelijk ik nu te wel bespeure, welk recht had ik dan, dit slot te behouden? welk recht om er hem aan te wagen, die zich voor my heeft opgëofferd?’ -</p>
<p>- ‘Hy zal er wel van opkomen, en, zoo ik hoop, my nog menigen snoek helpen vangen,’ zeide Vader Volkert, de pols des Jagers voelende: ‘het zal maar een flaauwte zijn, door bloedverlies en vermoeidheid veroorzaakt: en hy is niet gewoon, een harnas te dragen. Wy moeten het los maken; want het is duidelijk, dat het hem benaauwt. - Zoo - en hier is nog meer water: wy zullen hem de slapen van 't hoofd wasschen: ik sta er voor in, dat hy weer bykomt.’ -</p>
<p>De voorspelling des Monniks werd spoedig bewaarheid: na weinige oogenblikken opende Berwout de oogen en de kleur keerde op zijn gelaat.</p>
<p>- ‘Hy leeft!’ riep Mabelia, met een kreet van blijdschap: ‘De Heilige Maagd zij geprezen!’ -</p>
<p>‘Waar ben ik?’ vroeg Berwout: en meteen rondtastende ontmoette zijne hand die van Mabelia, welke om zijn hals was heengeslagen, en het scheen als of de zachte druk, waarmede zy den zijnen beantwoordde, een nieuw leven in zijn aderen stortte. ‘Ach! laat my zoo sterven,’ zeide hy, haar aan-<pb n="427"/>ziende met een uitdrukking van onbeschrijfelijke teederheid.</p>
<p>- ‘Neen! gy zult niet sterven, gy zult leven, lieve Berwout!’ zeide Mabelia: en toen, beschaamd over 't geen zy gevoeld en gezegd had, wikkelde zy zich zoetjens los en trad terug, hem aan de zorg van den Monnik en van Barta overlatende, terwijl Rijkjen het gandsche tooneel van op eenigen afstand schreiend en snikkend bleef gadeslaan: Was het alleen leedwezen over den toestand, waarin zich de Jager bevond, of mengde zich aan haar smart ook spijt over teleurgestelde verwachtingen? Wy willen dit niet beslissen.</p>
<p>- ‘Schep moed, mijn wakkere krijgsmakker!’ zeide de Pelgrim, Berwout de hand gevende: ‘het ergste is voorby, en een hoofdwond is, naar men beweert, hier te lande niet gevaarlijk:’ en toen, zich naar Mabelia begevende: ‘mijn dochter!’ sluisterde hy haar in: ‘bedwing uw gevoel: bedenk, die knaap is slechts een dorper: en gy zijt van hooge afkomst: het ware uwer onwaardig, tot hem af te dalen.’ -</p>
<p>- ‘Hy is uit eerlijke ouders geboren,’ zeide Mabelia, met bitterheid: ‘en ik?’ hier wendde zy den blik vragende naar den Pelgrim.</p>
<p>- ‘Welnu! En gy zijt uit een bloed gesproten, dat in oudheid voor geen ander in Europa onderdoet.’ -</p>
<p>- ‘'t Kan zijn,’ hernam zy: ‘maar zal die oudheid de schande uitwisschen, welke aan een onwettige geboorte kleeft?’ -</p>
<pb n="428"/>
<p>- ‘Een onwettige geboorte!’ herhaalde de Pelgrim, met drift: ‘wie zegt dat? Wie heeft u zulke dwaasbeden in 't hoofd gebracht?’ -</p>
<p>- ‘Het is dan niet zoo?’ riep Mabelia, insgelijks de stem verheffende: ‘maar verklaar my dan dat noodlottige geheim, zoo gy my niet ijlhoofdig wilt maken. Is het waar of niet, wat Koert Jaspersz zeide? en wat, naar ik meende, latere omstandigheden bevestigden?’ -</p>
<p>- ‘Logens allemaal!’ zeide Barta: ‘vervloekte laster van dien elendigen Koert. Ik wil er mijn hand voor in 't vuur steken, dat de Vrouwe van Rhijnegom haar plicht nimmer heeft verzaakt.’ -</p>
<p>- ‘De Vrouwe van Rhijnegom was een voorbeeld van braafheid,’ riep Vader Volkert: ‘wie zoude het tegendeel durven beweeren?’ -</p>
<p>- ‘Niet ik,’ zeide de Pelgrim: ‘niemand is meer dan ik geneigd, hare nagedachtenis te vereeren.’ -</p>
<p>- ‘De Hemel zij geloofd!’ zeide Mabelia, dankbaar opziende: ‘maar wat beteekent het dan, dat Gale Igesz my uwe dochter noemde en dat gy zelf dit scheent te bevestigen?’ -</p>
<p>- ‘Hy uw vader!’ riep de Monnik, verbaasd: en Berwout, zich half oprichtende, vergat zijn wond geheel, by de belangstelling, welke dit gesprek by hem verwekte.</p>
<p>- ‘Ja! ik ben het,’ zeide de Pelgrim: ik ben uw vader, uw schuldige vader, die u vergiffenis kom afvragen voor de verwaarloozing mijner plichten, en herstellen wat ik verzuimd heb te volbrengen.’ -</p>
<pb n="429"/>
<p>- ‘Gy mijn vader!’ herhaalde Mabelia, terwijl zy nog altijd twijfelende het hoofd schudde: ‘en gy zeidet, mijn geboorte was wettig. Is dan de Vrouwe van Rhijnegom tweemalen gehuwd geweest?’ -</p>
<p>- ‘De Vrouwe van Rhijnegom was uw moeder niet,’ zeide de Pelgrim.</p>
<p>- ‘Niet!’ riep Mabelia met een smartelijken kreet: en toen, den Monnik vragend aanziende, las zy, in zijn op den grond geslagen blik, de bevestiging van des Pelgrims woorden.</p>
<p>- ‘Neen,’ hernam deze laatste: ‘zy was uw moeder niet, en toch, hoe raadselachtig het ook schijnen moge, gy zijt de rechte erfgename van Adgild van Rhijnegom. Luister, Mabelia! en laat de vrome Vader getuigen, of ik logentaal spreke. En gy jonge dochter!’ zeide hy, zich tot Rijkjen keerende, ‘hou intusschen het oog op de Castricummer duinen gevestigd en kijk goed uit, of gy geen hulp ziet opdagen.’ -</p>
<p>Rijkjen, die tevens misschien blijde was een gelegenheid te vinden om haar behuild gelaat af te wenden, deed als haar verzocht was, en de Pelgrim vervolgde in dezer voege:</p>
<p>- ‘Meer dan veertig jaren geleden, trok Adgild van Rhijnegom, in 't gevolg van Graaf Dirk den Vierde ten strijde tegen de vijandelijke legers, die Dordrecht bedreigden.’ -</p>
<p>- ‘Of ik het my herinner,’ zeide Alfert: ‘ik was er ook by. 't Heugt my nog als de dag van gisteren, dat de Graaf door dien Satanschen lierspelen werd doorschoten.’ -</p>
<pb n="430"/>
<p>- ‘Zoo gy uw meester vergezeld hebt,’ vervolgde de Pelgrim, ‘dan zult gy weten, waarschijnlijk beter nog dan ik, dat hy te dier gelegenheid verliefd raakte op een wees uit een aanzienlijk, doch verarmd geslacht.’ -</p>
<p>- ‘Hm!’ mompelde Alfert, geheimzinnig voor zich heen ziende: ‘ik heb gezworen, nimmer iets te zullen ontdekken van 't geen daar is voorgevallen.’ -</p>
<p>- ‘Die ontdekking zal <hi rend="i">ik</hi> doen,’ hervatte de Pelgrim; ‘en gy hebt slechts te bevestigen of te logenstraffen wat ik verhalen zal. - De Heer van Rhijnegom beminde - voor zooverre hy liefde gevoelen kon - de dochter van Wichbold van Schouwen; doch 't zij, dat die liefde na het voltrekken van den echt bekoeld was, 't zij, dat hy schatten by haar had meenen te vinden en dat hy zich in zijn hoop te leur gesteld zag, althands hy had berouw over den gedanen stap.’ -</p>
<p>- ‘'t Is waar,’ zeide Alfert, met het hoofd knikkende: ‘men had gezegd dat zy rijk was. Zy heette ook Mabelia.’ -</p>
<p>- ‘Het gevolg was,’ ging de Pelgrim voort, ‘dat hy haar onbarmhartig verliet, haar, en het dochtertjen, dat zy hem had gebaard - en zich weder naar Kennemerland begaf, waar, als het blijkt, dat huwlijk aan een ieder onbekend bleef.’ -</p>
<p>- ‘Ik althands heb het geheim nimmer verklapt,’ zeide Alfert, den Monnik aanziende, als wilde hy dezen vragen, of hy nu ook misschien te veel zeide.</p>
<p>- ‘De verlatene zoude hem gevolgd zijn,’ zeide
<pb n="431"/>
<xptr to="a431"/><lb/>
de Pelgrim, zijn verhaal voortzettende: ‘maar de dood belette haar, dit voornemen ten uitvoer te brengen. Een bloedverwant, arm als zy, nam het kind tot haar en verzorgde het. Welmoet, zoo heette het, groeide op tot een schoone, beminnelijke maagd, en heel Zeeland getuigde van haar bekoorlijkheden. Een toeval bracht my met haar in betrekking. Haar pleegmoeder had rechten, welke lang miskend waren geweest, en waarin het van my afhing, haar te herstellen. Ik leerde Welmoet kennen: ik had een brave gade verloren, maar nimmer, ook in mijn eerste jeugd niet, had ik het vermogen der liefde zoo hevig gevoeld als thands, op reeds meer gevorderden leeftijd, het geval was. Ik zag my met wederliefde bëantwoord, en daar Welmoet deugdzaam was zoo wel als teeder, was het slechts door een huwelijk, dat zy de mijne worden wilde. Gy, Mabelia! zijt de vrucht van dien echt.’ -</p>
<p>- ‘Het is dan waar,’ riep Mabelia: ‘en leeft zy, mijne moeder?’ -</p>
<p>- ‘Helaas!’ antwoordde de Pelgrim: ‘wat ik nog te vermelden heb, kan niet dan treurig zijn. - Omstandigheden van hoog belang hadden my verhinderd, haar openlijk als mijne vrouw te doen kennen; ik zag haar niet dan by tusschenpozen, en weldra, toen er niemand, buiten eenige weinigen, die van my afhingen, iets van het gesloten huwelijk wist, toen, ik beken het met schaamte, was ik even onbarmhartig als Welmoets vader geweest was, en vergat of althands verwaarloosde haar, die ik een-<pb n="432"/>maal had aangebeden. Toen ik, na verloop van eenige jaren, onderzoek naar haar deed, was zy overleden, en het kind, welks geboorte haar het leven gekost had, verdwenen. Eerst later hoorde ik, wat er van u geworden was, Mabelia! Adgild van Rhijnegom was voor de tweede reize, en nu openlijk, getrouwd. Wat de schoone en jeugdige Agnes van Rothem bewogen hebbe, om, in den bloei des levens, een reeds bejaarden, gemelijken, schraapzuchtigen echtgenoot te huwen, is een dier raadsels, welke niemand op kan lossen: genoeg! zij werd zijn gade en wijdde haar leven aan zijn geluk toe.’ -</p>
<p>- ‘Dat kan ik getuigen,’ zeide de Monnik: ‘zy heeft bange oogenblikken met hem doorgebracht.’ -</p>
<p>- ‘Zy was,’ vervolgde de Pelgrim, ‘op welke wijze weet ik niet, misschien door hem zelven, achter het geheim van Adgilds eersten echt gekomen. Door de edelste drijfveeren aangespoord, om haar gemaal een ontijdig naberouw te besparen en het door hem gepleegde verzuim te herstellen, liet zy onderzoek doen naar het lot van Adgilds eerste vrouw: zy deed meer: zy ging zelve naar Zeeland: en vond er uwe moeder, maar stervende en in bekrompen toestand. Zy sloot haar de oogen, en voerde u met zich naar Rhijnegom terug, waar zy van haar echtgenoot wist te verkrijgen, dat hy u, zijn kleindochter, als zijn dochter aannam.’ -</p>
<p>- ‘Ja! dat deed zy, de edele vrouw,’ zeide de Monnik, als in zich zelven sprekende: ‘nu herinner ik my dat alles klaar: zy deed bet, met het schoone doel, om voor 't minst de erfenis van Ad-<pb n="433"/>gild voor Mabelia te verzekeren: - want wie haar vader was, had zy van de stervende moeder niet kunnen ervaren: - en dat zulk een engel nog belasterd werd! - Maar ik mocht niet zeggen wat ik wist.’ -</p>
<p>- ‘Ziedaar, wat my ter ooren kwam,’ hernam de Pelgrim: ‘vernemende, dat Mabelia by haar grootvader verpleegd werd, voelde ik my, tot mijn schande zij het gezegd, wel te moede dat ik van alle bekommernis omtrent haar ontslagen was, en over de gevolgen eener echtverbindtenis, welke ik als een dwaasheid had leeren beschouwen, niets meer behoefde te hooren. Na verloop van eenige jaren maakte het toeval des krijgs Gale Igesz Galama tot mijn gevangene. Hoorende, dat hy een bloedverwant van dit Huis was, kon ik niet nalaten, by hem berichten omtrent u in te winnen: en, in een oogenblik van vertrouwelijkheid, deelde ik hem mijn betrekking tot u mede, en ontsloeg hem, onder voorwaarde, dat hy een wakend oog op u houden, en zorgen zoude, dat gy geen echtgenoot beneden uw stand verkreegt. Van daar het verwijt, hem gisteren avond door my gedaan.’ -</p>
<p>- ‘De onwaardige!’ zeide Mabelia: ‘en, u afwezig wanende, wilde hy van hetgeen hy wist gebruik maken, om my te noodzaken, my in zijn armen te werpen. Nog verachtelijker is hy in mijn oog dan Koert Jaspersz zelf, die geen edelman is noch mijn bloedverwant.’ -</p>
<p>- ‘Ik dwaas!’ vervolgde de Pelgrim, ‘ik meende genoeg voor u gedaan te hebben; en zonder wroe-<pb n="434"/>ging te gevoelen, bekommerde ik my niet verder over uw lot. Een treffende beschaming, welke ik later ondervond, en waarvan ik de byzonderheden aan den vromen Vader mededeelde, deed my mijn schuld inzien en betreuren, en tevens het besluit vormen om te herstellen wat ik verzuimd had. En thands, Mabelia! zoo wy ontslagen worden van onze bespringers, zal ik vergoeden, wat ik aan uwe moeder, aan u, ben schuldig gebleven: niet langer zult gy, vergeten, eenzaam en armoedig, hier blijven voortleven. Rijkdom, eer, aanzien, weelde, al wat op aarde de mensch begeeren kan, zal uw deel worden en geene adelijke Jonkvrouw zal er in het land zijn, die het zich niet tot eere zal rekenen, zoo gy haar met uwe toespraak wilt verwaardigen. Want Mabelia! - die te lang onbekende vader, die, in het nederige Pelgrimsgewaad, de gastvryheid van dit Huis kwam inroepen, die boeteling, die in de eenvoudige bidkapel van Heilo het dankoffer over zijn behouden reis kwam brengen - is de evenknie van Koningen en Vorsten, is de Graaf van Vlaanderen – of - zoo die naam in de ooren van Kennemers beter klinkt - Robbert de Fries!’ -</p>
<p>- ‘Robbert de Fries!’ herhaalden al de aanwezigen, terwijl een gemengd gevoel van verbazing, eerbied en ontroering hen belette, zich verder te uiten. Berwout alleen hief het hoofd met fierheid op: ‘Robbert de Fries mijn krijgsmakker!’ zeide hy, terwijl zijn oogen vonkelden; maar onmiddelijk daarop kwamen denkbeelden van min opbeurenden aart zich aan zijn geest voordoen, en, het hoofd weder
<pb n="435"/>
in de hand palm steunende, scheen hy in gepeinzen verdiept.</p>
<p>- ‘Welnu!’ hernam Graaf Robbert, (want het wordt tijd, dat wy hem eindelijk zijn naam teruggeven), terwijl hy Mabelia met aandoening beschouwde: ‘hebt gy voor uw vader geene omhelzing,.... geene vergiffenis over?’ -</p>
<p>- ‘Vergiffenis!’ herhaalde Mabelia, ‘o mijn vader!... maar spreek my,’ vervolgde zy hem met een smekenden blik aanziende, ‘spreek my van mijn moeder. Had zy niet bleeke, regelmatige gelaatstrek ken, en lange donkerbruine vlechten, welke tot byna op den grond hingen? en licht bruine oogen, wier onbeschrijflijk zachte en weemoedige uitdrukking tot in de ziel doordrong, en, wanneer zy eens gevoeld werd, nimmer kon vergeten worden?’ -</p>
<p>- ‘Ja! gy schildert haar naar 't leven,’ antwoordde Robbert, met een blik vol verbazing: ‘maar wie heeft u haar dus uitgebeeld? of is het mogelijk, dat de herinnering uwer eerste kindschheid zoo levendig by u kan geworden zijn, dat....’ -</p>
<p>- ‘Neen! neen!’ antwoordde Mabelia: ‘maar ik heb haar deze nacht gezien: in den droom is zy my verschenen: in den droom zat zy naast mijn legerstede en drukte my de handen. O! het gevoel, dat my toen vermeesterde, vergeet ik niet: en haar lieflijk beeld wordt, zoo lang ik leve, niet uit mijn gedachte gewischt.’ -</p>
<p>- ‘Zy verscheen u, zegt gy,’ hernam de Graaf: ‘ach! mocht ik die verschijning aanzien als een blijk, dat zy my het leed, haar aangedaan, genadig ver-<pb n="436"/>geven heeft, ik zoude gerust den dood te gemoet zien.’ -</p>
<p>- ‘Graaf!’ zeide de Monnik, terwijl hy uit zijn boezem de reliquie haalde, welke de Vorst aan Mabelia geschonken had: ‘Hy, wiens Heilig lichaam eens dit hout heeft aangeraakt, heeft meer te vergeven gehad dan zy. Het is door Zijne vergiffenis alleen, dat gy een gerust einde en de eeuwige zaligheid hier namaals kunt verwerven: en zy wordt nooit ontzegd aan den zondaar die berouw gevoelt.’ -</p>
<p>De eenvoudige, onbeduidende trekken des Monniks hadden, verlicht en opgeklaard gelijk zy op dit oogenblik waren door den geest an godsdienst, die hem bezielde, terwijl hy sprak, een plechtige uitdrukking bekomen, die hem boven de omstanders, boven zich zelven verhief. Graaf Robbert zwichte voor dien invloed, en, nederknielende, kuste hy de reliquie en bleef een wijl in stillen eerbied verzonken. Maar op het oogenblik dat hy weder oprees deed een geraas aan de poort, nog geweldiger dan al wat vroeger had plaats gehad, hen allen uit de stemming, waarin het gebeurde hen gebracht had, ontwaken, om hun den nood van het oogenblik te herinneren.</p>
<p>- ‘Hoort gy dien krak?’ vroeg Berwout: ‘de deur is opengebroken.’ -</p>
<p>- ‘Mocht de opgestapelde voorraad hen slechts lang genoeg bezig houden,’ zeide de Graaf: ‘ziet gy nog geen hulp opdagen, jonge dochter?’ -</p>
<p>- ‘Ik zie niets, dan den rook der seinvuren,’ antwoordde Rijkjen, zich omwendende en een paar gezwollen oogen vertoonende, waaraan het genoeg te
<pb n="437"/>
bespeuren was, dat zy op dit oogenblik minder dan ooit geschikt waren om voor den uitkijk gebezigd te worden.</p>
<p>- ‘Mijn Hemel Rijkjen!’ zeide Mabelia: ‘wat ziet gy er ontdaan uit. Laat my uw plaats innemen: ik geloof, dat op dit oogenblik mijn gezicht scherper dan het uwe zal zijn.’ -</p>
<p>- ‘Ik weet het niet,’ zeide Rijkjen, terwijl zy vreesselijk geeuwde: ‘maer 't is van aendoening van alles wat ik 'ehoord heb: en dan die verbruste slaepdrank!.. ik ben zoo waer maer 'en half mensch.’ -</p>
<p>- ‘Maar slaap dan, zoo gy kunt,’ zeide Mabelia: ‘en gy ook, Barta! want gy ziet er niet minder vermoeid uit: en gy ook, Vader Volkert!’ -</p>
<p>Inderdaad, de slaapdrank, welks werking, ten gevolge der buitengewone inspanning, welke de laatste gebeurtenissen noodzakelijk hadden gemaakt, voor een tijd was gestuit geweest, begon na dit uur van rust en werkeloosheid zijn invloed weder te doen gevoelen: en het scheen vruchteloos, zich daartegen te verzetten. Noch Vader Volkert, noch de beide dienstmaagden waren in staat, het langer op de been te houden: en op het verzoek des Graven zelven gingen zy liggen, de twee laatstgemelden op den grond uitgestrekt, en Vader Volkert leunende tegen het bed, dat het luik bedekte. Alfert, wien het langdurige staan insgelijks moeilijk viel, had zich in een hoek neêrgezet, en Berwout, nu geheel weder bygekomen, bleef met aandacht staan luisteren naar den voortgang, welken de vyanden maakten, by hun pogingen, om door de versperring heen te breken.</p>
<pb n="438"/>
<p>Maar wy zijn genoodzaakt hen allen voor een wijl in hun hagchelijken toestand te laten om ons elders te verplaatsen. Onze lezers zouden zich ook anders met recht kunnen beklagen, dat wy den goeden Graaf Floris, en zijn fiere gemalin, en den bevalligen Ruwaart van Vlaanderen, en al diegenen, voor welke wy in het eerste gedeelte onzer vertelling hun belangstelling schenen te willen opwekken, geheel uit het oog verloren. Begeven wy ons dus weder naar Haarlem en zien wy, wat daar inmiddels had plaats gehad.</p>
</div>
<div type="chapter">
<head rend="h3">XVIII.</head>
<p>Te Haarlem was, gelijk wy vroeger reeds gemeld hebben, de dag, onder afwisseling van feesten en vermakelijkheden, vrolijk en rustig ten einde geloopen, en het was eerst, toen de avond al de feestgenooten weder om den disch had vergaderd, dat zy, die Graaf Floris van naby kenden, nu en dan eenige trekken van bezorgdheid op zijn gelaat meenden waar te nemen. De meesten echter der gasten hadden zelve te veel reden van bekommering, om byzonder op die van anderen te letten. Petronella herdacht nog altijd met beschaming aan hetgeen dien morgen gebeurd was: de Kanunnik was niet zonder ongerustheid over den uitslag, welken de voorgenomen aanval der Stichtschen hebben zoude: de Hollandsche Edelen, voor zooverre zy onder de
<pb n="439"/>
eedgenooten behoorden, waren door het gebeurde van den vorigen avond en door den afgelegden eed eenigzins in een valschen toestand gebracht en wisten niet recht, hoe zy 't zouden aanleggen, om hun ontwerp te volvoeren zonder hun gelofte te verbreken; want hun eerste meening, dat de Graaf zich zonder tegensparteling zoude laten afzetten, was in de twee laatste dagen merkelijk by hen verflaauwd, en Robbert zelf, op wiens hulp zy voornamelijk bouwden, scheen thands ontmoedigd en besluiteloos te zijn. De eigenliefde des misleiden, doch in de daad grootmoedigen jongelings had sedert zijn komst te Haarlem machtige wonden bekomen. Hy had zich gevleid, het volk door zijn luister te verblinden, Petronella door een herinnering aan hun vroegere liefde op zijne zijde te krijgen, en aan Floris een rad voor de oogen te draaien; - en wat was er gebeurd? het volk had hem uitgejouwd, Petronella hem afgewezen, en de Graaf hem beschaamd.</p>
<p>Het was ongeveer de tijd, waarop, na de vermoeienissen van den dag, het gezelschap blijken begon te geven van naar rust te verlangen, toen de oude Geerlof binnentrad en, zich over 's Gravel schouder buigende, hem eenige woorden in 't oor fluisterde, waarvan de uitwerking was, dat Floris terstond van tafel oprees. De gasten, wanende, dat zulks het sein des afscheids was, volgden zijn voorbeeld; doch de Graaf, hun minzaam met de hand toewenkende, dat zy hunne plaatsen zouden hernemen, gaf te kennen, dat hy spoedig weder terug zoude komen, en verliet de zaal. Zijn afwezigheid
<pb n="440"/>
was echter van langer duur dan hy zich had voorgesteld, en de aanwezigen begonnen reeds blikken van nieuwsgierigheid en onrust te wisselen.</p>
<p>- ‘Ik weet niet, waarom zijn wegblijven my ontrust,’ zeide de Ruwaart ter zijde tegen den Kanunnik: ‘zoude hy werkelijk tijding van uwen aanslag bekomen hebben?’ -</p>
<p>– ‘Of van den uwen,’ antwoordde de Kanunnik op denzelfden toon: ‘maar neen, voed daar omtrent geen zorg: onze maatregelen zijn goed genomen: en zoo het al een zaak van beduidenis is, welke hem terughoudt, dan zal het misschien de tijdiug zijn, dat de Westfriezen de vijandelijkheden hebben aangevangen.’ -</p>
<p>- ‘Ik wilde wel, dat ik die onderneming niet begonnen ware,’ zeide Robbert, met een zucht: ‘ik zal nimmer met eere van die zaak af komen.’ -</p>
<p>- ‘Mijn waarde Oom!’ zeide Floris, die op dit oogenblik weder binnen trad: ‘daar zijn belangrijke tijdingen gekomen, zoo voor u, als voor my.’ -</p>
<p>- ‘Hoe!’ zeide Robbert; bleek wordende: ‘tijdingen voor my.’ -</p>
<p>- ‘Een bode, die nacht en dag heeft doorgereden, wacht u in 't voorportaal,’ antwoordde de Graaf. ‘Heer Simon van Haarlem! ik wensch u een oogenblik te spreken,’ en meteen trok hy dien Edelman in een hoek van 't vertrek met zich mede. Al de aanwezigen sloegen met verbaasdheid hun onderhoud gade. Ofschoon zy geen woord daarvan verstaan konden, toch was het hun duidelijk, dat het onderwerp gewichtig was; want de Graaf sprak
<pb n="441"/>
wel zacht, maar met levendige gebaren, en hy scheen byzonderen nadruk op zijn woorden te leggen en onderscheidene reizen zijn bevelen te herhalen, welke door Haarlem met aandacht werden aangehoord: - waarna deze de zaal verliet.</p>
<p>Intusschen was Robbert, die zich terstond verwijderd had, teruggekeerd. Hy scheen geheel versteld, en, den Kanunnik ter zijde trekkende: ‘de Satan speelt er mede,’ zeide hy: ‘daar komt een bode, door Willem van Dixmuyden gezonden, my de tijding brengen, dat mijn leger, 't welk reeds over de grenzen was opgerukt, eensklaps weder is teruggetrokken.’ -</p>
<p>- ‘Onmogelijk!’ zeide de Kanunnik: ‘op wiens aandrijven zoude men dus tegen uw bevel hebben durven handelen?’ -</p>
<p>- ‘By mijn Heilige Patronesse!’ zeide de Gravin, zich tot haar gemaal wendende, die nu op zijne plaats terugkeerde: ‘wat is er toch voorgevallen? Uw gelaat teekent iets byzonders - en onze Oom van Vlaanderen schijnt ook geheel van zijn stuk gebracht,’ voegde zy er zachtjens by.</p>
<p>- ‘Onze Oom van Vlaanderen heeft slechte tijdingen van de zijnen,’ antwoordde Floris, terwijl hy Op Robbert een spotachtigen blik wierp: ‘zy gaan een anderen weg uit, dan hy hun had voorgeschreven. Het is zonderling,’ vervolgde hy, den Kanunnik aanziende, ‘dat, in tijd van vollen vrede, overal zoovele gewapende benden heen en weder trekken. Waarschijnlijk willen zy zich nu reeds voor den aanstaanden kruistocht oefenen. Zoudt gy
<pb n="442"/>
wel gelooven, Eerwaarde Heer! dat talrijke hoopen, die van Stichtschen bodem kwamen, zich voor mijne sloten van Woerden en Oudewater hebben vertoond. Ik wil toch niet hopen, dat zulks met de voorkennis, veel min met de toestemming van den Heer Bisschop geschied zoude zijn, In allen gevalle is er niets aan verbeurd geweest; want zy hebben hetzelfde gedaan als het Vlaamsche leger, en den weg genomen, welke zy gekomen waren. Misschien heeft de tegenwoordigheid eener aanmerkelijke bezetting, waarmede ik de voorzorg had genomen, die sloten te versterken, daar eenigzins het hare aan toegebracht.’ -</p>
<p>- ‘Uw Edelheid zal toch niet gelooven,’.... mompelde de Kanunnik, zich op de lippen bijtende, en verlegen rond ziende naar de Eedgenooten, die zelve elkander met verslagenheid aanzagen.</p>
<p>- ‘O! het geloof is een gave,’ viel Floris lagchende in: ‘en gedachten zijn tolvry. Ik had u, Eerwaarde Heer!’ vervolgde hy op een ernstigen toon, ‘heden avond of morgen ochtend een antwoord beloofd op de eischen uws Bisschops; maar gy zult licht gevoelen, dat ik die niet in overweging kan nemen, voordat ik opheldering omtrent het gebeurde ontfangen heb: - en dat ik u dus verzoeken moet, morgen, met het krieken van den dag, terug te keeren van waar gy gekomen zijt.’ -</p>
<p>De Kanunnik had den tijd gehad om zich van den onverwachten schok te herstellen: ‘ik zal aan uw wensch voldoen, Heer Graaf!’ zeide hy, op den koelen toon van iemand, die verongelijkt wordt, en
<pb n="443"/>
met een stijve buiging: ‘en ik twijfel niet, of de zaak zal volkomen ten genoege uwer Edelheid worden opgehelderd. Het doet my slechts leed, te bespeuren, dat een wellicht geheel onbeduidend, en zeker vergroot, geval in staat is, uw Edelheid aan de goede bedoelingen des Bisschops te doen twijfelen.’ -</p>
<p>- ‘En ik, mijn schoone Neef!.... zeide Robbert: ‘ik besef evenmin....’ -</p>
<p>- ‘Mijn waarde Oom!’ zeide Floris, hem in de reden vallende: ‘wat ik u bidden mag, geene verontschuldiging: ik zal die zelf noodig hebben, voor eenige vryheden, welke ik my genoodzaakt vinde te nemen. - Mijn Heer van Haarlem! hebt gy mijn last in allen deele volvoerd?’ -</p>
<p>Aller oogen vestigden zich met ongerustheid op den Heer van Haarlem, die op dit oogenblik terugkeerde: en die ongerustheid verminderde niet, toen men door de opene deur de lijfwacht des Graven, in dubbelen getale en sterk gewapend, geschaard zag.</p>
<p>- ‘Floris!’ zeide de Gravin, op een toon van gevoel, terwijl zy opstond en haar echtgenoot by de hand vatte: ‘is er gevaar? dan wil ik het met u deelen.’ -</p>
<p>- ‘Dank!’ antwoordde hy, haar hand met Warmte drukkende: ‘maar hier is geen gevaar aanwezig: en hoe zoude zulks ook mogelijk zijn, omringd gelijk ik ben, door trouwe magen, vrienden en vazallen. - Maar er heeft toch iets plaats, dat onrust by my verwekt. Men heeft, reeds sedert een geruimen tijd, de alarmklok in de dorpen van Ken-<pb n="444"/>nemerland hooren luiden, en my laat genoeg dit bericht komen mededeelen.’ -</p>
<p>- ‘Goede Hemel!’ riep de Abt van Egmond uit, de handen in een slaande: ‘zouden die Satansche Westfriezen weder aan 't plunderen zijn?’ -</p>
<p>- ‘Licht mogelijk!’ antwoordde Floris, terwijl zich voor 't eerst eenige bitterheid in zijn toon mengde: ‘en waarom zoude de noordergrens alleen van een aanval verschoond blijven?’ -</p>
<p>- ‘Gy gelooft toch niet,’ zeide Robbert, ‘dat die Vlaamsche legermacht, waarvan gy zoo even spraakt, met eenige kwade bedoelingen jegens u te velde was gebracht?’ -</p>
<p>- ‘Ik heb reeds gezegd, dat ik van mijn gedachten geen rekenschap geef,’ antwoordde Floris: ‘maar het hangt slechts van u af, waarde Oom! om uw belangstelling in mijne zaken te toonen. Gord de wapens aan, bestijg uw wakkeren klepper, en help my die kinkels verjagen.’ -</p>
<p>- ‘Aan genegenheid zoude het my niet ontbreken, waarde Neef!’ antwoordde Robbert: ‘maar gy hebt zelf den eed gehoord, dien ik gisteren avond heb afgelegd.’ -</p>
<p>- ‘'t Is waar,’ zeide Floris: ‘en diezelfde eed verbindt ook u, mijn Neef van Brederode! en ook u, mijn Heer van Arkel! en u allen!’ vervolgde hy, rondziende op de Edelen, die met neergeslagen oogen om de tafel stonden: ‘Gy ziet het, Petronella! wat het gevolg is dier onbedachte eeden, waardoor men, om den wille van een aanstaanden tocht, de plichten van het oogenblik onvervuld moet
<pb n="445"/>
laten. Maar al moest ik geheel alleen den strijd ondernemen, het zal niet gezegd worden dat Floris zijn brave onderzaten in den steek laat.’ -</p>
<p>- ‘Wie weet het?’ zeide Teylingen, ‘het zal wellicht een valsch alarm zijn.’ -</p>
<p>Maar in hetzelfde oogenblik kondigde men den Graaf aan, dat iemand, die spoorslags van Egmond was komen aanrijden, zich aan de poort had aangemeld: en op het bevel van Floris, werd hy dadelijk binnengelaten. Het was een boereknaap, door Koert Jaspersz afgezonden; want de Rentmeester was te veel ontsteld geweest om zich zelf op weg te begeven.</p>
<p>- ‘By Sint Japik!’ zeide de Graaf met de hem eigen minzaamheid tegen den knaap, die, bezweet, met slijk bedekt en bijna onmachtig om te spreken voor zijn zetel stond: ‘gy hebt goed aangereden, vriend! en al is uwe tijding niet van dien aart, dat gy bodenbrood verdient, de spoed, waarmede gy uw taak volbracht hebt, vordert toch beloning. Hier, Geerlof! geef dezen knaap een beker wijns, dat hy op zijn verhaal kome - en nu uw boodschap, vriend!’ -</p>
<p>De knaap, na zich op een linksche wijze voor den Graaf gebogen en den beker tot den bodem geledigd te hebben, bevestigde hetgeen men reeds vermoedde, dat namelijk de Westfriezen een aanval in Kennemerland gedaan hadden. Byzonderheden wist hy niet te verhalen: maar naar hetgeen hy van den Rentmeester meende verstaan te hebben, was het op het slot te Rhijnegom gemunt.</p>
<p>- ‘En de Abdy?’ vroeg de Abt, zijne onge-<pb n="446"/>rustheid niet bedwingen kunnende tot de Graaf den bode ondervraagd had: ‘heeft Koert Jaspersz de vazallen samengeroepen, om die te beschermen?’ -</p>
<p>- ‘By men ziel!’ antwoordde de boer: ‘vast zeggen durf ik er niks van; maer ik 'eleuf, dat hy ze altemael an zen huis bescheien heit; want hy was machtig bang veur zen aigen.’ -</p>
<p>- ‘Die onwaardige!’ riep de Abt: ‘eerder om zich zelven te denken, dan om de Abdy!’ -</p>
<p>- ‘In allen gevalle schijnt het slechts op een oud slot gemunt te zijn,’ zeide Dodo van Rijswijk, de schouders ophalende: ‘wellicht een persoonlijke vete!’ -</p>
<p>- ‘Tusschen de Westfriezen en onze lieve Jonkvrouw van Rhijnegom?’ zeide Floris, het hoofd schuddende, ‘daar schuilt meer achter! - en wy moeten terstond op weg, om die stroopers hun overmoed af te leeren. Hoewel gy, mijne Heeren! my niet volgen moogt, ik heb, Gode zy dank, nog trouwe wapenknechten genoeg. Gy hebt de uwen byeengeroepen, Haarlem? - Ik zelf zal hen in 't veld geleiden: - gy zult hier achterblijven en tegen alle ongeregeldheid waken. Mijn Neef van Brederode, uw zusterszoon, die zich op uw slot bevindt, is een wakkere knaap, en kan uw dienstlieden aanvoeren. Floris van Assendelft! haast u naar uw Huis, en laat uw zoon zich aan 't hoofd uwer manschap stellen. Gerrit van Velzen! op! te paard! en laat ik de uwe vaardig vinden. In de vlakte, aan den voet der Castricummer duinen, zij onze vergaderplaats....! Spoed u naar de wapenzaal. Laat de noodige wape-<pb n="447"/>nen op karren laden en vooruit voeren. - Wat de overige Heeren betreft, hunne goederen liggen te verre af, of te veel uit den weg, dan dat ik hunne medewerking zoude inroepen. Ik verlang dus van hen alleen, dat zy my die paarden leenen, welke zy zelve niet gebruiken: en daar ik vooraf giste, dat elk uwer, en gy vooral, mijn waarde Oom van Vlaanderen! die gaarne in een dringenden nood als deze zoude afstaan, heb ik reeds last gegeven, dat men hen zoude opzadelen. Ga, Halewijn! en zie of mijn last behoorlijk volbracht is. Binnen een half uur moet alles gereed zijn.’ -</p>
<p>Een algemeene verbaasdheid had de aanwezigen bevangen by het hooren der zoo snelle, gepaste en krachtige maatregelen, welke Floris in 't oogenblik des gevaars wist te nemen: en hoe minder zy zulk een geestkracht by hem verwacht hadden, hoe meer die hen trof. Maar niet een gevoelde den algemeenen indruk zoo diep als Petronella. Met klimmende bewondering, die langzamerhand tot verrukking steeg, had zy haar echtgenoot aangezien. Haar oogen glinsterden: en toen hy gedaan had met spreken, kuste zy zijn hand en zeide:</p>
<p>- ‘Floris! ik ben trotsch op u!’ -</p>
<p>- ‘By Sint Bavo! lieve Neef!’ zeide Robbert: ‘gy verdient de kroon, welke uw vader u heeft nagelaten: en zoo mijn eed my verbiedt de wapenen te voeren, zoo wil ik voor 't minst u met al mijn Edellieden vergezellen en getuige van uw eerste overwinning zijn.’ -</p>
</div>
<div type="chapter">
<pb n="448"/>
<head rend="h3">XIX.</head>
<p>De poort van het Huis te Rhijnegom was, gelijk wy verhaald hadden, onder de slagen bezweken, en de Westfriezen maakten thands hun werk van het wegruimen der versperring. Met hoeveel beleid die ook ingericht ware, het getal van handen maakte den arbeid lichter: men loste elkander af, wierp hetgeen men weghaalde achter zich in de gracht en was, na een goed half uur gewerkt te hebben, tot de valdeur genaderd. Ook deze kon, ondanks haar sterkte, geen langen weerstand bieden: men bracht ijzeren staven tusschen de reten van het rasterwerk, deed de zware planken bersten en splinteren, en maakte weldra een opening, groot genoeg om door heen te komen: die opening was spoedig verwijd en nu stroomde de verbitterde schaar, onder luide zegekreten, als een stortvloed over het plein, en het hoofdgebouw binnen, met het oogmerk om, door plundering en moord, den spijt te koelen, welken een zoo hardnekkige verdediging by allen had doen ontstaan. Maar aan beide inzichten werd niet, of slechts ten deele voldaan; want het slot bevatte weinig, dat de hebzucht der plunderaren streelen kon: en, wat de slotbewoners betrof, zy werden vruchteloos in alle schuilhoeken gezocht. Reeds begonnen de Westfriezen luid te morren, dat zy hun tijd aldus onnut en zonder voordeel hadden verbeuzeld, en telden de hoeven op, welke zy in de hier verloren uren hadden kunnen berooven. Woedend liep Galama al de kamers op en neêr, nu eens
<pb n="449"/>
met zijn degen tegen het houten beschot slaande, om te ontdekken, of daarachter wellicht een geheime gang of bergplaats schuilde: nu eens met een aangestoken fakkel de kelders van het slot doorzoekende, of zich daar binnen ook verborgen uitgangen of gewelven bevinden mochten.</p>
<p>- ‘Onbegrijpelijk!’ zeide hy, weder op het plein komende, tegen Jeppe: ‘zy kunnen toch langs de achterzijde niet ontsnapt zijn.’ -</p>
<p>- ‘Onmogelijk!’ zeide Jeppe: ‘de vensters die op den Rhijn uitzien, zijn gaaf, en zoo ongenaakbaar zy van buiten zijn, zoo ondoenlijk is het, er van binnen uit te komen. Daarenboven heb ik gedurig rondom het slot laten waken. - Maar het zal tijd zijn, dat wy van hier trekken, zoo wy hen niet spoedig vinden: mijn volk begint al ongeduldig te worden, en verlangt naar rijker buit. Zie slechts, zy hebben reeds den brand in den toren gestoken.’ Dit zeggende toonde hy Galama een dikken rook, die uit een getraliede opening naby de torendeur oprees.</p>
<p>Dat gezicht was een lichtstraal voor Galama: ‘neen, by den Hemel!’ riep hy: ‘dat is geen brand, door uw volk ontstoken: wees er zeker van, Jeppe! zy zitten op den toren.’ -</p>
<p>En meteen snelde hy driftig naar den toren, door Jeppe en zijn gandschen hoop gevolgd: hy rukte de deur open; maar deed terstond een stap terug, toen een dikke walm hem ontmoette en schier deed stikken. Graaf Robbert had, gelijk vroeger gebleken is, den brand in den daar aanwezigen voorraad gesto-<pb n="450"/>ken, terwijl alle openingen verstopt waren, op het enkele tralievenster by de deur na, 't welk dienen moest om te beletten dat het vuur, by gebrek aan lucht, niet uitging, doch alleen niet genoegzaam was om aan den rook een doortocht te verschaffen.</p>
<p>- ‘Brengt haken!’ riep Galama: ‘haal dien brandhoop naar buiten. Maakt, dat er lucht kome. Zy zitten boven, en zullen, ondanks al hun list, niet ontkomen.’ -</p>
<p>En werkelijk sprongen er eenigen toe om zijn last te voldoen; maar het werk ging langzaam; want de rook, die nu de deur uitsloeg, bedwelmde de arbeiders en verblindde hun de oogen. Intusschen, het vuur raakte uit, en langzamerhand moest dus ook wel de niet langer gevoede damp verminderen.</p>
<p>De toestand van hen die boven waren begon nu al meer en meer bedenkelijk te worden: de laatste hinderpaal, welke de belegeraars belette tot hen te komen, zoude eindelijk ophouden te bestaan, en, niettegenstaande de opening van het valluik nog een geruimen tijd met voordeel kon verdedigd worden, toch liet het zich aanzien, dat men ten laatsten voor de overmacht zou moeten bukken. Berwout bad zijn bijl weder met beide handen aangevat, en stond even bereid als altijd om zich voor Mabelia op te offeren: de Graaf liep met onrustige schreden heen en weder, gedurig aan de Jonkvrouw vragende, of zy niets komen zag. Maar, hoezeer nu de zon in al haar luister was opgestegen, en de Castricummer duinen zoo helder verlichtte, dat het minste voorwerp daartegen zichtbaar wezen moest, toch zag
<pb n="451"/>
Mabelia zich telkens genoodzaakt, met weemoed het hoofd te schudden, en het antwoord te geven, 't welk zuster Anna aan de vrouw van Blaauwbaard gaf: ‘ik zie niets dan de stof, die Voor den wind oprijst.’ -</p>
<p>- ‘Zoude men ons dan hier aan ons lot overlaten?’ zuchtte Robbert: ‘heb ik mijn dochter slechts teruggevonden om met haar te vergaan? die lijdelijke wederstand is niet langer uit te houden.’ -</p>
<p>- ‘Verlang maar niet, dat wy weder tot een dadelijken strijd behoeven te komen,’ zeide Berwout: ‘zoolang zy niet hier zijn, is er nog hoop.’ -</p>
<p>Zoo was er weder een uur verloopen, en het beslissend oogenblik naderde: een verward gedruisch van voetstappen deed zich op den trap hooren: reeds klommen dunne rookkolommen van onderscheiden kanten langs den toren op, ten bewijze, dat men de kussens en doeken, welke de luchtgaten verstopten, naar buiten had gestooten, en aldus aan den walm meerder uittochten vergund. Weldra hoorde men de vijanden naderen: en eindelijk bemerkte men, dat er pogingen gedaan werden, om het valluik op te lichten.</p>
<p>- ‘Daar zijn zy!’ riep Berwout, en drukte, schrijlings over den Monnik staande, met beide handen tegen het luik.</p>
<p>- ‘Daar zijn zy!’ kreet Mabelia terzelfder tijd: ‘daar komen zy! Zie Vader! zy zwenken van achter de duinen om! Ha! welk een brave ruiterbende! Binnen een half uur kunnen zy hier zijn.’ -</p>
<p>- ‘Waar zijn zy?’ riep de Graaf, en, zich naar
<pb n="452"/>
de borstweering begevende, zag hy in de daad een talrijken drom van gewapenden, wier lansen en helmen van verre flikkerden, zoo dikwijls er een zonnestraal zijn licht op afkaatste.</p>
<p>- ‘Indien zy slechts niet te laat komen,’ vervolgde hy met een zucht.</p>
<p>- ‘Neen! neen!’ zeide Berwout: ‘het luik hebben zy nog niet open: en op den trap is één man boven zoo goed als honderd beneden.’ -</p>
<p>- ‘Doet open!’ riep de stem van Jeppe: ‘of wy laten niemand in 't leven,’ en te gelijker tijd drong de punt van zijn akst door de reeten van het luik.</p>
<p>- ‘Ga terug!’ riep Mabelia, verschrikt: ‘en laat Vader Volkert er ook afgaan: zij zouden u wonden.’ -</p>
<p>- ‘Geen nood!’ zeide Berwout: ‘ik hon de handen op de planken, en Vader Volkert is genoeg door het bed beschut.’ -</p>
<p>Hy had deze woorden naauwlijks gëuit, of een bijl, door de reet gestoken, deed het luik in tweëen splijten: de plank, waar hy op drukte, gaf mede, en hy was met den eenen arm reeds door de opening gezakt, toen de Graaf hem in tijds terug trok; maar het luik, dat oud en aan de eene zijde vermolmd was, brak rits door, en bezweek onder het gewicht van den Monnik, die met bed en al door de opening viel, te land komende op een paar Westfriezen, die met hem naar beneden rolden, in hun tuimel een aantal hunner makkers, die lager stonden, met zich medesleepende. Jeppe was echter op de been ge-<pb n="453"/>bleven en hy stak het hoofd door de opening, toen een slag van 's Graven degen hem den schedel spleet en zielloos over zijn volgers wierp.</p>
<p>- ‘Vader Volkert!’ gilde Mabelia, hevig ontroerd: ‘redt Vader Volkert!’ -</p>
<p>En Berwout, voor wien de minste wensch van Mabelia een bevel was, sprong door de opening den trap af, de enkele aanvallers, die hy nog ontmoette, met zijn bijl, of met een geduchten schop, naar omlaag stortende. Halverwege gekomen zijnde, zag hy, zooverre het flaauwe licht zulks vergunde, een schouwspel, gelijk zich zelden aan iemands oogen vertoond heeft. Elke wenteling, welke de nedertuimelende Westfriezen om de spil van den trap maakten, elke wand of steen, waar zy tegen aan bonsden, moest natuurlijk strekken om de kracht van den val te breken: en die van den wederstand, welken de van beneden oprukkende krijgsdrom bood, moest noodwendig in dezelfde mate vermeerderen. Er was dus een punt, waar de allerverschrikkelijkste ophooping plaats vond van levende, doode, gekwetste, gekneusde, tierende, vloekende en kermende Westfriezen: men zoude op dat tijdstip den toren, zoo als hy zich van binnen vertoonde, best hebben kunnen vergelijken met een karnton, waarin krijgslieden in stede van boter bewerkt werden, en Berwout op een geduchte wijze de rol der boerin vervulde. Zijn bijl trof, waar zy nederkwam, en geen weerstand was in de eerste oogenblikken den vijanden mogelijk. Intusschen had de Jager tot nog toe vruchteloos gepoogd, den goeden Monnik te ont-<pb n="454"/>dekken; maar de duisternis welke hier heerschte, ten gevolge van den nog niet weggetrokken rook, belette hem in den beginne de voorwerpen naauwkeurig te onderscheiden; eindelijk echter meende hy, onder andere kreten, duidelijk het angstig gekerm van Vader Volkert te herkennen: en alles op zijde werpende wat hem in den weg stond, daalde hy nog eenige treden lager, den Monnik by zijn naam noemende, en hem toeschreeuwende, goeden moed te houden. Hoe verbaasd stond hy echter, toen hy, aan de volgende slingering van den trap komende, by het licht van het daar aanwezige kijkgat, den Monnik overeind zag voor hem staan, met doodsbleeke, verwilderde trekken, en in de opgeheven rechterhand het mes klemmende, 't welk hy hem den vorigen avond geschonken had, en van welks lemmer het bloed afdruppelde. Op welke wijze de brave man zoo wonderdadiglijk aan den dood ontkomen was, heeft men nimmer kunnen te weten komen, en hy zelf was ook niet in staat naderhand eenig verslag van het gebeurde te geven: het is te vermoeden, dat zoowel het bed, hetwelk met hem naar beneden gerold was, als de dicht in een gedrongen menigte, waarop en waarmede hy neder kwam, zijn val verzacht en hem voor zware kwetsuren bewaard zullen hebben: en dat hy, door den schrik en het rumoer ontwaakt, werktuiglijk naar het mes, dat hy by zich droeg, getast en zich daarmede een uitweg gemaakt zal hebben. Men vermeed echter in ’t vervolg altijd van dit voorval in zijn bijzijn te gewagen; want men wist, dat, indien hy de overtuiging had bekomen,
<pb n="455"/>
menschenbloed by die gelegenheid gestort te hebben, hy zich zulks tot zijn dood toe zoude hebben verweten.</p>
<p>Wal hiervan zij, de Monnik was gered; want byna op hetzelfde oogenblik, dat Berwout hem juichend op den schouder klopte en wenkte zich naar boven te begeven, kwam de onvermoeide Graaf ter hulpe aangesneld, gevolgd van Alfert, die alle wapenen, welke hy onderweg verstrooid vond, opraapte en tusschen zijn bondgenooten door naar beneden wierp. De lange degen des Graven was hem ook hier wederom van groote dienst; daar hy haar als een speer kon bezigen om de aanvallers op een afstand te wonden. Terwijl hy met zijn krijgsmakkers een vreeslijk bloedbad onder de wijkende Westfriezen aanrichtte, hoorde hy op eens de stem van Mabelia in den toren roepen, en een oogenblik later stond zy achter hem, met den blijden kreet: ‘zy vlieden! zy vlieden! ik heb het over de borstweering gezien: zy vlieden de poort uit.’ -</p>
<p>En in de daad, Robbert ontmoette schier geen wederstand meer, en hoe lager hy afdaalde, hoe duidelijker hy den kreet kon verstaan, van: - ‘Vliedt! vliedt! daar komen de Kennemers!’ - welke op het plein werd aangeheven. Zoodra hy bespeurde, welke wending de zaken namen, achtte hy het raadzaam, alle, verdere vervolging te staken, en af te wachten, wat er zoude gebeuren: te meer, daar hy, zoolang hy met zijn beide makkers in den toren bleef, met voordeel kon strijden, doch zich daar buiten niet kon begeven, zonder zich nutteloos in de waagschaal te stellen.</p>
<pb n="456"/>
<p>Wat Galama betrof, hy had niet tot hen behoord, die den torentrap beklommen, maar was aan den ingang gebleven om de Westfriezen aan te moedigen: - en thands liep hy schuimbekkend van woede het plein op en neder, vruchteloos pogende, hun te beletten om het slot te verlaten. De maar van 's Graven komst had hen met een plotslingen schrik geslagen, en by hoopen vloden zy over de weder herstelde brug; zoodat velen onder hen door de haast of den drang in de gracht vielen en jammerlijk omkwamen.</p>
<p>- ‘Lafaarts!’ schreeuwde Galama, ‘blijft toch voor het minst zoolang tot wy ons doel bereikt hebben. Zult gy dus zonder wraak uw prooi begeven?’ -</p>
<p>- ‘Het ware dwaasheid hier langer te blijven Cale Igesz!’ zeide een oude Westfries, het hoofd schuddende: ‘de Satan zelf strijdt voor dat volk. Iloe is het? gaat gy met ons, of hebt gy trek om hier als een muisnaar ’t spek te blijven happen, tot de deur achter u toevalt? Wat ons betreft, wy verkiezen niet in den knip te geraken.’ -</p>
<p>- ‘Vervloekt!’ riep Galama: ‘al moest ik alleen naar boven: ik laat de onderneming niet varen. Waar zijn mijn getrouwen?’ -</p>
<p>En een tiental wakkere Friezen uit Westergoo, die tot zijn stam behoorden en hem gevolgd waren, met zich nemende, rukte hy weder naar den tore. Aan den ingang ontmoette hem een drietal vluchteliugen met bebloede koppen, waarvan de eene dood voor zijne voeten nederstortte. Dit verkoelde den
<pb n="457"/>
moed der nieuwgekomenen, te meer, daar men het trompetgeschal der Kennemers reeds van naby hoorde klinken. Allen namen de vlucht, en Galama zelf begon te beseffen: dat het vruchteloos ware, langer te vertoeven: met loome schreden begaf hy zich naar de poort, waar binnen zich nog altijd de vluchtenden verdrongen. Slechts met moeite gelukte het hem er door te komen; maar naauwlijks was hy op de brug of zijn voet glipte uit, en hy stortte in de gracht, zich gelukkig echter in zijn val aan een der stijlen vasthoudende, ofschoon de zwaarte van zijn harnas hem belette, zich zonder hulp er uit te redden, en de vluchtelingen, op eigen lijfsbehoud bedacht, zijn geroep niet hoorden of er geen acht op sloegen.</p>
<p>- ‘Gy hebt een slecht water uitgekozen om u te baden, Gale Igesz!’ zeide Berwout, die, het plein verlaten ziende, er geen gevaar in gevonden had, om zich tot aan de poort te wagen.</p>
<p>- ‘Gy hebt goed spotten, hellekind!’ tierde de Fries: ‘en zoudt het niet wagen, zoo wy elkander op vasten grond tegenkwamen.’ -</p>
<p>- ‘Daar zoude ik u gaarne gelegenheid toe geven,’ zeide de Jager, hem de hand toereikende en op het drooge helpende: ‘maar ik zie er voor 's hands geene de minste noodzakelijkheid in, dat wy den strijd hernieuwen: mijn arm heeft werk genoeg gehad van deze nacht en u zoude het tot luttel eer verstrekken, al sloegt gy een armen Jager lood. Intusschen, zoo als gy wilt.’ -</p>
<p>- ‘Ik heb geen zwaard meer,’ zeide Galama
<pb n="458"/>
verdrietig (het zijne was hem by het vallen ontsnapt) en meteen wilde by zich verwijderen; maar hy bemerkte dat hy zich den voet zoodanig verstuit had, dat hy geen stap kon doen, en genoodzaakt was, in de poort te gaan zitten.</p>
<p>- ‘Hebt gy waarlijk een gevangene gemaakt, vriend Berwout?’ vroeg Graaf Robbert, die nu op zijne beurt kwam toegetreden.</p>
<p>- ‘Gevangen! neen dat niet,’ brulde Galama. ‘bier! mijn getrouwen! zult gy my hier laten sterven?’ -</p>
<p>Eenigen van Galamaas gevolg, die nog de brug niet over waren, zagen om op dit geroep, en bespeurende, hoe hun opperhoofd, naar 't scheen gewond, was achtergebleven, keerden zy terug om hem te ontzetten.</p>
<p>- ‘Terug, dorpers!’ riep Robbert, zich voor de brug plaatsende met opgeheven zwaard: ‘terug! ziet gy niet, dat gy in uw verderf loopt. Daar zijn de Kennemers! terug! Vlaanderen! Vlaanderen!’</p>
<p>- ‘Vlaanderen?’ vroeg de Ruwaart, die op dit oogenblik met Graaf Floris en de zijnen kwam aangereden: ‘Wie verstout zich, daar binnen onzen oorlogsroep aan te heffen?’ -</p>
<p>- ‘Wie hy zij,’ antwoordde Graaf Floris, ‘hy heeft ons goede diensten gedaan, en zal niet onbeloond blijven. De Heiligen mogen geloofd zijn, schoone Jonkvrouw!’ riep hy vervolgens, met zijn lans Mabelia groetende, welke haar redders van den toren toewuifde: ‘ik had reeds gevreesd, dat gy in de handen dier schelmen waart gevallen. - Komt, spits-<pb n="459"/>broeders! hen achterna! Wy moeten hun die stroopttochten eens voor altijd verleeren.’ - En meteen, zijn paard de sporen gevende, reed hy met zijn dapperen vooruit, den Ruwaart en de overige, door hunne gelofte teruggehouden, Edelen by het slot achterlatende, van waar zich nu al de aanvallers hadden verwijderd.</p>
<p>Intusschen, het viel niet zoo licht een volkomen zegepraal te behalen als men wel gedacht zoude hebben. Be Westfriezen waren geenszins van moed ontbloot, en toen zy van hun eersten schrik waren teruggekomen, en bemerkten, dat het slechts een kleine bende was, die hen achtervolgde, schaamden zy zich hun vlucht. Zy herinnerden zich daarby, wat Galama gezegd had, dat de Edelen geen aandeel aan eenigen strijd meer zouden nemen: en werkelijk zagen zy, dat onder de aannaderende ruiters slechts enkelen in ridderlijken wapendosch gehuld waren; zy hielden diensvolgens stand, en zich op de vlakte aan den duinkant in kleine hoopen verdeelende, begonnen zy hun pijlen op de Kennemers af te zenden, zorg dragende by voorkeur de paarden te treffen, waarvan slechts een klein getal met borstplaten voorzien was. Het wonden van menig ros was hier het gevolg van en bracht weifeling in de gelederen te weeg, en Floris zag, dat, waar hy op een lichte overwinning gehoopt had, hy tot strijden, ja, tot zelfsverdediging zoude genoodzaakt zijn. Hy bleef echter moedig voorwaarts rijden, in de hoop, dat ook weldra de voetknechten uit de naby gelegen dorpen ter zijner hulp zouden komen opdagen. Maar,
<pb n="460"/>
hoe geweldig ook zijn aanval was, en schoon die menigen Fries het leven kostte, de zwermen dier woeste krijgers omcingelden weldra zijn kleine macht en maakten zijn toestand gevaarlijk.</p>
<p>- ‘By Sint Bavo!’ riep de Ruwaart, die van waar hy stond het gevecht tusschen de boomen door aanschouwen kon, en ontwaren welk een keer het nam: ‘zullen wy het aldus lijdelijk aanzien, dat de wakkere Graaf het offer zijner dapperheid wordt?’ -</p>
<p>- ‘Hoe!’ zeide Somerghem, hem verbaasd aanziende: Uw Edelheid schijnt machtig van gevoelen omtrent den Graaf veranderd.’ -</p>
<p>- ‘Ik heb als een dwaas gehandeld,’ zeide Robbert: en zoude al wat in de verloopen week gebeurd is, wel voor eeuwig uit mijn geheugen willen wisschen. - Waar blijven die luie dorpers? Is er dan niemand, die den Edelen Graaf kan gaan redden.’ -</p>
<p>- ‘Dat zal <hi rend="i">ik</hi> doen, zoo het nog mogelijk is,’ zeide een stem in zijne nabyheid. Robbert zag om en ontdekte den krijgsman, die kort te voren den wapenkreet van Vlaanderen had aangeheven, en die nu met Berwout en Mabelia uit het slot kwam aangetreden.</p>
<p>- ‘Gy!’ riep de Ruwaart: ‘wie zijt gy? wat wilt gy?’ -</p>
<p>- ‘Doen, wat gy hadt moeten doen, maar waarvan gy u onwaardig hebt gemaakt,’ antwoordde de onbekende, zijn helmvizier oplichtende.</p>
<p>- ‘Mijn vader!’ riep Robbert, van verbazing buiten zich zelven: is het waarheid en geene verschijning?’ -</p>
<pb n="461"/>
<p>- ‘Stijg af,’ zeide de Graaf van Vlaanderen op een gestrengen toon, ‘en blijf my hier wachten. Op mijne Heeren!’ vervolgde hy, na het ros, dat zijn zoon hem beschaamd en zwijgend afstond, te hebben bestegen. ‘Wie wil nog eenmaal eer behalen met Robbert den Fries?’ -</p>
<p>Een luid gejuich verhief zich onder de Edelen, niet slechts onder de Vlamingen, maar ook onder allen, die mede gekomen waren: de gelofte was voor een oogenblik vergeten, en als een orkaan holde de bende tusschen het geboomte door, terwijl de kreet van: ‘Vlaanderen! Vlaanderen!’ ten hemel klonk. Berwout was hen nagesneld: en, onder weg een paard vindende, dat, zijn ruiter verloren hebbende, van het slagveld gevloden en met den teugel in het kreupelhout verward was geraakt, maakte hy er zich meester van, en kwam nu de overigen achterna.</p>
<p>- ‘Heugt u Robbert nog?’ schreeuwde de oude Graaf, toen hy op het slagveld kwam aangerend : ‘hier is hy weer terug, om u te kastijden.’ -</p>
<p>Die naam, die, overal met roem bekend, den Friezen zoo vaak een sein van neêrlaag was geweest, miste ook thands zijn gewone uitwerking niet. Terwijl hy den Kennemers nieuwen moed gaf, spreidde hy een doodschen schrik onder hun tegenstanders, die de wapens wegwierpen en naar alle zijden wegvloden. Twee hunner echter, die Graaf Floris waren aangevallen, schenen nog tot wijken ongezind, toen deze den eenen zijn zwaard door de borst joeg, terwijl de bijl van Berwout hem van den anderen verloste.</p>
<p>Men kan zich de verwondering van Floris voor-<pb n="462"/>stellen, over de tijdige hulp welke hy ontfangen had, vooral toen het hem duidelijk bleek, wie de held was, die de onwillige Edelen zoo op eens tot strijden genoopt had.</p>
<p>- ‘Voorwaar, Grootvader!’ zeide hy, terwijl hy aan de zijde van Robbert den Fries terugreed: ‘zonder uwe wonderdadige komst ware het met my gedaan geweest: en nog zoude die my niet gebaat hebben, had niet een wakkere Ridder... maar waar is hy? ik heb hem mijn dank nog niet betuigd. Ha! daar schuilt hy, achter al de overigen. Rij wat voorwaarts, dappere Ridder! ik ben uw schuldenaar.’ -</p>
<p>- ‘Ik ben geen Ridder, Heer Graaf!’ zeide Berwout, naderby komende:</p>
<p>- ‘Zijt gy het, mijn wakkere Jager?’ hernam Floris, verwonderd: ‘voorwaar! zoo gy geen Ridder zijt, verdient gy, dat wy liet u maken. Wat dunkt u, Grootvader?’ -</p>
<p>- ‘Hy is twaalf uren lang mijn krijgsmakker geweest,’ antwoordde Robbert: ‘en ik zoude moeilijk beteren verlangen.’ -</p>
<p>- ‘Waarlijk?’ hernam Floris: ‘wel zoo past het uwe hand alleen, hem den ridderslag te geven. - Maar wat zie ik? is het uw zoon niet, die daar ginds nevens de schoone Jonkvrouw van Rhijnegom en haar vromen Biechtvader staat? Hy is dan niet met u getogen?’ -</p>
<p>- ‘Hy was zulks onwaardig,’ antwoordde Robbert, op een koelen toon.</p>
<p>- ‘O!’ hernam Floris: ‘gy moet hem na zulk
<pb n="463"/>
een lange scheiding niet te hard vallen. Eergisteren nog zeide my te zijnen opzichte een Pelgrim..... maar nu is my alles duidelijk! gy waart het zelf, die my kwaamt waarschuwen, en wiens tijdige vermaning mijn wat al te gevoelige Gravin in de ooren klonk. - Ik had reeds eenige vermoedens, toen ik het terugtrekken van het Vlaamsche leger vernam. Maar hoe! - Galama ook hier?’</p>
<p>- ‘Hy was het, die de stroopers hier bracht,’ zeide Graaf Robbert, afstijgende; want de ruiterbende was nu de gracht van het slot genaderd.</p>
<p>- ‘Zoo ik misdaan heb,’ zeide Galama, die langzamerhand de brug was overgegaan, met bitterheid, ‘het is op het aandrijven van uw zoon geweest.’</p>
<p>- ‘Ik verloochen u,’ zeide deze, terwijl hem het bloed in 't aangezicht steeg.</p>
<p>- ‘Ei zoo!’ hernam de Fries: ‘zoo zult gy wellicht het handschrift ook verloochenen, dat gy geteekend en gezegeld hebt.’ En te gelijk zocht hy in zijn boezem om het voor den dag te halen.</p>
<p>- ‘Wy willen dit niet onderzoeken,’ zeide Floris: ‘keer naar uw goederen terug, Galama! of liever, neem deel aan den kruistocht, en tracht daar te vergoeden, wat gy hier verkorven hebt.’ -</p>
<p>- ‘De raad is niet slecht,’ zeide Galama, met een bitteren lach, ‘en ik zal er over nadenken. Vaarwel! mijn schoone Nicht! gy ziet, wat ik gedaan heb, om uw bezit; maar het heeft niet mogen baten. - Gy zult haar nu zeker aan dien Jager uithuwelijken, tot beloning voor de goede
<pb n="464"/>
diensten, welke hy u bewezen heeft,’ vervolgde hy op een spotachtigen toon, zich tot Graaf Robbert wendende.</p>
<p>- ‘Gy, de Jonkvrouw van Rhijnegom uithuwelijken?’ vroeg Floris, den Graaf van Vlaanderen met verwondering aanziende: ‘en welke betrekking bestaat er tusschen u en haar?’ -</p>
<p>- ‘Zy is mijne dochter,’ antwoordde Robbert: ‘maar hetgeen die vervloekte Fries daar zegt....’</p>
<p>- ‘O! spreek het niet tegen,’ hernam Galama: ‘gy kunt niet weten wat ik weet. Vraag het slechts aan die deerne daar,’ vervolgde hy op Rijkjen wijzende, die nevens Barta naar buiten was gekomen: ‘zy heeft straks, toen ik daar in de poort zat, en zy my niet zag, niets dan kermen en klagen gedaan, dat de Jonkvrouw haar haar vrijer had onttroggeld. - En hiermede mijne Heeren! wensch ik u allen wel te varen.’ -</p>
<p>Met deze woorden verwijderde zich Galama, in de overtuiging, dat hy zich dapper gewroken had. Aan de hoeve van Nan vond hy zijn paard en keerde alleen naar zijn goederen terug, van waar hy zich werkelijk naar Palaestina begaf. Dat hy, kort na zijn terugkomst, op de jacht zijnde, met Graaf Floris twist kreeg, hem wondde en door 's Graven knapen doodgeslagen werd, is aan een iegelijk, al ware het slechts uit het prentjen by Wagenaar, bekend.</p>
<p>Zijne woorden hadden intusschen een geduchte naklank achtergelaten in de gemoederen der aanwezigen: en Mabelia, gelijk zy daar, nu eens doods-<pb n="465"/>bleek, dan weder bloedrood en beschaamd, in hun midden stond, zoowel als de Jager, die zich zooveel mogelijk aan de oogen zocht te onttrekken en niet wist, welke houding aan te nemen, en als Graaf Robbert, die peinzend en somber voor zich neder zag, waren het voorwerp van ieders aandacht geworden.</p>
<p>- ‘By Sint Japik! zeide Floris eindelijk tegen den Graaf van Vlaanderen: ‘wanneer ik uwe dochter aanzie - ofschoon ik nog niets van die maagschap begrijp - dan moet ik wel gelooven, dat die kwaadaartige Fries de waarheid heeft gesproken. Wat dunkt u? - Zy is een spruit op onzen bodem gewassen en die niet dan tot haar schade in Vlaanderen herplant zoude worden. - Het is beter, dat zy hier blijve - en zich hier een echtgenoot naar haar zin kieze. Dien knaap zult gy tot Ridder slaan: en ik zal verder voor hem zorgen.’ -</p>
<p>- ‘Wy zullen daarover nader spreken,’ zeide Graaf Robbert: ‘thands geloof ik, dat niemand het my ten kwade zal duiden, indien ik beken, vermoeid te zijn, en naar rust te verlangen.’ -</p>
<p>- ‘Dat is wel gesproken,’ zeide Floris: ‘en daarom, allen naar de Abdy.’ -</p>
<p>Men begaf zich naar de Abdy, nadat eerst, ten gevolge eener tijdige herinnering van Vader Volkert, de geldkist van Adgild van Rhijnegom, welke gelukkig door de plunderaren niet was opgemerkt, weder opgegraven was en nu mede werd gevoerd. -</p>
<pb n="466"/>
<p><xptr to="a466"/></p>
<p>Welke middelen van overreding Graaf Floris bezigde om de bezwaren, welke Robbert tegen een echtverbintenis tusschen zijn dochter en Berwout voeden mocht, uit den weg te ruimen, is ons onbekend. Wy veronderstellen, dat, om den grijzaart ten gunste des jongelings te stemmen, in de eerste plaats van gewicht was de overweging, dat deze zoowel aan hem als aan Mabelia het leven had gered, en daden had verricht, welke hem den ridderslag waardig maakten. Daarby kwam, dat hy, zoo niet van adel, dan toch vrygeboren was, en dat hem nu op eenmaal de schoonste vooruitzichten geopend werden. Immers, de Abt van Egmond wilde van zijn Neef niets meer hooren, die, om voor zich zelven te zorgen, de belangen der Abdy verwaarloosd had, en tot wiens last, zoodra het bekend werd dat hy in ongenade was, zich talrijke beschuldigingen opdeden. Koert Jaspersz werd afgezet, en zijn zoete droom van de Schermvoogdy met het Rentmeestersschap te vereenigen, werd door Berwout verwezenlijkt. Niet slechts aanvaardde hy deze beide betrekkingen; maar Graaf Floris beleende hem met aanzienlijke gronden; terwijl het geld van den ouden Adgild, en de bruidschat, door Graaf Robbert aan zijn dochter geschonken, toen deze na verloop van weinige maanden haar hand aan den gelukkigen Berwout gaf, dezen laatsten in staat stelden, een nieuw en schooner slot op eenigen afstand van het Huis te Rhijnegom te bouwen. Dit werd alzoo door de laatste bewoonster van dien naam verlaten: en toen ook de laatste druppelen van den hier vroe-<pb n="467"/>ger stroomenden arm des Rhijns in het onder opzicht van Berwout gegraven kanaal wegliepen, werd de voorspelling vervuld, en verdween de naam van Rhijnegom. Maar Berwouts zoon, Dodo, en diens afstammelingen, eerlang den Abt in macht, in rijkdom en aanzien boven het hoofd gewassen, maakten den naam van <hi rend="sc">Egmond</hi>, dien zy eerst slechts ter aanduiding hunner geboorteplaats droegen, wijd en zijd als stamnaam beroemd. -</p>
<p>&nbsp;</p>
<p>- ‘Floris!’ zeide Petronella, toen zy, van Haarlem in vollen draf naar de Abdy gereden, aldaar van haar echtgenoot het voorgevallene vernam: ‘Floris!’ herhaalde zy, hem in haar armen sluitende: ‘was dat wel van u gehandeld, uw leven dus roekeloos te wagen!’ -</p>
</div>
<div type="chapter">
<pb n="468"/>
<head rend="h3">Aanteekeningen.</head>
<p id="a139"><hi rend="b">B</hi>ladz. 139. Reg. 13. Verkeerdelijk hebben de meeste schrijvers de echtgenoote van Floris II voor een dochter uit het oude Saxische Huis gehouden. Men zie tot bevestiging der meening in mijn verhaal aangegeven het <hi rend="i">Chron. Egmond.</hi> en de aant. van <hi rend="sc">Kluit</hi> <hi rend="i">Hist. Crit. Com.</hi> T.I.P. 1. p. 64 en 71, <hi rend="sc">Melis Stoke</hi> B. II. bl. 354, 355 en de aant. v. <hi rend="sc">Huydecoper</hi> aldaar. <hi rend="i">Byvoegs</hi>. op <hi rend="sc">Wagenaar</hi> II stuk bl. 70. - Is wellicht de verwarring in naam en afkomst daaraan toe te schrijven, dat de bynaam van <hi rend="i">den Dikke</hi> of <hi rend="i">Vette</hi> door de Vlaamsche schrijvers bestendig aan Floris I in stede van aan Floris II gegeven wordt? Zie <hi rend="i">Recherche des Antiquitez et Noblesse de Flandres</hi> p. 10. <hi rend="sc">d'Oudegherst</hi> <hi rend="i">Annales de Flandre</hi> I. p. 315.</p>
<p id="a141">Bladz. 141. Reg. 10. Ofschoon het waarschijnlijk zij, dat Robbert de Fries in 1093 gestorven zij, loopen de meeningen der verschillende schrijvers omtrent het jaar zijns overlijden zoo uit elkanderen, dat ik gemeend heb, hem in 1095 nog levende te mogen voorstellen.</p>
<p>Ald. Reg. 22. Hoezeer de aan den jongen Robbert in de hier voorkomende regelen toegekende inborst overeenkomstig is met de geschiedenis, en er werkelijk
<pb n="469"/>
in 1095 oneenigheid tusschen Floris en de Vlamingen schijnt bestaan te hebben, [zie <hi rend="i">Naleezingen op de Vaderl. Hist.</hi> I., 127,] zoo is al wat hier voorkomt met betrekking zijner geheime verbindtenissen met den Bisschop en de Hollandsche of Friesche Edelen, ten eenemale verdicht. Voor dezulken, die mij den blaam ten kwade duiden, aldus op enkele hoofdpersonen mijns verhaals geworpen, en de hier afgelegde verklaring niet genoegzaam oordeelen, strekke de herinnering, dat ik, niet zoozeer de <hi rend="i">personen</hi>, dan wel de <hi rend="i">zeden</hi> en <hi rend="i">gewoonten</hi> onzer <hi rend="sc">voorouders</hi> tot de onderwerpen mijner schetsen gekozen heb. Omtrent die zeden en gewoonten tracht ik waarheid te leveren: wie ze omtrent de personen verlangt, raadplege de Geschiedenis.</p>
<p id="a148">Bladz. 148. Reg. 16. De byvoeging, ‘door Gods genade,’ begon toen reeds door verscheidene zoo geestelijke als waereldlijke Vorsten te worden aangenomen: ook door dezulken, die er als vazallen geen recht op schijnen gehad te hebben. Men vindt dien in den giftbrief van Graaf Dirk V, en ook door den Grave van Vlaanderen meermalen, gebezigd.</p>
<p id="a152">Bladz. 152. Reg. 1. Zie <hi rend="i">Oudheden van Kennemerland</hi> I. 493 en volgg., waarin de giftbrief in zijn geheel te vinden, en zijn echtheid op goede gronden verdedigd wordt.</p>
<p id="a153">Bladz. 153. Reg. 4. De Provoost van Sint Donatus te Brugge bekleedde uit kracht van zijn tytel het kanselierschap van Vlaanderen, zoo als de Kastelein van Rijssel de waardigheid van Constabel, de Heer van Oudemburg die van Kamerheer en die van Gaveren dien van Opperschenker. Zie <hi rend="sc">d'Oudegherst</hi>, 268, 321.</p>
<p>Aldaar Reg. 4 van ond. Aan al wie omtrent de
<pb n="470"/>
twisten en oorlogen, tusschen Graaf Robhert en zijn Schoonzuster om de kroon van Vlaanderen gevoerd, nader onderricht verlangt, beveel ik ter lezing aan het historisch tafereel van <hi rend="sc">Coomans</hi>, getyteld <hi rend="i">Richilde ou episodes de l'histoire de la Flandre au onzième siècle</hi>, te Gent by L. Hebbelynck, 1839.</p>
<p id="a154">Bladz. 154. Reg. 3 van ond. De eerste Heer van de Merwede, waarvan in de geschiedenis gewach wordt gemaakt, leefde vijftig jaren na den tijd van ons verhaal. Het geslacht schijnt echter toen reeds in aanzien te zijn geweest: immers de dochter van gezegden Heer was aan een Heer van Teylingen gehuwd. Merwede is <hi rend="i">meere</hi>- d. i. <hi rend="i">paardeweide</hi>.</p>
<p id="a155">Bladz. 155. Reg. 3. Wy vinden Dodo van Ryswijk als getuige vermeld onder den hierboven genoemden giftbrief van Dirk V.</p>
<p id="a158">Bladz. 158. Reg. 3 van ond. Zie omtrent Tanchelijn en zijne ketteryen, <hi rend="sc">Wagenaar</hi> IV. 211 en volgg.</p>
<p id="a172">Bladz. 172. Reg. 23. Ofschoon de eerste keuren betreffende de Heemraadschappen van veel later dagteekening zijn, schijnen die eerder tot bevestiging van reeds bestaande, dan tot instelling van nieuwe collegiën gestrekt te hebben: en de behoefte, welke men daaraan hier te lande reeds vroeg gevoelen moest, getuigt onzes inziens voor de oudheid van hun bestaan.</p>
<p id="a175">Bladz. 175. Reg. 11. Het is eerst omtrent den jare 1124, dat de naam van Haarlem, als geslachtsnaam, in de geschiedenis voorkomt, en wij Wermbold, Willem en Folpert genoemd vinden. Hun goederen en kasteel lagen, volgens de oude schrijvers, naby de Beverwijk: het komt nay echter waarschijnlijk voor, dat de plaats, waar naderhand de stad Haarlem ontstond, hun bakermat geweest zij.</p>
<pb n="471"/>
<p id="a181">Bladz. 181. Onderste regel. Sint Engelmundus was de Patroon van Velzen, alwaar nog een steen, in den kerktoren boven den ingang gemetseld, met zijne beeldtenis prijkt. Hy werd vroeger tegen de tandpijn aangeroepen. De Engelmundsche of <hi rend="i">Ongelmoesche</hi> beek by Velzen is nog aanwezig. Zie <hi rend="i">Oudheden van Kennemerland</hi> I. 328.</p>
<p id="a191">Bladz. 191. Reg. 6. Koenraad, Graaf van Werla, was een broeder der Gravin Othilde, gemalin van Dirk V, en is, volgens sommigen, een der voogden van Graaf Floris geweest. Volgens de <hi rend="i">Annal. Saxo ad annum</hi> 1092 zoude hy in dat jaar door zekere Friezen, Marezaten (<hi rend="i">Morseton</hi>) genoemd, zijn omgebracht.</p>
<p>Ald. Reg. 7. Men zie over <hi rend="i">Zedewaers</hi> of <hi rend="i">Zedewerwijn</hi> en andere vroeger gebruikelijke dranken de <hi rend="i">Histor. Avondstonden</hi> van <hi rend="sc">van Wijn</hi> II. bl. 101.</p>
<p id="a202">Bladz. 202 Reg. 21. Nog heden ten dage kan de reiziger, die zich van Haarlem naar Alkmaar begeeft, even voor dat hy aan de herberg gekomen is, welke den naam van Half-weg draagt, aan zijn linkerhand vlak by den straatweg, een kleine verhevenheid zien waarop veeltijds een geit of schaap staat te grazen, en waarvan de groene oppervlakte vreemd afsteekt tegen het daar rondom gelegen bouwland. Het was op dien heuvel, dat de Heeren van Kennemerland op het schild geheven en gehuldigd werden, en ook nu nog mag die plaats, welke, onder den naam van: <hi rend="i">het Huldtooneel</hi>, is bekend gebleven, nimmer door kouter of spade worden ontwijd.</p>
<p id="a204">Bladz. 204. Reg. 24. Zie omtrent de uitdrukking <hi rend="i">hou sou</hi> mijne aanteekening achter den vierden zang van Jacoba en Bertha, bl. 52.</p>
<p id="a211">Bladz. 211. Reg. 5. Dat vroeger een tak of sprank
<pb n="472"/>
van den Rhijn zich by Egmond in zee geworpen hebbe, schijnt my op vele gronden aannemelijk. Die tak zoude namelijk, volgens de <hi rend="i">Divisie Kronijk</hi> Divis. 1. Kap. 3 noordwaart op geloopen hebben ‘na Voorhout en Windegerst door dat <hi rend="i">andere hout</hi> (nog heden onder den naam van <hi rend="i">aêren</hi> of <hi rend="i">aardenhout</hi> bekend) daer zy nog op desen tijt haeren naem houdet, dat men noemt Vollemer en <hi rend="i">Bentvelt</hi>.’ (Ook deze laatste plaats bestaat nog heden ten dage ten westen van genoemden Hout, aan den straatweg op Zandvoort, en wat opmerking verdient, aan het eigendom daarvan is het recht van <hi rend="i">zalmvisschery</hi> verknocht). Van daar al verder noordwaarts opgaande, den duinkant langs, waar wy er de overblijfselen nog van terugvinden in de meirtjens by Zomerzorg en Meerenberg, gaf de stroom zijn naam aan <hi rend="i">Rhijnegom</hi>, ('t welk, volgens <hi rend="sc">Junius</hi> cap. 18 op dezelfde plaats als later Egmond op den Hoef, en, volgens oude brieven in de Abdy gevonden en door <hi rend="sc">Bokkenberg</hi> <hi rend="i">Dynast. Egm.</hi> pag. 9, aangehaald, in de nabyheid van dat slot zoude gestaan hebben) en liep vervolgens in zee, ter plaatse, waar, gelijk <hi rend="sc">Nannius</hi> <hi rend="i">Miscell.</hi> lib. X cap. 2 getuigt, oudtijds een treffelijke haven zoude geweest zijn.</p>
<p id="a215">Bladz. 215. Reg. 2 van ond. Otto, Graaf van Zutfen, was door zijne vrouw Judith, zuster van Gebhard, Grave van Supplenburg (die de eerste man was geweest van Hedwich van Frombach, Petronellaas moeder) met het Graaflijke Huis van Holland, zoo niet in de daad, dan toch in naam vermaagschapt. Hy stierf in 1134.</p>
<p id="a216">Bladz. 216. Reg. 2. De Graven van Benthem hebben van ouds in huwlijks- en vriendschapsbetrekking gestaan met die van Holland. Volgens sommigen droegen
<pb n="473"/>
zy vroeger den tytel van Graven van Tubant, en is deze eerst in de twaalfde eeuw tegen dien van Benthem verwisseld.</p>
<p>De hier bedoelde Heer van Heusden was Boudewijn, gehuwd met des Graven dochter van de Lippe, en in 1110 gestorven. Zijne heerlijkheid werd eerst in 1293 tevens met die van Altena een leen van Holland. Johan II van Arkel was zijn schoonzoon, en stierf twee jaren na hem op zijn terugreis van het H. land.</p>
<p>Aldaar reg. 6. Ter voorkoming van billijke terechtwijzing merk ik aan, dat van de hier genoemde Hollandsche en Zeeuwsche Edelen alleen de geslachten van Brederode, Teylingen, Persijn en Borselen als te dier tijd reeds aanwezig by de kronijkschrijvers vermeld staan. De Huizen van Voorne, Renesse en Heemskerk ontstonden later, als bekend is, uit dat van Holland. De naam van Wassenaer was mede, wel is waar, nog onbekend; maar toch de voorzaat van dat geslacht, Halewijn I, was onder Floris II Burggraaf van Leyden en Heer van Rhijnland. Wellicht is hy de Adelwijn of Adalvijn geweest, die mede den giftbrief van Dirk V onderteekend heeft.</p>
<p id="a217">Bladz. 217. Reg. 8. In de schildering van Petronellaas karakter heb ik getracht getrouw te blijven aan die, welke wy by de geschiedschrijvers vinden. De daden en handelingen door die Vorstin na den dood haars gemaals en tijdens de minderjarigheid haars zoons gepleegd, getuigen van haar kloeken geest en onbuigzamen wil.</p>
<p id="a224">Bladz. 224. Reg. 26. Ten aanzien van het hier bedoelde voorval leze men het belangrijk verhaal, ten tytel voerende <hi rend="i">Sicco Sivaarts</hi> en voorkomende in de <hi rend="i">Tesselschade</hi> Jaarboekje 1840.</p>
<pb n="474"/>
<p id="a225">Bladz. 225. Reg. 5. Robbert doelt hier op de verovering van Engeland door Willem van Normandye, die, als bekend is, met Grave Robbert verzwagerd was.</p>
<p id="a228">Bladz. 228. Reg. 3 van ond. De toespraak, hier den Kruisprediker in den mond gelegd, is bijna woordelijk gevolgd naar die, welke Paus Urbaan op de Clermontsche kerk-vergadering gehouden heeft.</p>
<p id="a233">Bladz. 233. Reg. 13. Volgens <hi rend="sc">Ubbo Emmius</hi> <hi rend="i">Rerum Frisic.</hi> VI. 252. zouden de geslachten der Fortemans, Galamaas en Botniaas hun vertegenwoordigers by den eersten kruistocht gehad hebben. <hi rend="sc">Reigersbergen</hi> meldt in zijn <hi rend="i">Chron. van Zeeland.</hi> II. 9. 32. hetzelfde van eenige Zeeuwsche Edelen, met name van die van Borselen, terwijl <hi rend="sc">Joann a Leydis</hi> Lib. XV. cap. 9. Dirk van Brederode en Jan van Arkel onder de Kruisvaarders stelt.</p>
<p id="a257">Bladz. 257. Reg. 10. De Benedictijner nonnen, welke, voor de monniken, de Abdy van Egmond bewoonden, werden omtrent het jaar 900 naar Bennebroek verplaatst, met bevel van geene kloosterzusters meer aantenemen. Zie <hi rend="i">Annal. Egm</hi>. Cap. II.</p>
<p id="a259">Bladz. 259. Reg. 11. <hi rend="i">Wadmer</hi> was een by onze grootvaders zeer in gebruik zijnde grove kleedingstof, by <hi rend="sc">Spieghel</hi> en andere schrijvers van zijn tijd dikwijls genoemd. In Zweden en Noorwegen schijnt, volgens de getuigenis van <hi rend="sc">Marmier</hi>, <hi rend="i">Lettres sur le nord</hi>, die stof, van welke hy, telkens, onder den naam van <hi rend="i">vadmel</hi> gewaagt, de algemeene dracht der min gegoeden te zijn.</p>
<p id="a278">Bladz. 278. Reg. 3 van ond. Men weet, dat de put, welke, volgens de overlevering, by een groote droogte, op het gebed van den H. Willebrord, ver-<pb n="475"/>wekt zoude zijn, nog heden ten dage achter op het kerkhof van Heilo (of Heiliger-lo d. i. Heilige plaats) aanwezig is, en het water daaruit, als behoed- of geneesmiddel tegen verscheidene ziekten, zoo van menschen als van vee, van verren afstand gehaald wordt. De Sint Aelbertsput, naby Egmond, is insgelijks nog aanwezig; doch in deerlijk vervallen toestand.</p>
<p id="a303">Bladz. 303. Reg 4. van ond. De omstandigheden, welke by het bezoeken door Graaf Robbert van het H. Graf zouden hebben plaats gehad, zijn bijna woordelijk vermeld door <hi rend="sc">d'Oudegherst</hi>, <hi rend="i">Annales de Flandres</hi>. p. 303, die ze uit de kronijk van Duins heeft overgenomen.</p>
<p id="a325">Bladz. 325. Reg. 15. Zie omtrent de uitdrukkingen <hi rend="i">Wees heil</hi> en <hi rend="i">drink heil</hi> het aangeteekende achter den derden Zang van mijnen <hi rend="i">Strijd van Vlaanderen</hi> bl. 184.</p>
<p id="a431">Bladz. 431. Reg. 11. <hi rend="i">Quant à madame Gertrude l'on ne trouve en aucunes histoires ny le temps de son trespas, ny le lieu auquel elle fus enterrée. Tant éstoit grande la négligence des historiens des temps passés.</hi> - Ik heb my, naar aanleiding dezer opmerking van <hi rend="sc">d'Oudegherst</hi> I. p. 316, de vryheid veroorloofd, de Gravin Geertruide reeds in 1077 als overleden te beschouwen, ten einde aan Graaf Robbert een tweede huwelijk, waarvan men in de geschiedenis vergeefs eenig bericht zoude zoeken, te doen aangaan.</p>
<p id="a466">Bladz. 466. Reg. 9. Bilderdijk maakt zich in het II<hi rend="sup">de</hi> Deel zijner Geschiedenis des Vaderlands, bl. 241, zeer moeilijk op Wagenaar, die niets onwaarschijnlijks vond in het <hi rend="i">adelen van huisluiden</hi> door Graaf Floris V. De uitdrukking was zeker verkeerd; want geen Graaf van Holland kon dat recht uitoefenen,
<pb n="476"/>
't welk alleen den Keizer pastte; doch de woorden van Wagenaar verdienden slechts wederlegging, geene zoo grove berisping; te meer om dat Bilderdijk, 't zij met eerbied voor zijne kennis van 't leenrecht gezegd, zelf in zijn betoog te verre gaat, volgens 't welk naauwlijks een der in onzen tijd bestaande geslachten binnen ons geheele Koningrijk, den naam van adelijk zoude mogen dragen. Immers, gedurende de negende en tiende eeuw, toen men nog van geen adelen wist, bestonden er slechts twee soorten van menschen, vryen namelijk en onvryen. De eersten waren zy, die over iets te beschikken hadden, hoe weinig dan ook: zy vormden den adel: en de armste landbouwer, mits hem slechts niemand bevelen op kon leggen, was, te dien opzichte, des Keizers evenknie: de anderen waren de dienstlieden, lijfeigenen of aanhoorigen, die niets bezaten, en van de eerstgemelden geheel afhankelijk waren. Doch van lieverlede werden nu sommigen dier dienstlieden door hun Heeren vrygemaakt, een daad, welke de minste Edelman zoowel als de Keizer recht had te doen; - en, daar deze vrygemaakten niet dadelijk deelden in al de voorrechten der Edelen (welke voorrechten men echter niet met den adel zelven verwarren moet), vormden zy een middelstand, die allenkskens toenam in aanzien en gewicht. Gedroeg zich nu iemand uit dezen middenstand dapper in den oorlog, dan kon hy tot Ridder geslagen worden: en menigvuldige voorbeelden zouden kunnen bewijzen, dat men geen geslachtboom behoefde aan te toonen tot verkrijging dier waardigheid, welke, al was zy slechts persoonlijk, zoodra zy met schenkaadjen in goederen gepaard ging of daardoor werd opgevolgd, de afstammelingen
<pb n="477"/>
des bevoorrechten langzamerhand met de oorspronkelijke Edelen gelijk deed staan. -</p>
<p>Men kan dus, tot opheldering van Wagenaars gezegde, zeer wel aannemen, <hi rend="i">of</hi>, dat Floris V veertig zijner dienstlieden eenvoudig <hi rend="i">vrij</hi>, en daardoor tot alle bedieningen geschikt verklaarde: <hi rend="i">of</hi>, dat hy veertig vry- of welgeboren mannen tot Ridders sloeg en met goederen begiftigde, waardoor zy, in aanzien althands, met de Edelen gelijk stonden. Tot beide had hy recht, even zoo goed als Graaf Robbert, in mijn verhaal, recht heeft om aan den Jager Berwout, tot loon voor bewezen dapperheid, den ridderslag te geven.</p>
<p>Aldaar Reg. 25. Ten einde voor hen, die gaarne reden van alles weten, eenigzins op te helderen, wat my bewogen hebbe, aan Graaf Robbert een dochter in Kennemerland te doen terugvinden en deze tot stamvrouw der Heeren van Egmond te maken, verzoek ik, dat men de navolgende by de geschied- of kronijkschrijvers geboekte punten gelieve in 't oog te houden:</p>
<p>1<hi rend="sup">o</hi>. Dat de lijst der Heeren van Egmond, voor zooverre men die met vertrouwen mag aannemen, met Berwout een aanvang neemt.</p>
<p>2<hi rend="sup">o</hi>. Dat deze Berwout, naar het oordeel der beste <hi rend="i">critici</hi> niet meer was, dan Schermvoogd of Advocaat der Abdy, welk ambt hem door den Abt was opgedragen.</p>
<p>3<hi rend="sup">o</hi>. Dat zulks echter niet dan gemeenschappelijk met den Graaf geschied is, gelijk daaruit blijkt, dat toen Dodo, Berwoutszoon, het Advocaatschap, 't welk zeer veel voordeel opleverde, als erfelijk wilde aanmerken, en zulks krakeelen deed ontstaan, waarby Dodo de handen aan de goederen der Abdy sloeg, Graaf Floris III, aan wiens uitspraak de zaak werd
<pb n="478"/>
verbleven, zich zelven alleen als wettigen Advocaat der Abdy beschouwd wilde hebben en Dodo niet dan in zijnen naam als zoodanig toelaten.</p>
<p>Op de bovenstaande gronden meende ik genoegzaam gerechtigd te zijn, om van Berwout niet meer te maken, dan een vrygeborene, die zich, door bekwaamheid en moed, geholpen door de omstandigheden, boven zijn stand wist te verheffen. - Maar, nemen wy nu hierby in aanmerking:</p>
<p>4<hi rend="sup">o</hi>. Dat, zoo niet de gezonde kritiek, dan toch de volstandige overlevering, de Heeren van Egmond doet afstammen van de Friesche Koningen:</p>
<p>5<hi rend="sup">o</hi>. Dat, volgens alle kronijkschrijvers, Berwout gehuwd is geweest met een dochter des Graven van Vlaanderen, van welke dochter men echter wijslijk den naam verzwijgt, zoowel als dien van de dochter des Graven van Henegouwen, met welke men Dodo uithuwlijkt, en dien van den Graaf van Gelder, wiens dochter Clementia Dodoos zoon, de <hi rend="i">kwade</hi> Wouter, tot vrouw zoude gehad hebben -</p>
<p>Dan zal men bespeuren, hoe ik hier, zoo de geschiedenis, welke alleen van de macht en rijkdom der eerste Heeren van Egmond getuigt, als de overlevering, welke hun aanzienlijke afkomst en verbindtenissen toeschrijft, heb pogen dienstbaar te maken aan mijn oogmerk: het schetsen namelijk van de opkomst der vrygeborenen.</p>
<p>&nbsp;</p>
<p><hi rend="sc">einde van het vierde deel</hi>.</p>
</div>
</body>
</text>
</TEI.2>
