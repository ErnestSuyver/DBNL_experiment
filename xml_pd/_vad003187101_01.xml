<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
<teiHeader>
<fileDesc>
<titleStmt>
<title type="main">Vaderlandsche Letteroefeningen <lb/>Jaargang 1871</title>
</titleStmt>
<editionStmt>
<p>GEBRUIKT EXEMPLAAR</p>
<p>exemplaar universiteitsbibliotheek Leiden, signatuur: V 309</p>
<p>ALGEMENE OPMERKINGEN</p>
<p>Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Vaderlandsche Letteroefeningen</hi> uit 1871 onder redactie van J.W. Bok en W.B.J. van Eyk.</p>
<p>&nbsp;</p>
<p>Deze jaargang bestaat uit drie delen die in drie banden zijn verschenen. In deze digitale versie is er één bestand van gemaakt. De eerste twee banden bevatten elk een deel Wetenschap en Belletrie. De derdde band bevat een deel Binnen- en Buitenlandsche Bibliographie.</p>
<p>&nbsp;</p>
<p>REDACTIONELE INGREPEN</p>
<p>Deel 1, p. 1: op deze pagina is een kop tussen vierkante haken toegevoegd.</p>
<p>Deel 1, p. 63-64: deze paginanummers ontbreken in het origineel, de tekst lijkt echter door te lopen van pagina 62 naar 65.</p>
<p>Deel 1, p. 339-340: deze paginanummers ontbreken in het origineel, de tekst lijkt echter door te lopen van pagina 338 naar 3341.</p>
<p>Deel 1, p. 358: op deze pagina staat een accolade die meerdere regels overspant. Omdat wij dergelijke accolades in deze digitale versie niet goed kunnen weergeven, wordt op elke betreffende regel de accolade herhaald. Ook de woorden die erop volgen worden om misverstanden te voorkomen op iedere regel herhaald.</p>
<p>Deel 2, p. 399: op deze pagina is een kop tussen vierkante haken toegevoegd.</p>
<p>Deel 3, p. 1: op deze pagina is een kop tussen vierkante haken toegevoegd.</p>
<p>Deel 3, p. 624: in het origineel is een gedeelte van de tekst slecht leesbaar. In deze digitale editie is ‘[..]’ geplaatst.</p>
<p>&nbsp;</p>
<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, 196, 338, deel 2 p. VI, VIII, 458, deel 3 p. II, VII, VIII) zijn niet opgenomen in de lopende tekst.</p>
<p>&nbsp;</p>
<p><hi rend="b">[deel 1, pagina <hi rend="i">I</hi>]</hi></p>
<p><figure><p><xptr to="_vad003187101_01_tpg.gif"/></p></figure></p>
<p>VADERLANDSCHE</p>
<p>LETTEROEFENINGEN</p>
<p>VOOR</p>
<p>1871.</p>
<p>ONDER REDACTIE VAN</p>
<p>Dr. J.W. BOK en Dr. W.B.J. VAN EIJK.</p>
<p>HONDERD EN ELFDE JAARGANG.</p>
<p>EERSTE DEEL.</p>
<p>Wetenschap en Belletrie.</p>
<p>ZALT-BOMMEL,</p>
<p>UITGAVE VAN JOH. NOMAN EN ZOON.</p>
<p>&nbsp;</p>
<p><hi rend="b">[deel 1, pagina <hi rend="i">III</hi>]</hi></p>
<p>INHOUD VAN HET EERSTE DEEL.</p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="sc">van Halten</hi> (<hi rend="sc">Anton</hi>), Alexander Petoefi</cell>
<cell>1</cell></row>
<row>
<cell><hi rend="sc">Cronel</hi> (Dr. S. Sr.), Baruch D'Espinoza, in de lijst van zijn tijd</cell>
<cell>41</cell></row>
<row>
<cell><hi rend="sc">Schussler</hi> (Dr. L.C.E.), Een biologisch leerstuk</cell>
<cell>97</cell></row>
<row>
<cell><hi rend="sc">Schussler</hi> (Dr. L.C.E.), De legende van Blüchers dood</cell>
<cell>122</cell></row>
<row>
<cell><hi rend="sc">Rückert</hi> (H.), Elzas en Lotharingen, eene studie over de beschaving der beide landen</cell>
<cell>129, 228, 287</cell></row>
<row>
<cell><hi rend="sc">Hazelhoff</hi> (K.A.W.L.), Diorama</cell>
<cell>161</cell></row>
<row>
<cell><hi rend="sc">Dekker</hi> (D.), De Dochter van Skernewibe, historische Novelle)</cell>
<cell>177, 251, 376</cell></row>
<row>
<cell><hi rend="sc">Hugenholtz Jr.</hi> (P.H.), De fransche Salons in de 17de eeuw.</cell>
<cell>197</cell></row>
<row>
<cell><hi rend="sc">Admiraal</hi> (A.), Heine over Thiers</cell>
<cell>261</cell></row>
<row>
<cell><hi rend="sc">Vos</hi> (Dr. C.M.), Een gedicht van Fritz Reuter uit het platduitsch overgezet</cell>
<cell>341</cell></row>
<row>
<cell><hi rend="sc">Admiraal</hi> (A.), Over vrouwelijke ambtenaren bij de Telegrafie in Engeland</cell>
<cell>354</cell></row></table></p>
<p>&nbsp;</p>
<p><hi rend="b">[deel 2, pagina <hi rend="i">V</hi>]</hi></p>
<p><figure><p><xptr to="_vad003187101_01_tpg2.gif"/></p></figure></p>
<p>VADERLANDSCHE</p>
<p>LETTEROEFENINGEN</p>
<p>VOOR</p>
<p>1871.</p>
<p>ONDER REDACTIE VAN</p>
<p>Dr. J.W. BOK en Dr. W.B.J. VAN EIJK.</p>
<p>HONDERD EN ELFDE JAARGANG.</p>
<p>TWEEDE DEEL.</p>
<p>Wetenschap en Belletrie.</p>
<p>ZALT - BOMMEL,</p>
<p>UITGAVE VAN JOH. NOMAN EN ZOON.</p>
<p>&nbsp;</p>
<p><hi rend="b">[deel 2, pagina <hi rend="i">VII</hi>]</hi></p>
<p>INHOUD VAN HET TWEEDE DEEL.</p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="sc">Burger</hi> (Dr. D.), De verdiensten van Cicero ten opzichte van de wijsbegeerte</cell>
<cell>399</cell></row>
<row>
<cell><hi rend="sc">Schotel</hi> (Dr. G.D.J.), Zonderling Testament van Maarten van Heemskerk</cell>
<cell>412</cell></row>
<row>
<cell><hi rend="sc">Dekker</hi> (D.) De Dochter van Skernewibe, historische Novelle (Slot)</cell>
<cell>421</cell></row>
<row>
<cell><hi rend="sc">Dekker</hi> (D.), De Philosophie van Voltaire</cell>
<cell>459</cell></row>
<row>
<cell><hi rend="sc">Schotel</hi> (Dr. G.D.J.) Twee leermeesters der kinderen van Constantijn Huijgens</cell>
<cell>522</cell></row>
<row>
<cell><hi rend="sc">van Manen</hi> (Dr. W.C.) Godsdienst en Kerk</cell>
<cell>525</cell></row>
<row>
<cell><hi rend="sc">Sleeckx</hi>, Hoe Engel zijn Bientje kreeg, eene vertelling</cell>
<cell>554</cell></row>
<row>
<cell><hi rend="sc">Manssen</hi> (W.S., Josef Balsamo (Graaf Cagliostro)</cell>
<cell>589, 653</cell></row>
<row>
<cell><hi rend="sc">Bato van de Maas</hi>, Geslingerd tot in den dood</cell>
<cell>638</cell></row>
<row>
<cell><hi rend="sc">Bato van de Maas, Wildbad Gastein</hi></cell>
<cell>700</cell></row>
<row>
<cell><hi rend="sc">Gori</hi> (Mr. G.P.N.) Ideaal en Werkelijkheid in Staat en Maatschappij</cell>
<cell>717</cell></row>
<row>
<cell><hi rend="sc">Frederiks</hi> (J.G.), Jean Henri Huguetan</cell>
<cell>735</cell></row>
<row>
<cell><hi rend="sc">De Ruever Groneman</hi> (Dr.), Girolano Saronarola 1452-1498</cell>
<cell>756</cell></row></table></p>
<p>&nbsp;</p>
<p><hi rend="b">[deel 3, pagina <hi rend="i">I</hi>]</hi></p>
<p><figure><p><xptr to="_vad003187101_01_tpg3.gif"/></p></figure></p>
<p>VADERLANDSCHE</p>
<p>LETTEROEFENINGEN</p>
<p>1871.</p>
<p>ONDER REDACTIE VAN</p>
<p>Dr. J.W. BOK EN Dr. W.B.J. VAN EIJK.</p>
<p>HONDERD EN ELFDE JAARGANG.</p>
<p>BINNENLANDSCHE BIBLIOGRAPHIE.</p>
<p>ZALT-BOMMEL,</p>
<p>UITGAVE VAN JOH. NOMAN EN ZOON.</p>
<p>&nbsp;</p>
<p><hi rend="b">[deel 3, pagina <hi rend="i">III</hi>]</hi></p>
<p>INHOUD.</p>
<p>&nbsp;</p>
<p><hi rend="b">I. Fraaie Letteren.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">H.C. Rogge</hi>: Brieven en onuitgegeven stukken van Joh. Uytenbogaert. Door Dr. G.D.J. Schotel</cell>
<cell>1</cell></row>
<row>
<cell><hi rend="i">D. Lodeesen</hi>: Legenden enz. Door Dr. G.D.J. Schotel.</cell>
<cell>3</cell></row>
<row>
<cell><hi rend="i">C.A.X.G.F. Sicherer:</hi> Lorelei. Door Dr. C.J. Spat.</cell>
<cell>6</cell></row>
<row>
<cell><hi rend="i">B. Disraëli</hi>: Lothair. Door H.v. Br.</cell>
<cell>49</cell></row>
<row>
<cell><hi rend="i">Macaulay</hi>: Gesch. v. Engeland Door H.C. Rogge.</cell>
<cell>57</cell></row>
<row>
<cell><hi rend="i">de Vaynes v. Brakel</hi>: Zeereizen Door C.A. Jeekel.</cell>
<cell>101</cell></row>
<row>
<cell><hi rend="i">H.J. Schimmel</hi>: Baas v. Ommeren. Door H.v. Br.</cell>
<cell>104</cell></row>
<row>
<cell><hi rend="i">IJssel de Schepper</hi>: Lotgev. v. Christ. enz. Door Prof. Engelbregt.</cell>
<cell>145</cell></row>
<row>
<cell><hi rend="i">Jules Verne</hi>: De kinderen v. kapt. Grant. - <hi rend="i">M. Jokai</hi>: De nieuwe landheer. - <hi rend="i">M. Giese</hi>: Plicht en roeping. - <hi rend="i">W. Raabe</hi>: Abi Telfar. Door J. Hoek.</cell>
<cell>193</cell></row>
<row>
<cell><hi rend="i">B. D.'Israëli</hi>: H. Temple. - <hi rend="i">Mulock</hi>: der vrouwen koningrijk. - <hi rend="i">C.v. Hulstheim</hi>: Parel. Door J. Hoek</cell>
<cell>241</cell></row>
<row>
<cell><hi rend="i">W.H. Ainswort</hi>: Old Court.</cell>
<cell/></row>
<row>
<cell><hi rend="i">J.G.R. Acquoy</hi>: Herm. de Ruijter. Door Dr. R.C.H. Römer</cell>
<cell>252</cell></row>
<row>
<cell><hi rend="i">D. Grothe</hi>: de Rhurstreken. Door Dr. S.R.J.v. Schevichaven</cell>
<cell>289</cell></row>
<row>
<cell><hi rend="i">F.W. Robinson</hi>: de losprijs eener vrouw. - <hi rend="i">J.F. Smith</hi>; Wij struikelen allen. - <hi rend="i">J. Whyte-Melville</hi>: Mathilda of Nina. - <hi rend="i">G. Raimond</hi>: de mislukte erfenisroof. Door H.M.C. van Oosterzee.</cell>
<cell>292</cell></row>
<row>
<cell><hi rend="i">C.M. Jonge</hi>: Het Parelsnoer. <hi rend="i">F.W. Robinson</hi>: In verzoeking. - <hi rend="i">W. Collins</hi>: de Maansteen. - <hi rend="i">H. Powers</hi>: Hoe hij fortuin maakte. - Het huisgezin v.d. koster. Door J. Hoek.</cell>
<cell>337</cell></row>
<row>
<cell><hi rend="i">F.W. Hackländer</hi>: Het geheim der stad. - <hi rend="i">T.M. Felder</hi>: Het huisje v.d. Brunsbeek - <hi rend="i">T.M. Felder</hi>: Rijk en arm. <hi rend="i">W. Raabe</hi>: de Regenboog. - <hi rend="i">F. Gerstäcker</hi>: Blauw en geel. Door J. Hoek.</cell>
<cell>385</cell></row>
<row>
<cell><hi rend="i">U.W. Thodon v. Velzen</hi>: Dante's Hel. - <hi rend="i">J.H. Gunning Jr</hi>; Dante Alighieri. Door A.S. Kok.</cell>
<cell>429</cell></row>
<row>
<cell><hi rend="i">E. Gerdes</hi>: Heemskerk's val. Door J. Hoek.</cell>
<cell>581</cell></row>
<row>
<cell><hi rend="i">Frits Reuter</hi>: Rommelzoo. - Uit het dorp. - <hi rend="i">Fr. Tietz:</hi> Heidekruid en rietgras. - <hi rend="i">Fr. Reuter:</hi> Voor Duitschland. Door Dr. G.J. Dozy.</cell>
<cell>585</cell></row>
<row>
<cell><hi rend="i">M.E. Braddon:</hi> Sodomsappelen. - <hi rend="i">A. Trollope:</hi> Wie heeft gelijk? - Mijn Vlinderkoningin. - <hi rend="i">Fl Marryat</hi>: Eindelijk de mijne. - <hi rend="i">Fl. Marryat:</hi> Vrouw tegen vrouw Door J. Hoek.</cell>
<cell>629</cell></row></table></p>
<p>&nbsp;</p>
<p><hi rend="b">[deel 3, pagina IV]</hi></p>
<p><hi rend="b">II. Godgeleerdheid, Kerkrecht en Wijsbegeerte.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">J. Douwes</hi>: De wijsgeer J.F.L. Schröder. Door Dr. W. Scheffer.</cell>
<cell>11</cell></row>
<row>
<cell><hi rend="i">Prof. L.W.E. Rauwenhoff</hi>: De actualiteits politiek. - <hi rend="i">Prof. J.J. Prins:</hi> Het besluit der synode van 1870. Door W. de Meyler.</cell>
<cell>17</cell></row>
<row>
<cell><hi rend="i">J.H. Gunning Jr:</hi> Blikken in de openbaring. Door Dr. H. Oort.</cell>
<cell>63</cell></row>
<row>
<cell><hi rend="i">A. de Heer</hi>: Handl. v. Jeugdige pred. Door Dr. W.C.v. Manen.</cell>
<cell>79</cell></row>
<row>
<cell><hi rend="i">S.P. Heringa</hi>: Prijsverh. over Baur. Door J. de Koo.</cell>
<cell>105</cell></row>
<row>
<cell><hi rend="i">Bruna en v. Oosterzee:</hi> Regl. v.d. N.H. Kerk. Door v.E.</cell>
<cell>163</cell></row>
<row>
<cell><hi rend="i">H. Oort:</hi> Twaalf wonderspreuken. Door Dr. W.C.v. Manen.</cell>
<cell>167</cell></row>
<row>
<cell><hi rend="i">C.E. Koetsveld:</hi> Gelijkenissen Door C.J.v. Bemmel Suyck.</cell>
<cell>199</cell></row>
<row>
<cell><hi rend="i">A.v. Toorenenbergen</hi>: Syn. wetsovertreding. - <hi rend="i">J. Douwes:</hi> Open brief. - <hi rend="i">A.v. Toorenenbergen:</hi> De synode v. 1870 <hi rend="i">T.J.v. Griethuyzen</hi>: De syn. en Prov. kerkbest. Door K.G.F.W. Ham</cell>
<cell>204</cell></row>
<row>
<cell><hi rend="i">A.H. Blom:</hi> de Brief v. Jacobus. Door H.E. Stenfert Kroese</cell>
<cell>255</cell></row>
<row>
<cell><hi rend="i">P. Hofst. de Groot:</hi> J.W. Ganzevoort. Door Dr. B. Glasius.</cell>
<cell>269</cell></row>
<row>
<cell><hi rend="i">E.J.W. Koch:</hi> de Bijbel in het gezin. Door Dr. Sibm. Zijnen</cell>
<cell>275</cell></row>
<row>
<cell><hi rend="i">H. Oort en J. Hooykaas:</hi> de Bijbel v. jongel. Door E.C. Jungius.</cell>
<cell>277</cell></row>
<row>
<cell><hi rend="i">P. le Page Renouf:</hi> Zal de Paus? enz. - <hi rend="i">J.A. van Beek:</hi> Pausel. onfeilbaarheid. - <hi rend="i">J. Heijkamp:</hi> Brieven enz. Door Dr. W.C.v. Manen.</cell>
<cell>298</cell></row>
<row>
<cell><hi rend="i">C.H. Thiebout:</hi> Antwoord.</cell>
<cell>304</cell></row>
<row>
<cell><hi rend="i">B. ter Haar:</hi> Leerrede. Door J. de Koo.</cell>
<cell>306</cell></row>
<row>
<cell><hi rend="i">Ph.R. Hugenholtz:</hi> de Zonde. Door Dr. H. Oort.</cell>
<cell>410</cell></row>
<row>
<cell><hi rend="i">Prof. van der Wijck:</hi> Zielkunde. Door Dr. D. Burger</cell>
<cell>493</cell></row>
<row>
<cell><hi rend="i">J.H. Gunning Jr.</hi>: het Chr. Wondergeloof. - <hi rend="i">T. Roorda:</hi> het geloof en de geloofsgronden enz. Door Dr. W.C. van Manen</cell>
<cell>638</cell></row></table></p>
<p><hi rend="b">III. Wis- en Natuurkunde.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">J. Versluijs:</hi> Leerb. d. vl. meetkunde. - <hi rend="i">A.J. Leijer:</hi> Berek. d. Inh. v. vlakken enz Door Prof. Bierens de Haan</cell>
<cell>39</cell></row>
<row>
<cell><hi rend="i">A.J. Leijer:</hi> Handboekje enz. Door Prof. Dr. Bierens de Haan</cell>
<cell>41</cell></row>
<row>
<cell><hi rend="i">H. Witte:</hi> de Plant. Door R.W. Boer</cell>
<cell>83</cell></row>
<row>
<cell><hi rend="i">Lucifer:</hi> Deel I. Door Dr. S.R.J.v. Schevichaven</cell>
<cell>89</cell></row>
<row>
<cell><hi rend="i">Diesterweg:</hi> het Heelal. Door Winkler Prins.</cell>
<cell>95</cell></row>
<row>
<cell><hi rend="i">Bernstein:</hi> Alex v. Humboldt. Door Winkler Prins.</cell>
<cell>96</cell></row>
<row>
<cell><hi rend="i">H. Onnen:</hi> Gronden der beschr. meetk. - <hi rend="i">G.J. Hofs en T.M.v. Gorkum:</hi> Begins. <hi rend="i">A.J. van Pesch:</hi> Leerboek. Door Prof. Dr. Bierens de Haan</cell>
<cell>309</cell></row>
<row>
<cell><hi rend="i">J. Verne:</hi> Onderzeesche reis. Door Dr. S.R.J.v. Schevichaven</cell>
<cell>555</cell></row>
<row>
<cell>Practisch Volksboek, 10 jaarg. Door Dr. S.R.J.v. Schevichaven</cell>
<cell>559</cell></row>
<row>
<cell>Archives du Musée Teyler. Door Prof Dr. Bierens de Haan</cell>
<cell>561</cell></row>
<row>
<cell>Archives du Musée Teyler. Door Prof. Dr. Bierens de Haan</cell>
<cell>602</cell></row></table></p>
<p>&nbsp;</p>
<p><hi rend="b">[deel 3, pagina V]</hi></p>
<p><hi rend="b">IV. Rechts- en Staatswetenschappen.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">M.A. Posno:</hi> Hand. v. 't Indisch staatsr. Door Mr. L.</cell>
<cell>174</cell></row>
<row>
<cell><hi rend="i">L. Woudrichem v. Vliet:</hi> Wat willen de geavanceerd liberalen. Door Mr. C. Duym. v. Twist</cell>
<cell>175</cell></row>
<row>
<cell>Algem. Statistiek van Nederl. Door Mr. L. de Hartog</cell>
<cell>551</cell></row>
<row>
<cell><hi rend="i">Prof. Tellegen:</hi> Duitschland en Nederland. Door Mr. R.C. Nieuwenhuijs</cell>
<cell>553</cell></row>
<row>
<cell><hi rend="i">A.S. Fortanier:</hi> Gesch. v.d. Ned. koloniën. Door Mr. C. Duymaer v. Twist</cell>
<cell>695</cell></row></table></p>
<p><hi rend="b">V. Opvoeding en Onderwijs.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">Marie Delsey:</hi> Onderwijs enz. - De emancipatie der vrouw. Door Mr. R.C. Nieuwenhuijs.</cell>
<cell>132</cell></row>
<row>
<cell><hi rend="i">Blaupot ten Cate:</hi> Handleiding Door Mr. R.C. Nieuwenhuijs</cell>
<cell>233</cell></row>
<row>
<cell><hi rend="i">W.B.J. van Eijk:</hi> Het Openb. lager onderwijs voor Europeanen in Ned. Indië. Door H.</cell>
<cell>235</cell></row>
<row>
<cell><hi rend="i">Fr. Nösselt:</hi> Algem. Geschied. Dr. G.J. Dozy</cell>
<cell>326</cell></row>
<row>
<cell><hi rend="i">J.v. Vloten</hi>: Ned. Dicht en Ondicht d. XIXe eeuw. Door Dr. G.J. Dozy</cell>
<cell>327</cell></row>
<row>
<cell><hi rend="i">M.H. Pimentel</hi>: Overz. van Buckle's Gesch. Door Dr. G.J. Dozy.</cell>
<cell>354</cell></row>
<row>
<cell><hi rend="i">Uhlich's</hi> vrije school der toekomst. Door Monitor</cell>
<cell>426</cell></row>
<row>
<cell><hi rend="i">C.M. Kan</hi>: Ontdekkingsreizen. H.C. Rogge</cell>
<cell>609</cell></row></table></p>
<p><hi rend="b">VI. Varia.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">P. Vergers:</hi> Elbert Huik enz. Door v.O.</cell>
<cell>45</cell></row>
<row>
<cell><hi rend="i">C.A. Jeekel</hi>: de doorgr. der landengte v. Suez. Door v.O.</cell>
<cell>46</cell></row>
<row>
<cell>Neerlands Bibliotheek. - de Wereldbol. - Omnibus. - Betuwsche Novellen v. Cremer. - Overbetuwsche Novellen v. Cremer. Door v.O.</cell>
<cell>47</cell></row>
<row>
<cell><hi rend="i">H. Martin</hi>: Erasmus en zijn tijd</cell>
<cell>138</cell></row>
<row>
<cell><hi rend="i">M. Kalff</hi>: Een woord over ons tooneel</cell>
<cell>239</cell></row>
<row>
<cell>Eenige opm. over het Marinematerieel. Door C.A. Jeekel.</cell>
<cell>328</cell></row>
<row>
<cell><hi rend="i">B Perk</hi>: Sixtus IV enz. Door v.O.</cell>
<cell>335</cell></row>
<row>
<cell><hi rend="i">C.M. Kan</hi>: Ned. en de kust v. Guinea. Door C.A. Jeekel</cell>
<cell>365</cell></row>
<row>
<cell><hi rend="i">J.P. Heije</hi>: Volksdichten. Door H.M.T. Tydeman</cell>
<cell>373</cell></row>
<row>
<cell><hi rend="i">T.v. Gheyn</hi>: de Opv. v. Multafero. - <hi rend="i">F.C. Schubert</hi>: En toch beweegt zij zich. - <hi rend="i">F. Fern</hi>: Kijkjes in de wereld. - <hi rend="i">Mevr. Zwaardemaker</hi>: Vrouwenkaraktors. - <hi rend="i">Mevr. Courtmans</hi>: Christ. v. Oosterweij. - <hi rend="i">J. de Liefde</hi>: de Scherpschutters van St. Martin - De ballingen of drie jaren lijdens. - De heerschappij van het boek. - Bidden en werken. - Schetsen en verhalen v. Christ. leven. Door v.O.</cell>
<cell>375</cell></row>
<row>
<cell>Geldersche Volksalmanak. Door R.</cell>
<cell>382</cell></row>
<row>
<cell><hi rend="i">Umbgrove</hi>: Neerlands Roeping. Door C.A. Jeekel</cell>
<cell>417</cell></row>
<row>
<cell><hi rend="i">F.C. Wilson</hi>: Naar Europa. - De duivel op Java. Door v.O.</cell>
<cell>422</cell></row>
<row>
<cell><hi rend="i">W.Th.v. Griethuijsen</hi>: Veldbloemen. - <hi rend="i">H. Bernheim</hi>: Gedichten ohne titel. - Indrukken. Door v.O.</cell>
<cell>425</cell></row></table></p>
<p>&nbsp;</p>
<p><hi rend="b">[deel 3, pagina VI]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">J.v. Scheffel</hi>: Ekkehard. - <hi rend="i">G. Hilte</hi>: Uit den tijd van Richelien. - Veronica. - <hi rend="i">C.M. Sauer</hi>: Kinderen des tijds. Door v.O.</cell>
<cell>427</cell></row>
<row>
<cell><hi rend="i">Stebbing</hi>: de Zondvloed en de theorie van Darwin. Door Dr. W.C. van Manen.</cell>
<cell>562</cell></row>
<row>
<cell><hi rend="i">Stuart</hi>: Handb. v. gevangenissen. Door Dr. W.C. van Manen</cell>
<cell>566</cell></row>
<row>
<cell><hi rend="i">v. Oosterzee</hi>: Jaarb. v.d. N.H. kerk 1870. Door B.</cell>
<cell>570</cell></row>
<row>
<cell>Jaarboekje der Maatsch. van Weldadigheid. Door v.O.</cell>
<cell>572</cell></row>
<row>
<cell><hi rend="i">J. Naundorf</hi>: Onder het roode Kruis. - <hi rend="i">O. Baas</hi>: Van Berlijn naar Parijs. - <hi rend="i">J.J. Cremer</hi>: de Oorlog enz. Door v.O.</cell>
<cell>573</cell></row>
<row>
<cell><hi rend="i">Piet Vluchtig</hi>: Heidekruidjes.</cell>
<cell>574</cell></row>
<row>
<cell><hi rend="i">Edw. Gregoir</hi>: Ned. toonkunstenaars. Door Mr. C. Duijmaer v. Twist.</cell>
<cell>618</cell></row>
<row>
<cell><hi rend="i">J.N. van Hall</hi>. XX. kleine liederen. Door Mr. C. Duijmaer v. Twist.</cell>
<cell>620</cell></row>
<row>
<cell><hi rend="i">A. Nienhoff</hi>: Gods hand. Door H.J.S.</cell>
<cell>620</cell></row>
<row>
<cell><hi rend="i">J.J.L. Ten Kate</hi>: de jaargetijden. Door v.E</cell>
<cell>624</cell></row>
<row>
<cell>St. Nicolaasboekjes voor de jeugd. Door H.M.C. van Oosterzee</cell>
<cell>626</cell></row>
<row>
<cell><hi rend="i">P.J Andriessen</hi>: Iets anders. <hi rend="i">P.J Andriessen</hi>: Johan en Steven. Door E.</cell>
<cell>627</cell></row></table></p>
<p><hi rend="b">VII. Biblioscopie.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">Serv. de Bruin</hi>: een lieve jongen. - <hi rend="i">Eliza Polko</hi>: Zij schrijft. - <hi rend="i">George Eliot</hi>: Romola. - <hi rend="i">R. Halt</hi>: een patient van Dr. Pontalais. -</cell>
<cell/></row>
<row>
<cell><hi rend="i">T.W. Haekländer</hi>: Onder de Pausel. Zouaven. - <hi rend="i">Speijer Klerk</hi>: Rom. Bibliotheek. -</cell>
<cell/></row>
<row>
<cell><hi rend="i">O. Hensinger</hi>: Tooneelen uit de Amer. oorlog. - <hi rend="i">P. Buijs</hi>: Leunemaat. - <hi rend="i">D.H. Meyer</hi>: Pastorie en Dorpsschool. - Pandja Tandaran. - <hi rend="i">M.A. Amshoff</hi>: Chr. Levensbeelden. Door H.W.T. Tydeman.</cell>
<cell>393</cell></row>
<row>
<cell><hi rend="i">Johanna</hi>: Thorwaldsen. - <hi rend="i">d. Am. v.d. Hoeven</hi>: Poet. Nalatenschap. - T. Tasso's verl. Jeruzalem. - <hi rend="i">J Hoek</hi>: eene eerste liofde. - J. <hi rend="i">Hoek</hi>: een oom uit Californië. - J. <hi rend="i">Huf van Buren</hi>. Hôtel Wittebrood. Door C.J.v.B.S.</cell>
<cell/></row></table></p>
<p><hi rend="b">VIII. Bibliografisch Nieuws.</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">Schotel's</hi> Openb. eeredienst der N.H. kerk</cell>
<cell>98</cell></row>
<row>
<cell><hi rend="i">Sijthoff's</hi> Algem. Bibliotheek</cell>
<cell>140</cell></row>
<row>
<cell>Onze Eeuw</cell>
<cell>141</cell></row>
<row>
<cell>Jaarboekje van het Kon Instituut der Marine</cell>
<cell>141</cell></row>
<row>
<cell><hi rend="i">Lod. Muller</hi>: Proeve v. Statistiek. Door Mr. R.C.N.</cell>
<cell>185</cell></row>
<row>
<cell>Doopsgezinde Bijdragen. Door F.....a</cell>
<cell>188</cell></row>
<row>
<cell>Leven en werken v.W. en O.Z.v. Haren</cell>
<cell>284</cell></row>
<row>
<cell><hi rend="i">A.J. de Bull</hi>: Gedichten</cell>
<cell>286</cell></row></table></p>
<p><hi rend="b">IX. Historische Schets.</hi></p>
<p>
<table>
<row>
<cell>Alfieri te 's Gravenhage. Door W.</cell>
<cell>575</cell></row></table></p>
<p><hi rend="b">X.</hi></p>
<p>
<table>
<row>
<cell>Eene Toelichting v.d. Redactie</cell>
<cell>286</cell></row></table></p>
</editionStmt>
<publicationStmt>
<availability>
<p>2009 dbnl</p>
<p>&nbsp;</p>
</availability>
<idno>_vad003187101_01</idno>
</publicationStmt>
<notesStmt>
<note>grieks</note>
</notesStmt>
<sourceDesc>
<p><hi rend="i">Vaderlandsche Letteroefeningen</hi>. Joh. Noman en zoon, Zalt-Bommel 1871</p>
<p>&nbsp;</p>
</sourceDesc>
</fileDesc>
<encodingDesc>
<p>DBNL-TEI 1</p>
</encodingDesc>
<revisionDesc>
<change>
<date>24-06-2009</date>
<respStmt>
<name>VH</name>
</respStmt>
<item>colofon toegevoegd</item>
</change>
</revisionDesc>
</teiHeader>
<text>
<interpGrp>
<interp type="primair" value="_vad003187101"/>
<interp type="primair" value="_vad003vade01"/>
</interpGrp>
<body>
<div type="chapter">
<interpGrp>
<interp type="primair" value="halt004"/>
</interpGrp>
<pb n="1"/>
<head rend="h2">[Wetenschap en belletrie.]</head>
<head rend="h3">Alexander Petoefi,
<lb/>Door Anton van Halten.</head>
<q rend="bq">Alexander Petöfi, Hundertsechzig lyrische Dichtungen. Aus dem Ungrischen im Versmasse der Originale überzetzt von K.M. Kertbeny. 4e Auflage. Elberfeld und Leipzig, 1866, Sam. Lucas.
<lb/>Alexander Petöfi, Sechzehn erzählende Dichtungen. Aus dem Ungrischen metrisch übersetzt von K.M. Kertbeny. 3e Ausg. Prag, A.G. Steinhauser. 1866.
<lb/>C.L. Chassin, le poète de la révolution hongroise, Alexandre Petoefi. Bruxelles, Lacroix, van Meenen &amp; Co. 1860.</q>
<p>Een der meest bloedige veldslagen uit de Hongaarsche oorlogen is die, welke den 31 Juli 1849 in de nabijheid van Segesvar in Zevenbergen, werd geleverd. 't Was het laatste tafereel van een drama, dat met het verlies der onafhankelijkheid van een krachtig volk eindigde: ditmaal moesten de dappere strijders voor 't recht en de vrijheid der natie hunne zaak verloren achten. Weken lang hadden zij, onder het bevel van generaal Bem, wonderen van dapperheid verricht, en heldendaden die aan 't ongeloofelijke grenzen: nooit heeft eenig volk met meer volharding tegen het onmogelijke gestreden. Geheel uit een geslagen, verzamelt de stontmoedige bevelhebber in allerijl eenige verstrooide divisiën, en verschijnt weder op het slagveld in een
<pb n="2"/>oogenblik, waarin de vijand hem vluchtend waande. Terwijl de troepen der verbonden Oostenrijkers en Russen steeds verder voortdringen van 't noorden naar 't zuiden, verneemt Bem op zekeren dag, in 't laatst van Juli, dat een Russisch legerkorps, door Moldavie getrokken, hem in de flank dreigt aan te vallen: haastig stort hij zich op den vijand, slaat hem, drijft hem uiteen, - doch van eene andere zijde ducht hem veel grooter gevaar. In Maroc-Vasarhely hielden 4000 Hongaren 18,000 Russen onder bevel van den maarschalk Paskiévitch tegen: een ander vijandelijk leger van 20,000 man onder generaal Lüders stond te Segesvár, en de beide korpsen konden zich in minder dan twee dagen vereenigen. Om dat te beletten, begaf Bem zich naar Segesvár met drie bataljons honveds, eenige eskadrons huzaren en twaalf stukken geschut. Het was een dler geimproviseerde viseerde legers, die door beleid, werkzaamheid en geestdrift zich geducht maakten. Was de macht van den vijand veel sterker dan de zijne, hij wist daarentegen zulk eene gunstige stelling in te nemen, dat zijne troepen van tien uur in den morgen tot omstreeks zeven uur in den avond de Russen beletten hun strijdkrachten te ontwikkelen, en, nadat zij een der generaals gedood hadden, hoopten zij een oogenblik den vijand te zien aftrekken. Maar de kanonnade was te sterk geweest en te lang volgehouden. Twee stukken waren reeds door de bovenmatige warmte gesprongen; paarden en kanonniers vielen uitgeput neder, en konden niet meer hun funktiën vervullen.</p>
<p>Nu het artillerie-vuur zweeg, kon een regiment ulanen zich op de Hongaren werpen, met een eersten aanval de 250 huzaren verstrooien en de honveds aantasten. Aan beide zijden streed men met verbittering. De Russen verlangden naar het einde van een krijg op een ongastvrij grondgebied, waar iedere boer een vijand, waar elke hulpbetooning of aanwijzing een valstrik was. De Hongaren verdedigden hunne vrijheid en hunne onafhankelijkheid; door talrijke verliezen verzwakt, hielden zij met de kracht der wanhoop tegen den vijand vol. Ten laatste overwon de overmacht. Van alle kanten door de kozakken aangevallen, was generaal Bem, na een heldhaftigen strijd, met lanssteken doorboord, voor dood in een moeras blijven liggen. Dit was het teeken voor den terugtocht. Eenige officieren van zijn staf zochten eene wijkplaats in de naburige bergen, doch nauwelijks ontkomen aan de voortjagende kavalerie des vijands, wachtte
<pb n="3"/>hen een verschrikkelijker dood. Meer dan één dappere, die verdiend had op het slagveld te vallen, kwam om door de hand der woeste roovers, die in de bergen wonen, welke Zevenbergen van Wallachije scheiden, of liet het leven in de bedding van een kleinen stroom.</p>
<p>Onder de hongaarsche officieren die aan den slag hadden deelgenomen, bevond zich een jonkman van zesentwintig jaren, geattacheerd aan den generalen staf van Bem. Gedurende den strijd had men hem bevelen naar verschillende punten zien brengen en met ridderlijke onversaagdheid deelnemen aan het gevecht. Bij den terugtocht verborg hij zich met eenige zijner makkers in de bergpassen der Karpathen, en sedert heeft niemand hem weêrgezien. Was hij dood of had hij eene stille wijkplaats gevonden ver van zijn dierbaar overwonnen vaderland, en kon men hopen dat hij in gelukkiger dagen nog eens uit zijn schuilplaats zou te voorschijn komen? Generaal Bem werd des nachts door twee huzaren, die zich in 't veld hadden weten te verbergen, als door een wonder van onder zijn paard en uit het water gered, in 't leven teruggeroepen en behaalde een paar dagen later eene nieuwe zegepraal op de onderdrukkers van 't schoone vaderland, - waarom kon en mocht men niet hopen op een ander wonder, dat Hongarije een zijner waardigste zonen zou terug geven? Tot voor zeer korten tijd, - misschien zelfs nu nog - waren er menschen, die nog altijd den vertrouwde van generaal Bem terug verwachtten; men kon niet gelooven, niet aannemen, zich niet voorstellen, dat zulk een uitnemend man zoo vroeg voor zijn land zou verloren zijn, en 't is alsof een geheimzinnige legende om zijn naam geweven is. - Inderdaad, 't was ook geen gewoon krijgsman: 't was de roem van het land der Magyaren, het was een zanger, door de geheele natie hoog bemind en luid geprezen, het was de volksdichter: Alexander Petoefi.</p>
<p>Deze jeugdige dichter werd in den nieuwjaarsnacht van 1823 te Kun-Szent-Miklos<note n="1)" place="foot">Volgens Chassin, op aanwijzing van Daniel Irányi, en evenzoo in het Conversations- Lexikon van Brockhaus. Kertbeny noemt Kiskörös, Sant-René Taillandier Félégyháza, en de Hongaarsche Encyclopedie Szabadszallás als de geboorteplaats van Petoefi.</note> geboren. Zijn vader, Stefan Petrovich - die naar 't schijnt tot zijn dood zijnen oorspronkelijken naam behield -<pb n="4"/>was een welgesteld slager, en wel van 1824-1834 in Kleinkumanie, - eerst te Féleghyház, later te Szabadszállas, - vandaar dat de dichter de landstreek, waar hij zijne jeugd doorgebracht had, als zijne eigenlijke geboorteplaats bezong. Deze gegoedheid stelde den verstandigen vader in staat, zijn zoon reeds vroeg naar de scholen in den naasten omtrek te zenden, en hem zelfs een weinig teekenen en pianospel te laten leeren. De jonge Petoefi begon zijne studiën aan het evangehsch gymnasium te Aszod, en zette ze voort op dat te Szentlorenez; in 1838 verarmde de familie zeer, vooral door eene overstooming van den Donau, en er zou nog eens een tijd komen waarin de ouders, die bij de geboorte van hun zoon een matig fortuin bezaten, hem niet meer konden onderhouden: ja zelfs, dat zij het aan den roem van hun zoon zouden te danken hebben, dat zij in hunne laatste dagen niet in ellende behoefden te verkwijnen.</p>
<p>Toch zonden zij hun eerstgeborene nog in hetzelfde jaar naar het lyceum te Schemnitz. De schooltucht beviel zijn levendigen geest weinig; hij leerde slecht, en na een geschil met een zijner leeraren sprong hij over den muur van het schoolgebouw, - waarheen nu? Hij had hooren spreken van de stad Pesth, en van al 't schoone dat men daar bewonderen moet; naar de hoofdstad van Hongarije richtte de deugniet zijne schreden. Daar aangekomen, heeft hij zijn laatste geld uitgegeven, en ging aanstonds zijne diensten den directeur van den schouwburg aanbieden. Kon men den nauwelijks twaalfjarige geen kinderrol toevertrouwen, of kon hij den regisseur of machinist niet helpen? Hij zou stoelen en tafels op het tooneel brengen; hij zou achter de coulissen blijven, tot elke hulp gereed, en ondertusschen zou hij ook leeren spelen. Zijn verzoek werd toegestaan, en hiermede had de toekomstige volksdichter het toppunt zijner wenschen bereikt. Lang zou zijn geluk toch niet duren; van zijne vlucht onderricht, deed de vader onderzoek en kwam ten laatste op het spoor van den stoutmoedigen zoon. Te Pesth gekomen, ging hij dadelijk naar den schouwburg, nam 't kind mede, en bracht het naar 't dorp terug.</p>
<p>De moeder weende toen zij haren zoon zag terugkeeren, en toch gevoelde zij te midden harer onrust en tranen een heimelijken trots: de voortreffelijke vrouw, verbaasd over zooveel moed bij zulk een jeugdige ziel, zag voor hem een toekomst te gemoet, die misschien niet zonder eere zou zijn. De vader had
<pb n="5"/>geheel andere gedachten. Hij wilde van zijn zoon een landman maken, gelijk hij zelf was, en hij begon het onderwijs en de studie te mistrouwen, die het hoofd van zijn kind zoo verward hadden. Zijn smaak voor poëzie, zijn lust om liedekens te maken, zijn geestdrift, die de moeder met zooveel blijdschap gadesloeg, dat alles scheen hem niets anders dan lust tot een ongebonden leven. Om den oproerigen scholier te beteugelen, hield hij hem gedurende eenige maanden bij zich, tot hij eindelijk besloot zijn zoon op nieuw naar een lyceum te zenden. Petoefi had bloedverwanten te Oedenburg; hier zou hij, onder toezicht zijner maagschap, zijne studien voleinden, en vertrok daartoe tegen het einde der vakantie van 1839. Op weg daarheen kwam zijn zucht naar vrijheid weêr boven. Zou hij zich nu in een school laten opsluiten, hij, die den vorigen dag nog de wilde paarden van de vaderlandsche steppen besteeg, en naar hartelust door de groote eenzame vlakte snelde, die zich van de Theiss tot den Donau uitstrekt? Spoedig zou hij zestien jaar oud zijn, het werkelijke leven roept hem: hij behoeft geen school om zijn studien geregeld voort te zetten. En te Oedenburg, in plaats van zich naar de woning zijner familie te begeven, die hem zijnen leeraren zullen aanbevelen, gaat hij naar de kazerne, en verbindt zich bij het regiment Infanterie: Baron Goldner als soldaat.</p>
<p>Zoo er eenige betrekking was, weinig geschikt voor een rusteloozen geest als dien van Petoefi, 't was voorzeker de militaire dienst. Hij was de school ontloopen - een purgatorium, om te vluchten naar een kazerne - een hel! Nauwelijks kan men zich voorstellen hoe hij hier kon leven, hoe zulk een ontembaar karakter zich kon gewennen aan de strenge Oostenrijksche krijgstucht. Zoo leefde hij twee jaren (1840-1842), twee lange jaren van lijden en verveling van allerlei aard: hoe zou hij ze hebben doorgebracht zonder de vertroostingen der poëzie? Hij bezong al de indrukken die hij ontving; menig stuk in zijne werken afgedrukt, en bij het volk algemeen bekend, werd door hem vervaardigd in dien eersten leertijd van het soldaten leven, en gedurende de lange, geestdoodende, eentoonige wacht door eene ongeduldige hand met houtskool op de muren van het wachthuis geschreven.</p>
<p>Petoefi was slechts achttien jaar oud, toen hij de militaire loopbaan verliet. Later, wanneer Hongarije voor zijn onafhangkelijkheid zou strijden, zou hij wel weder een zwaard vinden;
<pb n="6"/>en wat deed hij in een garnizoen, wachtende op dezen grooten dag? Ongesteld geworden, kwam hij onder behandeling van een officier van gezondheid, die hem om lichaamszwakte afkeurde.</p>
<p>Ofschoon de jonge krijger veel gelezen en veel geleerd had gedurende de vrije uren, die hij in de laatste jaren had gehad, was zijn onderwijs verre van volledig geweest; daarom besloot hij nog eens naar Pápa te gaan, om er zijne studien voort te zetten. Maar de zoon van de Puszta leerde niet met ijver; 't verdroot hem om uren achtereen in de sombere zalen te zitten, en naar zooveel dingen te luisteren, die hem weinig of geen belang inboezemden.</p>
<p>Dus verliet hij de scholen voor immer, om vervolgens een onrustig, zwervend leven te leiden, een leven van teleurstellingen, doch blijmoedig gedragen, dat niet verloren zou wezen voor de volkomen ontwikkeling van zijnen geest. Hij verwezentlijkt eindelijk den droom zijner jeugd, en trekt met een gezelschap reizende kunstenaars van de eene stad naar de andere, optredende in de stukken van Shakespeare, in 't Hongaarsch vertaald, of in de dramatische proeven van Karel Kissaludy. In 1842 debuteerde hij te Székes - Fehezvar, zoo als uit 't volgende stukje, met dien datum en uit die plaats geteekend, blijkt:</p>
<lg type="poem">
<l>Schauspieler ward ich, hab bekommen</l>
<l rend="; 1tab">Die erste Rolle.</l>
<l>Musst lachen gleich bei erstem Auftritt</l>
<l rend="; 1tab">Beinah wie tolle!</l>
<l>&nbsp;</l>
<l>Und hab' auch auf der Bühne herzlichst</l>
<l rend="; 1tab">Versucht zu lachen;</l>
<l>Ich wusst', genug noch wird das Leben</l>
<l rend="; 1tab">Mich weinen machen!</l></lg>
<p>Arme Petoefi! Het tooneel zou hem meer tranen brengen dan glimlachen, meer leed dan vermaak. Hij bezat geen enkele dier physieke eigenschappen, die voor den akteur onmisbaar zijn. Hij was te klein van gestalte, zijne physionomie was niet bewegelijk genoeg, zijne gebaren misten alle uitwerking, zijne stem was niet krachtig. Men gaf hem de minst beteekenende rollen, en door de weinige middelen waarover hij beschikken kon, leidde hij een zeer ellendig leven. In 't begin van 1843 noodzaakten zijne
<pb n="7"/>kollega's hem het gezelschap te verlaten, en van nu af ging hij elke maand van den eenen direkteur naar den anderen. Vaak had hij geen ander dak dan den hemel, en even dikwijls sliep hij in, zonder den ganschen dag iets genuttigd te hebben. Hoe hij toen leefde en waarvan? - Wij weten 't niet, want zoo men te Pesth nu en dan zijne verzen afdrukte, men vergat voorzeker hem daarvoor te betalen. En bovendien, welke waarde hebben verzen, geteekend met den naam van eenen onbekende? En nog, hoe had Petoefi op twintigjarigen leeftijd kunnen vermoeden, dat zijne muze nog eens de bron van zijn bestaan zou worden? - Hij zaaide zijne kleine gedichten langs den weg: bloemen, die door tranen bevochtigd werden, die de zon en de geestdrift deden ontluiken, die de wind meêvoerde, en nu eens in de hand eener dame, dan weer op de lippen van een landman bracht!....Wat deed 't er toe! Hij zong om te zingen, dikwijls vergetende op te schrijven wat hem in den geest was gekomen, dikwijls het geschrevene aan het toeval overlatende!</p>
<p>Petoefi was dichter, niets dan dichter, en hij bleef gelooven dat zijne roeping in de dramatische kunst lag. De toeschouwers floten hem uit, en toch bleef hij volharden. De eene direkteur na den ander bedankte hem; in de reizende gezelschappen die hij ontmoette waren alle plaatsen bezet, en eenige maanden later kwam hij te Debreczen, ziek, ellendig, wanhopig, van alles ontbloot. Doch betere dagen braken voor den dichter aan. Hersteld zijnde en na nog eens, doch te vergeefs, te Debreczen zijn geluk op het tooneel beproefd te hebben, in den rol van den prins van Marokko in den koopman van Venetië, vertrok hij naar Pesth, waar hij, aangemoedigd door de steeds klimmende belangstelling in zijne verzen, besloot, zich voortaan geheel aan de letteren te wijden. Hij kwam in aanraking met een letterkundige Ignatius Nagy, die eene serie buitenlandsche romans uitgaf, en werd door dezen belast met de vertaling van een engelschen roman: ‘Robin Hood’ door James, en van eene fransche novelle: ‘la femme de quarante ans’ door Charles de Bernard. Langzamerhand kwam hij met meerdere letterkundigen in kennis, die hem met de meeste bereidwilligheid hielpen, en daaronder ook met den vorst der hongaarsche literatuur van dien tijd, met den beroemden schrijver Michiel Vörösmarty, die hem ontving als een jeugdig meester, voor wien de oudere zelf zich buigen moet. Evenzoo won hij in een anderen schrijver,
<pb n="8"/>Paul Széméré, een edelen grijzaard, aanstonds een trouwen beschermer. Op aanmoediging van Vörösmarty belastte zich de Nationale Vereeniging met de verzameling en uitgave zijner gedichten, in verschillende tijdschriften verspreid, tot eenen bundel, en terzelfder tijd richtte Vachot de ‘Pesti Divatlap’ (het modejournaal van Pesth) op, en koos Petoefi als tweeden redacteur.</p>
<p>Deze eerste bundel zangen verscheen te Ofen in 1844, onder den eenvoudigen titel: Versek, irta Petöfi Sándor. De stukjes, dien hij bevat, dagteekenen uit de drie voorgaande jaren. De indrukken die de dichter heeft ontvangen gedurende zijn zwervend bestaan, zijne kreten van vreugde of smart, zijne tochten door het land, zijne lange mijmeringen in de herbergen, en de geestige of roerende opmerkingen die hij maakt bij het beschouwen der wereld, dat is de inhoud dezer zangen. Voorzeker, zij bieden den dichter geen bizondere gelegenheid aan, om aan zijne lyrische gedachte eene hooge vlucht te geven, maar Petoefi bezingt ook nog niet het vaderland en de vrijheid! Van waar toch komt het, dat deze zwerveling, deze vluchteling uit een kazerne, deze uitgefloten akteur, sedert zijn eerste optreden als dichter, door allen wordt aangenomen, en als volkszanger door allen wordt begroet? Twee dingen kunnen dit buitengewone succes verklaren: Petoefi schilderde Hongarije zooals het was, en hij deed het op eene eenvoudige en flinke wijze, in eene gemeenzame en bezielende taal, zooals nog nooit iets in de ooren der Magyaren had geklonken. Hij had niets gekunstelds, niets vormelijks, zooals de vlijtige zangers die hem waren voorgegaan. Door zijn genie geleid, had de naïeve zanger de verloren toonen der oorspronkelijke, der volks-poezie teruggevonden. Of hij de liefde bezong of den wijn van Hongarije, er was bij hem altijd iets mannelijks, dat het onderwerp boven 't alledaagsche verhief. Nu eens is het de blik van een paar oogen die hem verwart, dan de daemon van de herberg die hem opwindt, maar nooit vindt men eene ontzenuwde droefgeestigheid, nooit eene koortsachtige ongebondenheid in zijne verzen. Hij gevoelt wel is waar met eene buitengewone levendigheid, maar toch blijft hij geheel meester over zich zelven. Houd hem niet aan zijn woord, wanneer hij spreekt van zijn tegenzin in het leven, van zijn verlangen naar den dood; - dien plotselingen kreet, dien de
hartstocht hem doet uiten, is hij een oogenblik later weder vergeten: hij weet dat het leven zijne vreugden heeft, maar ook
<pb n="9"/>zijne plichten: hij weet dat het vaderland schoon, en de vrijheid heilig is. Zoo bezinge hij dan met kracht, nu de zorgelooze vroolijkheid, dan het bittere der eerste liefde; - de dag zal komen, en deze dag is niet meer verre, waarin hij levendiger, reiner gevoelens zal uitdrukken: het geluk van den huiselijken haard, en de vreugde van den vader bij de wieg van zijn kind.</p>
<p>Door de hartstochtelijke uitdrukkingen en den zonderlingen vorm zijn sommige stukjes uit dezen bundel hoogst eigenaardig. Eens roept de dichter in zijne onstuimige vroolijkheid:</p>
<lg type="poem">
<l>Es regnet, regnet, regnet!</l>
<l rend="; 1tab">Von Kussen ist's ein Regen</l>
<l rend="; 1tab">Und meinen Lippen</l>
<l rend="; 1tab">Bekommt der Segen.</l>
<l>&nbsp;</l>
<l>Der Regen, Regen, Regen,</l>
<l rend="; 1tab">Will sich mit Blitzen paaren?</l>
<l rend="; 1tab">Aus deinen Augen seh'ich</l>
<l rend="; 1tab">Die Blitze fahren.</l>
<l>&nbsp;</l>
<l>Es donnert, donnert, donnert, -</l>
<l rend="; 1tab">Ach, wie das schrecklich hallte!</l>
<l rend="; 1tab">Ich muss mich trollen:</l>
<l rend="; 1tab">Es kommt der Alte.<note n="1)" place="foot">Vertaling van Szarvady en Hartmann.</note></l></lg>
<p>Een ander maal spreekt hij zijn paard aan: ‘Kom, laat-je't zadel opleggen, mijn dier; ik moet nog heden bij mijne beminde zijn; ik heb den voet in den beugel, doch mijne ziel is reeds lang vooruitgesneld. Zie dien vogel boven onze hoofden, daar gaat hij ons voorbij, hij is ons voorbij...Ook hij zoekt, ginds in de verte, zijne gezellin. Vlug dan, haal hem in, mijn paard; hij mint zijne welbeminde niet meer dan ik de mijne.’ Heeft de galop van het paard hem veel gebaat? We lezen toch vervolgens:</p>
<p>‘In het dorp vergezellen mij door de straat zang- en snarenspel; met een gevulde flesch wijn dans ik achter den muziekant.</p>
<p>Speel een treurige wijze, Zigeuner, waarbij ik kan weenen;
<pb n="10"/>maar ginds, bij dat venster gekomen, speel daar een vroolijk lied.</p>
<p>Daar woont de schoone sterre, die nu voor mij zoo van verre schittert; zij wil haar licht voor mij verbergen, en slechts voor anderen schijnen.</p>
<p>Hier is het venster, Zigeuner! Speel nu uw vroolijkst lied; - laat de ontrouwe nooit weten, hoezeer ik om harentwille lijd!’</p>
<p>Dergelijke gedichten vullen voor een groot deel de verzameling van 1844. Duidelijk bleek er uit, dat de dichter zich hier niet in zijn geheel gaf. Aan de gemakkelijkheid zijner verzen, aan den krachtigen klank zijner taal, kon men bespeuren, dat zijne lier ook nog andere tonen kon geven. Toch is er in al deze zangen niets sombers, niets drukkends voor den geest, ook niet wanneer dartele genegenheid den dichter maar al te dikwijls opwekt. Zijn hart blijft waken, zijn geest blijft helder. Te midden van allerlei zwakheden, behoudt hij altijd gevoel voor het schoone van 't leven, en geeft dit weder in een uitroep, in een beeld, in eene plotselinge uiting van lyrische inspiratie. Sla hem gade bij de drinkgelagen in de herbergen; door den rook en de bedwelming henen, spreekt nog een warm gevoel voor zijn vaderland; de hongaarsche geest blijft hem altijd bij. Wees overtuigd dat deze liederen van den beginne af niet het geheele volk zouden hebben aangetrokken, zoo hier van niets meer sprake was, dan van de liefde of van den wijn.</p>
<p>Sedert de uitgave van dezen bundel ontwikkelt Petoefi eene onuitputtelijke dichtader. Gedurende de jaren 1844-1846 vloeien welluidende gedichten en zangen zonder ophouden uit zijne pen. Nu eens zijn het verhalen, lange verhalen, of ook wel kleine heldendichten, die hij ontleent aan de zeden van 't jonge Hongarije of aan de volksoverleveringen uit oude tijden. Dergelijke zijn: de Hamer van 't dorp, de Vloek der liefde, de Tooverdroom, Salgó, Szilaj Pista, Istók de dwaas, en eenige andere, die in de hierboven aangekondigde ‘Sechzehn erzählende Dichtungen’ in eene uitstekende vertaling worden aangeboden. Vooral moeten we hieruit noemen János Vitéz (de held János) ‘veritable chef-d'oeuvre de grâce, de passion, rêve héroïque et tendre, raconté avec un demi-sourire’.<note n="1)" place="foot">Saint-René Taillandier.</note> In onze dagen heeft men gedichten uit de middeneeuwen teruggevonden, waarin de meistreel, om de avontuurlijke bewegingen van zijn tijd en zijn
<pb n="11"/>volk uit te drukken, de meest vreemde dingen door elkander vertelde: fabelachtige tochten, vlugge reizen van 't noorden naar 't zuiden, van 't oosten naar 't westen, koninkrijken met een enkelen slag gewonnen, bewonderenswaardige dapperheid. Zulk een heldendicht is de ‘held János’, waarin, even als bij de middeneeuwsche zangers, doch met een zeer jeugdig gevoel, de stille wenschen van het hongaarsche volk doorschemeren.</p>
<p>Op de helling van een berg weidt een jonge herder, de moedige held der vertelling, de kudden van zijnen meester; niet verre van daar wascht de blonde Iluska, aan den oever der beek, het linnen in 't stroomende water. János en Iluska hebben elkander in deze streken meer ontmoet, en vindt de eerste een zeker genot in 't beschouwen der blonde lokken van Iluska, zij hoort even gaarne de bewogen stem van János. Onder hun gesprekken zonder einde, laten ze het hun toevertrouwde werk rusten, en straks zal de strenge stiefmoeder van het meisje meêdoogenloos rekenschap vragen van verzuimden arbeid en verloren oogenblikken. Voor János is 't nog erger: hoe hij ook zoekt, hij kan slechts de helft der kudden bij zijnen meester terug brengen, en wordt daarom weggejaagd. Als de nacht is gevallen, keert János nog eens naar 't dorp terug; zachtkens nadert hij de woning van Iluska, neemt zijne fluit, en speelt de droevigste melodie: eene melodie, zoo treurig, zoo roerend, dat de dauw op de struiken in de nabijheid wellicht de tranen van medelijdende sterren waren. Iluska ontwaakte: op 't hooren van de klagende tonen der welbekende fluit staat zij op en bemerkt het bleeke gelaat van haar vriend. ‘Wat is er gebeurd, János, hoe ziet ge zoo bleek?’ Hij verhaalt haar zijn ongeluk en voegt er bij: ‘Iluska, we moeten elkander verlaten; ik trek de wijde wereld in, blijf mij trouw en gedenk mijner.’ ‘Helaas!’ antwoordt het jonge meisje, ‘als 't zoo zijn moet, ga dan! De goede God geleide u, denk aan mij ik zal op u blijven wachten!’ - Hij vertrekt, met tranen in de oogen, met den winter in 't hart: hij gaat zonder te weten waarheen; hij loopt den geheelen nacht, en vindt dat zijn Suba, de mantel der hongaarsche boeren, wel zwaar op zijne schouders drukt. Hij vergiste zich, die arme János; 't was zijn hart, zijn treurend hart, dat hem zoo zwaar woog.</p>
<p>‘Toen de zon opkwam, en de maan onder ging, zag János de Puszta als een zee om zich heen; van 't oosten naar 't westen strekte de eentoonige vlakte zich uit.’</p>
<pb n="12"/>
<p>‘Geen bloem, geen boom, geen struik kon men ontdekken: de dauw op het korte gras glinsterde: links van de zon schitterde een meer met roodkleurig schuim, omzoomd door smaragdgroene gewassen.’</p>
<p>‘Aan den oever van het meer stond, in 't midden der groene struiken, een reiger, die zijn voedsel zocht, en zijn maaltijd deed; zwemvogels vlogen over het water en rakkten de oppervlakte even aan, of sloegen de lange vleugels uit, en verhieven zich nu eens hooger, dan weêr lager.’</p>
<p>‘János ging onophoudelijk voort, altijd vergezeld door zijne donkere schaduw en door zijne sombere gedachten; de zon scheen met alle pracht over de puszta, doch in het hart van den held bleef nachtelijke duisternis heerschen.’</p>
<p>In deze teekening doet zich reeds de aanstaande schilder der hongaarsche natuur en van de steppen van zijn vaderland kennen. Het gebied van Petoefi is de puszta, die onafzienbare en poëtische vlakte, die hij zoo dikwijls te paard doorsnelde: - maar de dichter wil hier geen beschrijving leveren van 't land der Magyaren, hij wil de Hongaarsche verbeeldingskracht weêrgeven. In 't eerst denkt men alleen het verhaal der minne van den armen herder en de schoone Iluska te ontvangen; doch de geheele naïeve dorpsvertelling, de vlucht van den jongeling, zijn wanhopige tocht door eenzame en dorre streken, is slechts de inleiding tot het gedicht. Op den herderszang volgt het episch verhaal; na landelijke tafereelen krijgsavonturen en magyaarsche dapperheid. Na eene ontmoeting met eene rooversbende, die hij voor 't vervolg onschadelijk maakt, en na zeven rijken doorwandeld te hebben, treft hij een regiment huzaren, waarbij hij dadelijk dienst neemt. Het leger waarbij onze held is gekomen, onderneemt een belangrijken tocht, het gaat den koning der Franschen hulp bieden, terwijl deze door de Turken wordt bedreigd. De reis is lang en moeielijk: zij moeten door Tartarije, door Italie, door Polen, door Indie; van Indie naar Frankrijk. Eene opmerkelijke voorstelling, waarin zich zoo juist de droomen van het hongaarsche volk weêrspiegelen; verwarde herinneringen, vermengd met strijdlustige gedachten, en eene zonderlinge geographische kennis. ‘Wat is de wereld,’ zegt Kertbeny, ‘wat is de wereld voor den landman van onze vlakte? Aan de grenzen van de puszta begint eene voor hem onbekende wereld: het weinige, dat hij er van weet, heeft hij uit den
<pb n="13"/>mond van een joodsch kolpolteur of van een ouden invaliede vernomen, die in Italië of Oostenrijk geweest is, en hieronder mengt hij de tallooze historische overleveringen, van Turken en Tartaren, zooals die des avonds in de dorpsherbergen nog verteld worden.’ De dichter heeft zich in de plaats zijner boeren gesteld, hij geeft de wereld, zooals zij dezen eenvoudigen menschen toeschijnt, en daarom brengt hij de Magyaren in Frankrijk door Tartarije, met zijn bergen en dalen, door Italië, met zijn eeuwigen winter. Hierin vindt men ook nog eene herinnering aan de 15<hi rend="sup">de</hi> eeuw terug. De soldaten van Jan Hunyad en van Matthias Corvinus beschermden immers Europa tegen de invallen der Ottomannen, en, voor de Hongaren van den ouden tijd, even als voor de landlieden der puszta, is Europa Frankrijk, Frankrijk dat zijne hertogen van Anjou aan Hongarije heeft gegeven, - van daar deze overlevering van een Frankrijk, door de hulp der Magyaren beschermd tegen de plundering der Turken.</p>
<p>Voor een kommentator zou 't niet moeielijk zijn, in het tweede gedeelte van het poëem een fantastisch symbool van de roeping van Hongarije te vinden. In 't verhaal van den dichter plunderen de Turken, op 't oogenblik dat de Magyaren in Frankrijk komen, naar hartelust dit rijke land: de kerken worden van alles beroofd, de steden in de asch gelegd, de oogst naar de schuren der overwinnaars gebracht; de Koning, uit zijn burcht verdreven, dwaalt jammerlijk rond door de ruïnen, terwijl de barbaren zijne dochter hebben weggevoerd. ‘Mijne arme dochter, die de Vezier der Turken mij ontnomen heeft’, jammerde de ongelukkige vorst: ‘die mij haar terugbrengt, zal ik hare hand geven’. - Deze groote belooning lachte de geheele schare toe: ‘dat zal ik zijn’, zeide zachtkens elk dezer dappere ridders: ‘ik zal haar terugbrengen of sterven’. Slechts János hoort de belofte des Konings, maar blijft er ongevoelig voor. Zijne gedachte waren verre, verre in de stille woningen van zijn dorp, - vol weemoed dacht hij aan de blonde Iluska. En toch is hij de man, die de koningsdochter bevrijdt.</p>
<p>‘János steeg van 't paard, naderde het kind van den vorst, en zag in hare zachte, betooverende oogen.</p>
<p>Dappere bevrijder, zeide zij, <hi rend="i">wie</hi> ge zijt, vraag ik niet: alleen moet ik getuigen, dat ge mijn grootsten dank verdiend
<pb n="14"/>hebt, dat ik gaarne elk bewijs van erkentelijkheid wil geven, en, zoo ge deze wilt aannemen, u gaarne mijne hand bied.’</p>
<p>‘Door de aderen van onzen held vloeide geen water in plaats van bloed, en 't was dus niet vreemd dat zijn harte onrustig begon te kloppen; doch hij bleef meester over zich zelven en bedwong het gevoel dat bij hem opkwam, door zich 't beeld van Iluska, de wachtende Iluska, voor den geest te roepen.’</p>
<p>De held zette de bevallige prinses te paard en bracht haar tot haren vader. Bij het feestmaal ter eere der dappere redders aangericht, biedt de Koning de schoone dochter en de kroon van het rijk den moedigen János aan; doch hij weigert beiden, wijl hij Iluska, die hem trouw beloofd heeft, ook trouw wil blijven, en wordt, met schatten beladen, in eere uitgeleid naar het vaartuig, dat hem naar zijne stille geboorteplaats zal brengen.</p>
<p>Daarmede is de held nog niet aan 't einde zijner avonturen. Op reis naar 't vaderland, komt plotseling een ontzettende stormwind op, het vaartuig wordt verbrijzeld, de schat valt in zee. Doch wat deert János dat alles, zoo hij slechts Iluska mag weêrzien? Helaas, wanneer hij terugkomt, is de blonde maagd gestorven. ‘Waarom ben ik niet door het zwaard der Turken gevallen, waarom heb ik in de golven geen graf gevonden?’ vraagt János snikkend. - Hier worden de bedekte toespelingen van den dichter duidelijker. De schat die de Hongaren verkregen hadden, toen zij in de 15<hi rend="sup">de</hi> eeuw voor het heil der christenheid streden, was hun zelfstandig bestaan in het midden der Europeesche volken: het Hongarije van dien tijd was even roemrijk als sterk, en Oostenrijk had voor zijne kracht gebeefd. Doch de schat, die het volk een toekomst waarborgde, verdween op een stormachtigen dag. In 1526 door de Turken onderworpen, ging het uit de hand van den eenen meester in die van den anderen over. Wat rest hun nog dan 't rijk der droomen, of liever dat van hoop op eene vrije toekomst, en de herinnering aan een roemvol verleden. Zoo begrijpt ook Petoefi de bestemming van zijn held: om zich harer die hij bemint, waardig te toonen, om een schat voor de toekomst te verkrijgen, heeft de jonge Magyaar te paard en met het zwaard in de hand de wereld doorkruist: - om hem na den dood de geliefde te doen terugvinden, opent de poëet hem een wereld vol idealen, waar ongehoorde wonderen hem wachten. Geen
<pb n="15"/>bezoek meer bij Tartaar of Indiaan - nu zullen we de dichterlijke verschijnselen van de puszta aanschouwen: reuzen, feën, weldoende geniussen, altijd gereed om den stoutmoedigen Magyaar ter hulpe te komen. Ten slotte bereiken we met den held de schitterende wateren der zee Operenczer, die zee waarvan zoo vaak gesproken wordt in de hongaarsche sprookjes: eene heerlijke zee, gelegen aan de einden der aarde en voortrollende tot in 't oneindige. János, gezeten op de schouders van een reus, doorwaadt de gewijde wateren, en komt in 'trijk der feën, waar hij Iluska terug ontvangt.</p>
<p>Dus, beginnende met landelijke en dorpstooneelen, en opklimmende tot de oostersche heerlijkheid van eene bovennatuurlijke wereld, bevat de held János een tal van legenden en herinneringen. De aloude roem van het vaderland wordt herinnerd en de idylle wordt een heldendicht, waarvan elke regel een verwijt behelst tegen hen, die den schat der voorvaderen hebben laten ontrooven; of eene oproeping aan hen, die Hongarije nog konden ontrukken aan het treurig heden, en het een toekomst bezorgen, even roemrijk als 'tverleden. Dit gedicht van den Magyaarschen ridder is geschreven met eene mengeling van geestdrift en vroolijkheid: schoone poëzie, flinken stijl, sterke verbeelding, een bezield en opgewekt verhaal, dat, even als de huzaar, met losse teugels voortsnelt door de vaderlandsche vlakten.</p>
<p>De János Vitéz is nog een der verhalen, die des avonds het meest herhaald worden bij de landlieden van Hongarije; het werd vooral zeer gewaardeerd na het verdwijnen van den dichter. Ook zijne andere populaire heldendichten werden bij hun verschijnen door het volk zeer goed ontvangen, maar de kritiek beschuldigde den auteur van onachtzaamheid en zelfs van trivialiteit. Voor dit verwijt was Petoefi bizonder gevoelig: hij, de dichter van het volk, die aan het volksleven doorgaans zijne stukken ontleende, geloofde zich hierdoor aangevallen en aangeklaagd door de aristokratie; met kracht antwoordde hij dat zijn Pegasus een Hongaarsch veulen was, niet grootgeworden in den stal, en niet opgevoed in de manége. Hij had het in de vlakte dwalend gevonden, had het ongezadeld paard bestegen, en ging daarmede in galop voort.</p>
<p>‘Het liefst brengt het mij in de puszta, waar het geboren werd; wanneer ik daarheen stuur, stampt het, snuift het, en ruikt reeds van verre de groene weide.</p>
<pb n="16"/>
<p>In de dorpen houd ik voor menig huis stil, waar de meisjes, als zwermen bijen, voor de deur staan, om van de schoonste eene bloem te vragen.</p>
<p>Vooruit dan, mijn paard, vooruit dan, goedig dier! Spring over rotsen en over beeken; en zoo een tegenstander ons in den weg komt, spring over hem henen...altijd vooruit!’</p>
<p>Aan hen, die zeiden dat hij geen idealen had, antwoordde hij:</p>
<lg type="poem">
<head>Meine fantasie.</head>
<l>Ei, was sie Alles sagen!</l>
<l rend="; 1tab">Dass meine Fantasie</l>
<l>Nur niedrig könne fliegen,</l>
<l rend="; 1tab">Doch auf zur Höhe nie!</l>
<l>Am Boden zieht dahin sie,</l>
<l rend="; 1tab">Erfreut es also mich,</l>
<l>Sogar noch in die Erde</l>
<l rend="; 1tab">Verschlüpft sie öfter sich.</l>
<l>Durchforschend steigt sie manchmal</l>
<l rend="; 1tab">Bis in den tiefsten Schlund</l>
<l>Des allertiefsten Meeres,</l>
<l rend="; 1tab">Bis auf den Herzensgrund. -</l>
<l>Doch, wink'ich blos nur leise:</l>
<l rend="; 1tab">‘Zur Höh' empor!’ so schwingt</l>
<l>Sie hoch sich in die Lüfte</l>
<l rend="; 1tab">Der Lerche gleich, und singt.</l>
<l>Daun, wenn ich stärker sporne:</l>
<l rend="; 1tab">‘Noch höher, Fantasie!’</l>
<l>Da jagt sie all die Adler</l>
<l rend="; 1tab">Vor sich her, - ach, und wie!</l>
<l>Die Adler werden müde,</l>
<l rend="; 1tab">Und sie wird nimmer matt:</l>
<l>Sie zieht mit höchster Wolke,</l>
<l rend="; 1tab">Die gleiche Bahn hin glatt.</l>
<l>Doch bleibt auch höchster Wolke</l>
<l rend="; 1tab">Gesellt sie mählig nur,</l>
<l>Denn auf in Einem Zuge</l>
<l rend="; 1tab">Bricht durch sie zum Azur....</l>
<l>Und herrscht am Himmel eben</l>
<l rend="; 1tab">Auch Sonnenfinsterniss,</l>
<l>So huscht an dunkler Sonne</l>
<l rend="; 1tab">Vorbei sie, zielgewiss,</l>
<l>Huscht an der Sonn' vorüber,</l>
<l rend="; 1tab">Wirft einen Blick ihr zu:</l>
<pb n="17"/>
<l>Und neu entsteht der Sonne</l>
<l rend="; 1tab">Verlorne Pracht im Nu!</l>
<l>Doch ruht auch dann nicht meine</l>
<l rend="; 1tab">Gewaltige Fantasie;</l>
<l>Dem letzten Kranz der Sterne</l>
<l rend="; 1tab">Strebt zu sie, rastet nie,</l>
<l>Und dort, wo Gottes Welt schon</l>
<l rend="; 1tab">Zu End ist, leer sein Zelt:</l>
<l>Erschaffet <hi rend="i">ihre</hi> Allmacht</l>
<l rend="; 1tab">Sich eine <hi rend="i">neue</hi> Welt!</l></lg>
<p>Terwijl Petoefi met den János Vitéz bezig was, had hij twee of drie malen een jeugdig meisje ontmoet, wier bevalligheid hem aantrok. Nu leerde de dichter de ware liefde kennen, die hij zoo gezocht en zoo gewenscht had. Hij heeft nooit uitgesproken wat hij dacht, en nauwelijks mocht hij voor een blik, blozend geworpen, een blik terugverwachten.</p>
<p>‘De wereld is groot, en gij, mijn duifje, zijt, o, zoo klein; maar zoo ik u bezat, voor de wereld zou ik u niet geven.</p>
<p>Gij zijt de dag, ik ben de nacht, de nacht vol schadnwen en duisternis; indien onze zielen ineen smolten, wat schoone dageraad zou dat geven.</p>
<p>O, zie mij niet aan, richt uwe blikken naar omlaag: zij verbranden mijne ziel! Doch nu ik u toch niet mag beminnen, laat ze vrij mijne arme ziel verteeren!’</p>
<p>Niet door hare oogen, doch door jaloezie werd Petoefi verteerd. En dat zonder reden, want noch hij, noch zij, hadden iets van hunne genegenheid doen blijken. Enkele dagen later verbleekte het jonge kind en stierf, even vijftien jaren oud. Met hare familie bekend, heeft de dichter haar nog eens in den dood teruggezien, en terwijl de kist gesloten werd, drukte hij op het verstijfde voorhoofd der maagd ‘die hem nooit zou worden weêrgegeven’, een kus der liefde, zijn eerste kus!</p>
<p>Van het sterfhuis werd het lijk naar de kerk gebracht. Hier weet de achtergeblevene niet wat hij zegt, welk gewijd lied naar de hemelen opstijgt. De lijkdienst herinnert hem aan 't vroolijke bruiloftsfeest en de illuzie zou hem een oogenblik aan de werkelijkheid ontvoerd hebben, zoo de bengelende doodsklok hem niet onophoudelijk herinnerde dat zijn zoetste hoop vervlogen was.</p>
<pb n="18"/>
<lg type="poem">
<l>O Dieu! Que cette cloche est triste!</l>
<l rend="; 1tab">Et c'est pour Elle qu'elle sonne,</l>
<l rend="; 1tab">Pour toi, tendre rose fanée</l>
<l rend="; 1tab">A peine après quinze printemps!</l>
<l>&nbsp;</l>
<l>Déja ta bière est à l'église,</l>
<l rend="; 1tab">Elle est devant ee même autel</l>
<l rend="; 1tab">Où jadis, moi, ton fiancé,</l>
<l rend="; 1tab">Avec toi j'espérais venir!<note n="1)" place="foot">Vertaling van C.L. Chassin.</note></l></lg>
<p>Alles is voorbij. De priester had zijn gebed gedaan, de doodgravers begonnen hun werk en zetten 't voort, de menigte verstrooide zich; hij alleen bleef nog een oogenblik achter. En later ging hij dikwijls, maanden lang, naar 't kerkhof, om onder tranen bloemen te strooien op 't graf van Etelka, en telken male voegt hij bij een krans van immortellen, een krans van verzen.<note n="2)" place="foot">Meer dan twee jaren, nadat Etelka gestorven was, ontmoette Petoefi zijn vriend Jokai en deed hem blozend de volgende bekentenis:
<lb/>- Wat is de mensch toch trouweloos: ik kom juist van 't kerkhof en heb daar op 't graf mijner beminde geweend. Zooeven gaat me een jong meisje voorbij, en ik keerde me om, om haar eens in 't gelaat te zien!’...en toch kwam ik van het kerkhof.
<lb/>De jeugd had de wond genezen, die zij zich zelve had toegebracht. Deze eerste liefde heeft de dichter echter nooit vergeten; zij is het onverwezenlijkt ideaal van zijn leven gebleven.</note></p>
<p>Al deze verzen werden in een klein bundeltje vereenigd, en in 1845 te Pesth uitgegeven onder den titel: Cypressenbladen. De roerende stukken die het bevat, drukken een smart uit even kuisch als hevig, en allen die hem kenden, hebben altijd voor de oprechtheid en hartelijkheid zijner liefde getuigd.</p>
<p>Van nu af merken we bij Petoefi eene verandering, een zedelijken vooruitgang op. Van nu af zien we de liefde vereenigd met de edelste passies, die in het hart van den mensch kunnen wonen, geestdrift voor kunst, vaderland en vrijheid. Eenige maanden later, is eene jonge vrouwe met blauwe oogen 't onderwerp zijner zangen. ‘Zoo ik weder bemin,’ roept hij uit, ‘dan is 't niet omdat ik de gestorven maagd vergeten ben. Er ligt nog sneeuw op de toppen der bergen, wanneer de eerste
<pb n="19"/>lentebloemen aan den voet te voorschijn komen.’ En waarom zou hij Etelka niet noemen, haar die hij kortelings zoo schoon bezong? Heden bemint hij eene Beatrice, die zijn hart zal zuiveren, en aan zijne betere gedachten vlucht zal geven: ‘Hij heeft nooit bemind, die gelooft dat de liefde slavernij en laffe gevangenschap is; de liefde geeft vleugels, de liefde geeft kracht! Op vleugelen der liefde verhef ik mij boven de wereld, in den tuin der engelen, in den hemel, nabij de hoogste heerlijkheid’...</p>
<p>‘Paarlen der liefde’ heet de bundel, waaraan wij deze aanhaling ontlenen. Hij verscheen kort na de Cypressenbladen en den held János, allen in het jaar 1845. Uit dezen tijd dagteekenen nog eenige der oorspronkelijkste voortbrengsels van Petoefi's muze - zijne schilderingen van de groote steppen van Hongarije. Het ware Hongarije ligt niet in de bergen, ook niet in de sombere wouden, die de kleine binnenzee, het vroolijke meer Balaton, omringen. De hooge, de boschachtige streken, zijn veeleer slavisch en duitsch. Het ware vaderland der Magyaren, dat is de vlakte, de aziatische steppe, de puszta.</p>
<p>Doorwandel deze puszta: ge ziet haar niet veranderen zooals de bergstreken, en toch zal zij u niet eentonig toeschijnen, gelijk de woestijn. Hier en daar bemerkt ge een moeras, een vijver, en aan den oever van het stilstaande water riet of aziatische planten. Een groot groen tapijt strekt zich over den grond uit, soms met bloemen bestrooid; men ziet onuitputtelijke weiden, waarin de schoone koeien, de groote ossen met prachtige hoornen, en de kleine paarden van het tartaarsche ras grazen. Van tijd tot tijd bemerkt men eene armoedige vervallen woning, waar de reiziger kan vernachten. Van deze herbergen in de steppen, csardas genaamd, wordt voornamelijk gebruik gemaakt door de herders en paardenhoeders. Doch overigens - vrije ruimten, waar men dagen lang geen enkel spoor van een mensch ontdekt. De reiger aan den rand van een vijver, en de ooievaar, met zijn langen hals in het water der moerassen duikende, om er kruipende dieren te vangen, schijnen de eenige bewoners dezer vreemde landstreek te zijn. Dat is de hongaarsche puszta.</p>
<p>Petoefi verkiest deze stille eenzaamheid niet, om er te mijmeren: voor hem is deze eindelooze horizont, deze verre uitgestrektheid, het gebied der vrijheid; zijne dichterlijke ziel vindt hier schatten, zijne oorspronkelijkheid kan zich hier ontwikke-<pb n="20"/>len. De vrijheid der bewegingen, het voorspel eener hoogere vrijheid, vindt hij nergens zoo volkomen als in de geliefde steppen. ‘De berg stelt mij bij elken tred nieuwe moeielijkheden en gevaren, hij gewent mij aan den strijd en doet mij telkens mijne machteloosheid gevoelen. De rots die mij 't uitzicht belemmert, de holle weg die mij in mijn vaart stuit, zooveel dingen die mij herinneren aan de ellenden van het menschelijk bestaan, waaraan ik zoo gaarne zou ontsnappen, staan voor mij als beelden der tiranny. In de puszta daarentegen spring ik op mijn paard, ik ga rechts, ik ga links, ik keer terug, en ga weder vooruit: ik ga altijd, altijd, ongedwongen, onbelemmerd, vrij als de vogelen in de lucht. En deze eenzaamheid, die mij leert wat vrijheid is, geeft nog zoovele andere lessen. Wat welluidende stemmen te midden der stilte! De moerassen, de vijvers, 't spel van 't zonnelicht op het lage gras, de verwijderde lijnen der heide, die met het blauw des bemels in-een smelten, de bouwvallige herberg, een bedelaar die van csarda tot csarda zwerft, eene karavaan zigeuners die voorttrekt, en daarna weder de eenzaamheid, en het gegons van duizende insekten onder de groene zoden, - dat alles hoor ik, zie ik, in het midden der steppen van mijn vaderland, en al deze geluiden, al deze schilderingen, die voor den onverschilligen reiziger verloren gaan, maken met elkander eene harmonie, die mij verkwikt’.</p>
<p>We trachten hier de gevoelens te resumeeren, die Petoefi in verschillende stukken heeft uitgesproken. In de vlakten van Hongarije ontwaart men dikwijls een verwonderlijk luchtverschijnsel: wanneeer de zon op het zand en het gras der puszta schittert, komt een luchtbeeld op, en het oog van den landman ontdekt hierin het beeld van de fee des middags, Delibab, die hij voor eene spookachtige godin houdt, welke hare bezweringen tusschen hemel en aarde doet. Voor Petoefi is deze Delibáb het beeld der vrijheid. - ‘O Karpathen! woeste bergen!’ roept hij uit, ‘wat zijn uwe romantische punten, uwe bosschen van pijnboomen voor mij? Ik hemin u niet, ik bewonder u: noch de toppen omhoog, noch de dalen omlaag, spreken tot mijne verbeelding. Daar ginds in de eindelooze steppe, in de vlakte gelijkende op de oppervlakte der zee, daar behoor ik; daar gevoelt mijne ziel zich gelijk een arend, die zijn kooi ontsnapte’.</p>
<p>Verkwikt door de poëzie der puszta, keert hij terug tot de menschen met een schat van stoute gedachten. Ook zit hij in
<pb n="21"/>de csarda om den haard - te midden van landlieden, paardenhoeders, bedelaars, en luistert naar de tallooze avonturen, die hij in zijne gedichten weêrgeven zal. Hij verzuimt ditmaal ook niet de csarda binnen te treden, waarin hij de dagen zijner jeugd had doorgebracht. Gedurende zijn zwervend leven had hij bijna nooit zijn ouden vader weêrgezien, den armen man, wien hij zooveel leed had berokkend en die nu door 't lot zoo wreed beproefd werd. Nu de zoon leefde van hetgeen zijne pen hem opbracht, nu hij een beroemd dichter geworden was, zou hij geen rechtgeaard hart getoond hebben, zoo hij in 't voorbij gaan den eenvoudigen slager der puszta niet had bezocht. De jonkman trachtte den grijsaard te troosten, door hem betere dagen voor te spiegelen. ‘Ja, ja,’ antwoordt de grijsaard, ‘'t zal wel eens beter gaan, want ik sta reeds met den voet in 't graf.’ - ‘Dan werp ik mij aan zijn borst,’ roept de zoon, ‘en ween, zonder mij te kunnen bedwingen! Moge God den ouden man rijkelijk zegenen!’</p>
<p>Petoefi dacht er over om zijne goede moeder, ‘de beste aller moeders,’ en zijn ouden vader het leven aangenamer te maken. Hij maakte plannen voor de toekomst; hij wilde een mooi huisje laten bouwen; ‘met een hond op den hof, een kelder onder het huis en goede wijnen in den kelder;’ - vader zou dan eens met zijne vrienden kunnen drinken, en moeder zou een vergulden bijbel hebben, ‘waarin zij nu en dan stillekens het gelaat van onzen Heer Jezus bewonderen kon.’ Hij zelf zou ook in het vroolijke huis wonen, en er eene kamer voor zich inrichten ‘vol boeken,’ en hij zou geen verzen meer schrijven - voor verachtelijk geld! Eindelijk, indien hij een lief meisje ontmoette’.....De herinnering aan Etelka deed hier den zoeten droom ophouden, de goede moeder weende met haren zoon, en hoopte met hem, dat alles wat de dichter wenschte, nog eens verwezenlijkt zou worden.</p>
<p>Bij het verlaten der puszta komt hij aan de oevers van de Theiss, en bezingt hier de lachende dorpen en de bebouwde velden, zooals hij straks de wilde schoonheid der heide bezong. ‘O natuur, zoo heerlijk, zoo goddelijk, welke taal spreekt zoo als gij! Hoe oneindig zijt ge! en hoe meer ge zwijgt, hoe welbespraakter ge u toont.’</p>
<p>Uit deze ‘Naturbilder’ zouden we een aantal stukken moeten aanhalen, om de verschillende denkbeelden, alle even frisch en
<pb n="22"/>mannelijk, aan te wijzen, die de dichter in de steppen ontving. Hier geven we er een: een warm gevoel voor de natuur, sterke liefde tot de vrijheid, aangename herinneringen aan de kindsheid, geestdrift voor de jeugd, menschlievende en vrije genegenheid, dat alles is met kunst gegroepeerd in deze zangen, aan den vrijen vogel der puszta gewijd.</p>
<div type="section">
<head rend="h4">De ooievaar.</head>
<p>Vele vogels zijn er! Deze bevalt den een, gene den ander; de een om zijn zang, de ander ter wille van zijn heerlijken vederdos. Doch de vogel, dien ik tot mijn lieveling heb gekozen, zingt niet; hij is eenvoudig als ik zelf; half in een wit, half in een zwart kleed.</p>
<p>Van alle vogels is de ooievaar mijn uitverkorene, want hij is de zoon van mijn geboorteland, de trouwe bewoner der schoone vlakte. Mogelijk bemin ik hem zoo hartelijk, wijl hij met mij groot geworden is; toen ik nog in de wieg schreide, vloog hij reeds over mij henen.</p>
<p>Met hem bracht ik mijn kinderjaren door; hij gaf mij ernstige gedachten: terwijl des avonds mijn speelgenooten de koeien naliepen, die naar den stal gedreven werden, zat ik stil in den hof, en keek naar de nesten op de daken; zachtkens luisterend en stil opmerkend, zag ik hoe de kleine ooievaars de jonge vleugels beproefden.</p>
<p>Dan dacht ik aan veel dingen! Hoe vaak kwam het denkbeeld bij mij op, hoe vaak trachtte ik het op te lossen: waarom is de mensch niet, even als de vogels, met vleugels geschapen? De voet kan hem verre brengen, maar niet omhoog; en waartoe zou ik verre gaan; ik verlang naar de hoogte!</p>
<p>De hoogte, dat is het doel mijner wenschen. O, hoe heb ik de zon haren glans benijd! Zij scheen de aarde met een heerlijk kleed, uit enkel licht gesponnen, te overdekken. Doch het deed mij leed, wanneer ik haar des avonds zag ondergaan, met den dood zag strijden, en vroeg dan mij zelven af: Gaat het zoo met ieder die licht wil verspreiden?</p>
<p>De herfst is het uitverkoren jaargetij der kinderen, want hij gelijkt op eenen vader, die een mand vruchten brengt aan zijn liefsten zoon. Maar ik, ik zou den herfst kunnen haten: zoo hij mij vruchten aanbood, zou ik zeggen: behoud uwe geschenken voor u zelven, want gij ontneemt mij den ooievaar.</p>
<pb n="23"/>
<p>Met een beklemd hart zag ik hoe de ooievaars van het dorp zich tot een troepjen verzamelden, om naar verre streken te vertrekken; met een bedroefd gemoed zag ik ze henen gaan. Wat is het een verlaten gezicht, die ledige nesten op de daken der huizen! Ik voelde mij ontstemd, want 't was me alsof ik hierin mijne toekomst zag.</p>
<p>Wanneer bij het einde van den winter de aarde het witte sneeuwkleed aflegde, en het donkergroene, met bloemen overdekte lente gewaad aandeed, - dan placht ook mijne ziel zich in feestdos te steken; en ik ging het land in tot aan de grenzen van buurmans weide, om den ooievaar te gemoet te gaan.</p>
<p>Later, toen de vonk een vlam, en het kind een jongeling was geworden, brandde de grond onder mijn voet, ik sprong ijlings te paard, en met loshangende teugels vloog ik naar de puszta; de wind kon mij nauwelijks bijhouden.</p>
<p>Ik bemin de puszta! Daar is slechts vrijheid, meer dan ergens elders! Daar kan mijn oog naar willekeur rondstaren, daar wordt mijn blik nergens tegengehouden, daar bedreigen mij geen donkere rotsen, daar werpen de bewogen wateren der beek mij geen verwarde blikken toe, daar is geen waterval die als ketengerammel klinkt.</p>
<p>En niemand zegge dat de puszta niet schoon is! Hare schoonheid verdient bewondering: maar als eene bedeesde maagd, verbergt zij de schatten harer schoonheid onder een sluier; alleen voor bekenden, voor goede vrienden, slaat zij dien op, en dan staat een feëndochter voor den aanschouwer, vurig blikkend, vrij en steeds vrijer.</p>
<p>Ik bemin de puszta! Op het moedige ros dwaal ik gaarne door de vrije vlakte: en daar waar men 't spoor van den mensch zelfs niet meer vind, op de stilste plaatsen, daar stijg ik af, ga op de zoden rusten, en luister naar de stemmen der eenzaamheid: - doch eensklaps bemerk ik bij den vijver in de nabijheid, mijnen vriend, den ooievaar.</p>
<p>Hij volgde me dus tot zelfs hier! Samen hebben we de puszta doorzocht; hij het water der moerassen - ik de spiegelingen der lucht. Zoo deelde ik eens met hem de vroolijke kindsheid en de jeugd, en zoo bemin ik hem nog, al zingt hij niet, en al schitteren zijn vleugels niet in pracht van kleuren.</p>
<p>Nu nog bemin ik elken ooievaar en ik beschouw het vertrouwde lieve dier, als de eenige waarheid die mij uit schooner tijden is gebleven. Nu nog wacht ik telken jare zijn terugkomst in het
<pb n="24"/>dorp af, en wanneer hij in den herfst weder vertrekt, wensch ik hem alle voorspoed, als ware hij mijn oudste vriend!’</p>
<p>&nbsp;</p>
<p>Tegen 't einde van 1845 vinden wij Petoefi te Pesth terug. Niet meer tevreden met den eernaam van volksdichter, wilde hij zijn jeugdig hoofd bovendien kronen met den lauwer van Shakespeare. Hij schreef een groot tooneelstuk in proza <hi rend="i">Zöld Marczi</hi>, waarin hij, als altijd, het onderwerp aan de zeden en de overleveringen der landlieden had ontleend. - Zoodra hij het afgewerkt had, bood hij het den nationalen schouwburg aan, die het drama van de hand wees. Petoefi herlas zijn werk, en strenger nog dan het comité, wierp hij het in 't vuur.</p>
<p>Kort daarna schreef hij een tweede drama, onder den romantischen titel: <hi rend="i">Tijger en Hyena</hi>. Dit stuk droeg wel blijken van meerdere studie en grootere vorderingen; ook was het comité van den schouwburg ditmaal toegevender en beloofde het stuk te zullen laten opvoeren, zoo de dichter er slechts eenige noodzakelijke veranderingen in wilde brengen, maar Petoefi hield het liever zooals 't was en portefeuille.</p>
<p>Omstreeks denzelfden tijd, 1845 en 1846, gaf Petoefi eenige dorpsnovellen in de Pesti Divatlap en de Elet Kepek, die vrij wel geslaagd waren. Minder gelukkig was hij in den roman, en vooral zijn ‘A' hóhér' kötele’ (de strik van den beul, Pesth. 1846) was bepaald mislukt; de kritiek viel hem hierover zeer hard, en verklaarde dat de groote zanger een erbarmelijk prozaschrijver was. 't Oordeel was streng, maar niet onverdiend. Klaarblijkelijk schreef Petoefi moeielijk in proza: zijne gedachten formuleerden zich als van zelf tot welluidende verzen. Te paard, in 't rijtuig, aan tafel, te midden van rust of gewoel, vervaardigde hij de schoonste stukken, met eene gemakkelijkheid, die zelfs zijne vrienden verwonderde. Zoo schreef hij b.v. ‘de smid van het dorp’ in minder dan eene maand, ‘de held János’ in tien dagen. Als hij iets geïmproviseerd had, kostte 't hem veel moeite, zich dit weder te herinneren, en meestal dacht hij er ook niet verder over na: de driftige schrijver maakte zich 't allerminst ongerust over hetgeen dus verloren ging: zijn ongetoomd genie ging altijd voort, zocht en vond andere droomen, andere gedachten, andere beelden. Maar wanneer hij met de pen in de hand werkte, wanneer hij opschreef wat zijne dichterlijke verbeelding hem
<pb n="25"/>ingaf, dan was hij niet voldaan, voordat zijn arbeid inderdaad een meesterstuk was geworden. Toch, niettegenstaande zijn gevoel voor 't schoone, zijne volharding en werkzaamheid, heeft Petoefi nooit den zuiveren, onberispelijken vorm van Vörösmarty verkregen. Wij mogen evenwel niet vergeten, dat Petoefi op den ouderdom van vijf en twintig jaren verdwenen is, en dat, zoo de vooruitgang die wij tusschen zijne eerste en zijne laatste gedichten opmerken, dienzelfden tred had gehouden, van hem nog veel voortreffelijkers te wachten ware geweest, en hij op dertig- of vijf-en-dertig jarigen leeftijd voorzeker als dichter eene eerste plaats zou hebben ingenomen. Mocht hij eene enkele maal een slecht drama, of een roman nog beneden het middelmatige leveren, dan gaf hij daarentegen ook gedichten als de Tooverdroom, de legende van Salgó, de vloek der Liefde, die de slechte novellen spoedig deden vergeten. Maar voornamelijk aan zijne zangen, die, zoowel wat innerlijk gehalte als zuiveren kunstvorm betrof, voortdurend verbeterden, heeft Petoefi zijnen roem en zijne onsterfelijkheid te danken. Zijne liederen waren niet uitsluitend door 't volk gezocht; men zette ze op muziek voor de hoogere standen; de adelijke dames zongen ze in hare salons, de bedienden hoorden ze, leerden ze, herhaalden ze: - zoo vonden ze hun weg tot het volk en tot het hart van 't volk, waaruit zij ontsproten waren.</p>
<p>Tegen 't einde van 1846 verliet Petoefi weder de hoofdstad, en ging naar het oosten van Hongarije, om in den schoot van het volk alle onaangenaamheden te vergeten, waarin hij, òf door den naijver van anderen, òf door eigen onstuimigheid was geraakt. Hij werd hier met dezelfde hartelijkheid ontvangen, waarmede hij het vorige jaar in het noorden begroet was. Op deze reis maakte de dichter kennis met een jong edelman, Alexander graaf Teleki, en met een jong meisje, Julie Szendrei die de gezellin zijns levens zou worden. Dagelijks zond hij verzen naar hare woonplaats, en zij beantwoordde ze - in proza, maar in een proza vol dichterlijken gloed. Gedurende een geheel jaar bleef het oor van haren vader gesloten voor de beden van den jeugdigen schrijver, wiens driftig karakter hij vreesde, en die bovendien zonder fortuin of bezittingen was. Eindelijk werden evenwel door de goede zorgen van Teleki alle moeielijkheden overwonnen, en den 8<hi rend="sup">sten</hi> September 1847 werd Julie Szendrei met den beroemden dichter in den echt
<pb n="26"/>verbonden op het kasteel Kolto, waar zij de eerste maanden van hun huwelijk doorbrachten.</p>
<p>Het huwelijk van Petoefi werd veel besproken in de letterkundige kringen. De verzen van Alexander en de verliefde brieven van Julie werden in de tijdschriften afgedrukt, en geheel Hongarije las nu, hetgeen de twee gelukkigen in het heiligdom des harten hadden moeten bewaren. Ongetwijfeld bewonderde men de verzen, - zij waren de voortreffelijkste, de meest reine en hartstochtelijke, die Petoefi geschreven had; men bewonderde ook de brieven - Mevrouw Petoefi had evenzeer geest als talent - maar veel lezers moesten glimlachen, in plaats van getroffen te worden, en enkele verdachten de oprechtheid dezer openbare liefde. - Achttien maanden of twee jaren na het verdwijnen van haren echtgenoot, hertrouwde Julie met Professor Arpád Horváth, zoon van den geschiedschrijver Horváth.</p>
<p>Hoe 't zij, de jeugdige echtgenooten schenen elkander voor de eeuwigheid te beminnen; een zijner bundels heeft hij ‘dagen van echtelijk geluk’ getiteld, en daarin komen verzen voor, met de dagteekening van zijn verdwijnen. De eerste gevoelens die hij hierin uitdrukt zijn die van rust, van kalmte, en te gelijker tijd van een mannelijk zelfvertrouwen. Nu eens bezingt hij dit geluk met openhartige vroolijkheid, dan weder schildert hij het met de beelden eener geestige poëzie. ‘Sedert mijn huwelijk,’ zegt hij, ‘ben ik koning; op mijn troon gezeten, geef ik audientie aan mijne onderdanen. Kom naderbij. Wie zijt ge, lief meisje? Doch hoe! zijt gij het, die ik zoo dikwijls achtervolgd heb, en die mij altijd ontvluchtte! Nauwelijks zou ik u herkennen: gij zijt <hi rend="i">de vreugde</hi>. Nu houd ik u ook vast, en zult ge niet meer ontsnappen. Ik neem u als tuinierster in mijn dienst; elken dag zullen uwe feënhanden mij de schoonste bloemen plukken. - En gij, mager vrouwtje? Gij zijt <hi rend="i">de zorg</hi>; wat nieuws hebt ge? Of zwijg maar liever, ge vertelt altijd zulke prozaïsche geschiedenissen. En zijt gij hier ook, sombere <hi rend="i">kommer</hi>, durft ge me zelfs hier vervolgen? Ge hebt diepe wonden in mijn hart geslagen, wonden die mijn leven lang niet zullen heelen. Lang hebben we met elkander gestreden, ten laatste heb ik overwonnen. Ik ben grootmoedig, want dit adelt den roem des overwinnaars; ontvang dus vergeving voor hetgeen ge misdeedt. - Maar wat
<pb n="27"/>gedruisch hoor ik buiten? Stampt misschien mijn muzenros? Sloeg het? Kwetste 't misschien een trekdier, of stampte het van ongeduld? Een weinigje geduld, mijn paard, straks zullen we weder tot de wolken stijgen; wacht slechts een beetjen, laat ik nog wat van mijne waardigheid als koning genieten!’</p>
<p>Een andermaal bezingt hij de onsterfelijkheid der ziel. Volgens zijn eigen getuigenis, had hij hieraan in zijn rusteloos leven zelden gedacht, en wanneer hij er soms aan dacht, werd hij bedrukt, want zijn geest zag na het graf slechts dreigende spookgestalten. Wat de philosophie aan zijn verstand niet kon leeren, heeft eene andere openbaring spelend in het diepste van zijn harte gedrukt.</p>
<p>Opmerkelijk is deze snelle zedelijke ontwikkeling bij den dichter. Men bedenke dat hij nog geen vier en twintig jaren telde, en dat hij gisteren nog de zanger was der woelige vreugd. De rust heeft zijne krachten vermenigvuldigd, zijne hartstochten niet uitgedoofd, maar gewijzigd; van nu af wijdt hij zich aan hetgeen al mede behoort tot edelste, dat hier beneden bestaat. De groote vraagstukken die zijn land bewogen, de veranderingen en hervormingen van den hongaarschen rijksdag in 1847, de vaderlandsche gevoelens van 1848, - elke beweging van de nationale herleving, verhoogde zijne stille, inwendige tevredenheid.</p>
<p>Zoo veranderden de tijden ook zijne werkzaamheid. Nu gaf Petoefi geen opgewekte beschrijving meer van de schoonheid en den rijkdom van het vaderland: nu had hij de harten zijner landgenooten aan te moedigen en voor te bereiden op hetgeen komen zou. De Burns der Magyaren had voortaan eene andere roeping dan te zingen en te glimlachen of zachtkens te schreien: als Körner en Uhland uit hij nu bijwijlen een vijandigen kreet, en zijn gedicht wordt een treffend zwaard. Nu bezingt hij niet meer de vlakte en den goeden wijn, de puszta en de schoone maagden, nu denkt hij slechts aan het ongeluk van zijn arm vaderland, en brengt dit onder de oogen van 't volk.</p>
<p>De staatslieden mochten al droomen van een langzamen en gematigden vooruitgang, van eene verzoening tusschen den beminden vorst en het getrouwe volk, - de dichter bleef niet hechten aan deze dwaze illuzie. De geschiedenis had hem geleerd dat alleen door kracht wordt vernietigd, wat de kracht heeft tot stand gebracht, en dat onder de volken alleen die
<pb n="28"/>natie zich bevrijdt, die 't wapen weet te hanteeren. - Ook hij mag niet langer genieten in de stille woning, door eigen werkzaamheid gebouwd: ook hij verlaat, vader, moeder en gade, straks bovendien het aangebeden kind, om meê te gaan in den stroom der revolutie, met een krijgszang op de lippen, en het zwaard in de hand.</p>
<p>&nbsp;</p>
<p>Terwijl de hongaarsche afgevaardigden veel bespraken, doch bijna niets ten uitvoer brachten, en alles telkens weder naar een volgenden rijksdag trachtten te verschuiven, begonnen eenige jongelieden, het lijdelijk wachten moede, aanstalten te maken tot eene gewapende handeling. Bezadigde lieden zochten hen hiervan af te brengen, wijl zij der oostenrijksche regeering geen voorwendsel wilden geven, om geweld te gebruiken, tegenover eene nog slechts kalme beweging; doch deze hoogst voorzichtige raadgevingen vonden eene slechte ontvangst bij diegenen, tot wie ze gericht waren. Terwijl men bijna zonder eenig gevolg te Presburg de toedracht der zaken onderzocht, en terwijl men te Pesth op handelen aandrong, kwamen eensklaps de onverwachte tijdingen der revoluties, die in Frankrijk, Italië en Duitschland waren uitgebroken. Het weifelend Hongarije wist zelfs toen niet (Maart 1848) van de aangeboden gelegenheid gebruik te maken, en zich voor immer te bevrijden van het juk en het verraad van Oostenrijk. Tot het uiterste toegevend, wilde men zijn koning, den keizer van Oostenrijk, behouden, mits hij slechts de nationale onafhankelijkheid van het volk wilde erbiedigen, en de invoering van eenige verbeteringen toestaan, waarop zoo langen tijd te vergeefs was aangedrongen. Men wilde den koning, die wel is waar niets weigerde, maar evenmin iets beloofde, in geene grootere moeielijkheden wikkelen, door hem de hongaarsche troepen te ontnemen, die hij tegen de opgestane volken aanvoerde. Zoo werkte Hongarije mede tot de onderdrukking van Italië, tot de zegepraal van het oostenrijksch despotisme, en steunde dus eene macht die de eerste gelegenheid zou aangrijpen, om het zelf te vernietigen. Waren de staatslieden, aan wie de belangen van land en volk werden toevertrouwd, stoutmoediger geweest en hadden zij zich minder edelmoedig betoond tegenover hun verraders - zoo zij in Maart of April 1848 het groote werk begonnen hadden, waarmede zij een jaar later aanvingen - zij
zouden ten minste de onbepaalde onafhankelijkheid van hun land verkregen, en de ver-<pb n="29"/>vallenverklaring van de rechten der Habsburgers op de kroon van Hongarije bewerkt hebben. De omliggende volken, ongelukkige slachtoffers van de kuiperijen der oostenrijksche regering, waren toen nog niet gewapend; Weenen, Milaan, Venetië, Praag waren opgestaan, en de keizer zou ongetwijfeld het land der Magyaren verloren hebben, voordat zelfs de Czaar, die door Polen werd beziggehouden, tijd had gehad, om zijne troepen door Silezië te doen trekken.</p>
<p>Onder dit alles was Petoefi niet werkeloos gebleven. Den 15den Maart had hij met Vasvary, Bulyovsky en Jokai de bekende twaalf artikels, voor den rijksdag bestemd, opgesteld en doen afdrukken<note n="1)" place="foot">Men vindt deze, alsmede nadere bizonderheden omtrent de hongaarsche beweging in het artikel van den Heer G.J. Dozy, over de hongaarsche kwestie, (Vaderl. Letteroef. 1867. Febr. pag. 87.)</note>. Voor 't grootste gedeelte verschilden zij weinig van de vragen, die door den rijksdag aan den koning waren voorgelegd. Met geen enkel woord werd daarin gesproken over eene terugroeping der hongaarsche soldaten, en evenmin aan eene algemeene amnestie gedacht. Nadat de twaalf artikelen in 't openbaar voorgelezen waren, deed Petoefi zijn geniaal gedicht ‘Most vagy sola’ (nu of nooit) aan de menigte hooren, aan 't slot waarvan hij met een lang aangehouden Eljén, Vivat! door het volk begroet werd.</p>
<p>Terwijl de twaalf artikels in de provinciën al verder en verder bekend werden, zocht Petoefi de algemeene geestdrift op te wekken, en het volk tot krachtiger handelingen aan te sporen. Dikwijls sprak hij van eene verhevenheid, vijftien of twintig duizend menschen, op een plein verzameld, aan en wekte hen op om naar de wapenen te grijpen, met dit gevolg, dat eer de rijksdag van Presburg hieromtrent eenig besluit had genomen, te Pesth eene nationale garde werd saamgesteld, en gewapend.</p>
<p>Eindelijk tot handelen gedwongen, handelde het nationale ministerie, doch als altijd, gematigd. Te vergeefs vroeg het de hongaarsche regimenten terug, die buiten 't vaderland waren, waarvan zij nog de troepen uitzonderden, die voor den keizer in de Alpen streden. Het vormde een plan om te Szeged een kamp op te richten, en drong aan op eene spoedige organisatie van de nationale garde, maar kon geen geweren genoeg bekomen om de burgers te wapenen, en kon ze evenmin spoedig genoeg
<pb n="30"/>uit het buitenland laten komen. Den 16den Mei kondigde het de oprichting eener mobiele garde van 10.000 man aan, verzocht de ingezetenen hunne offers op 't altaar des vaderlands te brengen, riep den rijksdag tegen den 2den Juli te samen, noodzaakte den paltsgraaf Jellachich, een hooggeplaatst officier, doch onvoorwaardelijk aan de plannen van het hof van Weenen verkocht, uit zijn ambt te ontzetten.</p>
<p>Al deze besluiten, die zes weken vroeger beslissend hadden gewerkt, wekten nu de algemeene belangstelling op. Van alle zijden stroomden gaven toe, van alle zijden kwamen vrijwilligers bijeen. De geheele hongaarsche jongelingschap liep, door de ouders aangemoedigd, te wapen, om de vijanden van het vaderland te gemoet te gaan, wie ze ook waren, van waar ze mochten komen. Bij het schouwspel dezer ongewone patriottische beweging, vreesde de koning het schoone land te verliezen en stond bijna alles toe wat zijne getrouwe ministers hem vroegen: zonder de minste tegenwerping werd de vereeniging van Hongarye en Zevenbergen, waartoe den 30sten Mei in den rijksdag van Kolosvar was besloten, goedgekeurd en bekrachtigd; Jellachich werd zijn titel van ban, alle eer en waardigheden, die hij verkregen had, ontnomen. De beminde koning wilde getrouw blijven aan zijn eed, en het grondgebied en de constitutie van het koninkrijk Hongarije beschermen.</p>
<p>Het huichelachtig spel werd bewonderenswaardig gespeeld, en de ongelukkige Batthyany liet zich er zoo door misleiden, dat hij de militaire opwekking zocht te beteugelen, en niet meer dan 10.000 man wilde werven: hij durfde den monarch geen verdere vragen doen, en ook niet meer aandringen op den terugkeer der hongaarsche troepen naar hun vaderland. Doch kort nadat de rijksdag van Pesth den 5<hi rend="sup">den</hi> Juli geopend was, wees Kossuth op den bestaanden staat van zaken, verklaarde dat het vaderland in gevaar was, en zoo het zijne vrijheid wilde behouden, door nog grooter gevaren zouden bedreigd worden. Daarom vroeg hij eene leening van 42 millioen en een leger van 200.000 man. Door hem opgewekt, riep de geheele vergadering als met ééne stem: ‘wij staan alles toe.’ ‘Gij zijt als een eenig man opgestaan; ik buig voor de grootheid dezer natie!’ liet de minister hierop volgen.</p>
<p>Was dit het begin van den oorlog? Geheel Hongarije was gereed om de wapenen op te nemen en dat van de zijde des keizers geen gehoor werd gegeven aan de voortdurende en her-<pb n="31"/>haalde terugeisching der hongaarsche troepen, die onder de oostenrijksche vanen dienden, wekte het algemeene wantrouwen op, ook onder de volksvertegenwoordigers.</p>
<p>Nadat de keizer in de eerste weken van Augustus uit Italië gunstige tijdingen kreeg: - Radetzky, overwinnaar van Karel Albert te Custozza, Volta en onder de muren van Milaan, was de hoofdstad van Lombardije binnengetrokken - begon hij zich duidelijker te verklaren: hij weigerde den hongaarschen minister eene leening te sluiten en 200.000 man onder de wapenen te brengen, hetgeen reeds door den rijksdag was aangenomen. Wel begaf zich eene deputatie hieruit naar den koning, en werd den 9<hi rend="sup">den</hi> September door hem ontvangen, doch zij vroeg den vorst te vergeefs om toe te geven aan het billijk verlangen der geheele natie, en denzelfden dag las men in het officieele dagblad een keizerlijken brief, waarin Jellachich bedankt werd voor zijne volharding om de belangen der monarchie te dienen, verzocht werd dit op dezelfde wijze te blijven doen, en voorts in alle waardigheden weder hersteld werd.</p>
<p>Nadat Hongarije dus door allerlei leugens van den keizer opgehouden en misleid was, nadat het bij zijn koning te vergeefs had aangedrongen op de vervulling zijner beloften, wilde en kon het niet langer toegeven aan despotisch gezag, dat het beheerschen wilde en dat nu den aanval gelastte. Om Hongarije verzamelden zich groote legers, en de Croaten, de Serben, enz. vielen in het land. Terwijl de rijksdag nog trachtte te bemiddelen, en een nieuw ministerie voorstelde, trok Jellachich, in naam des keizers, aan 't hoofd van 40.000 man op naar Pesth, onder het gewone voorwendsel: de misnoegden te straffen en de orde te herstellen.</p>
<p>En daartegenover stond Hongarije ongewapend, en 't scheen dat de vrijheid en de nationaliteit van het volk met éen slag vernietigd zouden worden. Maar hier kan men zeggen, dat de natie zich zelve redde: de krachtige beweging van het volk, bij de oproeping der 10.000 nationale garden, had bewezen dat, even als men gereed was tot elk offer, men ook in staat was om bewijzen van moed en dapperheid te geven. Op zijn tocht naar de hoofdstad vond Jellachich overal afgebroken bruggen, onbegaanbare wegen, verlaten dorpen. Duizenden jongelieden kwamen op, vaak door de gemeente geheel uitgerust, voorzien van levensmiddelen en munitie; de stedelijke en dorps-<pb n="32"/>besturen stonden de klokken uit de kerken af, om daarvan kanonnen te gieten. De geestdrift der vrijwilligers was zoo groot, dat zij in de engagementen, die de magistraten hun ter teekening voorlegden, geene andere tijdsbepaling wilden zien dan: tot de overwinning! een leuze, die de meesten ook op hunne hoeden droegen. <hi rend="i">Tot de overwinning</hi>! - Helaas, toen Rusland antwoordde op de roepstem van het geteisterde Oostenrijk, verbond men zich <hi rend="i">tot den dood</hi>! Uit deze heldhaftige jongelieden werden de uitstekende bataljons honvéds (verdedigers des vaderlands) samengesteld: - eene infanterie, in enkele weken bijeengebracht uit een volk van ruiters, en zoo vlug en zoo goed geoefend, dat zij na de maand Maart 1849 alleen maar met de bajonet aanvielen, en zelfs op de dichte escadrons der keizerlijke dragonders inliepen met zulk een kracht, dat zij deze terugdrongen: voorts eene goede artillerie, genie en kavallerie. Met deze soldaten deed Hongarije in 1849 wonderen van dapperheid, vooral gedurende den veldtocht van April.</p>
<p>In de maand September 1848 zette Petoefi, getrouw aan zijn woord, de lier ter zijde, en gordde het zwaard aan. Hij nam dienst onder de vrijwilligers, die op zijne roepstem geantwoord hadden, werd door zijn tweejarigen dienst de natuurlijke instructeur zijner krijgsmakkers en benoemd tot kapitein bij het 27<hi rend="sup">ste</hi> bataljon honvéds.</p>
<p>Reeds den 29<hi rend="sup">sten</hi> dier maand hielden 16.000 Hongaren de 30.000 man van Jellachich te Pakzod tegen, en deden hem naar Weenen terugtrekken. De nationale garde uit de steden en de boeren vervolgden den vluchtenden bevelhebber tot aan de oostenrijksche grenzen, die men niet durfde overtrekken, zonder uitdrukkelijk bevel. Onder de krijgslieden die de troepen van Jellachich vervolgden, bemerkte men in de eerste gelederen een grijsaard, die met eene vaste hand de vaân der vrijheid omhoog hield, en zijne jeugdige landgenooten tot volharding aanspoorde. ‘Wie is die grijsaard, die vaandeldrager, wiens hart nog zoo jeugdig is?’ vraagt Petoefi. - ‘Dat is mijn vader!’ antwoordt hij zich zelven. ‘Hij was ziek, lijdend, verzwakt door ouderdom en verdriet: nauwelijks kon hij van zijn bed naar de tafel, en van de tafel naar het bed gaan; maar toen de kreet: <hi rend="i">het vaderland is in gevaar</hi>! zijn ooren had bereikt, heeft hij zijne vroegere kracht teruggekregen, de krukken weggeworpen, de vlag van 't regiment in de hand genomen, en is met
<pb n="33"/>de jeugdigen uitgetrokken.’ ‘Wanneer de dichter dus op eene roerende wijze zijn ouden vader, verjongd door zijne liefde tot het vaderland, schildert, dan doet hij ons tevens het karakter van dezen in waarheid nationalen oorlog begrijpen, en de geestdrift, die van de hoogste standen tot de laagste, het geheele volk bezielde. En welke dankbaarheid en eerbied voor den moedigen grijsaard, toont de zoon ons in dit gedicht! ‘Tot hiertoe, mijn vader, zeidet gij dat ik uw roem was: doch 't is veranderd, voortaan zijt gij mijne glorie, mijn krans van eikenblaren. Wanneer ik u ontmoet na den afloop van dezen veldtocht, dan zal ik met eene beving van eerbied en liefde u de hand drukken, die in onze bataljons de heilige vaân des vaderlands gedragen heeft!’</p>
<p>Wij behoeven niet te zeggen dat Petoefi zelf een aanzienlijk deel had in de bewegingen van het hongaarsche leger; doch gedurende de vijf weken na den slag bij Schwechat, waarin het leger werkeloos bleef, verliet hij de gelederen, nu zijne tegenwoordigheid daar niet dringend vereischt werd, om naar zijne jeugdige gade te gaan, die hem een zoon zou schenken. Huisgezin en vaderland, liefde en vrijheid, waren bij den dichter op 't innigst verbonden. Deze nauwe vereeniging van den huiselijken haard en de belangen des lands, vinden we onder anderen voortreffelijk uitgedrukt in het stukje: ‘mijn Vrouw en mijn Zwaard,’ dat hij korten tijd voor zijn vertrek naar 't leger vervaardigde. Terwijl de gade in den arm van haren echtgenoot rust, schijnt het aan den muur hangend zwaard van den dichter, dreigende, vertoornde blikken op dit schouwspel te werpen.</p>
<lg type="poem">
<l>Auf dem Dach sind Tauben</l>
<l>Und im Blau die Sterne;</l>
<l>Mir im Arm doch wiegt sich</l>
<l>Gern mein Weibchen, gerne!</l>
<l>Meine Arme schaukeln</l>
<l>Sanft die kleine Frau,</l>
<l>Wie das Laub erschwankend</l>
<l>Wiegt der Morgenthau.</l>
<l>&nbsp;</l>
<l>Halst ich schon, was sollt ich</l>
<l>Sie nicht küssen auch?</l>
<l>Bin nicht arm an Küssen,</l>
<l>Noch ist Geiz mein Brauch;</l>
<pb n="34"/>
<l>Und wir sprechen, - aber</l>
<l>Nichts kommt recht im Fluss;</l>
<l>Es zerschmilzt der halbe</l>
<l>Theil des Wort's im Kuss.</l>
<l>&nbsp;</l>
<l>Gross ist unsre Freude,</l>
<l>Kuss giebt Kuss zurück,</l>
<l>Wohl als Perle tauchte</l>
<l>Unser funkelnd Glück, -</l>
<l>Aber meinem Säbel</l>
<l>Dem behagt das schwer,</l>
<l>Blicke wirft er finster</l>
<l>Von der Wand dort her.</l>
<l>&nbsp;</l>
<l>Alter Bursch, was blickst Du</l>
<l>Also zornerbleieht?</l>
<l>Grosser Lümmel plagt Dich</l>
<l>Eifersucht vielleicht?</l>
<l>Lass das, Kamerade,</l>
<l>Lass, was Dich nicht sticht!</l>
<l>Bist Du Mann, so treibe</l>
<l>Weiberhandwerk nicht!</l>
<l>&nbsp;</l>
<l>Jeder Grund auch fehlt ja</l>
<l>Um besorgt zu sein,</l>
<l>Du doch solltest kennen</l>
<l>Ach, dies Weibchen mein!</l>
<l>Sollst doch ihre Seele</l>
<l>Kennen, die so klar,</l>
<l>Dass sie Gott nicht oftmal</l>
<l>Schuf so wunderbar.</l>
<l>&nbsp;</l>
<l>Denn, wenn Noth mein Arm thut</l>
<l>Theurem Vaterland,</l>
<l>Schnallt sie um den Leib mir</l>
<l>Dich mit eigener Hand;</l>
<l>Schnallt Dich um mir, sprechend</l>
<l>Blos als Abschiedswort:</l>
<l>‘Geht, und bleibt einander</l>
<l>Treu stets fort und fort!’</l></lg>
<p>Nu, gezeten bij de nog ledige wieg, is zijne liefde even levendig, misschien nog dieper dan op hun huwelijksdag: hij betreurt de dagen van strijd, die beide te doorworstelen hebben
<pb n="35"/>en die echtgenoot van gade scheiden, en niet zonder eenige droefheid zegt hij:</p>
<lg type="poem">
<l>Alleen, ver van de wereld</l>
<l>Onder het vreedzame dak</l>
<l>Bij u te leven;</l>
<l>Wat schoone droom!</l></lg>
<p>doch ook een droom die niet verwezenlijkt kan worden. Waar het vaderland en de vrijheid in gevaar waren, was de plaats van den patriot niet te huis, maar ver van alle rust en stil geluk. Petoefi is zijne belofte nagekomen, en aan zijne leuze steeds getrouw gebleven. Doch voor 't oogenblik kon hij, zonder zijne plichten als soldaat te schenden, ook die van echtgenoot en vader, van vaderlander en dichter vervullen, en van de dagen die hij in zijne woning doorbracht, was ook geen enkele voor de zaak, die hij voorstond, verloren. Hij wees de afgevaardigden van den rijksdag te Pesth er op, hoe een krachtig lied grooten invloed kan uitoefenen, en maakte daarbij opmerkzaam op den franschen generaal, die aan de <hi rend="i">Convention Nationale</hi> geschreven had, om hem aanzienlijke hulp te verschaffen of eene editie van de Marseillaise. Nu de omstandigheden den dichter beletten met de wapenen te strijden, wilde hij door zijne zangen de goede zaak bevorderen, en bood daarom de vergadering het volgende lied aan:</p>
<p>‘De tamboer slaat, de trompet doet zich hooren: al de soldaten zijn gereed tot den strijd, voorwaarts dan!</p>
<p>De kogels fluiten, de sabels klinken; dat hoort de Hongaar gaarne; voorwaarts!</p>
<p>Hef uw vaandel omhoog, Hongaar, opdat de geheele wereld het kan zien; voorwaarts!</p>
<p>En die het zie, die leze ook het devies, want daar op staat “de vrijheid” geschreven; voorwaarts!</p>
<p>Wie Magyaar is, wie een held is, zie den vijand flink in 't oog; voorwaarts!</p>
<p>Wie Magijaar is, moet een held zijn, en wat hij wil, wil zelfs God; voorwaarts!</p>
<p>Daar, onder mijn voet, is de aarde rood van bloed...zij hebben mijn krijgsmakker gedood...voorwaarts!</p>
<p>Ik zal niet minder dapper zijn dan hij was! voort dan! Gaarne zal ik in de eerste rijen den dood te gemoet gaan! voorwaarts!</p>
<pb n="36"/>
<p>Ja, zoo mijn arm ook neêrviel, zoo we allen moesten vallen...toch, voorwaarts!</p>
<p>Zoo we sterven moeten, 't zij zoo, sterven we allen! Doch het vaderland leve door onze dapperheid! Voorwaarts!’</p>
<p>Tien regels eindigende in een uitroep, meer niet; maar daarin is een geheel drama beschreven, tooneel voor tooneel, 't bloedige drama van 't slagveld: het geheel staat niet beneden den krijgszang van Rouget de l'Isle, en de herhaling van het woord voorwaarts! is in 't oorspronkelijk niet minder wegslepend, dan het ‘Aux armes, citoyens!’</p>
<p>Hongarije al te lang verraden en smadelijk behandeld door zijn vorst, den keizer van Oostenrijk, is eindelijk opgestaan. Men valt het aan; in de verbeelding des dichters antwoordt het op den aanval door een aanval. De dappere zonen trekken den vijand te gemoet, huzaar of honved, te paard of te voet. Met het zwaard in de hand, of de bajonet op het geweer, wachten zij ongeduldig het teeken: de trompetter blaast, de tamboer slaat, de vuisten worden gesloten, de lippen krullen, en het kanon brult, als met de stem des donders: voorwaarts!</p>
<p>Hoevele dichters hebben alleen hun talent in hunne zangen gelegd, bij hoe weinigen is hun lied de uiting van wat hun geheele ziel vervult? Hoevelen zijn, nadat zij een oorlogskreet op de lippen hadden genomen, rustig blijven zitten, wachtende op den uitslag van den krijg, na eene nederlaag zwijgende, na de overwinning eene kroon voor zich zelven vragende? Hoe weinigen kunnen wij daartegenover stellen, die, zonder zich over den roem te verontrusten, zich in het gevaar begeven hebben, en in de moeielijke tijden toonden, dat zij in hunne verzen uitgesproken hadden, wat zij in het hart meenden. Deze laatste zijn zeker althans de minste in getal, en zoo de letterkunde zich vaak omtrent hen onverschillig toont, wijl zij in sommige opzichten ten achter staan bij de eersten, dan is de geschiedenis daar, om hen de plaats aan te wijzen, waar ze behooren, als helden, evenzeer door de daad als door het woord.</p>
<p>Den 15<hi rend="sup">den</hi> December 1848 gaf Julie Szendrie een zoon aan den dichter, en te midden der algemeene beweging begroet hij hem met een blijden juichtoon. Dat was voorzeker een lied, dat hem uit 't volle hart, uit 't diepst van zijn gemoed opwelde. Dit kind, in 't midden van den strijd geboren, wijdde hij reeds bij voorbaat aan het vaderland, en de verzen die hij
<pb n="37"/>tot hem richt, worden tegenwoordig nog door duizende monden herhaald, en onderhielden lang een eonsterfelijke hoop bij het opkomend geslacht. Nu het vaderland ongelukkig was, troostte hem zijn gezin, en vervaardigde hij onder de reinste indrukken, die liefelijke huiselijke tafereeltjes, die ook zijne landgenooten vertroostten.</p>
<p>Een ander stuk, niet minder treffend, en een der laatste die hij geschreven heeft, is de herinnering aan zijn op het slagveld gevallen wapenbroeders, in het lied: <hi rend="i">Aan de lente van</hi> 1849. ‘Breng ook uw leeuwerikken mede,’ dus eindigt Petoefi dezen zang, ‘die mijne meesters zijn, want reeds als kind leerden zij mij schoone liederen voor de vrijheid zingen. En vergeet de bloemen niet, vergeet vooral de bloemen niet; breng mij met beide handen zooveel gij maar brengen kunt. Want de akker des doods is in den laatsten tijd zoo groot geworden, en de slachtoffers voor de zaak der vrijheid rusten op alle plaatsen. Zij liglen in de vochtige graven zonder lijkkleed, maar breng gij, o lente! hun een lijkkleed; strooi uwe bloemen op hunne rustplaats, strooi ze rijkelijk en met milde hand!’</p>
<p>Er ligt geen trek van ontmoediging in deze gedachte aan den dood. De dichter en zijne landgenooten hadden vertrouwen in de lente die zij riepen. Helaas, 't zou de laatste meimaand zijn, die hij met zijne krijgsmakkers mocht begroeten, doch waarom zou hij den moed verliezen? Indien hij dezen oorlog overleefd had, dan zou hij het lot der slachtoffers van den krijg benijd hebben, voor wie hij nu een bloemregen vroeg. Een zijner vurigste wenschen was met het zwaard in de hand voor het vaderland te sterven. Reeds in 1846 zeide hij: ‘Slechts ééne gedachte pijnigt mij, de gedachte dat ik op mijn legerstede, op de kussens zal sterven, verwelkend als de bloem, aan wier wortel heimelijk een worm knaagt! Bespaar mij zulk een dood, mijn God! Wanneer dit volk, het slavenjuk moede, zich vereenigt en ten strijde trekt, dan wil ik sterven. Doe mijn bloed op 't slagveld vloeien, laat het paard in galop over mijn lijk springen, wanneer het de bevochten zege mag melden. Laat mij zoo liggen tot het uur, waarop het recht zegeviert! Dan eerst moge men mijne beenderen verzamelen, op dien plechtigen dag, waarop het treurend vaderland, met zachte rouwzangen en met omfloersde vaandels alle helden, die voor de vrijheid het leven lieten, in hetzelfde graf zullen leggen!’</p>
<p>Op denzelfden tijd, waarin Petoefi vader werd, vielen de vij-<pb n="38"/>andelijke legers de Hongaren op verschillende punten te gelijk aan. Dadelijk bracht de zanger gade en zoon in veiligheid en begaf zich weder op zijn post onder de honveds van het leger. Hij woonde alle gevechten bij, maakte alle marschen mede, en toonde zich een dapper krijgsman. In de dagorders werd zijn moed meermalen geprezen, generaal Bern dekoreerde hem eigenhandig op het slagveld, bevorderde hem tot den rang van majoor, en verbond hem als zijn adjudant aan den staf. Maar het gevaar zou voor hem nog grooter, en de strijd nog moeielijker worden: de czaar had 10.000 Russen naar Zevenbergen gezonden, doch lang waren ze daar niet gebleven: Bem had Engelhardt geslagen en teruggedreven, even als Puchner. In Maart werd op nieuw een groot russisch leger op de grenzen van Gallicië bijeengetrokken, en den 15<hi rend="sup">den</hi> April werden 30.000 mannen toegezegd, om Zevenbergen te veroveren. Den dag te voren had Kossuth den koning doen afzweren, en de onafhankelijkheid van Hongarije doen proklameeren.</p>
<p>De Hongaren hadden zich goed gehouden en dapper gestreden. Wij vinden aangeteekend dat zij zesentachtig gevechten gelukkig doorgestaan hebben, en dit bewijst voorzeker wel, dat de hongaarsche opstand ernstig gemeend was, en het volk zich moedig genoeg betoonde. Maar Hongarije bleef alleen, zonder de hulp van eenig ander volk, tegenover de verbonden legers der Oostenrijkers en Russen. Daarom deed de hongaarsche regeering een krachtig beroep op de andere mogendheden van Europa. Doch te vergeefs. Frankrijk, dat zich met Rome bezighield, had geene redenen om aan Rusland te beletten, zich in de hongaarsche kwestie te mengen. Het engelsch ministerie mompelde, als naar gewoonte, een weinig, maar zond geen vloot naar 't oosten. Pruissen, gelukkig de revolutie ten halve onderdrukt te hebben, kruiste de armen, en de duitsche bond zuchtte eens, doch deed verder niets. Piemont was wel genegen, doch onmachtig om bij te dragen tot de vernedering van Oostenrijk. En hoewel Turkije zeer goed begreep, van hoeveel belang het voor hem was, dat Rusland bij den Donau niet zegepraalde, durfde het 't zwaard niet trekken, zonder den steun van Frankrijk of Engeland achter zich. Europa las het beroep, doch nu de rust in het westen van 't werelddeel hersteld was, bleef het de tijding verbeiden, die dit eveneens van 't oosten zou melden.</p>
<p>‘Europa zwijgt,’ riep Petoefi verontwaardigd uit. ‘Europa is
<pb n="39"/>weder rustig, de woelige bewegingen zijn bedaard! De laffe volken laten u alleen, geheel alleen, o volk van Hongarije! Maar zult ge daarom wanhopen, zult ge daarom weifelen: o neen, mijn volk! integendeel moet dit alleenstaan uw moed vermeerderen. Het bewustzijn, dat wij de stralen zijn in het duister, dat wij, terwijl allen slapen, den duisteren nacht nog verlichten, moet ons verheffen. Vrijheid, zie ons aan, erken in deze dagen uw volk: wij offeren voor u ons bloed, terwijl anderen nauwelijks u een traan wijden! uw zegen zal niet onverdiend op ons komen; in deze tijden van ontrouw, blijven wij alleen u nog getrouw!’</p>
<p>De dichter was bedroefd, maar niet wanhopend. En inderdaad, nooit toonde het volk meer geestdrift of bracht het grooter offers. Paarden, fourage, levensmiddelen, alles wat men bij de verdediging van 't vaderland kon gebruiken, werd aangeboden; nieuwe vrijwilligers kwamen dagelijks aan en in zulk een aantal, dat men geen geweren genoeg had, om allen te wapenen. In een aantal dorpen bleven alleen de grijsaards achter, en zelfs dezen waren vaak nog geneigd, om het paard te bestijgen tegen de Russen.</p>
<p>Volgens generaal Klapka was het oostenrijksche leger sterk 165.000 man met 25.000 paarden en 580 vuurmonden. De russische troepen, die tegelijk het eigenlijk Hongarije en Zevenbergen aanvielen, bedroegen 170.000 man, 40 à 50.000 paarden en 650 stukken geschut. Dus 335.000 man tegenover ongeveer 160.000 Hongaren.</p>
<p>Op 't eerste gerucht van een vijandelijken inval, stelde Bem zich aan 't hoofd van het zevenbergsche leger, 30.000 man sterk, waarmede hij eene vereenigde legermacht van 51.000 man het voortrukken wilde beletten. Maar te vergeefs boden zijne troepen een heldhaftigen tegenstand: den 22sten Juni bezetten de vijanden Kroonstadt. Nog driemalen raakten beide legers slaags, waarbij de Hongaren gevoelige verliezen leden, zoo zelfs, dat Bem zijne manschappen vóór den 16<hi rend="sup">den</hi> Juli niet meer kon verzamelen. Met deze troepen, waartoe ook Petoefi behoorde, deed de dappere generaal een vruchteloozen tocht naar Moldavie, had eenige gelukkige ontmoetingen met den vijand, en kwam het eindelijk tot een beslissend treffen bij Segesvar.</p>
<p>Zooals wij in het begin van dit artikel mededeelden, was Petoefi na den slag verdwenen, op de lijst der gesneuvelden kwam zijn naam niet voor, onder de gewonden vond men hem
<pb n="40"/>niet. En wijl niemand het lijk van den beminden zanger gezien had, bleef men hopen dat de held nog leefde: jaren verliepen na jaren, en nooit heeft iemand hem weêrgezien, noch in het vaderland, noch daarbuiten. Petoefi is niet weêrgekomen, maar zijn beeld staat onuitwischbaar in 't geheugen der Hongaren. Zoo zijn onbegraven lichaam een prooi der wilde dieren is geworden, hebben bevriende handen het betere deel van hem verzameld en bewaard. Zijne zangen, in Hongarije zoo populair, hebben zich reeds over een groot deel van Europa verspreid. In Duitschland zijn zij bekend door vertalingen van Adolf Dux, Friedrich Szarvady, Moritz Hartmann, en een aantal anderen, die zoowel enkele liederen, als geheele bundels, van hem navolgden. Bovenal moeten we echter een hongaarsch schrijver noemen: K.M. Kertbeny, den grooten Apostel der Magyaarsche zaak, die zich zooveel moeite gegeven heeft, om ons werelddeel met de letterkundige schatten van zijn vaderland bekend te maken. In Frankrijk wezen Thalès Bernard en Desbordes Valmore de lezers van het Athenaeum en van de Revue Française 'teerst op den dichter, later gaven Valmore en Saint-René Taillandier eenige artikels over hem, terwijl Chassin in een lijvig boek zijn leven beschreef. Ookmaakte onlangs de bekende Dora d'Istria nog meermalen gewag van hem, in een artikel over ‘la Poésie populaire des Magyars.’ (Revue des deux Mondes, 1 Aout 1870.)</p>
<p>In Engeland maakte John Bowring 't eerst op hem opmerkzaam, die ook eenige liederen van hem vertaalde. Emanuel Hiel gaf enkele zijner gedichten in de handen onzer landgenooten; Dmochowski, Sabowski, en Mevrouw Prussakowa vertaalden hem in 't Poolsch, de bekende H.C. Andersen - wiens sprookjes de weduwe van Petoefi in 't Hongaarsch vertaalde - vertolkte hem in 't Deensch. Ten slotte noemen we de Italiaansche navolgingen van Palluci en Helfy. De jonge dichter was ook hierin weder profeet, toen hij weinige maanden voor zijn dood, op den oudenjaarsdag van 1848, dat weemoedige lied zong:</p>
<lg type="poem">
<l>Töne, Leier, laut die Klänge,</l>
<l>Sind es meine letzten Sänge!</l>
<l rend="; 1tab">Lasse laut sie schallen,</l>
<l>Dass die Felsen sie aller Zeit</l>
<l>- die Jahrhunderte - weit und breit</l>
<l rend="; 1tab">Mögen wiederhallen!</l></lg></div></div>
<div type="chapter">
<interpGrp>
<interp type="primair" value="coro001"/>
<interp type="secundair" value="spin003"/>
</interpGrp>
<pb n="41"/>
<head rend="h3">Baruch D'Espinoza,
<lb/>In de lijst van zijn tijd.
<lb/>Door Dr. S. Sr. Coronel.</head>
<p>‘<hi rend="i">De waarheid zal u vrijmaken!</hi>’ - Welligt nimmer zal de hooge beteekenis van dat kostelijke woord des stichters van het christendom meer gevoeld zijn, dan in de dagen, die wij thans beleven. Ieder, die de jongste ontzettende gebeurtenissen met ernst en onpartijdigheid heeft gevolgd, zal den diepen zin beseffen, die in die levensspreuk is vervat.</p>
<p>Wij zagen een Napoleon een verbond aangaan met Rome, den leugen met het bijgeloof, om de waarheid en de gedachte aan banden te leggen. In naam der goddelijke waarheid en beschaving spanden beiden zamen, om de zelfstandigheid van den menschelijken geest, het eenig goddelijke in den mensch, op te offeren aan egoïsme en heerschzucht. Terwijl de verlichte 19e eeuw er op uit was, om de ligchamelijke slavernij af te schaffen, trachtte de wereldlijke en kerkelijke hiërarchie der vorsten den menschelijken geest aan kluisters te leggen. Wij zagen een kerkvorst zich door eene omgekochte partij van dienaren onfeilbaar verklaren en eene wereldlijken alleenheerscher door be-<pb n="42"/>drog en despotisme zijn rijk van geweld en leugen duurzamer bevestigen. Beiden hebben hunne kracht geput uit het bijgeloof, dat zij verspreidden, beide hebben hunne onfeilbaarheid door leugen en onkunde aan de volken willen opdringen. Beiden hebben in den zwijmelroes des zinnelijkheid de stem van het geweten tot zwijgen trachten te brengen en voedsel gegeven aan bandeloozen hartstogt. Maar ten toppunt van hun magt en blinden eigenwaan werd de een genoopt zich over te geven aan den meest gehaten zoon der Kerk en de ander te buigen voor zijn erfvijand.</p>
<p>Dit feit wensch ik als een krachtig bewijs vooraf te laten gaan aan de beschouwingen, waarmede ik in de volgende bladzijden mijne lezers wensch bezig te houden.</p>
<p>Ik stel mij voor hen met het leven en het karakter van een man bekend te maken, wiens hoogste gelukzaligheid in denken bestond, wiens eenigst streven het zoeken naar waarheid was. Hij was een koning in het rijk der gedachten, een apostel van de waarheid. Wijsgeer bij uitnemendheid, heeft hij de consequentie tot het uiterste gedreven, in zijne leer zoowel als in zijn leven. Eenig in zijn soort stond hij alleen in zijn denken en leven. Hij is een ideaal dat ons aantrekken moet, maar dat niet veel kans heeft nagevolgd te zullen worden. Hij was verheven van geest, maar nederig van karakter, zonder aanmatiging of kleingeestige ijdelheid. Een kluizenaar, die uit zijne cel de wereld in hare hechtste grondslagen heeft doen schudden. Een man, dien men nu eens als een tweeden Messias vergood, dan weder als een godloochenaar en pest gevloekt en geschuwd, meer veroordeeld dan beoordeeld, meer miskend dan gekend heeft. Een mensch, die een poging gewaagd heeft om het wereldgeheim te ontraadselen langs even zekeren weg als waar langs men een wiskunstig vraagstuk tot oplossing brengt, en die getracht heeft den storm der menschelijke hartstogten te bezweren door diepe, door mathematische kennis van het menschelijk hart, die de menschelijke begeerten beschouwd en verklaard heeft als ware er sprake van meetkunstige lijnen en vlakken!</p>
<p>Die man was een nederlandsche Jood, een spruit Israëls van nederlandschen grond. Een zoon van 't gloeijend oosten in 't laauwe westen geteeld, een telg van semitischen stam gekweekt op indogermaanschen bodem, maar in wien dan
<pb n="43"/>ook oostersche gloed aan westersche kalmte zich paarde, indogermaansche verstandskracht en semitische geestdrift zich allergelukkigst vermengden en de heilrijkste werking gaven.<note n="1)" place="foot">Baruch d'Espinoza; zijn leven en schriften, in verband met zijnen en onzen tijd (J. van Vloten) 1862, blz. 2.</note></p>
<p>Opmerkelijk verschijnsel! Een jodenknaapje, de schranderste en ijverigste kweekeling van de rabbijnenschool der 17e eeuw, waar het zelfstandig denken vernietigd en het autoriteitsgeloof ten toppunt gevoerd wordt, zal de grondlegger van de moderne wijsbegeerte en christologie worden.</p>
<p>Opmerkelijk verschijnsel! Terwijl het fanatieke ultramontanisme en het niet minder dweepzieke orthodox protestantisme een hevigen strijd voeren en ieder op zijne beurt der overlevering en het bijgeloof het gezag toekennen om het menschelijk denken aan banden te leggen, treedt een onbekende spruit der vervolging van het meest katholieke land in het meest protestantsche land der 17<hi rend="sup">e</hi> eeuw op, om den genadeslag te geven aan het autoriteitsgeloof en het zelfstandig denken ten troon te verheffen. Echte en edele zoon van Israëls oude profeten, wilde deze joodsche denker alle afgoden, voor welke de menschen tot dusverre uit vrees, gewoonte en gedachteloosheid hunne knie hadden gebogen, verpletteren en hun een nieuwen God leeren kennen, die niet in de hooge hemelen troont, maar in henzelven huisvest en heerscht; wiens tempel het heelal is.</p>
<p>Is het wonder, dat zulk eene verschijning verdovend, verpletterend werkte in een tijd en in een land, waar de godsdienst als het hoogste en het onderzoek naar hetgeen men voor goddelijke openbaring hield als doodzonde beschouwd werden? Is het wonder, dat zulk een stout bestaan aller gemoederen in beweging bragt en dat zulk eene leer reeds veroordeeld werd vóór dat men haar een onderzoek waardig had gekeurd? Is het wonder dat men een wijsgeer, die zóó consequent met zijne leer leefde, juist om die leer, welke tegen het heerschende gevoelen indruischte, haatte en onschadelijk trachtte te maken? Maar evenmin is het wonder dat, bij nader en ernstig onderzoek, de leer, die door dien verheven geest verkondigd werd, bleek te zijn zoo één en bezielend van grootsche kracht en zoo magtig en rijk van omvang, dat men op den eersten aanblik nog geheel ontsteld en voor geene kalme beschouwing vatbaar, eerst
<pb n="44"/>anderhalve eeuw later, allengs tot een flaauw inzigt zou beginnen te komen van wat dat stelsel eigenlijk inhield, en dat het nog heden op zijne volle blootlegging, zijne volle waardering wacht.</p>
<div type="section">
<head rend="h4">I</head>
<p>Baruch d'Espinoza is als mensch in zijn leven en karakter even weinig gekend en gewaardeerd, als hij als wijsgeer in zijne werken is begrepen. Eene grondige karakterstudie van dien man te geven behoort dan ook tot een der moeijelijkste psychologische vraagstukken. Zijne ingetogen en afgesloten levenswijze heeft de aandacht van zijn persoon geheel afgetrokken, om die des te meer op zijne leer te vestigen. Het streed met zijne nederigheid om zijn persoon ooit op den voorgrond te stellen. Een aangeboren instinkt weerhield hem om zich meer dan noodig was met het sociaal verkeer in te laten. Zijne vrienden zelfs hebben hem ja vergood,<note n="1)" place="foot">La vie de Spinoza par un de ces disciples (Lucas), Amsterdam 1719.
<lb/>(Abraham Cuffler) Specimen artis ratiocinandi naturalis et artificialis ad Pantosophiae principia manuducens, Hamburgi 1684.</note> om zijn stelsel, maar hebben ons ten eene male onkundig gelaten omtrent zijn innerlijk leven. Zijne vijanden<note n="2)" place="foot">(Stoupe) La réligion des Hollandais représentée en plusieurs lettres écrites par un officier de l'armée du Roi à un pasteur et professeur en theologie de Berne. Cologne 1673. - Het leven van B. de Spinoza, met eenige aanteekeningen over zijn bedrijf, schriften en gevoelen, door den heer Bayle, leeraar der wijsbegeerte te Rotterdam, enz. Utrecht 1698. - De tribus impostoribus magnis [Herbert, Hobbes en Spinoza]. Liber Christiani Kortholti. Editio secunda, cura Sebastiani Kortholti, Hamburgi 1700.</note> daarentegen hebben getracht de verderfelijkheid zijner leer des te meer te doen uitkomen, door zijne persoonlijkheid in een verkeerd en hatelijk licht te stellen. De eenige onpartijdige biograaf,<note n="3)" place="foot">La vie de B. de Spinoza, tirée des écrits de ce fameux philosophe, et du témoignage de plusieurs Personnes dignes de foi, qui l'ont connu particulièrement. Par Jean Colerus, à la Haye, 1706.</note>
<pb n="45"/>die eenige jaren na zijn dood een levensschets van hem te boek stelde, heeft zich vermeid in het opsporen en uitpluizen van allerlei uitwendige levensomstandigheden van dien wijsgeer, maar toonde geen talent genoeg te bezitten, om zijn gemoedsleven naar waarheid en in krachtige trekken voor het nageslacht te schetsen. De meest gewigtige zijde van zijn leven blijft voor ons dus verborgen. Slechts uit zijne geschriften en brieven zijn eenige belangrijke feiten op te maken, die een diepen blik in zijn geestes- en gemoedsleven doen werpen. Zijn jongste biograaf<note n="1)" place="foot">Dr. Anton v.d. Linden, Spinoza. Seine Lehre und dessen erste Nachwirkungen in Holland. Eine philosophisch-historische Monographie, Gött. 1862.</note> vergelijkt zijn leven bij een hollandsch stilleven, zoo als onze schilders zoo schoon op het doek weten te tooveren. Het gelijkt, zegt hij, op die weemoedige landschappen van Ruysdael, die men naauwelijks durft naderen, uit vrees dat men hunne stille eenzaamheid zal stooren en wier beeld men niet aanschouwen kan, zonder door een diepen weemoed overvallen te worden. Ook het leven van Spinoza - zoo vervolgt hij - verwekt een dergelijk gevoel van weemoed aan iederen ernstigen beschouwer. De grondtoon van zijn leven is toch die van eene diepgewortelde zwaarmoedigheid, van eene niet tot genezing gekomen verbrokenheid van harte. De dingen dezer wereld spiegelen zich scherp en klaar in dezen helderen kop af, maar hij mist den koesterenden zonnestraal van boven. Zij teekenen zich in zijn geest met een zwak licht af, en vertoonen zich daarom mat, kleur- en glansloos. Zij ontberen die warmte, die ons hart aangrijpt, zij derven, die eenige waarheid, die ons hart in staat is magtig te worden.</p>
<p>Dit oordeel, door een partijdig subjectivisme geveld, wordt door een onbevangene en objectieve karakterstudie van den grooten denker in allen deele weêrsproken.</p>
<p>Het uitwendig leven van Spinoza zou gemakkelijk in enkele regels te schetsen zijn, maar het zou weinig aantrekkelijks opleveren. Zij, die zich voorstellen daarin een afwisselenden en dramatischen gang te zullen vinden, zullen zich schromelijk bedriegen. De belangrijke zijde van het leven diens mans moet niet van buiten, maar van binnen gezocht wor-<pb n="46"/>den: zijn geestes- en gemoedsleven. En die zijde is moeijelijk voor den psycholoog toegankelijk, wegens de groote zelfbeheersching en strenge gelatenheid, waardoor die verstandmensch zich gekenmerkt heeft.</p>
<p>Wij zullen derhalve de hoogst moeijelijke, maar toch aanlokkelijke taak ondernemen, om dit denkersleven in zijne ontwikkeling en in betrekking tot zijnen tijd te schetsen. Beschouwen wij Spinoza in de lijst van zijn tijd, als den vader der nieuwere wijsbegeerte, als den zoon zijner eeuw.</p>
<p>Verplaatsen wij ons tot dat einde met onze gedachten in de magtige koopstad van Nederland, in het begin der 17<hi rend="sup">e</hi> eeuw.</p>
<p>Het rijke en bloeijende Amsterdam, destijds het noordsche Venetië genoemd, was het middelpunt geworden van de bloem der joodsche vluchtelingen, die het pyreneesche schiereiland wegens geloofsvervolging moesten verlaten. Met elk inquisitieproces in Spanje en Portugal tegen de nieuw-christenen, de zoogenaamde Marranen, die gedwongen werden het catholicisme te omhelzen, gevoerd, met elken nieuwen brandstapel, die werd opgerigt, met elke ontweldiging van dierbare panden en eerlijk verworven goederen door de allerchristelijke wereldlijke en kerkvorsten, nam het aantal vlugtelingen derwaarts toe en werd 't binnen kort zoo talrijk, dat zij zich met verlof van den magistraat tot eene Portugeésch-joodsche gemeente konden vestitigen. Meer dan 200 portugeesche Joden bezaten in den aanvang der 17<hi rend="sup">de</hi> eeuw binnen de hoofdstad 300 aanzienlijke eigendommen, die door innerlijke pracht en uiterlijke weelde met die van de eersten in den lande konden wedijveren. Het waren meerendeels kooplieden, staatslieden, dichters, geleerden, geneeskundigen, regtsgeleerden en geestelijken.</p>
<p>Met al den adel van hunne afkomst zagen zij laag neer op den woeker- en kleinhandel, waarmede hunne stamgenooten uit het noorden zich veelal inlieten. Zij hadden in hun geboorteland de eervolste betrekkingen bekleed en stonden bij de vorsten van hun land in hooge eer, ja, de meesten stamden van de adelijkste geslachten in Portugal en Spanje af. De vorsten, die hen verdreven hadden, stelden er later eene eer in, om hen als hunne handelsagenten en gezanten in het protestantsche Nederland te doen optreden.<note n="1)" place="foot">Koenen, Geschiedenis der Joden in Nederland, bladz. 183, 184.</note> Zoo strekten zij ook spoedig aan hun
<pb n="47"/>nieuw toevlugtsoord tot roem en voordeel. De levantsche handel, tijdens de republiek in verval geraakt, kwam door hunne handelsbetrekkingen weêr in grooten bloei. De aanzienlijkste kantoren op de Oost en West, de grootste bankiershuizen werden ten name van de portugeesche Joden dier dagen gedreven.<note n="1)" place="foot">Koenen. Gesch. d. Joden in Nederland blz. 179 en volgg.</note> Als een gering bewijs hoe aanzienlijk die handel moet geweest zijn, zij hier vermeld, dat alleen eene vrijwillige kerkbelasting, ten bedrage van één duit voor elk pond in- of uitgevoerde handelswaren, den gemeenteleden eene jaarlijksche som van ƒ 6000 opbragt, onverminderd de inkomsten, die de aandeelhouders van de handelscompagnie uit den handel verkregen.<note n="2)" place="foot">Manasse. b. Israel, Adresse an Cromwel, Uebersetz. S. 152.</note></p>
<p>Maar niet enkel rijkdom bragten zij aan het nieuwe vaderland; ook kennis, wetenschap en beschaving werden door hen in alle rangen der maatschappij verspreid. Wij hebben slechts op eenige beroemde geneesheeren van dien tijd te wijzen, zoo als een Dr. Joseph Bueno, die prins Maurits in eene gevaarlijke ziekte bijstond, een Dr. Abraham Sacuto Lusitano, een Menasse Ben Israël, den edelen strijder voor de Jodenemancipatie in Engeland en den uitstekenden vrouwen- en kinderarts, Dr. Isaäc Orobio de Castro. Allen mannen van het edelste bloed, wier ouders hun geloof met den brandstapel moesten bekoopen en die nu tegenover de christenwereld als kampioenen van het Jodendom optraden. Velen van hen hebben zich ook een welverdienden naam in de oudere en nieuwere letterkunde verworven. Naast dezen moeten onderscheidene dichters en zelfs dichteressen van niet minder groote verdiensten vermeld worden.</p>
<p>Deze mannen werden door de regering en door de geleerde en aristocratische wereld van Amsterdam met de meeste onderscheiding behandeld, en ware het niet dat de nieuwopgenomenen door de protestantsche geestelijkheid met wantrouwende blikken werden aangezien, in de meening dat de nieuw bekeerden nog niet vrij van papistensmet waren en uit dien hoofde door hen in het geheim bestookt werden, - zij hadden alle regt om hun nieuw toevlugtsoord een tweede Jerusalem te noe-<pb n="48"/>men. Spoedig openbaarde zich dan ook bij velen eene warme liefde en erkentelijkheid jegens hunne nieuwe woonplaats.</p>
<p>Menige daad van opofferende liefde, menig bezield woord door de geschiedenis bewaard, dragen daarvan de blijken. Aan den anderen kant ontwikkelde zich onder hen een warme geloofsijver en eene groote meewaardigheid voor de rampen, die hunne lotgenooten troffen, welke zich genoegzaam laten verklaren uit de doorgestane martelingen, waarmede zij het geloof hunner vaderen gekocht hebben. Tal van weldadige inrigtingen werden voor de hulpbehoevende geloofsgenooten in het leven geroepen; armen, ouden van dagen, zieken en weezen werden mildelijk ondersteund. Maar in weerwil van dien vromen zin en dit edel mededoogen met het lot van anderen, in weerwil van het nobele karakter, hun van nature eigen, waren er niet weinigen, die in het Catholicisme geboren en opgevoed, hunne catholieke begrippen en gewoonten niet dadelijk konden afleggen en meenden die met het Jodendom in overeenstemming te kunnen brengen. Van kindsbeen af hadden de Marranen gehoord en gezien, dat men zondigen mag als men zich maar van tijd tot tijd met de Kerk verzoent. De catholieke priesters in alle rangen waren er op uit om vergeving van zonden te schenken en door kerkelijke middelen de zondaars voor de hellestraffen te vrijwaren. In de oogen der meeste Marranen vervingen de gebruiken en plegtigheden van het Jodendom de plaats van het catholieke Sacrament en de rabbijnen die der priesters en biechtvaders. Zij meenden dat het voldoende was, getrouw de joodsche gebruiken in acht te nemen, maar dat men overigens zijne lusten en begeerten kon botvieren, zonder aan zijn zieleheil iets te kort te doen. Des noods konden de rabbijnen wel eene absolutie geven. De weelde van het spaansche hof, die velen gewoon waren na te volgen en de zinnelijke oostersche geaardheid hun eigen, gaven dan ook ruim spel aan allerlei uitspattingen, waartegen door sommige rabbijnen hevig te velde werd getrokken, en waardoor groote verdeeldheid onder de gemeenteleden werd te weeg gebragt.</p>
<p>Bij al hun rijkdom, wereldlijke geleerdheid en kerkelijken zin waren velen echter ter naauwernood bekend met de eerste pligten van de godsdienst en heerschte bij hen volslagen onkunde in de godsdienstige oorkonden en hebreeuwsche letterkunde. Ja, de meeste overgekomen Marranen moesten het hebreeuwsch eerst
<pb n="49"/>op gevorderden leeftijd leeren. Men besloot tot dat einde eene school op te rigten, waar ieder onderwijs kon ontvangen in godsdienst en hebreeuwsche letterkunde. Het was eene elementaire en tevens eene hoogere rabbijnenschool. Aan het hoofd van de hoogere klassen stonden vier rabbijnen van middelmatige geestesgaven, geen zelfstandige denkers, maar warme aanhangers van talmud en kabbala. Het streng vasthouden aan de mondelinge wet en het kabbalistisch bijgeloof beheerschten hun geheele onderwijs, dat er steeds op uit was om blinde volgelingen, geen zelfstandige denkers te vormen. Aan deze mannen was de jeugdige, onkundige, catholiserende en volgzame gemeente van Amsterdam toevertrouwd. Zij waren in het bezit van eene uitgebreide kerkelijke magt. Gewigtige aangelegenheden werden in een collegie van mannen besproken en beslist, zamengesteld uit een kerkbestuur door de gemeenteleden gekozen en het rabbinaat. In godsdienstige kwestiën beslisten enkel de rabbijnen, omdat de onkundige leek zich daarover geen oordeel durfde aanmatigen. Ieder gemeentelid moest zich onvoorwaardelijk aan zulk een besluit onderwerpen. Genoemd collegie had de vrijheid kerkelijke vonnissen tegen afgedwaalde leden te vellen en straffen te voltrekken. Van die vrijheid werd, in den aanvang althans, toen het bijgeloof bij sommigen in ongeloof of twijfelzucht aangaande de geloofsbeginselen, door de Kerk als de ware verkondigd, begon over te slaan, een al te onbeperkt gebruik gemaakt. Men kon den spaanschen geloofsijver en de vervolging wegens ketterij nog niet afschudden. Het amsterdamsche rabbinaat had de gewoonte ingevoerd, religieuse meeningen en overtuigingen voor zijn regterstoel te dagen, zich als eene soort van inquisitieregtbank te gedragen en auto-da-fés, zij het ook zonder bloedvergieten, maar voor de beschuldigden niet minder smartelijk, op te rigten.</p>
<p>Eene zelfde inquisitoriale magt werd door de kerkelijk-staatkundige partij der ned. herv. kerk tegenover allen uitgeoefend, die niet instemmen wilden met hare regtzinnige geloofsbegrippen.</p>
<p>De twisten en woelingen die in de ned. hervormde kerk vooral gedurende de eerste helft der 17e eeuw plaats hadden, waren van dien aard, dat zij elk opregt godsdienstig mensch met afkeer en verontwaardiging moesten vervullen jegens mannen, die zich voorgangers en steunpilaren der kerk noemden, en die met evenveel overmoed als blinde zelfverheffing beweerden in 't
<pb n="50"/>bezit te zijn van het eenig zaligmakend geloof. Waarlijk, de middelen en wegen door de hervormde geloofsvervolgers aangewend om allen, die niet onvoorwaardelijk hunne uitspraken wilden aannemen, ten onder te brengen; de hardnekkigheid en de arglistigheid waarmede zij de zegepraal op hunne tegenpartij van den catheder, den kansel en in de Synode bevochten, behoefden niet onder te doen voor de zoo te regt veroordeelde handelingen van de inquisitie-regtbanken der r. catholieke kerk. Wij hebben slechts te herinneren aan de heillooze twisten tusschen de Remonstranten en contra-Remonstranten en de vervolgingen, waarvan een Oldenbarneveld, een Hugo de Groot, een Hogerbeets en een Uitenbogaardt, als hoofden van de burgerlijke en religieuse vrijheidspartij de slagtoffers werden.</p>
<p>In dezen jammerpoel van kerkelijke verdeeldheid werd de staat medegesleurd en de ned. republiek, zoo geroemd wegens de groote vrijheid van denken ook op godsdienstig gebied, de twistappel in de handen der hervormde geestelijkheid, die door allerlei dwangmiddelen de regeerders tot handelingen noopte, geheel in strijd met de vrede- en vrijheidlievende beginselen van den nederlandschen Staat der 17e eeuw. Hier stond de vredelievende en verlichte republikeinsche partij even scherp tegenover de oorlogzuchtige Oranjegezinde partij als de vrijheidlievende en naar zelfstandig onderzoek strevende Arminianen tegenover de vervolgen dweepzieke Gomaristen.</p>
<p>Er heerschte aan den eenen kant bij de volgzame schare eene blinde onderworpenheid aan de meeningen en uitspraken van hen, die er steeds op uit waren om de hartstogten gaande te maken en de stem der rede tot zwijgen te brengen, wier hoofddoel was, door haat en verdeeldheid onder de broeders van hetzelfde geloof te zaaijen, hun eigen gezag te bevestigen en hunne ijdelheid te streelen. Aan den anderen kant openbaarde zich een geest van onafhankelijkheid en een streven naar zelfstandig onderzoek omtrent de ware beteekenis der heilige oorkonden, die door de bekrompen en egoïstische begrippen der onverzoenlijken van de 17e eeuw zoo misvormd en verduisterd waren, dat noch leek, noch eerlijk godgeleerde haren zin konden bevatten of verklaren. De leerstukken der goddelijke genade, van Gods albestuur, van 's menschen vrijheid, van zijne vermogens en begeerten waren de brandende fakkels, die de ned. herv. Kerk dier dagen in laaije vlam hebben gezet. De scholas-<pb n="51"/>tieke wijsbegeerte dreigde het christendom in een philosophisch heidendom te misvormen. Het christelijk leven liep gevaar onder te gaan in de leer der regtzinnige kerk. Hoe meer het hoofd verhit werd, des te meer koelde het hart af. De eenvoudige, kristalheldere zin van het Evangelie werd door de spitsvondigheden en haarkloverijen der bijbelverklaarders tot een louter mysticisme teruggebragt.</p>
<p>In het protestantsche Duitschland was het niet beter gesteld. Daar voerden de godgeleerden een niet minder heftigen krijg. De aanzienlijkste tübinger godgeleerden gaven twistschriften uit, waarin zij het hoofd en den beschermer der duitsche Calvinisten, als ook dezen zelven als goddeloozen voorstelden en op de leer der hervormden, erger dan op het heidendom, schimpten.</p>
<p>Tegenover het gezag der kerk begon de wetenschap thans een onaf hankelijk standpunt in te nemen. Tot dus verre dienstmaagd der Kerk moest zij zich schikken en wringen naar hare uitspraken en was zij niets meer dan eene wijsgeerige theologie die, den bijbel als uitgangspunt, door het dogma hare orakeltaal verkondigde. Het onvereenigbare van het kerkelijk traditionele, zoowel roomsche als protestantsche standpunt, met het vrije, wijsgeerige denken veroorzaakte de scheiding tusschen de theologie en de philosophie.</p>
<p>In alle deelen der beschaafde wereld stonden mannen op, die, door het licht dat zij op wetenschappelijk gebied ontstaken, de duisternis van het bijgeloof, dat de kerk had verspreid, getracht hebben weg te vagen. Wat de kerk door het gezag der overlevering dwong aan te nemen, dat hebben zij getracht door het licht der rede te ontzenuwen en hebben met mathematische zekerheid trachten aan te toonen, dat men tot dus verre eene valsche leer had verkondigd, dat men menschelijke dwaling voor goddelijke waarheid had in de plaats gesteld.</p>
<p>Op het gebied van het speculatieve denken traden in Italie op een Giordano Bruno en Vanini, die door hunne pantheïstischpoëtische wereldbeschouwing de vestiging der nieuwere wijsbegeerte hebben voorbereid. Op het gebied van het empirisch natuuronderzoek opende deze eeuw met een Baco van Verulam, een Keppler, een Galileï en een Huijgens, die door hunne diepzinnige studiën omtrent den waren aard der natuurkrachten en den zamenhang der wereldorde een licht ontstaken, dat nog aan de hedendaagsche natuurphilosophie ten baken strekt.</p>
<pb n="52"/>
<p>De wiskunde vooral schonk aan de 17de eeuw een eigenaardig wetenschappelijk karakter. Trotsch op het bewustzijn van met hare grondstellingen de kosmische wetten erkend, en, om met Hemsterhuis te spreken, de raadselen der godheid nagespoord te hebben, meende men, dat er niets in den hemel of op de aarde werd gevonden, dat niet uit mathematische formulen verklaard kon worden.</p>
<p>De ontdekkingen door de astronomie bragten mede een gewigtigen ommekeer in de tot dus verre heerschende wereldbeschouwing tot stand. Had de aarde tot nu toe vast en onbewegelijk gestaan, wentelden zich tot op den huidigen dag zon en maan om de aarde, om deze licht en warmte te schenken, stelde zich de mensch nog altijd de aarde als het middelpunt van het zonnestelsel voor, en meende hij, dat de gansche kosmos ten zijnen behoeve was geschapen, zoo laat het zich ligt begrijpen welk een ontzettenden invloed de Gallileïsche bevestiging van het Copernicaansche stelsel te weeg bragt, dat de aarde om de zon draaide.</p>
<p>Eindelijk trad René Descartes, een kweekeling van de Jesuitenschool, in Nederland te voorschijn met eene leer, die in twijfel trok, al wat door de vroegere overlevering geheiligd was. Ofschoon nog in naam de beslissing der kerk boven die der wetenschap stellende, heeft hij echter in beginsel de wetenschap van alle traditioneel en kerkelijk gezag onafhankelijk trachten te maken en mitsdien het vroegere autoriteitsgeloof met zijne leus: ‘per fidem ad intellectum’ voor altijd trachten op te heffen.</p>
<p>Met bliksemsnelheid verspreidden zich de beginselen, waarvan hij uitging, over de geheele christenwereld en deden de reeds gistende gemoederen alom aan het zieden geraken.</p>
<p>Een nieuwe fakkel werd in de reeds zoo zeer verdeelde protestantsche kerk geworpén, waardoor het heilloos vuur met des te meer verterenden gloed werd aangewakkerd. Spoedig vond de leer van Cartesius bij de mannen van den catheder, van den kansel en van het vrije onderzoek op natuurphilosophisch gebied warme aanhangers; maar niet minder snel stond eene tegenpartij op, die met al het vuur van eene gekrenkte eigenliefde, vernederden hoogmoed en gefnuikte heerschzucht nieuwe wapenen smeedde, om die goddelooze beginselen, welke kerk en staat in het verderf zouden storten, met hunne aanhangers
<pb n="53"/>van het aardrijk uit te roeijen; het doemvonnis<note n="1)" place="foot">Zie het doemvonnis tegen de nieuwe philosophie door de hoogleeraars der utrechtsche hoogeschool geveld op den 16n Maart 1642.</note> werd over de leer van Cartesius uitgesproken en een verdelgingskrijg tegen het nieuwe atheïsme aangegaan. Maar nogtans was hiermede de weg tot het vrije onderzoek gebaand, en werd de vrije nederlandsche staat de bakermat der nieuwere wijsbegeerte.</p>
<p>&nbsp;</p>
<p>In dien tijd zag een jodenknaapje, op den 24sten November 1632, het levenslicht in de jodenbuurt te Amsterdam. Hij werd acht dagen later ‘in het verbond van Abraham opgenomen’ en kreeg toen den naam van Baruch, den gezegende.</p>
<p>Omtrent zijne ouders is weinig met zekerheid bekend. Alleen weet men, dat zijn vader, Michaël d'Espinoza, een spaansche uitgewekene van edelen bloede was, waarschijnlijk van hetzelfde geslacht in hetwelk zich bijzonder heeft onderscheiden de bekende Don Diego d'Espinoza, die in de laatste helft der 16<hi rend="sup">de</hi> eeuw president van Castilië en van 1566-1572 inquisiteurgeneraal van Spanje was. Hij behoorde ook tot de zoogenaamde Marranen.</p>
<p>Omtrent zijne moeder is nog minder bekend. Auerbach doet haar in zijn bekenden roman ‘ein Denkerleben’ als eene edele, schoone vrouw, van saraceensche afkomst optreden.</p>
<p>Michaël woonde te Amsterdam op de Houtgracht, in een fraai koopmanshuis, als een welgesteld burger. Hij was een man van eenvoudigen maar vromen levenswandel, die er trotsch op was zijn eenigen zoon voor de heilige wet te kunnen opvoeden, maar die 't hem toch niet aan algemeene beschaving liet ontbreken.</p>
<p>Al vroeg zien wij den knaap aan het onderwijs in de eerste gronden der godsdienst en hebreeuwsche taal in de laagste klasse der straks genoemde rabbijnenschool deelnemen. Hij onderscheidde zich daar reeds door vlugge bevatting en ijver om zich in de taalstudie te volmaken. Spoedig werd hij dan ook tot de hoogere klasse van het onderwijs toegelaten, en verwierf hij zich ook daar de liefde en achting zijner meesters, maar haalde hij zich niet minder den naijver zijner medescholieren op den hals.</p>
<p>Onder de leiding van den vermaarden talmudist, den rabbijn Saul Levi Mortaire, voert Baruch op vijftienjarigen leeftijd een
<pb n="54"/>ernstigen strijd over talmudische kwestiën met zijn meester en medeleerlingen, waarin hij reeds getuigenis aflegde van zijn scherpen blik en zelfstandig oordeel. De tegenstrijdigheden, die hij telkens ontmoette in de uitlegging van de geschreven en mondelinge wet door de schriftgeleerden van vroegeren en lateren tijd, bragten er hem toe om zijn eigen oordeel onbewimpeld uit te spreken en dat te verdedigen tegen de blinde volgzaamheid en bekrompen spitsvondigheden zijner tegenstanders, onder welken Moses Sacoeto en Isaäc Naär, jongelieden van even beperkt verstand als valsch karakter, als gevaarlijke belagers later tegen hem optraden. De geleerde Menasse ben Israël bekwaamde hem in de taalkunde, rethorica en hebreeuwsche poëzy.</p>
<p>De zucht naar wetenschap voerde Spinoza boven den beperkten kring van de alledaagsche studiën, naar het voorschrift zijner leermeesters te volbrengen. Hij verdiepte zich buiten de school in de schriften der oudere joodsche wijsgeeren, van welke hem drie te gelijkertijd aantrokken en afstieten: Ibn Esra, met zijn vrijzinnigheid en mystificatie, Moses Maimonides, die met zijn kunstmatig stelsel, gelooven en weten, Jodendom en philosophie trachtte te verzoenen en eindelijk Chasdaï Crescas met zijne vijandigheden tegen de nieuwere philosophie. Ook in de Kabbala, een hebreeuwsche mystiek, werd hij door de corypheën in die leer, de rabbijnen Abraham de Hereira en Isaäc Aboab, eenigzins ingewijd, doch kreeg daarin al spoedig een weerzin.<note n="1)" place="foot">In zijn tractatus theol-politic., cap. IX, schrijft Spinoza: ‘ik heb ook nog eenige kabbalistische snoevers gelezen en mij niet genoeg over hunnen onzin kunnen verwonderen.’</note></p>
<p>Buiten dit onderwijs ontving hij privaatles in de nieuwere talen en ook in de oude, het Latijn en Grieksch. Voor het Latijn scheen hij eene bijzondere voorliefde te hebben opgevat en had het daarin dan ook, onder de leiding van den beroemden geneesheer en philoloog, Frans van den Ende, tot eene aanzienlijke hoogte gebragt. Behalve dezen beoefende hij met veel vrucht de natuur- en meetkunde. Ook schijnt hij een goeden aanleg voor het portretschilderen gehad te hebben.</p>
<p>Zoo was dan Baruch, door zijne veelzijdige kennis, zijn helder oordeel en zijn innemend karakter, reeds vroeg de trots zijner meesters en de roem der synagoge. Zijn vader blikte hoopvol in de toekomst van dien eenigen mannelijken spruit, die de eer en
<pb n="55"/>de glorie van zijn geslacht zou handhaven en die eens een steunpilaar van het Jodendom zou worden, van een geloof dat velen zoo duur hadden moeten koopen!</p>
<p>Maar men had buiten de omstandigheden gerekend. De zaken namen eene geheel andere wending.</p>
<p>De kritische geest van den jongen talmudist kwam in opstand tegen de leer zijner vaderen en meesters. Bij het onderwijs van zijnen leermeester van den Ende kwam Baruch in aanraking met beschaafde en ontwikkelde jongelieden van het Christengeloof, en van dezen nam hij andere zienswijzen en meeningen over, dan van zijne medescholieren in de rabbijnenschool. Aan den anderen kant vervulde hem zijn leermeester van den Ende, een scherpzinnige twijfelaar, die met het heiligste den draak stak, met afkeer en schaamte voor de bijgeloovige gebruiken en leeringen, waardoor de godsdienst zijner vaderen in die dagen vooral zich kenmerkte.</p>
<p>Wat voor dit spottend vernuft eene aanleiding tot ligtzinnig verwerpen en hekelen was, werd in het ontvankelijk en gistend brein van den schranderen en waarheidlievenden jongeling een voorwerp van diep nadenken en ernstig onderzoek. De natuurwetenschappen, die hij met voorliefde beoefende, deden hem koortsig naar elke bron van nieuwe kennis jagen. Hij begon zich dan ook in de nieuwe en reeds zoo hevig bestredene philosophie van René Descartes te verdiepen, waardoor een nieuw licht voor hem opging en aan zijnen geest een wijderen kring van gedachten werd geopend. Hoe meer hem uit verschillende kanalen nieuwe gedachten toestroomden, des te meer ontwikkelde zich zijn logisch geoefend verstand, des te meer werd hij van het jodendom verwijderd, dat door de rabbinistische en kabbalistische verklaringen misvormd werd. Zijne vurige begeerte naar waarheid, naar zuivere waarheid en vaste zekerheid noopte hem om afvallig te worden van het geloof, waarin hij door zijn vader en leermeesters, op de hun eigene wijze, met zooveel zorg was opgevoed. Hij verwierp niet slechts het talmudistisch jodendom, maar beschouwde ook den bijbel als menschenwerk.</p>
<p>Het moet hem zeker een zwaren strijd gekost hebben om de voorvaderlijke gewoonten en gebruiken, de gevoelens en gezindheden, waarin hij opgevoed was, voor andere te laten varen. Maar nog meer om de vrienden zijner jeugd, zijne dierbaarste
<pb n="56"/>betrekkingen, en al wat de mensch gewoon is onder de aardsche goederen als onmisbaar te beschouwen, vaarwel te zeggen. Want hoe diep een denker de naar waarheid smachtende jongeling ook was, zijn zedelijke aanleg was van niet minder degelijk gehalte. Iets voor onwaar in theorie te houden en het toch uit vrees, gewoonte of eigenbelang in toepassing te brengen, streed ten eenenmale met zijn karakter. Hij was daarin anders gevormd dan zijn voorganger, wiens leer hem tot philosophisch denken had opgewekt, de meer bewonderde dan geachte Descartes, die zich met de door hem ontstoken fakkel der waarheid ver van de Kerk verwijderd hield, uit vrees van haar in brand te zullen steken, en daardoor eene wijde kloof tusschen theorie en praktijk overliet, een man, die om het behoud van zijn stelsel, dat de Kerk met vernieling bedreigde, om zoo te zeggen, een bedevaart naar de Madonna van Lorette maakte.</p>
<p>Volgens Spinoza moest elke handeling eene trouwe afspiegeling van het verstand zijn. Zoodra hij in het jodendom aan zijn zucht naar waarheid geen voldoening meer kon vinden en het gebleken was dat, wat men voor godsdienst uitgaf, slechts het opvolgen van menschelijke voorschriften was, brak hij met alles, wat in strijd was met zijn gezond verstand en slechts in uiterlijke vormen bestond. Het bezoek der synagoge en van de godsdienstige bijeenkomsten liet hij van lieverlede na; ook het in acht nemen der voorschriften van de Sabbathviering en spijswetten had voor hem geene beteekenis meer.</p>
<p>Het kon, bij het opregt karakter van Spinoza, niet uitblijven of een ander moest onzen denker bij zijne geloofsgenooten in een kwaden reuk brengen. Allerlei zonderlinge en schandelijke geruchten werden omtrent den levenswandel van den jeugdigen twijfelaar in omloop gebragt.</p>
<p>De oppersten van de Amsterdamsche joodsche gemeente werden door de dagelijks toenemende geruchten omtrent Spinoza's vervreemding van en vijandigheid tegen het jodendom des te meer getroffen, omdat zij groote verwachtingen van dien veelbegaafden jongeling hadden opgevat, en, zooals we zeiden, hem als een toekomstig steunpilaar van het gelouterd geloof der vaderen beschouwden. Nu vreesden zij, dat hij hen verlaten en tot het Christendom zou overgaan, waarbij hij zijne voortreffelijke gaven dan tot bestrijding van zijne voorvaderlijke godsdienst zou gebruiken. Zulk eene stelselmatige bestrijding mogten zij toch niet gedogen!</p>
<pb n="57"/>
<p>Van dag tot dag kwamen er uit Spanje en Portugal nieuwe vlugtelingen aan, die in hun vaderland ambten, bezittingen en bestaan opofferden, om ver van hunne betrekkingen, ver van hun nog altijd dierbaren geboortegrond, in ballingschap te gaan, in het vooruitzigt daar onverholen een geloof te bekennen, dat hun meer dan eer en goud, ja meer dan het leven waard was. Jaren lang waren zij door de pijnbank gedwongen het ‘Vader-onzer’ op de lippen te hebben, maar droegen den naam van den eenigen God diep in het hart gegrift.</p>
<p>Juist in den tijd, toen Spinoza zijn afval van het Jodendom deed voorspellen, stegen de vlammen der brandstapels voor joodsche martelaars in verscheidene steden van Spanje en Portugal met vernieuwde hevigheid ten hemel, en traden verscheidene, zelfs aanzienlijke en bekwame Christenen in Nederland tot het joodsche geloof toe.</p>
<p>In 1642 werden te Lissabon twee zeer rijke Joden levend verbrand, omdat zij hun geloof niet wilden afzweren, vier anderen werden geworgd en tachtig aan de galeijen geklonken. De koningin woonde dit helsche schouwspel met veel stichting bij. Vijf jaren later werd zulk een schouwspel op nog grootere schaal aldaar vertoond. Men verbrandde toen levend zeventig joden, terwijl een zestigtal andere zware straffen ondergingen. Een der martelaars verhief zich te midden der vlammen en riep met gesmoorde stem: ‘hoor Israel, de Heer is een eenig God’! In het jaar 1652 werd een aanzienlijke en hooggeschatte Marraan, met name Manuel Fernando da Villa Real, een staatsman, geleerde en dichter, die in Parijs aan het hoofd van het consulaat van het portugeesche hof stond, toen hij om ambtszaken derwaarts was gegaan, door de inquisitie gevat, gekneveld en verbrand. Hij had den moed gehad om in een zijner geschriften te verklaren, dat het niet goed was de geheime aanhangers eener godsdienst met zulke gestrengheid en zulke gruwelen te vervolgen als de spaansche Philips destijds deed. Het staat niet in de magt der regenten - zeide hij - om de geheimen der ziel na te vorschen; het is genoeg, als de onderdanen de door hen gestelde wetten getrouw naleven; niemand mag zijne heerschappij tot de verborgenste gedachten, tot het binnenste van het gemoed uitstrekken. In Cuenca werden twee jaren later zeven en vijftig schijnchristenen naar de auto-da-fé gesleept. Een hunner wierp op den brandstapel, terwijl hij door den beul gebonden en hem het crucifex werd voor-<pb n="58"/>gehouden, dit met verontwaardiging van zich, zeggende: ‘ik geloof niet aan uw Christus, als gij mij bindt.’</p>
<p>Het laat zich denken dat, terwijl die treurige berigten van geloofsmoed en marteldood dagelijks door de vlugtelingen naar het nieuwe toevlugtsoord werden overgebragt en het prestige van het joodsche geloof bij velen in den lande meer en meer toenam, de afval van zulk een zoon der synagoge, als Spinoza hoop gaf te zullen worden, met smart door de opperhoofden der jonge gemeente vernomen en gevoeld moest worden.</p>
<p>Alvorens dus tot maatregelen over te gaan, die men in beider belang voor als nog meende niet te moeten nemen, was men er op uit, de ware gevoelens van Spinoza van nabij te leeren kennen. Jammer dat men daarin niet naar wensch slaagde en dat wel, omdat het terughoudend karakter en de afgetrokken leefwijze, die Spinoza reeds destijds leidde, het niet wel mogelijk maakten, zijne ware gevoelens omtrent de godsdienst en de grieven, die hij daartegen kon aanvoeren, te leeren kennen. Aan den anderen kant werden verkeerde personen en middelen gekozen, om zich van de waarheid te overtuigen. Hoe het ook zij, men beproefde alle mogelijke zachte middelen, om den afgedwaalde tot inkeer te brengen. Maar Spinoza was van een geheel ander gehalte dan zijn voorganger Uriël da Costa. Wat hij deed, was de vrucht van ernstig en langdurig overwegen en was het bij hem eens tot een besluit gekomen, dan kon geene bedreiging, geene magtspreuk hem meer daarvan afbrengen. Tijdelijke verwijdering uit de gemeenschap der gemeenteleden had dan ook weinig invloed op zijn besluit. Nogtans wilde men niet tot het uiterste, tot eene openbare breuk, tot eene algeheele scheiding overgaan. Stootte men hem uit, wat zou de wereld dan wel zeggen? En hoe zou hij later zich op de moederkerk wreken? Men koos daarom nog een ander, maar nog minder doeltreffend middel; men bood hem een jaargeld van ƒ 1000. - aan, indien hij van tijd tot tijd zich in de synagoge bij de openbare dienst zou willen vertoonen. Dwazen, die bewezen het karakter van Spinoza niet te kennen; aan een man zoo onbaatzuchtig en zoo waarheidlievend als hij, bood men goud om te huichelen, om een vroom goochelspel te vertoonen!</p>
<p>Was het wonder, dat Spinoza dit aanbod met verontwaardiging van de hand wees, en mag men hem niet gelooven
<pb n="59"/>als hij verklaarde, zelfs voor het tiendubbele dier som geene verandering te zullen brengen in een besluit, waartoe alleen de rede hem geleid had?</p>
<p>Die weigering en dat hardnekkig volhouden deden de verbittering der geloovigen toenemen. Menig hard woord had hij van vroegere vrienden en geloofsgenooten te verduren. Hij beantwoorde elke smaadreden met een minachtend stilzwijgen.</p>
<p>De fanatieke geest der domme menigte scheen echter geen middel onbeproefd te laten, om zich van dien gehaten geloofsverzaker te ontdoen, ja, ware het mogelijk, hem voor altoos onschadelijk te maken. Op zekeren avond, bij het verlaten van den schouwburg, - volgens anderen, hetgeen minder waarschijnlijk is, na een bezoek aan de synagoge gebragt - werd hij met sluipmoord bedreigd. Een onbekende rigtte de gewette dolk naar zijn persoon, die gelukkig niet gedeerd werd. Zij trof slechts zijnen mantel, dien ze doorboorde. Zoo hebben haat en onverstand slechts het kleed van den wijze kunnen treffen, maar hem zelven onaangeroerd gelaten.</p>
<p>Nu was hij niet meer veilig in de stad, waar eens zijn vader een toevlugt had gezocht ter wille van hetzelfde geloof, dat de zoon thans afgezworen had. Hij verliet Amsterdam, om zijn intrek te nemen bij een remonstrantschen vriend, nabij Ouderkerk aan den Amstel woonachtig. De vervolgde Jood vond eene schuilplaats bij den vervolgden Christen. Daar, in eene idyllische rust, te midden van Gods kalme natuur, had hij gelegenheid over het voorgevallene van de laatste tijden na te denken en den stroom zijner gedachten omtrent God en de wereld den vrijen loop te laten. Hij leefde hier hoogst ingetogen en zuinig; ten einde niet van anderen afhankelijk te zijn trachtte hij in zijn levensonderhoud te voorzien door het slijpen van optische glazen. Hoe karig een bestaan dit hem ook verschafte, zoo was hij hoogst gelukkig en tevreden als het hem slechts zooveel opleverde, dat hij - zoo als hij zich uitdrukte - ongestoord zich aan de zaligheid van het denken kon overgeven. Vrede en rust waren het ideaal zijns levens, de grondtrek van zijn geheele wezen. Die beide meende hij voortaan te zullen vinden in de levenstaak, die hij zich thans voorstelde te vervullen.</p>
<p>Aan die levensvoorwaarden is hij tot aan zijn verscheiden getrouw gebleven; daarvoor heeft hij eer, roem en schatten, ja, zoo men zegt, eene innig gekoesterde liefde opgeofferd. Men heeft
<pb n="60"/>toch het vrij nuchtere en eentoonige leven van onzen wijsgeer een poëtischen tint trachten te geven, door hem eene liefde toe te dichten, die hij voor de dochter van zijnen latijnschen leermeester, Clara Maria van den Ende, zou opgevat hebben. Wij, die een getrouw levensbeeld van Spinoza wenschen te schetsen, moeten het bejammeren, dat wij het tafereel van zijn levensloop niet met dit poëtisch element kunnen stofferen. Maar zoowel het karakter van Baruch, als de betrekking, waarin hij tot die schrandere jonkvrouw stond, gevoegd bij het verschil van jaren en religieuse gezindheid, maken de onderstelling van eene liefdesbetrekking tusschen die beide wezens zeer onwaarschijnlijk, zoo niet onmogelijk.</p>
<p>Terwijl onze jeugdige wijsgeer zijne dagen in stil gepeins op het land sleet, waren het rabbinaat en het portugeesche kerkbestuur te Amsterdam bezig, den laatsten slag te slaan en een openbare afsnijding van het onwaardige lid der kerk voor te bereiden.</p>
<p>'t Was op een Donderdag, den 27<hi rend="sup">sten</hi> Julij<note n="1)" place="foot">Zie Graetz, Geschichte der Juden, etc. Bd. X, S. 176 en Note I S. <hi rend="sc">ix</hi>.</note> van het jaar 1656 (den 6<hi rend="sup">den</hi> der maand Ab, 5416), kort voor den treurdag over de verstrooijing van Jeruzalem, dat de groote banvloek door zijne vroegere leermeesters Mortaire en Aboab, onder bazuingeschal en ten aanschouwe van de heilige wetsrollen, in het bijzijn van de kerkvoogden en de geloovige gemeente, in de synagoge tegen den afvallige van het bidgestoelte werd uitgesproken.</p>
<p>Spinoza alleen was daar niet om getuige te zijn van de gloeijende verontwaardiging, van de diep gevoelde smart, die zich in woorden en gebaren alom kenbaar maakten.</p>
<p>Spinoza alleen vernam niet uit den mond zijner miskende meesters, hoe groot een strijd het hun gekost heeft, om tot dit uiterste over te moeten gaan.</p>
<p>Het merkwaardige stuk, zijne verbanning behelzende, was in het portugeesch gesteld. Daarin wordt er op gewezen, dat men door verschillende wegen en beloften gepoogd heeft den banneling van den slechten weg terug te brengen, zonder hem te kunnen genezen, ja dat hij integendeel dagelijks meer afschuwelijke ketterijen deed en leerde en ijselijke werken wrochtte. Het besluit met eene krachtige waarschuwing, dat niemand met
<pb n="61"/>hem mondeling noch schriftelijk mogt verkeeren, dat niemand hem eenige gunst mogt bewijzen, niemand onder een dak met hem mogt vertoeven, ieder op vier ellen afstand van hem verwijderd moest blijven en eindelijk, dat niemand eenig geschrift van zijne hand mogt lezen.</p>
<p>Dit document werd hem in afschrift naar zijn vrijwillig ballinsgoord gezonden, waar hij het ontving met eene stoïsche onverschilligheid. Wat thans gebeurd was, had hij, zoo al niet gewenscht, dan toch voorzien, en Spinoza kende zijnen tijd en zijne omgeving te goed, om niet te verwachten, dat men tot zulk eene handeling zou overgaan. Reeds lang had hij gebroken met alle gezag en hadden de kerkelijke vermaningen en straffen, hoe indrukwekkend, hoe verpletterend ze ook op de schuldigen neerkwamen, voor hem niet de minste beteekenis meer; zij lieten hem ongedeerd. De kerkelijke ban was in zijn oog eene daad van geweld, die indruischte tegen de wetten van vrijheid en verdraagzaamheid, waardoor alleen de godsdienst en de staat bestaan kunnen.</p>
<p>Men beweert, dat de partij van het behoud in de joodsche gemeente, bevreesd, dat de banneling terug gekeerd, ook andere geloofsgenooten, waarmede hij vroeger had omgegaan en die hem om zijne innemendheid en schranderheid hoogschatten, in vereeniging met de protestantsche geestelijkheid, die er ook belang bij had, dat dergelijke scheurzieke en kettersche personen van de reeds woelende gemeente verwijderd zouden blijven, tot den magistraat van Amsterdam het verzoek hebben gerigt, om dien gevaarlijken persoon het verblijf in de stad voortaan te ontzeggen. Dat verzoek zou tijdelijk zijn toegestaan.</p>
<p>Naar aanleiding daarvan schreef Spinoza eene regtvaardiging, waarin hij de vrijheid van denken en navorschen in een helder licht stelde en daarmede tevens de beschuldiging van zich trachtte af te werpen, als zoude zijn gedrag in strijd met de zedelijkheid en de wetten van het land zijn. Dit stuk, niet voor de geschiedenis bewaard, was echter de grondsteen, waarop hij later zijn beroemd godsdienstig-staatkundig vertoog gebouwd heeft.</p>
<p>Van stonden af behoorde Baruch niet meer tot de kinderen Israëls; hij was de zoon der menschheid! Van nu af treedt Spinoza als een persoonlijkheid op en gaat hij een nieuwen levensloop te gemoet, die hem, volgens een zijner jongste levensbe-<pb n="62"/>schrijvers, tot den eersten dagheraut maakte van een nieuw tijdvak der wereldbeschaving, dat twee eeuwen later den middeneeuwschen schemerschijn des christendoms allengs met dat heldere licht zou gaan vervangen, welks eersten morgenglans wij thans hier en daar het vroegere duister zien doorbreken.</p>
<p>&nbsp;</p>
<p><hi rend="i">(Vervolg en slot in Februari.)</hi></p></div></div>
<div type="chapter">
<interpGrp>
<interp type="primair" value="coro001"/>
<interp type="secundair" value="spin003"/>
</interpGrp>
<pb n="63"/>
<head rend="h3">Baruch D'Espinoza,
<lb/>In de lijst van zijn tijd.
<lb/>Door Dr. S. Sr. Coronel.</head>
<head rend="h4">II.</head>
<p>Vier jaren na zijne verbanning uit het kerkgenootschap - 't was in 't jaar 1660 - treffen mij onzen jeugdigen wijsgeer, die thans zijn joodschen naam Baruch voor den latijnschen Benedictus had verwisseld, in een laag en onaanzienlijk huisje aan, dat aan een smallen landweg nabij Rijnsburg is gelegen en nog heden in de wandeling het Spinoza-laantje wordt genoemd. Dit huisje draagt, opmerkelijkerwijs, - is 't toeval of voorbedachtelijk gedaan? - de bekende versregels van Kamphuijzen: ‘Ach! waren alle menschen wijs, enz.’, met het jaartal 1667 tot opschrift. Hier was hij met zijn Ouderkerker gastheer ingetrokken en zocht hij in het vreedzaam en wetenschappelijk verkeer met eenige vrienden en geestverwanten - de zoogenaamde Rijnsburger Collegianten - rust voor zijn geschokt ligchaam en voedsel voor zijnen steeds werkzamen geest. Hier</p>
<pb n="66"/>
<p>legde hij den grondslag voor zijne, later zooveel opgang makende, geschriften. Hier oefende hij zijnen geest met het overpeinzen en ontwikkelen van de verhevenste en diepzinnigste vraagstukken van zijnen tijd. Hij verbreidde zijne denkbeelden in eene reeks van brieven, die hij met zijne vrienden in verschillende deelen des lands en ook buitenslands wisselde. In die brieven komt de helderheid van zijn verstand en de innemendheid van zijn karakter meermalen uit. Een zijner vrienden, met name Oldenburg, te Londen gevestigd, met wien hij destijds een belangrijk mondeling onderhoud over God en zijne eigenschappen, het verband tusschen ligchaam en geest, de wijsbegeerte van Descartes en Baco gehad heeft, getuigt van hem: ‘Zijne grondige wetenschap met die beschaving en zachtheid van zeden gepaard, waarmede natuur en eigen aanleg hem zoo rijk begaafd hadden, maakte zijn verkeer zoo aantrekkelijk, dat ik hem na het eerste bezoek al aanstonds de hand eener ongeveinsde vriendschap bood en tot eene voortdurende wisseling van gedachten en diensten noodde.’</p>
<p>In Amsterdam had zich een kring gevormd van wetenschappelijk ontwikkelde en naar waarheid strevende jongelieden, met wie Spinoza eene geregelde briefwisseling nopens gewigtige metaphysische vraagstukken onderhield. Onder deze verdienen, wegens hunne wijsgeerige studiën, vooral genoemd te worden Lodewijk Meijer, een verdienstelijk geneeskundige en taalgeleerde, een waar aanhanger van de Cartesiaansche wijsbegeerte. De partij, die hij in den toenmaals hevigen strijd tusschen rationalisme en supranaturalisme in het belang van het eerste had gekozen, deed hem nu een vurig voorstander worden van de leer door Spinoza verkondigd, die het theologisch supranaturalisme in zijne eigene verschansingen had aangetast. De anderen waren Simon de Vries, Schaller en Bresser, allen mannen, die zich aan geneesen natuurkundige studiën hadden gewijd. Zij hielden geregeld bijeenkomsten, waarin zij de wijsgeerige vraagstukken door hun meester en vriend gesteld, met elkander bespraken en hunne bedenkingen daartegen maakten of inlichtingen omtrent hun duistere punten vraagden. Met onverdroten geduld en ongemeene helderheid trachtte Spinoza hunne bedenkingen op te lossen en hun de begrippen regt duidelijk te maken, die hij omtrent de dwalingen van zijn tijd koesterde. Aan een ander vriend, van minder degelijk gehalte dan de zoo even genoemde, die Spinoza
<pb n="67"/>wilde overhalen tot de alleen zaligmakende kerk, waartoe hij was overgegaan, heeft hij in een merkwaardig schrijven zijne meening blootgelegd omtrent sommige dier vraagpunten, waaruit wij zijn even schrander vernuft als groote gematigdheid in de beoordeeling van andersgezinden leeren kennen.</p>
<p>Die brief<note n="1)" place="foot">Epist LXXIV. Nobil. Juven. Alberto Burgh.</note> heeft voor onzen tijd weer nieuwe beteekenis gekregen en daarom wensch ik hem hier in zijn geheel mede te deelen. Hij was aan Albert Burgh gerigt en luidt aldus:</p>
<p>‘Hetgeen ik van anderen vernomen heb, doch naauwelijks gelooven kon, is mij eindelijk uit uw eigen schrijven gebleken, namelijk: dat gij niet alleen lid der roomsche kerk, maar ook haar ijverige voorstander zijt geworden en dat gij reeds geleerd hebt uwe tegenstanders te vloeken en verwoed tegen hen uittevaren. Ik had mij voorgenomen daarop niet te antwoorden, omdat ik mij overtuigd hield, dat gij meer behoefte aan tijd dan aan verstand hadt, om tot u zelf en de uwen gebragt te worden. Ik wil ook van andere oorzaken niet reppen die gij vroeger goedkeurdet, toen wij gezamelijk over den heer Steno spraken, wiens voetstappen gij nu navolgt. Maar zekere vrienden, die even als ik, groote verwachtingen omtrent uw voortreffelijken aanleg hadden gekoesterd, hebben mij ernstig verzocht dat ik mij aan den vriendenpligt niet zou ontrekken en ik liever zou overwegen wat gij vroeger waart, dan wat gij nu zijt en dergelijke dingen meer. Een en ander beweegt mij aan u dit weinige te schrijven met ernstig verzoek het met een kalmen zin te lezen en te overwegen.</p>
<p>Ik zal hier niet, zoo als de tegenstanders der roomsche kerk gewoon zijn te doen, opsommen de gebreken van priesters en pausen om u daardoor van hen afkeerig te maken; want deze worden dikwijls door een lagen hartstogt ingegeven en meer om te verbitteren dan om te leeren aangevoerd. Ik geef zelfs toe dat er in de roomsche kerk meer mannen van groote geleerdheid en dengdzaam leven worden aangetroffen, dan in eenige andere christelijke kerk; daar die kerk toch meer leden telt, zoo zullen er in verhouding ook meer lieden van dien aard in gevonden worden. Dit zult ge echter niet kunnen loochenen, - tenzij gij welligt met het verstand tevens het geheugen hebt verloren, - dat er in iedere kerk vele regtschapene mannen
<pb n="68"/>zijn, die God opregtelijk en met liefde vereeren; wij kennen er toch vele van dien aard onder de Lutherschen, Hervormden, Doopsgezinden en geestdrijvers; en om van anderen te zwijgen, gij weet toch hoe uwe ouders, ten tijde van den hertog van Alva, met evenveel standvastigheid als vrijheid, allerlei martelingen om de godsdienst hebben doorstaan. Gij zult derhalve moeten toestemmen, dat een vrome levenswandel niet alleen aan de roomsche, maar aan alle kerken gemeen is. En dewijl we hier door weten (om met den apostel Johannes te spreken: 1 epist. cap. 4, vers 13), dat wij in God blijven en God in ons, zoo volgt hieruit, dat wat de roomsche kerk van de andere onderscheidt geheel overbodig is en bijgevolg ten eenemale uit bijgeloof is ingesteld. Regtvaardigheid toch en liefde, gelijk ik met Johannes heb gezegd, zijn het eenigst en zekerst bewijs van een waarachtig catholiek (algemeen) geloof en de vrucht van een waarlijk heiligen geest; en overal waar zij gevonden worden, daar is Christus in waarheid, waar zij ontbreken, daar is ook Christus niet. Door den geest van Christus alleen worden wij toch tot het beminnen van regtvaardigheid en liefde geleid. Indien gij dit wel bij u zelf had willen overwegen, zoudt ge niet in 't verderf zijn geloopen en hadt ge uwe ouders, die thans uw ongeluk jammerlijk betreuren, niet in bittere droefenis gedompeld.</p>
<p>Maar ik kom tot uwen brief terug, waarin ge vooreerst betreurt, dat ik mij door den vorst der booze geesten om den tuin laat leiden. Maar ik bid u, wees welgemoed en keer tot uzelven weer. Toen ge nog wel bij 't hoofd waart, aanbaadt ge, zoo ik mij niet bedrieg, den oneindigen God, door wiens goedheid alleen alle dingen ontstaan en behouden worden. Doch nu droomt ge van een vorst vijandig aan God, en die ondanks God, de meeste menschen - maar de goeden zijn zeldzaam - om den tuin leidt en bedriegt, weshalve hen God aan dezen meester der schelmen ter eeuwige foltering overlevert. Het is dus met de goddelijke regtvaardigheid wel in overeenstemming te brengen, dat de duivel, zonder gestraft te worden, de menschen bedriegt, maar niet dat dezen zelven door den duivel zoo ellendig misleid en ongestraft blijven.</p>
<p>Maar al die ongerijmdheden zouden nog te dulden zijn, indien gij een oneindigen en eeuwigen God zoudt aanbidden en niet dien, welken Chatillon in de stad van Tienen straffeloos zijnen paarden te eten gaf. En gij, ongelukkige, beklaagt mij, en
<pb n="69"/>noemt mijne wijsbegeerte, die gij nooit gezien hebt, een hersenschim? O jongeling zonder verstand, wie heeft u zoo bevangen, dat gij dit hoogste en oneindige wezen meent te verslinden en in uwe ingewanden te sluiten?</p>
<p>Gij schijnt echter rede te willen verstaan en vraagt mij, hoe ik weet, dat mijne wijsbegeerte de beste van al degene is, welke ooit in de wereld onderwezen zijn en thans nog geleerd worden, of ooit later onderwezen zullen worden? Ik zou zulks met meer regt aan u kunnen vragen. Want ik meen niet de beste wijsbegeerte gevonden te hebben; maar ik weet, dat ik de ware versta. Indien gij mij echter vraagt hoe ik dat weet, zal ik u antwoorden: op dezelfde wijze als gij weet dat drie hoeken van een driehoek aan twee regte hoeken gelijk zijn, en dat zal niemand ontkennen, die gezonde hersenen heeft noch van onreine geesten droomt, die ons valsche te gelijk met juiste denkbeelden wil opdringen: want het ware getuigt voor zich zelf, zoo wel als het valsche.</p>
<p>Maar gij die voorgeeft, dat gij eindelijk de beste godsdienst of liever de beste menschen gevonden hebt, aan wie gij uwe ligtgeloovigheid hebt toegezegd, hoe weet gij, dat zij de beste onder al degenen zijn, die andere godsdiensten hebben onderwezen, nog steeds onderwijzen of later zullen onderwijzen?</p>
<p>Hebt gij alle die godsdiensten, zoo oude als nieuwe, die hier en in Indië en over de geheele wereld onderwezen worden, onderzocht? En zoo gij die alle naar behooren onderzocht hebt, hoe weet gij dat gij de beste hebt uitgekozen? Omdat gij geen reden van uw geloof weet te geven. Doch gij zult zeggen dat gij in de inwendige getuigenis van Gods geest berust, maar dat de anderen door den vorst der booze geesten worden misleid en bedrogen. Maar allen, die buiten de roomsche kerk staan, zeggen met hetzelfde regt van hun geloof, hetgeen gij van het uwe getuigt.</p>
<p>Wat gij voorts aanvoert van de algemeene eenstemmigheid van duizenden menschen en van de onafgebroken opeenvolging der kerk en zoo meer, dat is het oude deuntje der Phariseën. Want deze voeren met niet minder zelfvertrouwen, dan die de roomsche kerk zijn toegedaan, myriaden van getuigenissen aan, die met dezelfde hardnekkigheid als de getuigen der roomsche kerk verhalen hetgeen zij gehoord hebben, als hadden zij zelven het ondervonden. Zij voeren hun geslacht
<pb n="70"/>zelfs tot Adam terug. Met evenveel verwaandheid bazuinen zij uit, dat hunne kerk tot op den huidigen dag is voortgeplant en onwrikbaar pal blijft staan, ondanks den vijandigen haat der heidenen en christenen. Zij zijn de anderen in oudheid vooruit. Als uit één mond verklaren zij de overleveringen van God zelf te hebben ontvangen, en dat zij alleen het geschreven en mondelinge woord Gods in bezit hebben. Niemand kan ontkennen dat alle ketterijen van hen uitgaan, terwijl zij zelven eenige duizende jaren, zonder dat eenige magt hen daartoe dwong, maar alleen door de kracht van het bijgeloof, zijn staande gebleven. De wonderen, die zij verhalen, de zaak zelve daargelaten, zijn voldoende om duizende beuzeltongen aan den gang te houden. Maar waar zij zich 'tmeest op verheffen, is dat zij veel meer martelaars dan eenig ander volk tellen en dat dagelijks het getal dergenen toeneemt, die voor 't geloof dat zij belijden, met eene buitengewone standvastigheid hebben gestreden, en dat liegen zij niet, want ik zelf heb zekeren Judas gekend - den geloovigen bijgenaamd - die te midden der vlammen, terwijl men hem reeds dood waande, de hymne begon te zingen, aanvangende “aan U, mijn God, wijd ik mijn ziel,” en onder het zingen den geest gaf.</p>
<p>Ik geef toe, dat de instelling der roomsche kerk, die gij zoo hoogelijk prijst, staatkundig en voor velen winstgevend is, en ik zou meenen, dat er geen geschiktere was om het domme volk te misleiden en de menschelijke gemoederen aan banden te leggen, of het moest de instelling der Mahomedaansche kerk wezen, die haar nog verre overtreft, want sedert dit bijgeloof een aanvang nam, zijn in deze kerk nog geene scheuringen ontstaan.</p>
<p>Alles dus wel overwogen, komt al hetgeen gij in de derde plaats aanvoert hier op neer ten aanzien der Christenen, dat namelijk ongeleerde menschen van geringe afkomst bijna de geheele wereld tot het geloof van Christus hebben kunnen bekeeren. Maar dit pleit niet voor de roomsche kerk, maar voor allen, die Christus' naam belijden.</p>
<p>Maar gesteld, dat al de gronden, die gij aanvoert, alleen voor de roomsche kerk zouden gelden, meent gij daarmede het gezag van diezelfde kerk meetkunstig te kunnen betogen? Dewijl dit er verre van af is, waarom wilt gij dan, dat ik zal gelooven, dat mijne bewijzen door den vorst der booze geesten, de
<pb n="71"/>uwe daarentegen door God zijn ingegeven, vooral wanneer ik zie, zoo als uit uw brief duidelijk blijkt, dat gij de handlanger der kerk zijt geworden, niet zoo zeer door Gods liefde daartoe geleid, als wel door de vrees voor de hel, die de eenige oorzaak van het bijgeloof is? Is dit ook uwe nederigheid, dat ge niet aan u zelf, meer dan anderen geloof hecht, die door de meesten veroordeeld worden? Of noemt gij het aanmatiging en hoogmoed, dat ik mijn verstand gebruik en dat ik in dat ware woord Gods, dat in de ziel zetelt, en nimmer kan geschonden of verminkt worden, berust? Weg dan met dat verderfelijk bijgeloof en erken de rede door God u geschonken en dien haar, zoo ge niet onder het redelooze dier wilt gesteld worden. Laat af, zeg ik, ongerijmde dwalingen verborgenheden te noemen; verwar niet schandelijk die dingen, welke ons onbekend of nog niet ontsluijerd zijn met deze, die blijken ongerijmd te wezen, gelijk de afschuwelijke geheimenissen dier kerk, van welke gij gelooft, dat ze zoo veel meer het verstand te boven gaan als zij met de gezonde rede in strijd zijn.</p>
<p>Overigens wordt de grondslag van mijn godgeleerd-staatkundig Vertoog, dat namelijk de heilige schrift slechts uit de schrift zelf verklaard moet worden, hetgeen ge zoo bedachteloos en zonder grond voor onwaar uitkrijt, niet alleenlijk ondersteld, maar als waar en onomstootelijk zeker bewezen, (voornamelijk in het vierde hoofdstuk, waar ook de meeningen der tegenstanders wederlegd worden, waarbij gevoegd moeten worden die zaken, welke op het einde van het dertiende hoofdstuk worden bewezen). Indien gij hierop acht slaan en bovendien de geschiedenissen der kerk (waarin ik u geheel onbekend acht) onderzoeken wilt, dan zoudt ge zien, hoe valsch het meeste is, dat de priesters overleveren en door welke omstandigheden en kunstmiddelen de roomsche Paus eerst 600 jaren na Christus' geboorte het kerkelijk magtgebied zich heeft toegeëigend, dan twijfel ik niet of ge zult eindelijk weer wijs worden. Van harte wensch ik, dat dit het geval zal zijn.’</p>
<p>Ik vraag nu, of een man, die uit volle overtuiging aldus over God spreekt, een atheïst genoemd kan worden? Ademt die brief niet ware humaniteit en opregten godsdienstzin? Worden de partijen ook onzer dagen er niet als 't ware met photographische juistheid in geteekend?</p>
<p>Onder de drukke, wetenschappelijke correspondentie, die zich
<pb n="72"/>van lieverlede tusschen Spinoza en zijne geestverwanten had ontwikkeld, bereidde hij - zij 't ook tot zelfstudie en leiddraad voor zijne leerlingen, - zijn eersten wetenschappelijken arbeid voor, waarmede hij de wereld zou verrijken. Hij hield zich bezig met het te boek stellen van de beginselen der Cartesiaansche wijsbegeerte in meetkunstigen vorm betoogd.<note n="1)" place="foot">Renati Descartes principia philosophiae. Pars I et II, more geometrico demonstrata per Benedictum de Spinoza Amstelodamensem, etc. Amstelodami 1663.</note> Hij deed dit naar aanleiding en ten vervolge van Descartes' overdenkingen. Daar Spinoza ten aanzien van de grondbeginselen met zijn voorganger verschilde, wilde hij zich niet met de uitgave van dit boek inlaten. Daarmede belastte zich nu zijn vriend Meijer, die er een voorrede aan toevoegde, waarin op het verschil van gevoelen der beide wijsgeeren wordt gewezen.</p>
<p>Terwijl Descartes drieerlei zelfstandigheden: een uitsluitend denkenden God, eene zoogenaamde denking, en eene doode stof - de gewone kerkelijke en wereldsche voorstelling met haar persoonlijken God - aanneemt, stelt Spinoza daar tegenover, ééne oneindige en onbegonnen volheid van leven, zich bepaaldelijk aan ons voordoende onder tweeërlei onafscheidbaren vorm - denking en uitgebreidheid, geest en stof - beide even oneindig en onbegonnen. Daarmede achtte hij de voorstelling van de zoogenaamde vrijheid van 's menschen wil onbestaanbaar. Volgens hem onderscheidde zich 's menschen wil niet van zijn verstand en waren beide eigenschappen dan ook niets anders, dan eene zamenvattende of afgetrokkene, niet in de werkelijkheid bestaande voorstelling, uit 's menschen verschillende wils- en verstandsuitingen door hem afgeleid, gelijk men het begrip van menschheid en andere uit de verschillende menschen enz., afleidt.<note n="2)" place="foot">Van Vloten, l.c. blz. 66.</note> De meening van Descartes overigens, dat sommige vraagstukken der wijsbegeerte 's menschen bevatting te boven gingen, werd door Spinoza niet gedeeld. Hij had de vaste overtuiging, dat het juist het streven der wijsbegeerte moet zijn, zelfs de moeijelijkste vraagstukken tot oplossing te brengen. Het moet het eenigste streven van den wijsgeer zijn al de kenbronnen der waarheid op te sporen en die door het licht van de rede aan den dag te brengen. Zulk eene poging heeft Spinoza gewaagd
<pb n="73"/>met het schrijven van zijn Vertoog over de verheldering van het verstand, waarmede hij zich tijdens zijn verblijf te Rijnsburg tevens bezig heeft gehouden.<note n="1)" place="foot">Kuno Fischer, Geschichte der neuern Philosophie. Bd. I, 2 Theil, S. 160. - Epistol. VIII, Clarissim viro. B.d.S. Henricus Oldenburgius (B.d.S. Opera postum. 1677).</note> Daar het met den aard van dit opstel en de grenzen, die ik mij daarbij gesteld heb, niet wel overeen te brengen is, om den belangrijken inhoud van dit en de andere vertogen en geschriften van onzen denker in hun geheel mede te deelen, zoo zal ik moeten volstaan met enkele belangrijke plaatsen daaruit aan te halen, die zullen moeten strekken, om het karakter en de geestesrigting van Spinoza nader te leeren kennen. Het fragment, aan het zoo even genoemde Vertoog ontleend, zal ons een blik doen werpen in den adel van het gemoedsbestaan des mans, die door tijdgenoot en nageslacht maar al te vaak als louter verstandsmensch is veroordeeld, die geene ruimte aan zijn gemoed liet, zich in zijne edelste uitingen kenbaar te maken. Het zal ons zijn zedelijk bestaan, waarvan zijn denken slechts eene uiting was, naar ik vertrouw, krachtig genoeg doen uitkomen.</p>
<p>In den aanvang van dit Vertoog deelt Spinoza den strijd mede, dien hij tegen de lusten van het wufte genot te voeren had. Hij verhaalt ons hoe hebzucht, eergierigheid en wellust, die schijngoederen des levens, eerst langzamerhand hare heerschappij over hem hebben verloren en hoe hij van lieverlede tot de erkenning kwam, dat de bevrediging van zulke zinnelijke behoeften niet doel en middel tegelijk, maar louter een middel is, ja, dat zelfs alle ziels- en geestvermogens slechts aan het doel dienstbaar moeten gemaakt worden, om de hoogste menschelijke volmaaktheid te bereiken, die alleen bestaat in de erkenning van het verband, dat de geest met de gansche natuur vormt. Alle ligchamelijke en geestelijke vermogens, de zedeleer, de opvoeding van het kind, de geneeskunde, in een woord al ons leven en streven zal daarop alleenlijk gerigt moeten zijn.</p>
<p>Doorgaande loutering en verheldering van het verstand moet tot verruiming en veredeling van het gemoed leiden, omdat zij ons het heldere inzigt in het natuurverband, de algemeene natuurwet aller dingen verschaft; omdat voorts die wet en dat verband de eenig blijvende en vaste waarheid, en dus het genot
<pb n="74"/>hunner kennis het eenige blijvende en duurzame goed is, door geene teleurstelling of misrekening te verstoren of te krenken, en daarom de bron eener duurzame blijmoedigheid.</p>
<p>'s Menschen waar geluk is niet in schatten, eer of wellust, maar alleen in die blijde gemoedsrust te vinden, die uit het helderst inzigt in 'toneindig verband aller dingen noodzakelijk geboren wordt.</p>
<p>Aan dit levensprogram is onze wijsgeer tot aan zijn dood getrouw gebleven. Nimmer is hij hiervan een haarbreed afgeweken. In den verderen loop van zijne levensbeschrijving zullen wij bij herhaling gelegenheid vinden, daarop te kunnen wijzen.</p>
<p>De arbeid, waarvan ik zooeven gewaagde, is onvoltooid gebleven en eerst na den dood des schrijvers met andere zijner werken door den druk wereldkundig gemaakt.</p>
<p>In het begin van 1664 verliet Spinoza zijne stille woonplaats weder en vestigde hij zich te Voorburg. Hij nam daar zijn intrek bij zekeren Daniël Tijdeman, Mr. Schilder, een man van vrijzinnige geloofsbeginselen. Wij treffen hem ook hier in eene gestadige briefwisseling met een zich steeds uitbreidenden kring van aanhangers en geestverwanten aan.</p>
<p>Allerlei moeijelijke kwestiën van godgeleerden en wijsgeerigen aard tracht hij hier voor zijne vrienden op te helderen en uiteen te zetten. Het zijn vooral sommige leden van de verlichte en vredelievende doopsgezinde gemeente, een Pieter Balling, Jarig Jelles en Jan Rieuwertz, menschen van eenvoudige maar opregte beginselen, bezield met eene vurige begeerte om de waarheid in hare kenbronnen uit den mond van hunnen vriend en meester te vernemen. De regt praktische levensbeschouwing die Spinoza in zijne brieven aan deze en andere zijner geestverwanten aan den dag legde, het onverdroten geduld, waarmede hij al hunne bedenkingen trachtte te wederleggen en vooral de groote humaniteit waarmede hij de hatelijke aanvallen zijner tegenstanders beantwoordde, doen hem als mensch in al den rijkdom van zijn zielenadel hoogelijk waarderen.</p>
<p>Tegen deze inspannende werkzaamheden, waaraan hij dag en nacht wijdde, scheen zijn zwak ligchaam, dat reeds door de vreeselijke tering ondermijnd werd, niet bestand te zijn.</p>
<p>Kort na een uitstapje naar Amsterdam huiswaarts gekeerd, wordt Spinoza ongesteld.</p>
<p>Met luchtige scherts schrijft hij aan een zijner vrienden,
<pb n="75"/>dat hij sinds eenige weken door koorts was aangetast, waartegen hij zich onder anderen heeft doen aderlaten. Hij vertrouwt dat hij hierdoor en door het in acht nemen van een goeden leefregel, haar spoedig naar den drommel zal hebben gezonden.</p>
<p>Dit belet hem echter niet om ijverig aan de voltooijing van een zijner meesterstukken te werken, waaromtrent hij gedurig met zijne geestverwanten van gedachten wisselt.</p>
<p>Hoe meer zijne denkbeelden verbreid worden, des te meer neemt het aantal zijner aanhangers en geestverwanten toe, die hem wegens zijne groote geestesgaven vereeren, en hem wegens zijn edelen inborst liefhebben; maar niet minder breidt zich de kring zijner tegenstanders uit, die niets sparen, om diezelfde beginselen als verderfelijk en diezelfde persoonlijkheid als eene pest te beschouwen voor allen, die met haar in aanraking komen.</p>
<p>Had de regtzinnige partij in de Ned. herv. kerk het zoo ver gebragt, dat het verkondigen van de leer van Descartes van den catheder en den kansel was tegengegaan, - in hetzelfde jaar toch, dat het joodsche rabbinaat den banvloek over Spinoza had uitgesproken, had eene tweede synode te Dordrecht het doemvonnis over de leer van Cartesius geveld - zij heeft niet kunnen beletten, dat er een geest van vrij onderzoek naar de geopenbaarde waarheid in 't leven was geroepen.</p>
<p>Vrome, vroede mannen, met even ernstigen zin als verdraagzamen geest, stonden op, om de geloofswaarheden, die de herv. kerk beleed, te toetsen aan het gezond verstand en ze te ontdoen van den geheimzinnigen sluijer, waarin eene scholastieke wijsbegeerte ze gehuld had.</p>
<p>Aan het hoofd van die zelfstandige godgeleerden stond de bekende franeker hoogleeraar Johannes Kock, beter bekend onder den naam van Coccejus. Het is hier de plaats niet om in bijzonderheden te treden aangaande de gewigtige verdiensten door dien waarlijk vromen man aan de protest. kerk dier dagen bewezen. Maar toch dien ik hier te herinneren aan de onzalige twisten, die daardoor weder in die kerk ontstonden. Hoe een Voetius geene middelen te heilig achtte, om zijne tegenpartij ten onder te brengen en hoe hij nog op tachtigjarigen leeftijd met zijn aartsvijand Maresius, destijds zeventig jaren oud, eene zamenzwering smeedde tegen den persoon van Coccejus, om hem en zijn geheelen aanhang voor altijd onschadelijk te maken.</p>
<pb n="76"/>
<p>Het liet zich denken, dat de woede zich nu ook zou keeren tegen een onverlaat als Spinoza was, die met nog meer driestheid dan zijn voorganger, de paapsche atheïst, met alle traditie had gebroken en die de leer dier regtzinnige strijders in hunne geschriften en handelingen zoo jammerlijk aan de kaak stelde. Zij bleef dan ook niet uit, maar liet hem ongedeerd.</p>
<p>Terwijl Spinoza in het westen als de Messias van het verlichte denken optrad en door zijne geschriften aller gemoederen in beweging bragt, stond in het oosten een mystieke geloofsheraut op, die op gansch andere wijze, geheel tegenovergesteld aan de zijne, eene leer verkondigde, die als een bliksemschicht door het zwerk schoot en het Jodendom in alle hoeken der wereld in vertwijfeling bragt. Sabatai Zewi, even als zijn tegenvoeter van Spaansche afkomst, gebruikte de Kabbala, om daaruit te betoogen, dat de verlossing der Joden en hun terugkeer naar Jerusalem nabij was. Hij gaf niet meer of minder voor, dan dat hij de van God gezondene was om dit feit te volbrengen. Ook de joodsche, zoowel Portugeesche als Hoogduitsche gemeenten te Amsterdam en elders werden door dien waanzin aangetast. Ontzaggelijk nam als met den dag het aantal geloovigen in de nieuwe leer toe, waaronder zelfs voorname rabbijnen zich bevonden. Men trachtte den geloofsijver op te wekken door het zingen en dansen onder schetterende muziek in de bedehuizen, niet minder dan door harde en monnikachtige kastijding. De drukkerijen konden geene exemplaren genoeg drukken voor de geloovigen, behelzende boetpredikingen en litanieachtige formulen, waardoor men het messiaansche rijk deelachtig hoopte te worden.</p>
<p>In zulk een tijd vestigde zich onze denker ten jare 1669 met der woon in den Haag en nam daar zijn intrek bij de wed. van der Velden, op de Veerkaai, waar hij een achterkamertje op de tweede verdieping bewoonde, dat hem tot woon- en slaapvertrek en werkplaats tevens strekte.</p>
<p>Hoe sober hij hier ook leefde, zoo scheen hem deze levenswijze toch nog te kostbaar.</p>
<p>Zijne onbaatzuchtigheid en zijn onafhankelijkheidszin hadden hem zijn aandeel in het ouderlijk erfdeel aan zijne zusters doen schenken en hem belet de nalatenschap te aanvaarden van zijn vriend Simon de Vries, nadat deze hem vroeger, maar ook te vergeefs, eene som van ƒ 2000 had aangeboden. De edele de
<pb n="77"/>Vries had toen zijn broeder gelast, om na zijn dood aan zijn vereerder jaarlijks zooveel uit te keeren, als hij tot zijn bestaan zou behoeven, welke som, op ƒ 500 gesteld, door Spinoza tot ƒ 300 werd verminderd, welke hij voldoende achtte om met de opbrengst van zijn handwerk, in al zijne behoeften te voorzien.</p>
<p>Desgelijks weigerde hij ook een aanzienlijk jaargeld hem door zijn vriend en vereerder, den raadpensionaris de Witt, aangeboden. Toen hij van zijn armoedje aan een hulpbehoevende eene som van ƒ 200 leende en deze er bankroet meê maakte, zeide hij gelaten: ‘ik zal mijne dagelijksche uitgaven wat moeten inkrimpen; het is eene goede gelegenheid om zich in standvastigheid te oefenen’. Geld, zingenot noch roem waren de drijfveren zijns levens. Hij verlangde slechts naar één genot: die van het rustig, ongestoord denken, hij kende slechts één streven: dat naar waarheid. En toch was hij verre van een menschenhater. Slaan wij hem toch gade zoo als hij zich aan ons voordoet in het jaar 1670, toen hij zijn intrek had genomen bij den solliciteur-militair van der Spijck op de Pavilioensgracht in den Haag. Wij zien daar op een boven-achterkamer een man van omstreeks 38 jaren, van middelbare lengte, in eene japansche kamerjapon aan een lessenaar bij een dwalmende vetkaars diep in gepeins verzonken zitten. Naast hem liggen op eene werkbank eenige instrumenten en optische glazen verspreid. Hier en daar is een lijvig kwartijn tusschen natuurkundige werktuigen geplaatst. In een hoek bevindt zich eene bedstede, voorzien van gordijnen. Een eikenhouten schrijn, een paar beukenhouten stoelen en eene dito tafel, ziedaar het geheele ameublement van deze cel: niet meer dan het strikt noodige. Het rosse licht werpt een flaauw schijnsel op het bruine gelaat van den denker. Het voorhoofd, edel gewelfd, is sterk gerimpeld. Lange, zware wenkbrauwen, die digt tot de zacht golvende neus reiken, overschaduwen de kleine donkere oogen, die door een buitengewonen gloed vonkelen. De eenigszins dikke lippen zijn vast tegen elkaâr geklemd. De donkere, kroezige haren, die den schedel in weelderige volheid dekken, verraden de zuidelijke en joodsche afkomst beide. Het geheele voorkomen teekent groote gemoedskalmte, ernstigen zin, doch draagt
de merkbare sporen van een lijden, dat de edelste organen van het brooze ligchaam heeft aangetast.</p>
<p>De gelatenheid, waardoor deze wijsgeer zich bovenal kenmerkte,
<pb n="78"/>dienen wij eenigszins in verband te beschouwen met zijne physische gesteldheid. Het is bekend, dat zich bij Spinoza reeds kort na zijn vertrek uit Amsterdam de duidelijke sporen openbaarden van een lijden, dat een even ingrijpenden invloed op de psychische als op de lichamelijke zijde van het leven uitoefent.</p>
<p>Het is een bekend feit, dat bij menschen, die een aanleg tot longtering hebben, meestal een levendige phantasie en een helder en scherpzinnig verstand aan een sanguinisch temperament, een zeer opgewekt en prikkelbaar gestel, zich paren. Zoodanige menschen worden gemakkelijk in vervoering gebragt en leggen dan eene groote mate van geestkracht aan den dag, om een eens opgevat grootsch doel ten uitvoer te brengen. Indien die teringachtige aanleg reeds tot ontwikkeling is gekomen en de verhoogde werkzaamheid der longen afgeleid is geworden in de ontwikkeling van tuberkels, die langzaam hun verwekings- en veretteringsproces doorloopen en zich al meer en meer uitbreiden, dan treedt de prikkelbaarheid op den achtergrond en maakt voor eene verhoogde gevoeligheid plaats. Bij zulk een loop der ziekte neemt het gelaat die eigenaardige uitdrukking aan, welke zich doet kennen in die al dieper in hunne kassen terugzinkende oogen, in die al scherper tevoorschijn tredende en vooruitstekende jukbeenderen, dien vuilgraauwen gelaatstint, dat voorover buigen van het hoofd bij het terugwijken van de welving der borst en in die ingrijpende vermagering van het geheele ligchaam, welke de schoone ronding der ligchaamsvormen geheel doet verdwijnen en het slagtoffer als een levende schim te midden van zijne medemenschen doet rondwaren. Maar uit dien doordringenden blik, van het uit een donkeren achtergrond helder stralend oog, uit het breede, hooggewelfde voorhoofd, uit de als metaal klinkende stem straalt en spreekt een geest, die, niet vermoedend wat korte spanne hem nog maar van het graf scheidt, vriendelijk en hoopvol in de toekomst staart en wiens ongetemde kracht nog te midden van den strijd des levens ongebreideld schijnt zich te willen doen gelden. En toch is het geene wezenlijke kracht: gelijk het ligchaam in zijne edelste uitingen is geknakt, zoo ook de geest, die niet meer vrij naar alle rigtingen in de veelbewogen wereld kan doordringen, maar behoefte gevoelt zich aan
één ding vast te klemmen, en slechts voor die eene zaak leeft en strijdt, ja, er eene gelukzaligheid in tracht te vinden. En al dat trachten en wenschen in dien geest is slechts zelfbedrog:
<pb n="79"/>geen strijd maar rust is het, die de geest zoowel als het ligchaam behoeven en die zij eerst onder de aarde zullen vinden.</p>
<p>Het komt er nu maar op aan, welken ontwikkelingsgang dit kwijnende individu vóór het optreden van zijn ziekelijk bestaan heeft genomen, en dan zijn wij dikwijls met bewondering vervuld voor hen, die als een gelouterd heiligdom der humaniteit, zich losmaken van al het hartstogtelijke, van al wat de wereldgezindheid den mensch als noodzakelijke behoeften heeft leeren beschouwen, en wier geest zoowel als ligchaam zich van lieverlede van alle aardsche banden bevrijdt, om zoodoende den Jacobsladder naar den hemel te bestijgen.</p>
<p>Zulk een tafereel ontrolt voor ons het leven van Spinoza.</p>
<p>Reeds op den leeftijd van 24 jaren had zich de overtuiging door de wetenschap en ervaring bij hem gevestigd, dat hij het wisse offer van eene krankte zou worden, die hem elken dag eene schrede nader aan het graf zou brengen. Hij wist dat er voor hem slechts heul in zijn lijden zou zijn te vinden door de betrachting van een strikten, ingetogen leefregel: zelfbeheersching naar ligchaam en ziel.</p>
<p>In de jaren zijner jongelingschap zien wij zijn geest vervuld met de koenste gedachten en zijn ligchaam als trouwe dienaar van dien geest, de ongelooflijkste inspanningen trotseren. In zijn rusteloos voorwaarts streven blikt hij met minachting op elken hinderpaal neer; hij braveert elken aanval met eene kracht, eene zelfbeheersching en eene volharding, waarop elk wapen moet afstuiten. Wij zien hem den rug toekeeren aan de oude wereld (de Joden), maar hij laat zich ook niet verlokken door de lonken der nieuwe (de Christenen), waarin hij evenmin voldoening vindt als in gene. Om in zijne geringe behoeften te voorzien en om zich een onafhankelijk levensonderhoud te verzekeren, acht hij het noodig naast zijn inspannenden geestesarbeid ook een handenarbeid te kiezen, hoe moeijelijk hem dit met zijn zwak gestel ook moge vallen, hoe karig een bestaan hij er in zal vinden: uit de werkplaats van den geest gaat hij over in die van den brillenslijper. En terwijl het ligchamelijk oog op het glas is gevestigd en de hand het rad draait, wentelt het inwendig oog zich om het middelpunt van den kosmos, en peinst zijn geest over de natuur van het oneindige en van het eindige. Maar op latere jaren, terwijl de tering reeds onmerkbaar hare verwoestingen in het brooze hulsel aanrigt en het lang-<pb n="80"/>zaam maar zeker is begonnen te sloopen, zien wij Spinoza zich geheel terugtrekken in de stilte van het studeervertrek: hij had de kracht van zijn aanzijn verbruikt, om zich een onafhankelijk standpunt tegenover de partijen te verzekeren, en aangezien hem hierover elke partij aanviel had hij alle getroffen. Nu belette hem niets, om uit de wereld vol teleurstelling naar het stille maar vruchtbare gebied der gedachte terug te keeren. Hier gevoelde hij zich thuis, terwijl hij zich aan al het overige vreemd achtte. Hij liet alle aanspraken op die wereld buiten hem varen. Voor deze wilde hij als niet bestaande beschouwd worden. Hij kende slechts één doel: de wereld van den
geest, die zich in het individu in al hare volheid openbaart, te veroveren.</p>
<p>Meestal met handen- of geestesarbeid in stilte op zijne kamer bezig, was de eenige versnapering die Spinoza zich gunde, een pijp tabak, terwijl hij ter verstrooijing zich van tijd tot tijd met de worstelingen van eene vlieg tegen eene spin vermaakte of microscopische of natuurkundige onderzoekingen deed. Zóó matig was hij in zijne leefwijze, dat hij een geheelen dag teerde op wat zoetemelkspap of gort met rozijnen, met een glas bier of een enkele maal een glas wijn. Aan een en ander werd hoogstens 6 à 8 stuivers daags besteed.</p>
<p>Even stil en ingetogen van aard als hij was, zoo minzaam en vol van vrolijke en dienstvaardige heusheid wordt hij ons beschreven. Gewoonlijk ging hij na een inspannenden arbeid, in eenzaamheid volbragt, naar beneden in het woonvertrek zijner huisgenooten en onderhield zich met dezen over de dingen van den dag. Toen van Spijck's vrouw hem eens vraagde of men naar zijne meening in haar godsdienst zalig kon worden, antwoorde hij haar, dat die godsdienst goed was en men geene andere behoefde te zoeken, zoo men zich maar op een stil en godzalig leven toelei. Ook zette hij haar en de haren tot het bijwonen van den preekdienst en spoorde de kinderen des huizes steeds tot gehoorzaamheid aan; hij vermaande hen tot geduld en lijdzaamheid in rampspoed en ziekte, als een noodzakelijk kwaad, en beval hun kloekhartigheid en moed in onheil en gevaren aan. En wat hij zoo aan anderen voorhield, paste hij in de eerste plaats op zich zelf toe. Niemand meer dan hij was in staat zijne hartstogten te bedwingen, zoodat hij zich door blijdschap noch droefheid maar bovenal niet door toorn liet vermeesteren.
<pb n="81"/>Zijn misnoegen uitte hij hoogstens door een of ander teeken of door enkele korte woorden; hij vermeed het bijzijn van hen wier aanraking hij vreezen moest, dat hem in drift zou doen ontsteken, waardoor hij schier altijd even bedaard en zich zelf in alles gelijk was. Hij deed het blazoen van zijn geslachtswapen: een distel met het bijschrift ‘caute,’ in alle opzigten eer aan. Hij was bij uitnemendheid bedachtzaam in zijn denken en in zijn handelen. De gunstige indruk, dien zijn karakter en uiterlijk voorkomen op ieder maakte, die met hem omging, werd nog aanmerkelijk verhoogd, wanneer men zich in gesprek met hem inliet. Zijn onderhoud, - zegt een ander tijdgenoot - was zoo boeijend, en de vergelijkingen, die hij bij 't ontvouwen zijner redenen bezigde, waren zoo juist, dat men zich ongevoelig tot zijne meening vond overgehaald. Zijne ongezochte en onopgesmukte kout was in de hoogste mate overredend en hij uitte zich zoo duidelijk en met zooveel gezond verstand, dat hij niemand onvoldaan liet. Alle verstandige lieden haakten daarom naar zijn bijzijn, en dat te liever als zij zeker konden zijn, hem ten allen tijde even te vreden en blijmoedig gestemd te vinden. Van die tevredenheid en blijmoedigheid legt hij zelf getuigenis af in een zijner voornaamste denkgewrochten. ‘Hij, die weet - schrijft hij in 't vierde deel zijner Ethica - dat alles uit de noodzakelijkheid der goddelijke natuur voortvloeit en volgens hare eeuwige wetten en regels geschiedt, zal niets vinden dat zijn haat, hoon of verachting waard is, noch zijne deernis wekken zal, en zooveel dus de menschelijke kracht het toelaat, zal hij pogen, om - gelijk het heet - wel te doen en blij te zijn. Alleen een droef en benepen bijgeloof zou ons daarvan weerhouden kunnen. Of past het minder alle droefgeestigheid te bannen, dan onzen honger en dorst te lesschen? Dit is mijne zienswijze en zoo heb ik 't mij aangewend. Geene godheid - of 't moet uit wangunst zijn - die zich in mijne
onmagt of ongemak verheugen zal, en geene tranen, snikken, noch bange vrees - die kenteekenen van een onmagtig gemoed, - die ons tot deugd zullen leiden; in tegendeel, hoe blijder wij van gemoed zijn tot hoe grooter volkomenheid wij geraken en hoe meer wij de goddelijke natuur deelachtig zijn. De dingen dus te gebruiken en er ons (zoo veel mogelijk) in te verblijden - niet tot walgens toe - want dat ware geen genot meer - is het doen van een wijze. Hem past het, zich door een matig en zoet genot van spijs en drank te verkwik-<pb n="82"/>ken en te versterken, den geur en 't liefelijk schoon van ' groenend en bloeijend kruid te genieten, en in smaakvollen tooi, in muziek en tooneelspel, in ligchaamsbewegingen en andere dergelijke waaraan ieder zich zonder anderer nadeel wijden kan, behagen te scheppen. Het menschelijk ligchaam toch is uit verschillende bestanddeelen zamengesteld, die voortdurend een nieuw en verschillend voedsel noodig hebben, om het gansche ligchaam tot al wat zijne natuur medebrengt, gelijkelijk in staat te stellen en dus ook den geest te bekwamen, alles gelijkelijk te bevatten. Zulk eene levenswijze komt dus met onze beginselen en met de dagelijksche praktijk overeen, en haar kan men nooit genoeg als de beste aanbevelen.’<note n="1)" place="foot">Naar de vertaling van van Vloten, l.c.</note></p>
<p>Ik vraag wederom, of dit de denkwijze van een hermiet is, of die wijsbegeerte abstract moet heeten, of zulke beginselen verderfelijk moeten genoemd worden?</p>
<p>Keeren wij, na die lange, maar noodzakelijke uitwijding over zijn persoon, thans tot zijne werkzaamheid terug; vervolgen wij den verderen levensloop van Spinoza.</p>
<p>Wij hebben hem dan in het eenvoudige vertrek op de Veerkaai aangetroffen, ernstig verdiept in wijsgeerige bespiegelingen. Eene vrucht daarvan zou weldra het licht zien; maar onze vreedzame denker was zoo beducht voor de ernstige gevolgen, die het werelkundig maken zijner denkbeelden over godsdienst en staat zouden na zich slepen, dat hij met moeite te bewegen was, aan de aandrang zijner vrienden gehoor te geven, en zijn godsdienstig-staatkundig vertoog ter perse te leggen. Eindelijk besloot hij tot de uitgave, maar zonder den naam des schrijvers en met eene verandering van den naam des uitgevers en van de plaats van uitgave.<note n="2)" place="foot">Tractatus theologico-politicus, continens dissertationes aliquot, quibus ostenditur, libertatem philosophandi non tantum salva pietate et rei. publicae pace posse concedi, sed eandem nisi cum pace reipublicae ipsaque pietate tolli non posse. Hamburgi (Amsterdam) apud Henricum Kuenrath (Christoph Conrad) 1670.</note> In dit geschrift worden de gebreken van zijnen tijd in kerk en staat met krachtige trekken aangetoond en aan een onverbiddelijke kritiek onderworpen. Het draagt tot motto de uitspraak van Johannes (1 cap. IV,
<pb n="83"/>13) ‘Hieraan weten wij, dat wij in God blijven en God in ons, dat Hij ons van zijnen geest gegeven heeft.’ Hij schetst daarin de betrekking van de wijsbegeerte tot de godsdienst, van de natuurlijke rede tot de goddelijke openbaring, van de vrijheid van denken tot het geloofsgezag.</p>
<p>Met eenig leedwezen zegt Spinoza bemerkt te hebben, dat de ware kenteekenen van een Christen, liefde, vreedzaamheid en onderling vertrouwen van lieverlede op den achtergrond traden, en men veeleer door heillooze twisten elkander het leven trachtte te verbitteren. Een Christen is slechts van een Heiden, een Jood van een Turk door zijn uitwendig voorkomen, door het verschil van meening omtrent de woorden zijns meesters of door de soort van kerk, die hij bezoekt, onderscheiden, terwijl zij zich overigens door eenzelfde levensgedrag kenmerken. De rede wordt door velen veracht en als eene bron van goddeloosheid verworpen. Menschelijke meeningen treden in de plaats van goddelijke uitspraken. Ligtgeloovigheid en bijgeloof vervangen de plaats van een zuiver geloof. Philosophische geschillen worden met groote hevigheid door kerkelijke en wereldlijke regtbanken gevoerd.</p>
<p>Die daemonen te bezweren was het doel, dat hij zich met dezen arbeid had voorgesteld. Hij wilde daartoe haar oorsprong, het bijgeloof, met wortel en tak trachten uit te roeijen en een beter inzigt van de openbaring, de geschriften der profeten, de leer der wonderen verschaffen en tevens eene betere verklaring der Schrift aan de hand doen. Theologie en philosophie wilde hij door juiste grenzen als twee van elkaar geheel gescheiden wetenschappen beschouwd hebben, die niet met elkander in botsing of strijd moeten komen. De vrijheid van denken wilde hij als een oorspronkelijk regt hebben aangenomen, dat niet alleen niet met het welzijn van den Staat in strijd is, maar daaraan ten grondslag moet liggen.</p>
<p>Spinoza heeft in dit geschrift zijn overstelpt gemoed geheel uitgestort en heeft zich dan ook vaak daarin uitgelaten over andersdenkenden op eene wijze, als men van een man van zulk een zelfbeheersching en zielenadel niet zou verwachten. Men vergete echter niet, dat de aanleiding tot dezen arbeid zijne apologie was tegen zijne verbanning, en daarom verwondere men zich niet, dat zijne aanvallen nog meer tegen de afdwalingen der joodsche dan tegen die der christelijke kerk zijn gerigt.</p>
<pb n="84"/>
<p>Spinoza had zich in zijne verwachtingen omtrent de gevolgen, die het bekend worden van dit geschrift in den lande zou hebben, niet bedrogen. Alom openbaarde zich eene hevige verbittering tegen zulk eene goddelooze en verderfelijke leer. Kerk en Staat spanden zamen om, daar men den schrijver al niet in het openbaar kon straffen, dan toch de leer, die hij verkondigde, als de ergste ketterij uit te krijten. Bij ‘placaet van den Hove van Hollandt,’ de dato 19 Julii 1674 werd het doemvonnis uitgesproken over de ‘Godslasterlycke ende zielverderfelijke Boecken, vol van ongefondeerde en dangereuse stellingen en grouwelen, tot nadeel van de ware Religie en de Kerckendienst’ waartoe ook het tractatus theologico-politicus werd gebragt. Ieder was er vol van; geletterden en ongeletterden; de blinde aanhanger van de kerkleer en de ijverige voorstander van de beginselen van Descartes; door allen werd het veroordeeld. Ja, zelfs onder zijne vrienden en aanhangers waren sommigen, die in den aanvang in die afkeuring deelden. Ook van joodsche zijde, werd hij door de verlichte kerkelijke partij aangevallen, maar, opmerkelijker wijs, in lang niet met zulke giftige wapens als door de christelijke vromen, die, zooals ze zeiden, op verre na niet zoo in hunne gevoelens door hem gekrenkt waren, als de anderen.</p>
<p>Spinoza verzekerde echter aan het einde van zijn vertoog, dat hij er niets in geschreven had, wat hij niet zeer gaarne aan 't onderzoek en oordeel van 's lands regering onderwierp, daar hij, 't geen zij er tegen 's lands wetten of 't algemeen welzijn in mogten vinden, voor ongezegd wilde gehouden hebben enz.</p>
<p>Op de beschuldiging, dat hij het ‘atheistendom’ wilde invoeren, antwoordde hij: of men hem ongodsdienstig mag noemen, die God als het hoogste goed erkent en hem uit een vrij gemoed als zoodanig te beminnen noopt; die zegt, dat daarin ons hoogste geluk en vrijheid bestaat en dat de deugd zelve het loon der deugd, gelijk de straf der domheid en onmagt, die domheid zelve is; dat eindelijk ieder zijn naasten liefhebben en der overheid gehoorzamen moet, al hetwelk in zijn boek met kracht van redenen betoogd was.</p>
<p>Maar de schok was zoo hevig en de indruk zoo verpletterend, dat alleen de tijd en een kalm en ernstig onderzoek eene betere waardering van de beginselen daarin gehuldigd in staat waren te geven. Wij zien toch eerst twee eeuwen later de
<pb n="85"/>moderne theologie deze beginselen als de hare huldigen en den volke verkondigen. Wat de schrijver het meest betreurde was, dat men zijn boek profaneerde, door het in een hollandsch gewaad en erg verminkt in afschrift onder het oog der geloovige en domme menigte te brengen, nadat hij door bemiddeling zijner vrienden had belet, dat eene vertaling van het geheele geschrift door den druk tijdens zijn leven zou bekend gemaakt worden. Het verbod van de verspreiding van het oorspronkelijk geschrift prikkelde er de belangstelling des te meer voor. Het verscheen later onder allerlei verdichte titels.</p>
<p>De staatkundige gevoelens door Spinoza in dit geschrift verkondigd werden door de regtzinnig kerkelijke partij, die den stadhouder was toegedaan en wien zij gewoonlijk als werktuig voor hare kerksche vervolgzucht bezigde, als middel gebruikt, om hem ook bij het volk, de domme menigte, die zich gewillig, door die woelzieke partijhoofden liet leiden, in een kwaden reuk te brengen.</p>
<p>Spinoza was met hart en ziel een republikein en behoorde als zoodanig tot de warmste aanhangers der zoogenaamde staatspartij. De vereering die hem van een franschen prins wegens zijne groote begaafdheden ten deel viel, waarbij hij genoodigd werd naar het legerkamp van den prins van Condé te komen, deed het gerucht door zijne tegenstanders verspreiden, dat hij een spion in fransche dienst was. Daarom liep hij gevaar in den zomer van het jaar 1673 door het gepeupel op dezelfde wijze behandeld te worden als een jaar vroeger zijn vriend de Witt. Toen het gemeen zijne woning omsingelde en hem te lijf wilde, zei hij doodbedaard tot zijn huisbaas: ‘Zoodra het gemeen maar het minst gerucht voor uwe woning maakt, zal ik naar buiten gaan en er dadelijk op afsteken, al moest ik hetzelfde lot ondergaan als de arme heeren de Witt. Ik ben een opregt republikein en heb nooit iets anders in 't oog gehad, dan den roem en het voordeel van den Staat’.</p>
<p>Inmiddels had Spinoza met eene menigte geleerden en staatslieden nieuwe persoonlijke en schriftelijke betrekkingen aangeknoopt. Onder eerstgenoemden verdienen eene bijzondere vermelding Robert Boyle, die beroemde volgeling van den grooten Baco van Verulam; de groote Nederlandsche natuuren werktuigkundige Christiaan Huijgens, met wien hij ook vroeger eene wetenschappelijke briefwisseling had gevoerd,
<pb n="86"/>waaruit de groote mate van ontwikkeling, die onze wijsgeer op wis- en natuurkundig gebied had verkregen, duidelijk in 't oog springt.</p>
<p>Een ander geleerde, niet minder groot in aanzien als hij, maar geheel verschillend in beginselen en levensopvatting, was Leibnitz. Deze was een man, die zich steeds aan de eer en 't aanzien, de weelde en ijdelheid der wereld even wuft verslingerde, als Spinoza er zich van den aanvang af waardig boven verheven had; een man die den praal en de pracht van hofgunst en vorstendienst voor het onaanzienlijke leven in de dienst der naakte waarheid de voorkeur gaf, en daarom die waarheid verkocht en verried, daar hij liever slaaf en rijk, dan arm en vrij was.<note n="1)" place="foot">Van Vloten l.c. blz. 160.</note> Dat verschil in geaardheid kwam terstond uit bij de onderscheiding, die aan Spinoza te beurt viel een paar jaren na de eerste ontmoeting met Leibnitz.</p>
<p>Op den 16den Februarij 1673 kreeg onze nederlandsche geleerde namelijk eene uitnoodiging van den pfaltzer keurvorst Karel Lodewijk, om het hoogleeraarsambt in de philosophie te Heidelberg te willen aanvaarden. De voorwaarden in dezen uitnoodigingsbrief gesteld waren o.a. dat hij eene jaarlijksche bezoldiging van gewoon hoogleeraar zou ontvangen. ‘Gij zult de meest mogelijke vrijheid hebben, om uwe wijsbegeerte te verkondigen, - zoo luidt het verder - in 't vertrouwen, dat gij van die vrijheid geen misbruik zult maken tot afbreking van de openbaar erkende godsdienst. Wanneer gij hier komt, dan zult gij het leven van een echten wijsgeer kunnen leiden, of het moest geheel anders uitvallen, dan wij ons voorstellen,’ wordt aan het slot toegevoegd.</p>
<p>Spinoza antwoordt hierop den 30 Maart: - ‘Wanneer ik ooit den wensch gekoesterd had een academisch leeraarsambt aan te nemen, dan hadde ik zeker geen beter kunnen vinden, dan die uwe doorluchtigheid mij aanbiedt, vooral omdat mij daarbij de vrijheid van philosopheren vergund is, daargelaten nog het voorregt onder de regering van een vorst te staan, wiens wijsheid door de geheele wereld geroemd wordt. Daar ik echter nimmer neiging gevoelde, openlijk mijne leer te verkondigen, zoo kan ik er niet toe besluiten deze uitgezochte gelegenheid thans aan te nemen, ofschoon ik in deze na rijpe over-<pb n="87"/>wegen handel. Mijne voornaamste bedenkingen dan zijn, dat ik mijne philosophische studiën mij zou moeten ontzeggen, wanneer ik mijn tijd aan het onderrigt der akademische jongelingschap ging wijden. Een tweede punt is, dat ik de grenzen niet ken, binnen welke die vrijheid van philosopheren besloten zou zijn en men niet meenen zou, dat ik de openbare godsdienst verstoorde. De verdeeldheid toch ontstaat niet uit den warmen ijver voor de zaak der godsdienst, maar uit de veelsoortige hartstogten en den twistzieken ijver dier lieden, die alles, ook wat juist is gezegd, plegen te verdraaijen en te veroordeelen. Daar ik al die ervaring reeds in mijn afgezonderd en eenzaam leven heb opgedaan, zoo vrees ik ze in zulk eene openbare betrekking des te eerder. Het is derhalve, gelijk gij ziet, niet de hoop op eene betere toekomst, die mij terughoudt, maar de liefde voor rust, die ik nog eenigermate meen te kunnen bewaren als ik mij van alle openbare leeraarsbetrekkingen onthoud.’</p>
<p>Nagenoeg ter zelfder tijd biedt zich Leibnitz aan den hertog van Brunswijk Lunenburg voor een soortgelijken werkkring aan, waarbij hij op zich neemt de mogelijkheid te bewijzen der ‘Geheimenissen’ tegen den hoon der ongeloovigen en ongodisten, waardoor zij voor alle verdere tegenspraak gevrijwaard zouden worden; namelijk de geheimenissen der drieëenheid, der menschwording en het avondmaalswonder.’</p>
<p>Het liet zich denken, dat zulke mannen elkander eer afstooten dan aantrekken moesten. Spinoza legde dan ook de meeste behoedzaamheid en terughoudendheid aan den dag, als hij op de eene of andere wijze in de noodzakelijkheid was met dien geloofsapostel in aanraking te komen.</p>
<p>De liefde voor rust en de vrees voor al wat zijne hartstogten in beroering kon brengen, waarvan Spinoza ten allen tijde en ook in dit schrijven blijken gaf, waren dan ook de voorname redenen, dat hij zich zoo veel mogelijk aan het openbaar leven onttrok, en noode te bewegen was openlijk in het strijdperk te treden met zijne tegenstanders, waar zij zijne dierbaarste beginselen aanrandden en hem der verguizing prijsgaven; dit was ook de eenige oorzaak, die hem terughield, zijn meesterstuk, dat gewrocht van jaren lange overpeinzing, dien toetssteen van eigen zedelijk gehalte, tijdens zijn leven het licht te doen zien.</p>
<p>Hij was namelijk in Julij 1675 naar Amsterdam gegaan, om daar zijne Zedeleer ter perse te leggen, toen er het algemeen
<pb n="88"/>gerucht liep, dat hij thans een boek zou gaan uitgeven, waarin hij aantoonde dat er geen God was. ‘Eenige godgeleerden,’ zoo schrijft hij; ‘namen daaruit nu aanleiding hem bij den Prins en de overheid aan te klagen en eenige domme Cartesianen, om allen schijn van instemming met hem te weeren, lieten niet na hun afschuw van zijne gevoelens aan den dag te leggen.’ Hij besloot daarom, ten einde zich voor elke verdere belaging van godgeleerde zijde te vrijwaren, de voorbereide uitgave te schorsen en die voor beter tijd, die gedurende zijn leven niet aanbrak, te bewaren. Eerst twee jaren later werd het na zijn dood, met eenige andere nagelatene, deels onvoltooide, geschriften door zijne vrienden en vereerders uitgegeven.</p>
<p>De <hi rend="i">Ethices</hi>, <hi rend="i">more geometrico demonstrata</hi> is een gewrocht van de edelste kracht zijns geestes, waaraan hij den besten tijd zijns levens heeft gewijd. Spinoza stelt in dit geschrift als het doel van 's menschen leven de erkenning van het hoogste, onvergankelijke goed, derhalve van het oneindige Wezen, in Wiens beschouwing wij ophouden naar het vergankelijke te streven en waardoor wij vrij worden van de heerschappij der hartstogten en begeerten. Door die erkenning tot wijsheid deelachtig te worden. Ziedaar den weg dien wij te bewandelen hebben om tot dat doel te geraken. Het zijn onze hartstogten, waarvan wij ons moeten trachten te bevrijden, hunne magt is onze slavernij. Maar de hartstogten vloeijen voort uit den aard van den menschelijken geest, gelijk deze uit het verband en den aard der eindige dingen ontstaande, zelf gevolg van het oneindig wezen Gods is. Derhalve moet de methodisch opgevoerde erkenning vóór alles het wezen Gods omvatten. Daaruit moet men de natuur en den oorsprong van den menschelijken geest en van de hartstogten, zoo mede de natuurlijke slavernij of de heerschappij der begeerte en de magt van de erkenning of de menschelijke vrijheid leeren kennen.</p>
<p>Trotsch op den sinds eeuwen door de Kerk onderdrukten, toenmaals des te krachtiger vooruitstrevenden geest van onderzoek, welken hij meer dan de fransche en de engelsche denkers van zijn tijd getrouwelijk handhaafde, daagde Spinoza de theologie en vooral het eeuwenoude Jodendom voor Zijn regterstoel, toetste hunne dogma's en oorkonden aan zijn verstand en sprak het vonnis der veroordeeling over hunne leer en beginselen uit.</p>
<pb n="89"/>
<p>In zijn hoofd had hij eene reusachtige batterij opgesteld, waarmede hij, om zoo te zeggen, den hemel en de aarde wilde bestoken. Spinoza's geest erkende, en hij bleef tot in de uiterste consequentiën aan die erkentenis getrouw, vaste, onveranderlijke wetten in het heelal; in de ontkieming van het mosterdzaadje niet minder dan in den kringloop der hemelligchamen, in de regelmatigheid van het mathematisch denken even als in de schijnbare bandeloosheid der onstuimige hartstogten. Terwijl deze wetten eeuwig op dezelfde wijze werken, dezelfde oorzaken en dezelfde verschijnselen in oneindige aaneenschakeling van tijden voortbrengen, zijn de dragers dezer wetten vergankelijke wezens, wezens van één dag, die opstaan en verdwijnen, om aan anderen hunne plaats in te ruimen. Hier eeuwigheid, daar vergankelijkheid; hier noodzakelijkheid, daar toevalligheid; hier wezen, daar schijn. Deze en andere raadsels zocht Spinoza met eene scherpzinnigheid op te lossen, waarin de zoon van den talmud zeker niet te miskennen is, maar ook met eene logische consequentie en een zamenstel van gedachtenreeksen, die hem een Aristoteles zou benijd hebben. Spinoza ging daarbij van de onderstelling uit, dat in de werkelijke wereld even als in de meetkunde, alles wat de menschelijke geest juist aanschouwt, begrijpt en verwerkt, niet slechts eene formule, maar ook eene feitelijke substantiele waarheid is, waaraan te twijfelen onverstand genoemd moet worden.</p>
<p>In de beide levensjaren, die onzen wijsgeer nog overbleven, had zijn sterke geest meer dan ooit te worstelen tegen zijn zwak ligchaam. 't Scheen wel alsof die geest zich te meer wilde vermeijen in de diepzinnigste vraagstukken omtrent de kennis van de oneindige substantie, naarmate zijn ligchaam, die tijdelijke verschijning, werd gesloopt. 't Scheen of onze wijsgeer, zijn einde voelende naderen, zijne laatste krachten wilde zamenvatten, om een offer van dankbaarheid te brengen aan het land, waarin vrijheid van denken en gelooven, trots de bekrompen inzigten van eene zekere partij, altijd gezegevierd heeft.</p>
<p>Wij zien Spinoza weder een paar nieuwe betrekkingen aanknoopen met waarheidlievende en leergierige jongelieden, met name Ehrenfried van Tschirnhaus, een Saxisch edelman en zekeren Dr. Schaller, met wien hij eene zeer belangrijke briefwisseling over het begrip van vrijheid, over God en zijne eigen-<pb n="90"/>schappen en andere dergelijke onderwerpen onderhield. Bovendien wijdde hij zijne krachten aan een arbeid van meer praktischen aard dan zijne vroegere werken, namelijk zijn staatkundig vertoog, dat hem echter niet gegund was te voltooijen.</p>
<p>Ik zal ook hieruit eenige plaatsen mededeelen, die getuigen zullen dat de geniale geest van Spinoza niet alleen in het godsdienstige, maar ook op politiek terrein zijnen, ja zelfs onzen tijd in vele opzigten vooruit was. Men neme daarbij echter wel in aanmerking de tijdsomstandigheden, waaronder hij zijne denkbeelden neerschreef en de politieke gezindheid, die hij was toegedaan.</p>
<p>In de inleiding van zijn geschrift wijst hij al dadelijk op het verkeerde van de philosophen van vroegeren en van zijnen tijd, die zich de menschen voorstellen niet zoo als ze zijn, maar zoo als ze naar hunne meening zouden moeten wezen. Van daar dan ook, dat de theorie der staatsleer van haar praktijk verschilt en staatkundige wijsgeeren het allerminst geschikt zijn een Staat te besturen.</p>
<p>Tegenover deze bespiegelende staatkundigen stelt hij de praktische staatslieden, die de menschen meer schijnen te belagen dan bij te staan en daardoor meer sluw dan wijs geacht worden.</p>
<p>Welke hooge beteekenis - zegt hij voorts - ook aan het natuurregt moet worden toegekend, in een geordende maatschappij moet het in 't algemeen belang voor het gemeenschappelijk regt onderdoen. Naarmate de mensch meer door de rede geleid, d.i. vrij is, zal hij te standvastiger de staatswet handhaven en aan de bevelen der hoogste staatsmagt, van welke hij onderdaan is, gehoor geven. De burgerlijke Staat is in het leven geroepen om de veiligheid te waarborgen. Is toch kloekheid van geest eene menschelijke deugd, de deugd van den Staat is aller veiligheid. Iedere Staat heeft van nature zoo veel regt, als hij tegenover de andere handhaven kan; hij is in zooverre in de magt van een ander als hij dezen vreest, door hem gehinderd wordt of wel zijn bijstand noodig heeft. Even als de menschen zijn ook de Staten elkander van nature vijandig en daardoor heeft ieder het regt van oorlog. Een statenbond tot behoud van den vrede, duurt zoo lang als de redenen blijven bestaan - vrees voor schade of hoop op winst - waarom het werd aangegaan.</p>
<pb n="91"/>
<p>Wat is de beste staatsvorm? vraagt Spinoza. Die, antwoordt hij, welke het best het doel van den Staat, den vrede en de veiligheid zijner burgers bevordert. Daarom zullen die Staat en dat staatsbewind de voortreffelijkste zijn, waarin en waardoor de menschen hun leven eendragtig slijten en de staatswetten - waarop die vrede en veiligheid berust - onschendbaar gehandhaafd worden. Het gaat toch zeker - laat hij er op volgen, - dat oorlog, opstand, verraad en schennis der wet, minder aan de boosheid der onderdanen dan aan den slechten staat van het bewind te wijten zijn. De menschen toch worden niet als burgers geboren, maar tot burgers gevormd. Vrede is geen louter gemis van oorlog, maar eene uit kloekheid van zin geboren deugd; het is de standvastige wil om datgene te erlangen, wat naar de algemeene staatswet geschieden moet. Die Staat, welks vrede alleen van de traagheid zijner onderdanen afhangt, die zich als vee slechts tot dienstbaarheid laten leiden, mag eer eene woestijn dan een Staat genoemd worden. Wanneer ik daarom ook - zoo besluit hij - dien staatsvorm den besten noem, die de menschen het eendragtigst leven doet, dan bedoel ik een inderdaad menschelijk leven, dat niet door den omloop van het bloed en andere ook aan het vee eigene dingen, maar door de rede, de ware kracht in 't leven van den geest, bepaald wordt.</p>
<p>Een eenhoofdig bewind in den volstrekten zin des woords en waarbij geheel de staatsmagt aan de goede trouw van een enkele ware opgedragen, is met een vreedzaam maar waardig volksbestaan moeijelijk overeen te brengen. Niemand toch, zegt Spinoza, is zoo waakzaam, dat hij niet soms insluimert, noch zoo krachtig en eerlijk van geest, dat hij niet soms, juist wanneer de meeste kloekheid vereischt wordt, zich gebroken en verwonnen gevoelt. Ook ware het dwaasheid van een ander te eischen, wat niemand van zich zelf vergen kan, namelijk meer voor anderen dan voor zich zelf te zorgen en door geenerlei hartstogt beroerd te worden; bovenal wanneer men dagelijks aan de hoogste opwekkingen daartoe blootstaat. Voor een degelijk eenhoofdig bewind wordt eene krachtige staatswet vereischt, die door den monarch evenmin afgeschaft kan worden, als zij aan de andere zijde van den wisselzieken luim eener hartstogtelijke volksmenigte mag athangen. Terwijl alles dus wat er geschiedt, de verklaarde wil des monarchs - als vertegenwoordiger der staatsmagt - zijn moet, mag tegelijk niet
<pb n="92"/>de wil des monarchs de wet van den staat wezen. Men houde daarbij wel in het oog, dat Spinoza leefde in een tijd, waarin een Lodewijk XIV in zijn: l'état c'est moi! juist het tegenovergestelde verkondigde.</p>
<p>Ministers, dus vervolgt hij, die zich tegen eene de staatswet schendende zienswijze des konings verzetten, zijn hem als koning en hoofd van den staat meer gehoorzaam, dan zoo zij zijn bloot persoonlijken luim daarin te wille waren. Zij moeten daarin als de medgezellen van Ulysses handelen, die dezen op zijn eigen last aan den mast bonden, opdat hij zich niet door het Sirenengezang zou laten verlokken. Koningen, voert hij teregt aan, zijn geen goden, maar menschen, die zich door dergelijke zangen dikwerf laten verleiden. Verkeerdelijk toch - merkt hij later op, - zou men, als velen, de zwakheden der menschelijke natuur slechts bij het zoogenaamde gemeen willen vinden. Die natuur is bij alle menschen gelijk; zij zijn overmoedig als zij heerschen en verschrik kelijk als zij niet beven. Overal wordt de waarheid geweld aangedaan, door eene vijandige en slaafsche gezindheid bevangen, inzonderheid daar, waar een of eenigen heerschen, die niet het regt en de waarheid, maar slechts de grootheid van hun aardsche magt voor oogen hebben. Men laat zich door den praal van magt en aanzien bedriegen en den een ongestraft begaan, wat men in den ander misprijst. Het zwak van hen, die heerschen is hoogmoed, maar hunne aanmatiging wordt door pracht, weelde verkwisting, zekeren zwier van gebreken, geleerd onverstand en sierlijk schandaal opgesmukt, zoodat hetgeen op zich zelf vuig en schandelijk is, den onervarene en onbeschaafde fraai en fatsoenlijk dunkt. Dat echter de massa geen beter oordeel heeft, behoeft geene verwondering te baren, daar de belangrijkste staatszaken in het geheim behandeld worden en het dus zijn oordeel bij gissing, naar 't weinige rigten moet, dat niet verholen blijven kan. Het mag dus wel onverstand genoemd worden, alles tegenover de burgers in 't geheim te willen behandelen en toch te vergen, dat zij zich geene onjuiste voorstellingen maken en alles averechts verklaren.</p>
<p>Zou men niet wanen een wijsgeer te hooren, die de gebreken van de grooten der 19e eeuw geeselde? Zou men niet meenen eene boetpredikatie op de gebeurtenissen onzer dagen te vernemen? Vergeet echter niet, mijne lezers, dat onze wijsgeer in een tijd leefde, waarin het despotisme in sommige
<pb n="93"/>landen even groot was als thans. Ook de 17e eeuw had hare Napoleoniden. De regering van een Lodewijk de XIV heeft Frankrijk langs dezelfde wegen ten val gebragt, als die van een Napoleon III. De Napoleon der 17e eeuw loste het dilemma door Spinoza gesteld met het magtwoord: metuat, het volk zal sidderen voor mijne magt, op. Hij trachtte zijne glorie en magt op logen en zinnelijkheid te vestigen. Het wereldgerigt heeft hem veroordeeld, zooals het den Napoleon onzer dagen heeft gedaan.</p>
<p>Laat ons thans nog even het oordeel van onzen praktischen wijsgeer vernemen omtrent andere kwestiën, die ook aan de orde van den dag zijn. Over de krijgsdienst laat hij zich volgender wijze uit. Eene krijgsmagt moet, naar zijne meening, bestaan uit alle burgers zonder uitzondering en zonder iemand vreemds gevormd, zoodat dan ook alle burgers gewapend moeten zijn en niemand onder hun getal mag opgenomen worden, die zich in de krijgsdienst niet geoefend heeft. Is dit niet het geval, dan lokken de troepen eer opstand uit, dan zij de rust bewaren. Gewapende burgers zijn buitendien krachtiger dan ongewapende en meer hun eigen meester. Hier wordt dus reeds het stelsel van algemeenen dienstpligt gehuldigd. Het adeldomsregt wil hij niet anders dan aan konings spruiten toegekend hebben. Niets toch - meent hij - is verderfelijker dan die leegloopers, die met hun tijd geen weg wetende, slechts op kwaad zinnen en den Vorst meer tot den oorlog en twist dan tot rust en vrede aansporen.</p>
<p>Spinoza wenschte in zijne staatsmachine het algemeene stemregt ingevoerd te hebben. Alle burgers - zegt hij - hebben gelijke regten en de monarch kan dus niet beter doen, dan in het staatsbelang naar de meerderheid der burgers te hooren en daarvan afwijkende meeningen, zoo veel doenlijk, in denzelfden zin te leiden.</p>
<p>Merkwaardig is voorts het gevoelen dat Spinoza over den eed uitspreekt. Bij het afleggen van een eed - zegt hij - wordt de meineed beter voorkomen door een eedformulier als dit: ‘bij het heil van vaderland en vrijheid en den algemeenen raad,’ dan door het gewone ‘bij God!’ Wie toch bij God zweert, brengt slechts zijn persoonlijk belang in rekening, dat hij zelf best weet te schatten, maar wie er het belang van land en vrijheid meê moeit, brengt het algemeene best in het spel, dat boven zijne waardering gaat; zoodat
<pb n="94"/>hij valsch zwerende zich voor een vijand des vaderlands verklaart.</p>
<p>Nog opmerkelijker welligt is zijn radicaal beginsel op het stuk van hooger onderwijs. Hij beweert namelijk, dat akademiën op kosten van den Staat, minder tot ontwikkeling dan tot bedwang van den geest strekken en in een vrijen Staat wetenschap en kunst het meest zullen bloeijen, wanneer ieder, die daartoe verlof vraagt, vergunning krijgt om in het openbaar, op gevaar van eigen beurs en faam, te leeraren.</p>
<p>Hooren wij hem eindelijk over de regten der vrouw in den Staat. Hij wil de vrouw van het stemregt uitsluiten en haar niet tot staatsambten en betrekkingen benoembaar achten. De afhankelijkheid van den man toch, waarin de vrouw van nature verkeert, vloeit alleen uit hare natuurlijke zwakheid voort. Daar de natuur aan de vrouw geen gelijke regten als aan den man geschonken heeft, moet zij dus voor dezen onderdoen. De man toch wordt tot de vrouw slechts door liefdedrift aangetrokken, haar schoonheid wordt meer dan haar geest en schranderheid gewaardeerd. De wangunst der mannen zou overigens veel tweedragt zaaijen. Het is daarom niet zonder groot gevaar voor den vrede, dat man en vrouw gelijke staatsregten hebben.<note n="1)" place="foot">Wij hebben hier de vrijheid genomen de beknopte uiteenzetting van Spinoza's staatsleer uit van Vloten's Baruch d'Espinoza in uittreksel over te nemen.</note></p>
<p>Spinoza is dus niet zoo sanguinisch in zijne denkbeelden omtrent de emancipatie der vrouw, als velen der door de emancipatiewoede onzer dagen bezetene mannen, die in hun ijver voor het bepleiten der gelijke regten van man en vrouw, de natuur der vrouw uit het oog verliezen en vergeten, dat aan die regten ook verpligtingen zijn verbonden, die de vrouw uit haren aard niet zou kunnen vervullen, zonder aan hare hoogste roeping te kort te doen.</p>
<p>Ziedaar de laatste overdenkingen, waarmede die werkzame geest zich heeft beziggehouden en die voor het nageslacht zijn bewaard gebleven. Het was hem niet gegund de levenstaak, die hij zich vrijwillig had opgelegd, ten einde te brengen. De reuzengeest had over het brooze ligchaam gezegevierd.</p>
<p>Benedictus d'Espinoza bezweek op Zondag den 23 Februarij 1677, des namiddags ten 3 ure, in het bijzijn van zijn trouwsten vriend, Dr. Lodewijk Meijer, die denzelfden morgen, op
<pb n="95"/>zijn verzoek, van Amsterdam was gekomen. Hij had den ouderdom van 45 jaren bereikt.</p>
<p>Hij stierf zoo kalm en blijmoedig als hij geleefd had in het bewustzijn ‘reeds te midden van het eindige leven één te zijn geweest met de eeuwige liefde en alzoo in haar eeuwig te zullen blijven’.</p>
<p>Levensmoede den dood onder de oogen te zien, zegt een van zijn biographen zoo schoon en zoo juist,<note n="1)" place="foot">Spinoza. Ein Denkerleben, von Berthold Auerbach, 1855.</note> te scheiden uit de wereld der aanschouwing en gewaarwording, - het is moeijelijk; en toch mag men zich troosten met de gedachte de allen toegemeten ruimte doorloopen te hebben.</p>
<p>Maar in den bloei der jaren, nog vóór de middaghoogte des levens, reeds de kiem des doods in zich te voelen, dag aan dag hem af te weren, elke levensuiting te bewaken, verstoken te zijn van de rustige gewoonte, dat het leven zich van zelf voortzet en veeleer met zorgelijke bedachtzaamheid den pligt van het voortbestaan ten allen tijde voor oogen te houden en dan nog bij dat alles opgeruimd en ongestoord zich te vermeijen in den zonnigen dag, rustig te arbeiden en door geen toespraak van buiten opgewekt, alleen in het eigen denken het heiligdom des levens en der gelukzaligheid te vinden, - dat vermag een mensch wien vrijheid en noodwendigheid, tijd en eeuwigheid een zijn geworden en die in de wijsheid den hoogsten trap van het aanzijn bestegen heeft.</p>
<p>Zulk een wijze was Spinoza.</p>
<p>In voortdurende gelijkmatigheid, gelijk de sage van de Goden verhaalt, en zooals de natuur om ons henen onveranderlijk zich vertoont, zoo leefde Benedictus d'Espinoza. Majestueus, eenvoudig en waar als de natuur is, wier geheimen hij trachtte te ontsluijeren, zoo verheven was de moraliteit, zoo eenvoudig het uiterlijk bestaan, zoo waar en opregt het innerlijke leven van dien magtigen geest. Steeds vervuld met de liefde tot een eeuwig en oneindig wezen, heeft hij geheel zijn leven aan het opsporen van die eenige kenbron der waarheid gewijd.</p>
<p>Het trachten naar wetenschap, het zoeken naar waarheid was hem tot zalige gewoonte geworden, en gelijk hij eenmaal zich het leven tot denken had gevormd, zoo had hij ook door het denken zich het leven gegeven.</p></div>
<div type="chapter">
<pb n="96"/>
<head rend="h3">Een biologisch leerstuk.
<lb/>(Naar prof. Huxley)
<lb/>Door Dr. L.C.E. Schüssler.</head>
<p>Het is iets dat dagelijks ondervonden wordt, dat het moeilijk valt vele soorten van voedingsmiddelen tegen schimmel te bewaren; dat vruchten, die er uitwendig zeer gezond uitzien, dikwijls in het hart wormen bevatten; dat vleesch, aan de lucht blootgesteld, tot bederf overgaat en vol wormen raakt. Zelfs gewoon water, wanneer men het in open vaatwerk laat staan, wordt vroeg of laat troebel en wemelt van gedierte.</p>
<p>De natuurkundigen der oudheid hadden, als zij naar de oorzaken van deze verschijnselen gevraagd werden, een vaardig en schijnbaar aannemelijk antwoord bij de hand. Het viel hun niet in te betwijfelen, of die lage levensvormen in de stoffen ontstonden, waarin zij te voorschijn kwamen. Lucretius, die dieper dan eenig ander dichter van den ouden of van lateren tijd, behalve Göthe, den geest der wetenschap had ingezogen, spreekt meer als wijsgeer dan als dichter, wanneer hij schrijft: ‘terecht heeft de aarde den naam van moeder gekregen, aangezien alle dingen uit de aarde voortgebracht worden. En ook nu nog ontstaan vele levende schepselen uit de aarde, hun gedaante verkrijgende door de regens en de hitte der zon.’ Het axioma der aloude wetenschap, ‘dat het vergaan van een ding een ander doet geboren worden’, is algemeen verspreid in den
<pb n="97"/>vorm der meening, dat het zaad sterft, alvorens de jonge plant er uit opkomt; een meening, die zoo ver verspreid en zoo diep ingeworteld was, dat Paulus er zich in een van de schitterendste losbarstingen van zijne gloeiende welsprekendheid op beroept: - ‘Gij dwaas! hetgeen gij zaait, wordt niet levend, tenzij dat het gestorven is.’ (I Cor. XV. 36.)</p>
<p>De stelling dus, dat leven kan voortkomen, en voortkomt, uit iets dat geen leven heeft, was vóor achttienhonderd jaren gangbaar bij wijsgeeren en dichters, zoowel als bij het volk der meest verlichte natiën; en zij bleef de aangenomen leer van geletterd en ongeletterd Europa, door de Middeleeuwen heen, tot zelfs in de zeventiende eeuw.</p>
<p>Men rekent het gemeenlijk onder de vele verdiensten van den grooten engelschman, Harvey, dat hij de eerste was, die verklaarde dat feiten zich tegen het eerwaardig gezag, zoowel op dit als op andere punten, verzetten; maar ik kan geen grond voor deze wijdverspreide meening vinden. Na een nauwkeurig onderzoek van de ‘Exercitationes de Generatione’, is het eenigste, dat mij recht duidelijk voorkomt, dit, dat Harvey geloofde, dat alle dieren en planten ontstaan uit hetgeen hij noemt ‘primordium vegetale’, een naam, dien men tegenwoordig zou kunnen vertalen: ‘plantaardige levenskiem’; en dit, zegt hij, is ‘oviforme’ of ‘eivormig’; ‘niet, haast hij zich er bij te voegen, dat het noodzakelijk den vorm van een ei moet hebben, maar omdat het de gesteldheid en den aard er van heeft.’ Dat dit ‘primordium oviforme’ in alle gevallen noodzakelijk uit een levenden oorsprong voort moet komen, wordt nergens uitdrukkelijk door Harvey beweerd, ofschoon men mag aannemen, dat het ingewikkeld in een paar plaatsen opgesloten ligt; terwijl hij daarentegen meer dan eens een taal spreekt, die alleen bestaanbaar is met vol geloof in <hi rend="i">generatio spontanea</hi> of twijfelachtig ontstaan. Wel beschouwd handelt Harvey's uitstekende verhandeling volstrekt niet over voortteling in physiologischen zin, maar over ontwikkeling; en zijn hoofddoel is het vestigen van de leer der Epigenesis.</p>
<p>De eerste duidelijke uitspraak der hypothese, dat al wat leeft uit vroeger leven voortgesproten is, kwam van een tijdgenoot, jonger, het is waar, dan Harvey, geboren in dat land, zoo vruchtbaar in groote mannen in alle vakken van menschelijk streven, dat in de zestiende en zeventiende eeuwen voor het
<pb n="98"/>verstandelijk Europa was, wat Duitschland in de negentiende eeuw is. In Italie, en van Italiaansche leermeesters ontving Harvey het gewichtigst gedeelte van zijn wetenschappelijke opvoeding. En het was een geleerde, die in dezelfde scholen onderwezen was, Francesco Redi - een man van de uitgestrektste kunde en de meest verscheiden bekwaamheden, uitstekend evenzeer als geleerde, dichter genees- en natuurkundige - die juist 202 jaren geleden zijn ‘Esperienze intorno alla Generazione degl'Insetti’ in het licht gaf, en aan de wereld het denkbeeld schonk, welks ontwikkeling ik mij voorgesteld heb te gaan schetsen. Redi's werk werd in twintig jaren tijds vijfmaal herdrukt; en de buitengewone eenvoudigheid zijner proeven, en de helderheid zijner redenering wonnen bijna algemeenen bijval voor zijne meeningen en haar gevolgtrekkingen.</p>
<p>Redi trad niet veel in speculatieve beschouwingen, maar onderzocht proefondervindelijk afzonderlijke gevallen van wat men meende dat ‘oorspronkelijk ontstaan’ was. Hier zijn doode dieren, of stukken vleesch, zegt hij: bij warm weder stel ik ze aan de lucht bloot, en na weinige dagen wemelen zij van maden. Gij zegt mij, dat deze in het doode vleesch geteeld zijn; maar als ik dergelijke lichamen, nog versch, in een pot doe, en dien pot met dicht gaas toemaak, dan verschijnt er geen enkele made, terwijl toch de doode stoffen niettemin op dezelfde wijze tot verrotting overgaan. Hieruit blijkt, dat de maden niet uit de verrotting van het vleesch ontstaan, en dat de oorzaak van haar ontstaan iets moet zijn, dat door gaas geweerd wordt. Maar gaas weert geen luchtvormige lichamen, noch vloeistoffen af. Dat iets moet derhalve in den vorm van vaste deeltjes bestaan, die te groot zijn om door het gaas heen te dringen. Men wordt dan ook niet lang in twijfel gehouden, wat die vaste deeltjes zijn; want de vleeschvliegen, door de lucht van het vleesch aangelokt, zwermen om den pot heen, en door een machtig, maar in dit geval misleidend, instinct gedreven, leggen zij op het gaas eieren, waaruit onmiddellijk maden te voorschijn komen. Van daar dit onvermijdelijk besluit: de wormen ontstaan niet uit het vleesch; maar de eieren, waaruit zij voortkomen, worden door de vliegen door de lucht heen aangebracht.</p>
<p>Deze proeven schijnen bijna kinderlijk eenvoudig, en men verwondert zich, dat niemand er vroeger aan gedacht heeft. Maar hoe eenvoudig ze zijn mogen, zij verdienen de nauwlet-<pb n="99"/>tendste studie, want elke proefondervindelijke schrede, die sedert dien tijd met betrekking tot dit onderwerp gedaan is, was op de leest geschoeid, die door den Italiaanschen wijsgeer aangewezen is. Daar de resultaten van zijne proeven altijd dezelfde waren, hoe verschillend ook de aard der stoffen was, die hij gebruikte, is het niet te verwonderen, dat Redi tot het besluit kwam, dat in al zulke gevallen van schijnbaar ontstaan van leven uit levenlooze stoffen de verklaring te vinden moest zijn in het van buitenaf aanbrengen van levende kiemen in het doode. (Redi, Esperienze, p. 14-16). En zoo kreeg de onderstelling, dat leven altijd ontstaat uit vroeger leven, een bepaalden vorm, en had zij voortaan het recht om in aanmerking genomen, en aanspraak om in elk afzonderlijk geval wederlegd te worden, eer het voortbrengen van leven op andere wijzen bij gezond redeneeren toegestaan werd. Ik zal zoo herhaaldelijk op deze hypothese moeten wijzen, dat ik haar, om omschrijving te voorkomen, de hypothese van <hi rend="i">Biogenesis</hi> zal noemen; en de tegenovergestelde leer - dat leven uit het levenlooze kan ontspruiten - zal ik met den naam van <hi rend="i">Abiogenesis</hi> bestempelen.</p>
<p>In de zeventiende eeuw eeuw was, zoo als ik zeide, de laatste zienswijze de heerschende, gewettigd door oudheid, zoowel als door gezag; en het is van belang op te merken, dat Redi den gewonen last der uitvinders niet kon ontgaan, dat ook hij zich had te verdedigen tegen de beschuldiging, dat hij tegen het gezag der Heilige Schrift opstond (Redi l, c. p. 45. Esperienze p. 120): want zijn tegenstanders verklaarden. dat het ontstaan van bijen uit het rif van een dooden leeuw in het Boek der Richteren gezegd wordt aanleiding gegeven te hebben tot het beroemde raadsel, waarmede Simson de Filistijnen verlegen maakte:</p>
<p>‘Spijze ging uit van den eter, en zoetigheid ging uit van den sterke.’</p>
<p>Maar in spijt van allen tegenstand streed Redi, sterk door zijn bewijskracht, met glans voor de Biogenesis. Toch is het merkwaardig dat hij die leer zoo verstond, dat hij, indien hij in onzen tijd geleefd had, ontegenzeggelijk gerangschikt had moeten worden onder de voorstanders der ‘generatio spontanea.’ - ‘Omne vivum ex vivo, - geen leven zonder voorafgaand leven’, is de som van Redi's leer; maar hij ging niet verder. Het is
<pb n="100"/>een opmerkenswaardig bewijs voor de wijsgeerige voorzichtigheid en onpartijdigheid van zijn geest, dat; hoewel hij door redeneerîng tot de wijze besloten had, waarop wormen in vruchten en in de gallen van planten ontstaan, hij toch volmondig erkent, dat het bestaan van het feit niet voldoende is om hem als bewijs te dienen: daarom ook geeft hij de voorkeur aan de onderstelling, dat zij uit een wijziging van de levensdeelen der planten zelve ontstaan. Ja, hij beschouwt de plantaardige ontwikkelingen als organen, door middel van welke de plant een dier het leven geeft, en in dit voortbrengen van specifieke dieren ziet hij de eindoorzaak der gallen en van ten minste sommige vruchten. En hij maakt zich sterk, om ook de aanwezigheid van parasieten in het dierlijk ligchaam op dezelfde wijze te verklaren.</p>
<p>Het is van groot belang, dat wij Redî's standpunt behoorlijk verstaan; want de richtingen van het denken, die hij voor ons afgebakend heeft, zijn die, waarlangs de natuuronderzoekers sedert steeds te werk gegaan zijn. Klaar en duidelijk streed hij voor Biogenesis tegen Abiogenesis; en ik zal er onmiddellijk in de eerste plaats toe overgaan, te onderzoeken, in hoeverre latere nasporingen gestrekt hebben om te bewijzen; dat hij zich niet vergiste. Maar Redi was ook van oordeel, dat er twee wijzen van Biogenesis bestonden. Naar de eene wijze, die de meest voorkomende en gewone is, geeft de levende teler aanleiding tot het ontstaan van een kroost, dat denzelfden kring van verandering doorloopt als hij zelf, - gelijk brengt gelijk voort; en dit heeft men Homogenesis genoemd. Naar de andere wijze werd de teler ondersteld een kroost te doen ontstaan, dat een reeks van toestanden doorliep, geheel verschillend van die van zijn teler, en dat ook niet tot den kring van zijn teler terug keerde; dit behoorde Heterogenesis genoemd te worden, aangezien het kroost in allen deele en blijvend van zijn teler verschilt. Maar ongelukkig is het woord Heterogenesis in een geheel andere beteekenis gebruikt geworden, en daarom heeft de heer Milne - Edwards daarvoor in de plaats gesteld Xenogenesis, hetgeen beteekent het voortbrengen van iets vreemdslachtigs. Derhalve zal ik, na Redi's stelling van algemeene Biogenesis behandeld te hebben, omgaan tot de vraag, in hoeverre de vooruitgang der wetenschap zijn tweede hypothese van Xenogenesis rechtvaardigt.</p>
<pb n="101"/>
<p>Gedurende bijna een eeuw won de hypothese van Biogenesis zegevierend en onverhinderd veld. De toepassing van den microscoop op de ontleedkunde, in de handen van Crew, Leeuwenhoek, Swammerdam, Lyonet, Vallisnieri, Reaumur, en andere beroemde natuuronderzoekers van die dagen, bracht zulke complexe organisatien in de laagste en kleinste vormen aan het licht, en wees overal zulk een kwistige voorziening in hun vermenigvuldiging door kiemen van allerlei soort aan, dat de hypothese van Abiogenesis niet alleen onwaar, maar zelfs ongerijmd begon te schijnen; en omstreeks het midden der achttiende eeuw, toen Needham en Buffon het vraagstuk onderhanden namen geraakte zij bijna geheel in minachting. (Nouvelles Observations, p. 169 &amp; 176.)</p>
<p>Maar de kunst der microscoopvervaardigers der achttiende eeuw had weldra haar grenzen bereikt. Een microscoop, die 400 diameters vergrootte, was een meesterstuk voor de gezichtkundigen van dien tijd, en toch te gelijkertijd verre van te vertrouwen. Maar een vergrootingskracht van 400 diameters, is, zelfs wanneer de scherpte de groote volmaaktheid onzer hedendaagsche achromatische lenzen bereikt, niet voldoende om de kleinste levende voorwerpen zelfs te onderscheiden. Een stip van slechts 1/25 duim (Eng. maat) diameter heeft op 10 duim afstand van het oog denzelfden schijnbaren omvang als een voorwerp van 1/10000 duim diameter, 400 maal vergroot; maar er bestaan levende voorwerpen in menigte, wier diameter niet meer dan 1/40000 duim groot is. Een gefiltreerd aftreksel van hooi zal, wanneer men het twee dagen laat staan, wemelen van levende dingen, waaronder elk, dat den diameter van een menschelijk rood bloedlichaampje, of omstreeks 1/3200 duim, bereikt, een reus is. Slechts wanneer wij deze feiten in het oog houden, kunnen wij de merkwaardige beweringen en beschouwingen van Buffon en Needham van het midden der achttiende eeuw behoorlijk op prijs stellen.</p>
<p>Wanneer een gedeelte van een dierlijk of plantaardig lichaam in water gelegd wordt, wordt het trapsgewijze verweekt en ontbonden; en wanneer dit geschiedt, ziet men het water krioelen van kleine beweeglijke wezens, de zoogenaamde Infusiediertjes, geen van welke zonder behulp van den microscoop zichtbaar is, terwijl de meesten behooren tot de categorie der kleinste dingen, waarvan ik gesproken heb, en die onder de gewone mi-<pb n="102"/>croscopen der achttiende eeuw slechts stipjes en streepjes moeten geschenen hebben.</p>
<p>Geleid door verschillende theoretische beschouwingen, waarover ik thans niet kan uitweiden, maar die bij het licht van dien tijd veel schenen te beloven, betwijfelden Buffon en Needham de toepasselijkheid van Redi's stelling op de infusiediertjes, en Needham trachtte terecht de vraag aan proefondervindelijke nasporingen te onderwerpen. Indien deze infusiediertjes uit kiemen ontstaan, zoo sprak hij bij zichzelven, dan moeten hun kiemen of in de afgetrokken zelfstandigheid aanwezig zijn, of in het water waarmede het aftreksel gemaakt is, of in de lucht er boven. Nu wordt de levensvatbaarheid van alle kiemen door hitte vernietigd. Derhalve, als ik het aftreksel kook, het zorgvuldig toekurk, de kurk met stopverf omgeef, en dan de geheele flesch verhit door er gloeiende asch overheen te dekken, dan moet ik noodwendig alle aanwezige kiemen dooden. Alzoo, indien Redi's stelling stand houdt, moeten er in het aftreksel, wanneer het weder gekoeld is, geen diertjes ontwikkeld kunnen worden; daarentegen, indien de diertjes niet van aanwezige kiemen afhankelijk zijn, maar uit de afgetrokken bestanddeelen ontspruiten, dan moeten zij te eeniger tijd te voorschijn komen. Needham bevond, dat onder de omstandigheden, waaronder hij zijn proeven nam, er steeds diertjes in de aftreksels ontstonden, wanneer hun tijd genoeg gelaten was, om zich te ontwikkelen.</p>
<p>In vele gevallen werkte Needham in vereeniging met Buffon, en de uitkomst hunner proeven sloot verwonderlijk wel met de onderstelling van den grooten Franschen natuurkundige van ‘organische stofdeeltjes’, volgens welke leven een onvervreemdbare eigenschap is van zekere onvernietigbare stofdeeltjes, die in alle levende voorwerpen aanwezig zijn, en ingeschapen krachten bezitten, waardoor zij van levenloos stof onderscheiden zijn. Elk individueel levend organisme wordt door hun tijdelijke samenvoeging gevormd. Zij staan daartoe in dezelfde betrekking als de waterdeeltjes tot een waterval of een maalstroom, of tot een vorm waarin water gegoten wordt. Daarom wordt de vorm van het organisme bepaald door de wrijving tusschen uitwendige gesteldheden en de ingeschapen krachten der bewerktuigde stofdeeltjes, waaruit het samengesteld is; en, gelijk het verdwijnen van een maalstroom niets anders vernietigt dan den vorm, en
<pb n="103"/>de waterdeeltjes met al hun natuurlijke eigenschappen enaangetast laat, zoo is wat wij den dood of het vergaan van een dier of een plant noemen, slechts de ontbinding van den vorm, of van de wijze van samenvoeging der organische deeltjes, waaruit zij bestaan, en die alsdan als infusiediertjes weder in vrijheid gesteld worden.</p>
<p>Men zal inzien, dat deze leer in geenen deele gelijkstaat met Abiogenesis, waarmede zij dikwijls verward wordt. Volgens deze stelling is een stuk vleesch of een handvol hooi slechts in een beperkten zin dood. Rundvleesch is dood rund, en het hooi is dood gras; maar de ‘organische stofdeeltjes’ van het rundvleesch of het hooi zijn niet dood, maar staan gereed om van hun leven te doen blijken, zoodra de dierlijke of plantaardige hulsels, waarin zij gevangen zitten, door de ontbindende werking van het water verbroken worden. De hypothese moet derhalve liever onder Xenogenesis gerangschikt worden, dan onder Abiogenesis. Zooals zij was, zullen, dunkt mij, zij die billijk genoeg willen zijn om zich te herinneren, dat zij vóor de geboorte der hedendaagsche scheikunde en der hedendaagsche toepassing der gezichtkunde geleeraard werd, erkennen dat zij hoogst vernuftig was, en zeer veel aanleiding tot nadenken gaf.</p>
<p>Maar het groote treurspel der Wetenschap - het verslaan van een schoone hypothese door een leelijk feit - dat zoo voortdurend voor de oogen der natuurkundigen vertoond wordt, werd bijna onmiddellijk ten gunste van Buffon en Needham gespeeld.</p>
<p>Wederom was het een Italiaan, de Abbé Spallanzani, een waardig opvolger en vertegenwoordiger van Redi in zijn scherpzinnigheid, zijn vernuft en zijn geleerdheid, die de proeven en gevolgtrekkingen van Needham aan een nauwlettend onderzoek onderwierp. Het kon waar zijn, dat de proeven van Needham zulke resultaten geleverd hadden, als hij beschreven had; maar bevestigden zij zijn redeneeren? Was het niet mogelijk, vooreerst, dat hij met zijn kurken en stopverf de lucht niet volkomen afgesloten had? En was het in de tweede plaats niet mogelijk, dat hij zijn aftreksels en de lucht er boven niet genoeg verhit had; Spallanzani deelde op beide deze punten het gevoelen der Engelsche natuurkundigen; en hij toonde aan, dat, wanneer vooreerst de flesschen, waarin de aftreksels bevat waren, luchtdicht gemaakt werden door de halzen dicht te smelten, en wanneer zij verder drie kwartier uurs lang aan de hitte van
<pb n="104"/>kokend water blootgesteld werden (Opere VI. pp. 42 &amp; 51), zich daarbinnen nooit eenig dergelijk leven vertoonde. Men moet toestemmen, dat de proeven en redeneeringen van Spallanzani een volledig en vernietigend antwoord op die van Needham leveren. Maar wij allen vergeten te dikwijls, dat het iets geheel anders is, een stelling te weerleggen, of de waarheid te bewijzen van een leer, die ingewikkeld of klaarblijkelijk die stelling tegenspreekt; en de vooruitgang der wetenschap toonde weldra dat, al had Needham volkomen ongelijk, daaruit niet volgde dat Spallanzani volkomen gelijk had.</p>
<p>De nieuwere scheikunde, het kind van de laatste helft der achttiende eeuw, groeide bij den dag, en stond weldra tegenover de groote vraagstukken, die de Biologie zonder haar te vergeefs getracht had aan te tasten. De ontdekking der zuurstof gaf aanleiding tot de grondlegging van een wetenschappelijke theorie der ademhaling, en tot een onderzoek der verbazende onderlinge werkingen van organische bestanddeelen en zuurstof. De aanwezigheid van vrije zuurstof scheen een der voorwaarden te zijn voor het bestaan van leven, en van die verwonderlijke veranderingen in organische stoffen, die bij gisting en verrotting bekend zijn. Zoo verkreeg de vraag van het ontstaan der infusiediertjes een nieuw aanzien. Want wat had er misschien niet bij Spallanzani's proeven met de organische stof der aftreksels, of met de zuurstof der lucht kunnen gebeuren? Welke zekerheid bestond er dat de ontwikkeling van leven, die had moeten plaats hebben, door die veranderingen niet gestuit of voorkomen was?</p>
<p>De strijd moest weder overgestreden worden. Het was noodig de proeven te herhalen onder voorwaarden, die zekerheid zouden geven, dat noch de zuurstof der lucht, noch de samenstelling der organische stof genoegzaam veranderd was, om invloed op het bestaan van leven uit te oefenen.</p>
<p>Schulze en Schwann namen in 1836 en 1837 de vraag uit dit standpunt onder handen. Het doorgaan van lucht door gloeiende glazen buizen of door sterk zwavelzuur brengt geen verandering in het gehalte van haar zuurstof, terwijl het onvermijdelijk alle organische stof, die in de lucht bevat mocht zijn, moet tegenhouden of vernietigen. Daar bedachten deze onderzoekers maatregelen, waardoor de eenige lucht, die met een gekookt aftreksel in aanraking zoude komen, zoodanig zoude zijn, alsof zij
<pb n="105"/>door gloeiende buizen of door sterk zwavelzuur doorgegaan was. De uitkomst die zij verkregen was, dat een aldus behandeld aftreksel geen levende voorwerpen ontwikkelde, terwijl wanneer hetzelfde aftreksel later aan de lucht blootgesteld werd, zulke voorwerpen snel en overvloedig te voorschijn kwamen. De nauwkeurigheid van deze proeven is afwisselend ontkend en bevestigd geworden. Maar, gesteld dat zij aangenomen wordt, dan nog is alles, wat zij inderdaad bewijzen, dit, dat de behandeling, waaraan de lucht onderworpen was, iets vernietigde dat voor de ontwikkeling van leven in het aftreksel wezenlijk noodig was. Dit iets kon gasachtig, vloeibaar of vast zijn; dat het uit kiemen bestond, bleef slechts een onderstelling van meerdere of mindere waarschijnlijkheid.</p>
<p>Gelijktijdig met deze nasporingen werd door Cagniard de la Tour een merkwaardige ontdekking gedaan. Hij ontdekte, dat gewone gist uit een groote opeenhooping van kleine plantjes bestaat. De gisting van most of wort bij het maken van wijn of bier gaat altijd vergezeld met het snel groeien en zich vermenigvuldigen van deze ‘toruli.’ Dus stond gisting, in zoover zij met de ontwikkeling van microscopische organismen in ontzaglijke menigte gepaard ging, gelijk met de ontbinding van een aftreksel van gewone dierlijke of plantaardige stof; en het lag voor de hand dat de organismen, hoe dan ook, de oorzaak zoowel van gisting als van verrotting waren. De scheikundigen, met Berzelius en Liebig aan het hoofd, bespotten dit denkbeeld in het eerst; maar in 1843 werd de zaak door een destijds nog zeer jong man, die sedert het voorbeeldeloos feit vertoond heeft van tegelijk in Mathesis, Physica en Physiologie een hooge uitstekendheid te bereiken - ik spreek van den grooten Helmholtz - naar een even schoone als afdoende methode proefondervindelijk bewezen. Helmholtz scheidde een rottende of gistende vloeistof van een andere, die slechts aan rotting of gisting onderhevig was, door een vlies, dat wel de vloeistoffen doorliet en toestond zich te vermengen, maar de vaste stoffen den doortocht belette. De uitkomst was, dat terwijl de aan verrotting of gisting onderhevige vochten doortrokken werden met de resultaten der verrotting of gisting, die aan de andere zijde van het vlies plaats had; zij zelve noch verrotten (op de gewone wijze), noch gistten; evenmin werd een enkel van de organismen, die in het gistend of rottend vocht in overvloed aanwe-<pb n="106"/>zig waren, in het ander vocht ontwikkeld. Derhalve moest de oorzaak der ontwikkeling van deze organismen in iets liggen, dat niet door een vlies kan gaan; en daar Helmholtz zijn proeven lang voor de nasporingen van Graham omtrent colloïden nam, kwam hij natuurlijk tot het besluit, dat de zoo afgeweerde kracht
vaste stof moest zijn. Feitelijk brachten de proeven van Helmholtz de vraag binnen deze engere grenzen: hetgeen gisting en verrotting veroorzaakt, en tegelijkertijd levende wezens in een aan gisting of verrotting onderhevig vocht doet ontstaan, is geen gas, en is geen voor verdunning vatbare vloeistof; derhalve is het of een colloïde, of een stof die in zeer kleine vaste deeltjes verdeeld is.</p>
<p>De nasporingen van Schröder en Dusch in 1854, en van Schröder afzonderlijk in 1859, helderden dit punt op door proeven, die slechts verbeteringen van die van Redi waren. Een dotje boomwol is, natuurkundig gesproken, een stapeltje van verscheiden lagen zeer fijn gaas, de fijnheid van welks mazen van de dichtheid of het samendrukken der wol afhangt. Nu bevonden Schröder en Dusch, dat bij alle aan rotting onderhevige stoffen die zij behandelden (behalve melk en eierdooier), een aftreksel dat gekookt werd, en vervolgens aan geen andere lucht blootgesteld, dan die door boomwol gefiltreerd was, noch rotte, noch gistte, noch levende wezens ontwikkelde. Het valt moeilijk zich voor te stellen, wat de fijne zeef van boomwol, anders geweerd zou hebben dan kleine vaste deeltjes. Toch was dit niet volkomen bewezen, totdat stellig gebleken was, vooreerst, dat gewone lucht inderdaad zulke deeltjes bevat, en ten tweede dat het filtreeren door boomwol deze deeltjes weert en slechts physisch-zuivere lucht doorlaat. Dit bewijs is binnen het laatste jaar door de merkwaardige proeven van Prof. Tyndall geleverd. Het is een gewone tegenwerping van den kant der voorstanders van Abiogenesis geweest, dat, als de leer der Biogenesis waar is, de lucht dicht met kiemen bezet moet zijn, en dit beschouwen zij als het toppunt van ongerijmdheid. Maar de Natuur is somwijlen verbazend onredelijk, en Prof. Tyndall heeft bewezen dat de ongerijmdheid in dit geval desniettemin een wezenlijkheid zijn kan. Hij heeft bewezen, dat gewone lucht niet anders is dan een soort van omloop van uiterst kleine vaste deeltjes; dat deze deeltjes door hitte bijna geheel vernietigd kunnen worden; en dat zij afgezonderd worden, en de lucht optisch
<pb n="107"/>zuiver gemaakt, wanneer de lucht door boomwol gefiltreerd wordt.</p>
<p>Maar er blijft nog in de logische, hoewel niet in de historische, orde over, aan te toonen dat er onder deze vaste, vernietigbare deeltjes inderdaad kiemen bestaan, die in staat zijn om in passende vochten de ontwikkeling van levende vormen te veroorzaken. Dit gedeelte van het werk is verricht door den Heer Pasteur in die schoone nasporingen, die zijn naam voor altijd vermaard zullen maken, en die, niettegenstaande al de aanvallen, welke er op gedaan zijn, mij even als voor zeven jaren (‘Lectures to Working Men on the Causes of the Phenomena of Organic Nature’), ook thans nog voorkomen toonbeelden van nauwkeurige proefneming en logische redeneering te zijn. Hij haalde lucht door boomwol en bevond, even als Schröder en Dusch gedaan hadden, dat zij niets bevatte, hetwelk in staat was om in daartoe grootelijks passende vochten leven te ontwikkelen. Maar Pasteur heeft de volgende drie verdere gewichtige schakels in de keten van het bewijs er bij gevoegd. Vooreerst onderwierp hij de boomwol, die als zeef gediend had aan een microscopisch onderzoek, en bevond dat er onder de opgevangen vaste deeltjes verscheiden duidelijk als kiemen herkenbare lichamen te vinden waren. Ten tweede bewees hij, dat deze kiemen in staat waren om leven voort te brengen, door ze eenvoudig in een voor hare ontwikkeling geschikte oplossing te zaaien. En ten derde toonde hij aan, dat de onbekwaamheid van door boomwol gefiltreerde lucht om leven te doen ontstaan, niet aan eenige verborgene, door de boomwol in de bestanddeelen der lucht veroorzaakte, verandering toe te schrijven was, doordien hij bewees, dat de boomwol geheel gemist, en tusschen de buitenlucht en de lucht, in de onderzoekingsflesch volkomen vrije aanraking gelaten kon worden. Wanneer de hals der flesch tot een buis uitgetrokken en benedenwaarts gebogen wordt, en wanneer, nadat het daarin bevatte vocht zorgvuldig gekookt is, de buis genoegzaam verhit wordt om alle kiemen te dooden, die in de lucht, welke bij
het verkoelen van het vocht binnendringt, aanwezig mochten zijn, dan kan men den toestel zoolang men wil aan zich zelven overlaten en er zal zich geen leven in het vocht vertoonen. De reden hiervoor is eenvoudig. Hoewel er vrije gemeenschap bestaat tusschen den met kiemen beladen dampkring en de kiemlooze
<pb n="108"/>lucht in de flesch, heeft de aanraking tuschen die beiden alleen in de buis plaats; en aangezien de kiemen niet naar boven kunnen vallen, en er geen stroomen zijn, kunnen zij nooit binnen de flesch doordringen. Maar wanneer men de buis afbreekt, waar zij van de flesch uitgaat, en daardoor vrije toegang verleend wordt aan kiemen, die verticaal uit de lucht vallen, dan wordt het vocht, dat maanden lang helder en onbewoond gebleven is, in weinige dagen troebel en vol leven.</p>
<p>Deze proeven zijn door onafhankelijke onderzoekers tallooze malen met goed gevolg herhaald: en er bestaat een hoogst eenvoudige wijze, waarop voor een ieder de waarheid kan blijken, en die ik hier wel mag beschrijven.</p>
<p>Maak een oplossing (door Pasteur veel gebruikt en dikwijls ‘Pasteurs oplossing’ genoemd), samengesteld uit water en daarin opgeloste tartraat van ammonia, suiker en gistasch. Een aftreksel van hooi, op dezelfde wijze behandeld, levert gelijke resultaten op; maar daar dit organische stoffen bevat, kan het voor de bewijsvoering, die hier volgt, niet tot grondslag dienen. Verdeel de oplossing in drie deelen in even zooveel flesschen; kook ze alle drie een kwartier lang; en terwijl de stoom naar buiten gaat, stop den hals van een der flesschen met een groote dot boomwol, zoodat deze ook geheel met stoom doortrokken wordt. Zet nu de flesschen weg om te koelen; en wanneer haar inhoud koud is, voeg dan bij een van de opene een droppel gefiltreerd aftreksel van hooi, dat vierentwintig uren gestaan heeft, en derhalve vol is van de levende en uiterst kleine organismen, bekend onder den naam van Bacteria. Na een paar dagen bij gewoon warm weder, zal de inhoud van deze flesch er melkachtig uitzien wegens de verbazende vermenigvuldiging van Bacteria. De andere flesch die open en aan de lucht blootgesteld is, zal vroeg of laat van de Bacteria melkachtig worden, en er zullen wellicht vlekken schimmel in verschijnen, terwijl het vocht in de flesch, waarvan de hals met boomwol gestopt is, onbepaald lang helder zal blijven. Ik heb vergeefs naar een verklaring van deze feiten gezocht buiten degene die voor de hand ligt, dat de lucht kiemen bevat, die in staat zijn om zoodanige Bacteria als die, waarmede de eerste oplossing opzettelijk geënt was, en schimmelplantjes voort te brengen. En het is mij tot heden niet gelukt een enkel voorstander der Abiogenesis te vinden, die in ernst beweert dat de atomen van suiker
<pb n="109"/>tartraat van ammonia, gistasch en water, onder geen anderen invloed van dien van vrijen toegang van lucht en gewone dampkringswarmte, een nieuwe vereeniging ondergaan en aanleiding tot het protoplasme van het Bacterium geven. Maar daartegenover staat de aanneming, dat deze Bacteria ontstaan uit kiemen in de lucht; en, indien zij aldus geteeld worden, dan moet het bewijzen, dat andere dergelijke vormen op andere wijzen voortgebracht worden, aan hem staan, die zoodanige stelling opwerpt.</p>
<p>Om de som van deze lange reeks van getuigenissen op te maken: -</p>
<p>Het is bewijsbaar, dat een vloeistof, die uitmuntend geschikt is om de laagste levensvormen te ontwikkelen, maar die noch kiemen, noch eenig levendwekkend mengsel bevat, in overvloed levende voorwerpen voortbrengt, wanneer zij aan de gewone lucht blootgesteld is; terwijl geen zoodanige ontwikkeling plaats vindt, wanneer de lucht, waarmede zij in aanraking komt, door bewerking ontdaan is van de vaste deeltjes, die er zich gewoonlijk in bewegen, en die door gepaste middelen zichtbaar gemaakt kunnen worden.</p>
<p>Het is bewijsbaar, dat verreweg de meeste van deze deeltjes door hitte vernietigd kunnen worden, en dat sommige er van kiemen of levende deeltjes zijn, in staat om dezelfde levensvormen voort te brengen, als die welke zich vertoonen, wanneer de vloeistof aan ongezuiverde lucht blootgesteld wordt.</p>
<p>Het is bewijsbaar, dat het enten op de vloeistof, die tot het onderzoek aangewend wordt, van een droppel vocht, dat bekend staat levende deeltjes te bevatten, aanleiding geeft tot dezelfde verschijnselen als het blootstellen aan ongezuiverde lucht.</p>
<p>En verder staat het vast, dat deze levende deeltjes zoo oneindig klein zijn, dat het aannemen van hun vlotten in de gewone lucht geen de minste zwarigheid inheeft. Integendeel, in aanmerking genomen hun geringe zwaarte en de wijde verspreiding der organismen die ze voortbrengen, is het onmogelijk zich voor te stellen, dat zij niet bij duizenden millioenen in den dampkring drijvende zouden zijn.</p>
<p>Zoo moet men dus, naar mijn inzien, toestemmen, dat het getuigenis, direct en indirect ten voordeele der Biogenesis voor alle bekende levensvormen van groot gewicht is.</p>
<p>Van de andere zijde is de eenige bewering, die in aanmerking verdient te komen, deze: dat luchtdicht verzegelde vloei-<pb n="110"/>stoffen, die aan groote en lang voortgezette verhitting onderworpen geweest waren, soms, wanneer zij geopend werden, levende vormen van lage bewerktuiging vertoond hebben.</p>
<p>Het eerste antwoord dat zich voordoet, is de waarschijnlijkheid dat er de eene of andere dwaling bij deze waarnemingen plaats gehad moet hebben, omdat zij dagelijks op zeer groote schaal met volslagen tegenovergestelde uitkomst gedaan worden. Vleesch, vruchten, groente, juist de stoffen voor de meest gistende en rottende aftreksels, worden jaarlijks, ik mag wel zeggen, met duizenden tonnen behandeld op eene wijze, die eenvoudig de toepassing van Spallanzani's waarneming is. Hetgeen men wil bewaren, wordt duchtig gekookt in een blikken doos, die van een kleine opening voorzien is; en wanneer de stoom al de lucht naar buiten gedreven heeft, wordt de opening toegesoldeerd. Door deze bewerking kan men ze jaren leng bewaren zonder rotten, gisten of schimmelen. Dit is nu niet, omdat de zuurstof naar buiten gedreven is; want het is thans bewezen, dat vrije zuurstof niet noodzakelijk is, hetzij tot gisting of rotting. Het is niet, omdat de blikken van lucht ontdaan zijn, want Vibriones en Bacteria leven, zooals Pasteur bewezen heeft, zonder lucht of vrije zuurstof. Het is niet, omdat het gekookte vleesch of de gekookte groente niet voor rotting of gisting vatbaar is, zooals zij die het ongeluk gehad hebben van aan boord te zijn, waar men van slecht gesloten blikken voorzien was, maar al te goed weten. Wat is het dan anders dan het uitsluiten der kiemen? Mij dunkt, dat de voorstanders der Abiogenesis deze vraag te beantwoorden hebben, eer zij van ons eischen, dat wij proeven van geheel hetzelfde gehalte op nieuw zouden onderzoeken.</p>
<p>Maar ook, al kan men de uitkomsten der proeven, die ik hier bedoel, inderdaad in vertrouwen aannemen, dan volgt daaruit nog volstrekt niet, dat er Abiogenesis plaats gevonden heeft. Men weet, dat de weerstand van levende stof tegen hitte hoogst verschillend begrensd is, en dat hij tot zekere hoogte afhangt van de chemische en physische hoedanigheden der omgeving. Maar wanneer ons op de tegenwoordige hoogte der wetenschap te kiezen gegeven wordt: of kiemen kunnen een grootere hitte doorstaan dan men vermoedde, of, al kan er geen geldige of redelijke grond voor aangewezen worden, de deeltjes van <hi rend="i">doode</hi> stof zijn in staat om zich weder te verzamelen tot levende lichamen, geheel gelijk aan die, welke bewezen kunnen worden
<pb n="111"/>veelvuldig op een andere wijze te ontstaan, - dan begrijp ik niet, hoe de keuze een enkel oogenblik twijfelachtig kan zijn.</p>
<p>Maar ofschoon ik deze mijne overtuiging niet krachtig genoeg te kennen kan geven, moet ik toch zorg dragen, mij tegen het vermoeden te vrijwaren, als zoude ik willen beweren dat niets, wat naar Abiogenesis zweemt, ooit vroeger plaats gevonden heeft, of in de toekomst ooit plaats zal vinden. Terwijl de organische scheikunde, de kennis der moleculen en de physiologie nog in haar kindsheid zijn, en van dag tot dag met reuzenschreden vooruitgaan, geloof ik dat het, voor wie het ook zij, het toppunt van waanwijsheid zou zijn te beweren, dat de voorwaarden, waaronder de stof de vormen aanneemt, die wij ‘levensvormen’ noemen, niet te eeniger tijd door kunstbewerking bijeengebracht zouden kunnen worden. Wat ik meen te mogen verzekeren is, dat ik geen reden zie om te gelooven, dat het tot heden reeds tot stand is gebracht.</p>
<p>En wanneer ik terug zie op het ontzaglijk veld van het verleden, vind ik geen teeken van het begin van leven, en daarom bezit ik geen middel om een bepaald besluit met betrekking tot zijn verschijnen te vormen. Geloof, in den wetenschappelijken zin van het woord, is iets ernstigs en vereischt sterke grondslagen. Wanneer ik dus bij het gemis van bewijzen zeide, dat ik dit of dat geloof omtrent de wijze waarop de bestaande levensvormen ontstaan zijn, zou ik woorden zonder zin spreken. Maar verwachting is geoorloofd, waar geloof het niet is; en indien het mij gegeven was, over den afgrond van den geologisch beschreven tijd heen te zien in het nog verder verwijderd tijdperk toen de aarde natuur- en scheikundige toestanden doorliep, die zij evenmin terug kan zien als een man zijn kindsheid, dan zou ik verwachten getuige te zijn van de ontwikkeling van levende protoplasmen uit levenlooze stof. Ik zou verwachten ze onder de vormen van groote eenvoudigheid te zien verschijnen, als bestaande zwammen, begaafd met het vermogen om de vorming van nieuwe protoplasmen te bepalen uit stoffen als de carbonaten van ammoniem, oxalaten en tartraten, alkaline en aardachtige phosphaten, en water, zonder behulp van licht. Dit is de verwachting, waartoe analogisch redeneeren mij voert; maar ik verzoek u nogmaals u te willen herinneren, dat ik geen recht heb, om mijne meening iets anders dan een handeling van wijsgeerig vertrouwen te noemen.</p>
<pb n="112"/>
<p>Genoeg van de geschiedenis van den voortgang van Redi's groote leer der Biogenesis, die mij, met de aangewezen beperkingen, op den huidigen dag als langs de geheele linie zegevierend voorkomt.</p>
<p>Wat het tweede vraagstuk aangaat, dat ons door Redi voorgelegd wordt, of Xenogenesis naast Homogenesis plaats vindt; dat is of er niet alleen zulke levende voorwerpen bestaan, die geboorten voortbrengen, welke denzelfden kring doorloopen als zij zelve, maar ook andere, die een kroost van een geheel anderen aard dan den hunnen telen, daaromtrent hebben de nasporingen van twee eeuwen tot een andere uitkomst geleid. Dat de maden, die in gallen gevonden worden, geen voortbrengsel zijn van de planten waarop de gallen groeien, maar ontstaan uit het inbrengen van de eieren van insecten in de zelfstandigheid van die planten, werd voor het einde van de eerste helft der achttiende eeuw door Vallisnieri, Réaumur en anderen bewezen. De lintwormen, de blaas- en leverwormen bleven nog lang daarna de steun van de voorstanders der Xenogenesis. Ja, eerst sedert de laatste dertig jaren is het schitterend geduld van von Siebold, van Beneden, Leukkart, Küchenmeister en andere helminthologen er in geslaagd, alle zulke parasieten, menigmaal door de zonderlingste omzwervingen en gedaanteverwisselingen heen, tot een ei terug te voeren, dat de vrucht was van een wezen, hetwelk werkelijk of in vermogen aan hen zelve gelijk was; en ook de elders gedane nasporingen hebben allen dezelfde strekking gehad.</p>
<p>Een plant mag bollen afwerpen, maar deze geven vroeger of later het ontstaan aan zaden, die zich tot den oorspronkelijken vorm ontwikkelen. Een polyp mag medusen doen ontstaan, of een pluteus echinodermen, maar de meduse en de echinoderm doen eieren onstaan, die polypen of plutei voortbrengen, en daarom zijn zij slechts overgangen in den levensomloop van het geslacht.</p>
<p>Maar als wij ons tot de Pathologie wenden, deze biedt ons eenige merkwaardige toenaderingen tot ware Xenogenesis.</p>
<p>Zooals ik reeds aangemerkt heb, is het sedert den tijd van Vallisnièri en Réaumur bekend, dat gallen bij planten en gezwellen bij het vee door insecten veroorzaakt worden, die hun eieren leggen in die gedeelten van het dier of de plant, waar die ziekelijke uitwassen zich voordoen. Verder weet ieder bij ondervinding, dat drukking op de huid voldoende is om een lik-<pb n="113"/>doorn te doen ontstaan. Nu zijn de gal, het gezwel en de likdoorn deelen van het levend lichaam, die tot zekere hoogte onafhankelijke en afzonderlijke organismen geworden zijn. Onder den invloed van zekere uitwendige voorwaarden zonderen deelen van het lichaam, die zich in zekere onderwerping aan het geheel hadden behooren te ontwikkelen, zich af, en wenden het voedsel, dat zij ontvangen, tot hun eigen nut aan.</p>
<p>Van zulke onschuldige voortbrengselen als likdoorns en wratten zijn er alle soorten van trappen tot de ernstige gezwellen, die reeds door hun omvang en de werktuiglijke belemmering, welke zij veroorzaken, het organisme, waaruit zij ontwikkeld zijn, bederven; terwijl eindelijk bij die vreeselijke verschijnselen, die als kankers bekend zijn, het abnormale uitwas vermogens van voortteling en vermenigvuldiging verkregen heeft, en slechts morphologisch onderscheiden is van den parasietischen worm, wiens leven noch meer noch minder nauw met dat van het aangetaste organisme verbonden is.</p>
<p>Indien er een soort van ziekteverschijnselen was, wier histologische elementen in staat waren om een van het lichaam afgezonderd en onafhankelijk bestaan op te houden, dan zou, dunkt mij, de duistere grenslijn tusschen ziekelijke wording en Xenogenesis uitgewischt zijn. En ik hel er toe over, te denken, dat de vooruitgang der ontdekkingen ons reeds bijna tot dat punt gebracht heeft. Ik heb het genoegen gehad, van den heer Simon reeds vroeg een exemplaar te ontvangen van het laatst verschenen stuk van de belangrijke ‘Verslagen aangaande de Openbare Gezondheid’, welke hij jaarlijks aan de Lords van den Geheimen Raad (Lords of the Privy Council) in zijne hoedanigheid van hun Geneeskundigen Ambtenaar aanbiedt. De Appendix bij dit Verslag bevat een verhandeling ‘over het innerlijk beginsel der smetstof’ (intimate Pathology of Contagion) door Dr. Braddon Sanderson, welke een der meest heldere, verstaanbare en welberedeneerde beschouwingen van een gewichtige vraag is, die mij in langen tijd bekend geworden zijn. Daarheen verwijs ik voor gezag voor de mededeelingen, die ik nu zal laten volgen.</p>
<p>Het is u welbekend, wat er bij de koepokinenting plaats heeft. Er wordt een kleine insnede in de huid gemaakt, en in die wond wordt een uiterst kleine hoeveelheid pokstof ingebracht. Binnen zekeren tijd verschijnt er een blaartje op de plaats der
<pb n="114"/>wond, en het vocht, dat dit blaartje uitzet, is pokstof, in hoeveelheid honderd of duizend maal zoo groot als de oorspronkelijk ingebrachte stof. Wat heeft er nu in den loop der bewerking plaats gehad? Heeft de pokstof door haar prikkelende eigenschap slechts een blaartje veroorzaakt, waarvan het vocht dezelfde prikkelende eigenschap bezit? Of bevat de pokstof levende deeltjes, die daar, waar zij geplant waren, gegroeid zijn en zich vermenigvuldigd hebben? De waarnemingen van den Heer Chauveau, uitgebreid en bevestigd door Dr. Sanderson, schijnen hieromtrent geen twijfel over te laten. Proefnemingen, in beginsel gelijk aan die van Helmholtz met gisting en verrotting, hebben bewezen dat het werkdadig element in het pokvocht onoplosbaar is en uit kleine deeltjes bestaat, die een 1/2000 duim diameter niet te boven gaan, en met den microscoop in het vocht zichtbaar zijn. Dergelijke proeven hebben bewezen, dat twee van de vernielendste epizoötische ziekten, schapenpokken en de droes, insgelijks voor haar bestaan en haar voortplanting afhankelijk zijn van uiterst kleine levende vaste deeltjes, aan welke de naam <hi rend="i">microzymen</hi> gegeven is. Een dier, dat aan een van beide deze vreeselijke ziekten lijdt, is een bron van besmetting en aansteking voor anderen, juist om dezelfde reden, waarom een kuip met gistend bier in staat is om zijn gisting door ‘besmetting’ of ‘aansteking’ aan versch wort mede te deelen. In beide gevallen zijn het de vaste levende deeltjes, die werkzaam zijn, terwijl de vloeistof, waarin zij drijven, en ten koste van welke zij leven, volstrekt lijdelijk is.</p>
<p>Nu doet zich de vraag op, zijn deze microzymen het resultaat van Homogenesis, of van Xenogenesis? Zijn zij, even als de Torulie van gist, alleen door ontwikkeling van vooraf bestaande kiemen in staat om leven te krijgen? Of zijn zij misschien gelijk de bestanddeelen van een galnoot, de resultaten van een wijziging en individualisatie der weefsels van het lichaam, waarin zij gevonden worden, voortspruitende uit de werking van zekere voorwaarden? Zijn het parasieten in den zoölogischen zin, of zijn het bloot, wat Virchow ‘heterologische wordingen’ genoemd heeft? Het springt in 't oog, dat deze vraag van het hoogste belang is, hetzij wij haar uit een practisch, of uit een theoretisch oogpunt beschouwen. Een parasiet kan verdreven worden door zijn kiemen te dooden; maar een pathologisch voortbrengsel kan
<pb n="115"/>alleen vernietigd worden door de voorwaarden, die het doen ontstaan, te verwijderen.</p>
<p>Het komt mij voor, dat dit groote vraagstuk voor elke zymotische ziekte afzonderlijk opgelost zal moeten worden; want analogie snijdt aan twee kanten. Ik heb stilgestaan bij de analogie van pathologische wijziging, die ten gunste van den xenogenetischen oorsprong der microzymen is; maar thans moet ik spreken van even sterke analogiën ten gunste van het ontstaan van zulke besmettelijke deeltjes langs den gewonen weg van voortteeling van gelijk door gelijk.</p>
<p>Het is een tegenwoordig weluitgemaakte waarheid, dat zekere ziekten, zoowel van planten als van dieren, die alle kenteekenen van aanstekelijke en besmettelijke epidemiën hebben, door uiterst kleine organismen veroorzaakt worden. De brand in het koren is een welbekend voorbeeld van zulk een ziekte, en er valt niet aan te twijfelen, of de druiven- en de aardappelziekte behooren tot dezelfde categorie. Onder de dieren zijn de insecten verwonderlijk onderhevig aan de verwoestingen der door microscopische zwammen veroorzaakte, aanstekelijke en besmettelijke ziekten.</p>
<p>In de herfst ziet men niet zelden vliegen onbeweeglijk op een vensterruit zitten, met een soort van witten tooverkring rondom haar heen. Bij microscopisch onderzoek bevindt men dat die toovercirkel uit ontelbare zaadstofjes bestaat, die in alle richtingen uitgeworpen zijn door een kleine zwam, <hi rend="i">Empusa Muscae</hi> genoemd, wier zaadvormende vezeltjes als opgehoopt fluweel van het lichaam dier vlieg uitgaan. Deze zaadvormende draadjes staan in verband met andere, waarmede het binnenste van het lichaam der vlieg als met zoo veel fijne wol opgevuld is, en die het ingewand van het diertje weggevreten en vernietigd hebben. Dit is de volwassen staat der Empusa. Gaat men ze na in voorafgaande tijdperken bij vliegen, die nog levendig en naar allen schijn gezond zijn, dan ontdekt men haar in de gedaante van uiterst kleine lichaaampjes, die in het bloed der vlieg drijven. Deze vermenigvuldigen en worden tot draadjes verlengd, ten koste van het lichaam der vlieg; en wanneer zij ten laatste den lijder gedood hebben, groeien zij buiten het lichaam en werpen zaadstofjes van zich. Gezonde vliegen, die met de zieke opgesloten worden, nemen deze doodelijke ziekte over en sterven even als de andere. Een hoogst bekwaam
<pb n="116"/>waarnemer, den heer Cohn, die de ontwikkeling der Empusa in de vlieg met veel zorg onderzocht heeft, was het volstrekt onmogelijk te ontdekken, hoe de kiempjes der Empusa in de vlieg kwamen. Geen kweeken der zaadstofjes was in staat zulke kiempjes te doen ontstaan; en noch in de lucht, noch in het voedsel der vlieg kon men ze ontdekken. Het had al den schijn van een geval van Abiogenesis, of minstgenomen van Xenogenesis, en eerst onlangs is de geheele waarheid ontdekt. Men heeft bevonden, dat, wanneer een van de zaadstofjes op het lichaam van een vlieg valt, het begint te kiemen en een werktuig van zich uitzendt, dat de huid der vlieg doorboort; wanneer dit het holle binnenste van het lichaam der vlieg bereikt heeft, werpt het er die kleine drijvende lichaampjes in, welke het eerste tijdperk der Empusa zijn. De ziekte is ‘aanstekelijk’ omdat, wanneer een gezonde vlieg in aanraking komt met een aangetaste, uit wier lichaam de zaaddragende draadjes uitsteken, het bijna niet kan missen, of zij krijgt er een paar zaadjes van mede. Zij is ‘besmettelijk’, omdat de zaadjes verspreid worden over alle soorten van stof in de nabijheid der verslagen vliegen.</p>
<p>Men weet sedert lang dat de zijworm aan een zeer verwoestende, aanstekelijke en besmettelijke ziekte, muscadine genaamd, onderhevig is. Audouin plantte haar door inenting voort. Deze ziekte dankt haar oorsprong geheel en al aan de ontwikkeling van een zwam, de <hi rend="i">Botrytis Bassiani</hi>, in het lichaam der rups; en haar aanstekelijkheid en besmettelijkheid laten zich op dezelfde wijze als die van de ziekte der vliegen verklaren. Maar in de laatste jaren heeft zich een nog ernstiger epizoötie onder de zijwormen vertoond; en ik kan u een paar feiten mededeelen, die u eenig begrip zullen geven van de geweldige schade, die zij Frankrijk alleen reeds berokkend heeft.</p>
<p>De zijteelt is eeuwen lang een belangrijke tak van nijverheid in het Zuiden van Frankrijk geweest, en in het jaar 1853 had zij zulk een hoogte bereikt, dat haar jaarlijksche opbrengst op een tiende gedeelte van die der gansche wereld geschat werd, en een geldswaarde van fr. 117.000,000 of omstreeks 5.000,000 pond sterling vertegenwoordigde. Hoe groot de som zou zijn, die de geldswaarde van al de takken van nijverheid, die met het bewerken der aldus geteelde ruwe zijde in verband staan, vertegenwoordigen zou, is meer dan ik kan wagen te schatten.
<pb n="117"/>Genoeg zij het, dat de stad Lyon evenzoo op Fransche zijde gebouwd is, als Manchester het vóor den burgeroorlog op Amerikaansche katoen was.</p>
<p>De zijwormen zijn aan vele ziekten onderhevig; en reeds vóor 1853 had een bijzondere epizoötie, die dikwijls van de verschijning van donkere vlekken op de huid vergezeld ging (vandaar de naam ‘Pebrine’, die men haar gegeven heeft), wegens haar doodelijkheid de aandacht getrokken. Maar in de jaren die op 1853 volgden, brak deze ziekte met zulk een ontzachlijk geweld uit, dat in 1856 de zijdeoogst verminderd was tot een derde van hetgeen hij in 1853 opgebracht had; en tot binnen het laatste paar jaren heeft hij nog de helft van dien van 1853 niet bereikt. Dit beteekent niet alleen, dat het groot aantal lieden, die zich met de zijteelt bezig houden, een 30 M. sterling armer zijn, dan zij hadden kunnen wezen; het beteekent niet alleen, dat men hooge prijzen voor ingevoerde zijwormen-eieren te betalen heeft gehad, en dat de zijdeteler, na zijn geld in die teelt belegd, en voor moerbeienbladeren en oprassing betaald te hebben, zijn zijwormen aanhoudend heeft zien wegsterven en zich zelven te gronde gaan; - het beteekent daarenboven dat de weefgetouwen van Lyon gebrek aan werk hadden, en dat jaren lang gedwongen leegloopen en armoede het deel geweest zijn van een bevolking, die vroeger nijver en welvarend was.</p>
<p>In 1858 noopte het dreigende van den toestand de Fransche Academie der Wetenschappen Commissarissen (waaronder een uitstekend natuurkundige, den Heer de Quatrefages) te benoemen, om den aard dezer ziekte te onderzoeken, en zoo mogelijk middelen aan de hand te doen, om dien geesel te doen ophouden. Wanneer men het verslag leest, in 1859 door den Heer de Quatrefages gegeven (Etudes sur les Maladies actuelles des Vers-a-Soie, p. 53), wekt het bijzondere belangstelling, dat zijn grondig onderzoek der Pébrine hem tot de overtuiging bracht, dat de ziekte in de wijze van haar verschijning en voortplanting in alle opzichten met de cholera onder de menschheid te vergelijken is. Maar hierin verschilt zij van de cholera, en in zooverre is zij een veel vreeselijker ziekte, dat zij overerfelijk, en onder zekere omstandigheden aanstekelijk zoowel als besmettelijk is.</p>
<p>De Italiaansche natuurkundige Filippi, ontdekte in het bloed
<pb n="118"/>der zijwormen, die door deze zonderlinge ziekte aangetast waren, een menigte cilindervormige lichaampjes, ter lengte van 1/6000 duim. Zij zijn door Lebert nauwkeurig onderzocht, en door hem Panhistophyton genoemd, omdat bij de wormen, waarin de ziekte sterk ontwikkeld is, de lichaampjes in alle weefsels en organen van het lichaam wemelen, en zelfs in de onontwikkelde eieren in den wijfjesvlinder doordringen. Maar zijn deze lichaampjes oorzaken der ziekte, of gaan zij er slechts mede vergezeld? Sommige natuurkundigen waren van de eerste meening, andere van de laatste; en eerst toen de Fransche Regeering, verontrust door de aanhoudende verwoestingen der ziekte en door het onvoldoende der voorgeslagen geneesmiddelen, den Heer Pasteur zond om haar te onderzoeken, eerst toen werd de vraag voor goed uitgemaakt, met opoffering niet alleen van den tijd en de gemoedsrust van dien uitstekenden wijsgeer, maar, ik zeg het met leedwezen, ook van zijne gezondheid.</p>
<p>Maar die opoffering is niet vergeefsch geweest. Het staat thans vast, dat deze verwoestende Pébrine, die zooveel overeenkomst met de Cholera heeft, het gevolg is van het ontstaan en de vermenigvuldiging van het Panhistophyton in den zijworm. Zij is aanstekelijk en besmettelijk, omdat de lichaampjes van het Panhistophyton uit de lichamen der aangetaste rupsen, middellijk of onmiddellijk, overgaan in het voedingskanaal van gezonde zijwormen in hun nabijheid; zij is overerfelijk, omdat de lichaampjes in de eieren doordringen, terwijl deze hun vorming ondergaan, en bijgevolg, wanneer die eieren gelegd worden, er in overgebracht worden; en om deze reden ook vertoont zij de zeer zonderlinge bijzonderheid, dat zij alleen van moederszijde overerfelijk is. Er is geen enkel van de schijnbaar nukkige en onverklaarbare verschijnselen der Pébrine, dat niet zijn verklaring gevonden heeft uit de zekerheid, dat de ziekte het resultaat is van de aanwezigheid van het microscopisch organisme, het Panhistophyton.</p>
<p>Daar zooveel betrekkelijk de Pébrine vast staat, welke aanwijzingen hebben wij aangaande de middelen om haar te voorkomen? Men begrijpt dat deze afhankelijk zijn van de wijze waarop het Panhistophyton voortgebracht wordt. Indien het door Abiogenesis of door Xenogenesis geteeld kan worden, in den zijworm of in zijn vlinder, moet de uitroeiing der ziekte steunen op het beletten, dat de voorwaarden, waaronder deze voortteling
<pb n="119"/>plaats heeft, zich voordoen. Maar indien daarentegen het Panhistophyton een onafhankelijk organisme is, dat evenmin door den zijworm geteeld wordt, als het mistelboompje door den eik of den appelboom waarop het groeit, al mocht het, even als het mistelboompje den boom, den zijworm tot zijn ontwikkeling behoeven, dan zijn aanwijzingen geheel verschillend. Het eenige wat er dan te doen valt, is zich van de kiemen te ontdoen en ze af te weren. Uit den gang van zijn voorafgaande nasporingen begrijpt men licht, dat de Heer Pasteur aanleiding vond om te gelooven, dat het laatste het ware was; en door deze theorie geleid, heeft hij een plan ter uitroeiing van deze ziekte aan de hand gedaan, dat overal waar het behoorlijk ten uitvoer gelegd werd, gebleken is velkomen te slagen.</p>
<p>Er kan dus geen reden bestaan, om er aan te twijfelen of bij de insecten worden hoogst kwaadaardige aanstekelijke en besmettelijke ziekten veroorzaakt door uiterst kleine organismen, die door voorafbestaande kiemen, of Homogenesis, geteeld worden; en er bestaat voor zoover ik weet geen reden om te gelooven, dat wat bij insecten plaats vindt, geen plaats kan vinden bij dieren van den hoogsten rang. Ja, reeds is het bijna onomstootelijk bewezen, dat sommige ziekten van een hoogst kwaadaardig en doodelijk karakter, waaraan de mensch onderhevig is, niet minder het werk van microscopische organismen zijn dan de Pébrine. Voor deze bewering verwijs ik naar de zeer treffende feiten, door Prof. Lister in zijn verscheiden welbekende geschriften over de antiseptische methode van behandeling vermeld. Het komt mij onmogelijk voor, dat men deze geschriften nederlegt, zonder zich bijna overtuigd te houden, dat de droevige sterfte, die zoo dikwijls den kundigsten operateur op de hielen volgt, en die doodelijke gevolgen van wonden en kneuzingen, die zelfs aan de muren der groote hospitalen schijnen te hechten, en op dit eigen oogenblik meer menschen in het graf slepen, dan er door den kogel of de bajonet omkomen, te wijten zijn aan het overbrengen van kleine organismen in de wonden, en hun aangroeien en vermenigvuldigen; en dat die heelmeester de meeste levens zal redden, die het best de practische gevolgtrekkingen van Redi's hypothese uitwerkt. En hiermede hebben wij het doel bereikt dat bij den aanvang van dit opstel ons voor den geest stond, te weten: het nagaan van den weg dien een wetenschappelijk denkbeeld gegaan is, in zijn
<pb n="120"/>lange en langzame ontwikkeling van het standpunt van een waarschijnlijke hypothese tot dat van een uitgemaakte Natuurwet. Ons overzicht heeft ons in geen zeer aanlokkelijke streken gevoerd; het heeft hoofdzakelijk gelegen op een gebied, overvloeiende van het afschuwelijke, en alleen met maden en schimmel bevolkt. En men kan zich voorstellen, met welk glimlachen en schouderophalen practische en ernstige tijdgenooten van Redi en Spallanzani zich wellicht uitgelaten hebben over het verbeuzelen van hun uitstekende bekwaamheden met hun onvermoeid jagen naar de oplossing van vraagstukken, die, hoewél op zichzelve belangrijk genoeg, het menschdom toch naar het scheen van geen het minste nut konden zijn.</p>
<p>En toch zal de aandachtige lezer opgemerkt hebben, dat eer wij nog zeer ver op onzen weg gevorderd waren, er ter rechter en ter linker hand zich velden vertoonden, beladen met gouden aren, die onmiddellijk tot zulke dingen verwerkt konden worden, als de inhaligst practische mensch zal toestemmen dat van waarde zijn - te weten, geld en leven.</p>
<p>Het rechtstreeksch verlies, aan Frankrijk in zeventien jaren tijds door de Pébrine veroorzaakt, kan niet op minder dan vijftig millioen sterling geschat worden; en indien wij hierbij voegen, wat het denkbeeld van Redi, in Pasteurs handen, voor den wijnbouwer en den azijnmaker gedaan heeft, en de waarde daarvan trachten te kapitaliseeren, dan zullen wij bevinden, dat het zou kunnen strekken om het door den tegenwoordigen schrikwekkenden en rampvollen oorlog veroorzaakt geldverlies te dekken.</p>
<p>En wat het equivalent van Redi's gedachte in levens aangaat, hoe kunnen wij de waarde te hoog schatten van die kennis van den aard van epidemische en epizoötische ziekten, en gevolgelijk van de middelen om die te stuiten of uit te roeien, waarvan de dageraad ontegenzeggelijk aangebroken is?</p>
<p>Zien wij niet meer dan tien jaren terug, dan kunnen wij er drie uitlezen (1863, 1864 en 1869), waarin het getal sterfgevallen alleen aan het roodvonk 90,000 bedroeg. Dit is de opgave der dooden; de verminkten en onbekwaam gemaakten zijn hier niet rekening gebracht. Waarlijk, het is te hopen dat de lijst der gesneuvelden in dezen bloedigsten van alle oorlogen geen hooger bedrag zal aanwijzen! Maar de feiten, die ik u voorgehouden heb, moeten den minst sanguinischen mensch allen twijfel ontnemen, dat de aard en de oorzaken van dezen
<pb n="121"/>geesel te eeniger tijd even goed verstaan zullen worden, als die der Pébrine het thans zijn, en dat er een einde aan de lang gedulde slachting van onschuldigen zal komen.</p>
<p>En zoo zal de menschheid een waarschuwing te meer hebben, dat ‘de menschen omkomen door gebrek aan kennis’, en dat de verlichting van der menschen rampen en de bevordering hunner welvaart door allen, die geen vergeefsche moeite willen doen, almede gezocht moet worden in die ijverige, geduldige, liefdevolle studie van al de veelvuldige verschijnselen der Natuur, welker uitkomsten de positieve kennis, dat is de wetenschap, uitmaken.</p></div>
<div type="chapter">
<pb n="122"/>
<head rend="h3">De legende van Blücher's dood.</head>
<p>Op een September-avond van het jaar 1819 zat in het oude kasteel Krieblowitz, bij den schoorsteen van eene groote zaal, die versierd was met wapentrofeën van verschillende tijdperken, in een grooten rolstoel, een grijsaard diep in gedachten verzonken; met zijne rechterhand ondersteunde hij zijn hoofd; met zijne oogen staarde hij in den haard.</p>
<p>Veertig jaren lang had deze grijsaard bevel gevoerd over Pruissische legers; jicht en rhumatiek, verergerd door waterzucht in de borst, een gevolg van zijne vele verwondingen, hadden hem tot het stilleven veroordeeld; hij was echter, naar men zeide, nog meer ziek ten gevolge der gedwongen werkeloosheid na zulk een woelig leven, dan door zijn lichamelijk lijden.</p>
<p>Het was de man die, eenige jaren vroeger, in de vlakte van Waterloo, zoo veel had bijgedragen om aan Napoleon den zege te ontwringen; - het was de veldmaarschalk Blücher.</p>
<p>Plotseling werd de zaaldeur met gedruisch geopend, en de
<pb n="123"/>oude maarschalk, zijn blik van den haard opslaande, zag koning Friedrich-Wilhelm binnentreden, die hem op zijnen stoel liet zitten, hem hartelijk begroette en naast liem op een leuningstoel plaats nam, hem door een insgelijks hoogbejaarden dienaar toegeschoven.</p>
<p>Op een wenk van zijn meester, verwijderde zich de meer dan tachtigjarige oude, en na eenige oogenblikken zijne gedachten te hebben verzameld, vatte de veldmaarschalk het woord.</p>
<p>‘Sire, zeide hij, vernomen hebbende dat Uwe Majesteit de groote najaars-revue in onze omstreken hield, heb ik de vrijheid genomen Haar te verzoeken eenige oogenblikken in mijn kasteel te vertoeven. Ik dank u voor de gunst, mij verleend; want ik heb u eene belangrijke mededeeling te doen, en ik zoude mij, hoe zwak ik mij ook gevoel, naar Uwe Majesteit hebben laten vervoeren, als ik niet, sedert gisteren, uw vereerend bezoek verwacht had.’</p>
<p>- Waarde maarschalk! kon ik minder doen voor den held, die geweest is en die nog zou zijn, naar ik hoop, het schild en het zwaard van Pruisen.......?’</p>
<p>- Sire, ik verzoek Uwe Majesteit ten zeerste mij die complimenten te besparen......zij verwekken in mijn gemoed slechts wroeging in dit plechtig oogenblik.’</p>
<p>- Wat wilt ge zeggen, waarde maarschalk?’</p>
<p>- Indien ik gewenscht heb u nog eens te zien voor mijnen dood, Sire, zoo is het om mijn geweten te ontlasten, door u, - helaas, zeer laat, - te bekennen, dat roem en eerbewijzen mij te lang op deze wereld in mijne eigene oogen gerechtvaardigd hebben, wegens hetgeen mij te recht in eene andere wereld als misdaad wordt toegerekend. Uwe Majesteit vergeve mij, als ik tot haar spreek over de eerste gebeurtenissen mijns levens, die ik tot dusverre, helaas! heb kunnen verzwijgen, maar wier noodlottig aandenken ik zelfs te midden van het strijdgewoel nooit hebben kunnen versmoren’.</p>
<p>- Ik luister naar u, waarde maarschalk’.</p>
<p>- Sire, ik werd geboren in eene adellijke familie, wier hoofd, mijn vader, een philanthroop en een oprecht christen was. Hij verfoeide den oorlog, als God en de menscheid aanrandend, hij had mij in die beginselen opgekweekt, en moedigde mij met zijn glimlach aan, als ik in mijne onschuldige kindsche jaren,
<pb n="124"/>het voornemen uitte om een vreedzaam dienaar der kerk te worden.</p>
<p>‘In 1756 ontbrandde de zevenjarige oorlog. Ik was toen in mijn vijftiende jaar en mijn vader, meenende mij op die wijze te onttrekken aan elke strijdlustige opwelling, oordeelde voorzichtig te handelen, door mij te verwijderen en mij te zenden naar eene bloedverwant van ons, de prinses van Kraswiek, die haar verblijf hield op het eiland Rügen. Maar ongelukkig openbaarden zich op deze vervelende en afgelegen plaats nieuwe lusten in mij, en, medegesleept door een noodlottigen inval, ging ik, zonder mijne edele nicht vaarwel te zeggen, dienst nemen in een Zweedsch huzaren regiment. In het gevecht bij Sückow werd ik gevangen genomen. De Pruisische generaal bood mij eene officiers-aanstelling aan, indien ik onder het vaandel van den grooten Frits wilde overgaan. Om mijne vrijheid te herkrijgen nam ik dit aan en werd weldra ritmeester bij de huzaren.</p>
<p>‘Ik kreeg toen een verlof van drie maanden, om mijne familie te bezoeken, waarvan ik sedert niets gehoord had en koesterde de hoop, dat mijn graad mijn vader met mijne nieuwe roeping zoude verzoenen.</p>
<p>Dientengevolge naar Groot-Renzow vertrokken zijnde, reisde ik door Mecklenburg-Schwerin, dat geducht van den oorlog had geleden.</p>
<p>‘Op eenige mijlen afstands van het landgoed mijner vaderen, werd de weg hoe langer hoe slechter, zoodat het postrijtuig, waarin ik plaats had genomon, slechts zeer langzaam vorderde. Vol verlangen om aan te komen, ging ik uit den wagen, verschafte mij twee paarden en ik zette mijne reis in gestrekten draf voort, vergezeld door denzelfden soldaat, die nog mijn bediende is, dezelfde, Sire, die dezen leuningstoel naar u toeschoof. Nog midden in het woud zijnde, werden wij overvallen door een zwaren storm, de donder ratelde met lang aanhoudende slagen, talrijke bliksemflitzen doorkliefden de lucht, de regen viel in stroomen neder. Plotseling bemerkte ik, dat mijn bediende niet meer bij mij was, en dat ik alleen stond voor eene groote, met ijzeren punten beslagen deur, welke ik herkende als de deur van het landgoed Groot-Renzow. Ik trad de binnenplaats binnen met mijn paard, dat ik aan een eeuwenouden boom vastbond, die zich in het midden verhief. Ik ging den trap van de stoep op en drong door in het binnenste
<pb n="125"/>van het kasteel. Ik was een weinig verbaasd over eene stilte, die enkel gestoord werd door den klank mijner schreden. Mijne ontroering verdubbelde, toen ik alle vertrekken bezocht, zonder eenig teeken van leven te bespeuren, en toen ik bemerkte dat alle meubelen verbrijzeld of over hoop geworpen waren. In eene der kamers eindelijk zag ik mijn' vader, mijne moeder en mijne vier zusters, om een half vergaan haardvuur zitten; zij stonden allen mij ziende op. Ik wilde mijnen vader om den hals vallen, toen hij mij door een plechtig gebaar afwees. Ik naderde mijne moeder; zij wendde haar hoofd af. Ik riep elke mijner zusters bij haren naam. ‘Louise! Elfriede! Bertha! Theresia!’ riep ik uit, en Louise, Bertha, Elfriede en Theresia vatten elkanders hand, zonder mij te antwoorden. ‘Herkent ge mij dan niet? zeide ik toen. Moet dus eene familie een' zoon en een' broeder ontvangen na eene scheiding van jaren? Vader, moeder, waarom antwoordt ge niet? Innig geliefde zusters, hebt ge dan onze kindsheid, onze liefkozingen, onze onschuldige spelen vergeten?’</p>
<p>‘Mijn vader bleef steeds zijne afwijzende houding bewaren, mijne moeder zag mij droevig aan. Plotseling schenen mijne zusters zacht met elkaâr te spreken, en naar mij toegaande gaven zij mij een teeken, dat ik haar zou naderen. Ik knielde met haar neder voor mijne moeder, die mij hare hand scheen toe te steken.....Ik vatte ze, maar zij deelde aan de mijne eene gewaarwording van koude mede, welke al het bloed mijner aderen deed verstijven, en ik viel bewusteloos neder.....Toen ik weder bijkwam, waren zusters, vader, moeder, allen verdwenen, er bleef slechts eene hand over, - de hand eener doode, vastgekneld in mijne toegeknepen vingers! Ik wierp deze hand verre van mij, ik ijlde naar de binnenplaats; ik steeg weder te paard, en het de sporen gevende, reed ik in het wilde voort, tot het van vermoeienis dood neêrstortte; mijn bediende, die mij lang in het bosch gezocht had, vond mij aan den voet van een' boom bewusteloos en met gekneusd hoofd liggen; hij bracht mij naar het dichtst bijgelegen dorp, waar ik drie weken met ijlende koortsen te bed lag. Ik vernam, toen ik herstelde, dat het kasteel Groot-Renzow geplunderd was geworden door den vijand, die alle bewoners over de kling had gejaagd.</p>
<p>‘Zoodra ik mij weder op weg kon begeven, keerde ik naar
<pb n="126"/>dat uitgeplunderde kasteel terug, om den dooden de laatste eer te bewijzen; maar van hun stoffelijk overschot vond ik slechts die hand, welke ik laatst in de mijne geklemd en vastgehouden had.....Ik raapte ze eerbiedig op en lei ze in den grafkelder mijner voorvaderen.</p>
<p>‘Aldus derhalve had de Hemel begeerd, deels door de werkelijkheid, deels door een visioen, dat het lot mijner geheele familie voor mij het treffendste voorbeeld zou zijn van de afgrijselijkheden des oorlogs, - een voorbeeld dat mij minder gemakkelijk zou vallen te vergeten, dan de lessen van dien vader, die zelfs aan gene zijde des grafs, de vergiffenis aan zijn' zoon scheen te weigeren.</p>
<p>‘Helaas, Sire! de diepe indruk, dien hetgeen ik u verhaald heb, op mij gemaakt had, verdween langzamerhand. De zoogenoemde rede deed mij er weldra niets anders in zien, dan de ijlhoofdigheid van een zieke, en ik gaf mij geheel en al over aan de beelden van dien anderen droom, die Roem geheeten wordt.</p>
<p>‘Eerst sedert eenige dagen weet ik, wat ik er van denken moet. Ik was ingesluimerd bij het geluid van de fanfares van een onzer regimenten, dat zich naar de legerplaats begevende ter bijwoning van de revue, zijn ouden generaal op ochtendmuziek had willen onthalen. Deze muziek had mij eerst eene zachte sluimering en een' droom verschaft, welke mij in die tijden terugvoerde, toen ik mij op den morgen na eene overwinning met een nieuwen titel hoorde begroeten en de eereteekenen eener nieuwe ridderorde ontving.....maar weldra ontwaakte ik door de pijn van eene mijner wonden, en ik zweer u, dat ik niet meer sliep, toen ik in mijn eigen kamer, mijn' vader, mijne moeder en mijne vier zusters terug zag, gelijk ik ze gezien had in ons kasteel Groot-Renzow. Mijne moeder had slechts eene hand, en mijn vader wêerstond nog, met zijn streng gelaat, de smeekingen mijner moeder en zusters: ‘Vergiffenis voor hem, zeiden zij, al veertig jaren smeeken we ze u af.’ - ‘Ja, antwoordde mijn vader, en gedurende die veertig jaren, hebben duizenden slachtoffers met hun bloed die denkbeeldige lauweren besproeid, waarmede hij zich gekroond waant.’ - ‘Vergeving voor hem! herhaalden mijne moeder en zusters; den 12<hi rend="sup">en</hi> September moet hij voor God verschijnen, die hem zal afwijzen, als hij zich vertoont door den vloek zijns vaders getroffen.’</p>
<pb n="127"/>
<p>Maar mijn vader scheen onwrikbaar. Nog eenigszins bedwelmd door den den droom, dien mij de morgenmuziek verschaft had, waagde ik uit te roepen: ‘Vader, heb ik dan uw' naam onteerd? Heb ik een der krijgswetten geschonden? Heb ik, na mijne eerste graden onder den grooten Frits verworven te hebben, niet getrouw zijne opvolgers gediend?’ - ‘De <hi rend="i">groote</hi> Frits! viel mijn vader mij in de rede, ah! hij is al heel klein aan dezen kant van het graf, waar hij nog niet de vergiffenis van zijne goddeloosheden en onbillijke toeëigeningen verkregen heeft. Hij zou u beter dan ik kunnen stichten over de zedelijkheid van zijne meest geroemde daden. Hem moest ge hooren, als hij zijne schoonste overwinningen vervloekt en betuigt, dat hij, zoo hij nog regeerde, gaarne niet alleen Silezië, maar ook zijn deel van Polen en al de veroveringen, die hij nederig diefstallen noemt, zoude teruggeven, om door deze teruggave de verzachting en de verkorting van eenige uren der straf te verdienen, die hij met zijne gekroonde medeplichtigen en andere minder roemrijke roovers en moordenaars ondergaat....Gij kunt nog, mijn zoon, zelf innig berouw hebben over al het bloed, dat ge hebt doen vergieten, en, met het gezag van de woorden eens stervenden, koning Friedrich-Wilhelm onder het oog brengen, die het zijnen opvolgers zal overbrengen, dat zij zich, door den vermeenden grooten man van hunne dynastie te willen navolgen, aan dezelfde spade wroegingen voor God zouden blootstellen, nog daargelaten dat ze gevaar loopen, van niet gelijk hij voor de menschen te zegevieren.’</p>
<p>- Waarde maarschalk, zeide de koning, ge hebt daar een' droom gehad, die u zeker de koorts op het lijf gejaagd zou hebben, als hij zelf niet uit de koorts was voortgesproten. Wees kalm en stel u gerust; stel u gerust vooral aangaande hetgeen uzelven hierin betreft, want wij hebben reeds den 12<hi rend="sup">en</hi> September, en niets in den toon uwer stem duidt aan, dat ge uw einde nabij zijt.......’</p>
<p>- Wij hebben nog niet den 13<hi rend="sup">en</hi>, al is ook de avond van den 12<hi rend="sup">en</hi> ver gevorderd, Sire; veroorloof mij, Uwe Majesteit te herhalen, dat ik Haar niet de woorden van een' ijdelen droom overbreng. Mijne lichaamskrachten zijn zeer verzwakt; maar mijne verstandelijke zijn nog ongedeerd. Ik heb niet meer koorts op dit oogenblik, dan ik had, toen ik gehoord heb, wat ik maar al te wel gehoord heb, en zag wat ik maar al te wel
<pb n="128"/>gezien heb. De loop van mijn bloed is eerder vertraagd, dan versneld; Uwe Majesteit gelieve den vinger op mijn' pols te leggen.....’</p>
<p>&nbsp;</p>
<p>En de oude maarschalk stak zijn pols uit naar Friedrich-Wilhelm. Onder den vinger des konings hield die pols op te slaan.....Toen Friedrich-Wilhelm den ouden bediende des maarschalks schelde....was Blücher dood.</p></div>
<div type="chapter">
<interpGrp>
<interp type="primair" value="frank01"/>
</interpGrp>
<pb n="129"/>
<head rend="h3">Elzas en Lotharingen.
<lb/>Eene studie over de geschiedenis en de beschaving beider landen.<note n="1)" place="foot">In deze dagen, waarin de beide Fransche provinciën, aan het hoofd van dit opstel genoemd, zulk eene belangrijke rol spelen in de geschiedenis en in de gesprekken van den dag, meenen wij onzen lezers geen ondienst te doen met de hier en daar verkorte mededeeling van deze, zij 't ook misschien wat Duitsch-gekleurde, toch zeker zeer grondige en belangrijke studie, door den gunstig bekenden schrijver in het tijdschrift ‘unzere Zeit’ geplaatst.
<lb/>(Red.)</note>
<lb/>Naar H. Rückert.</head>
<head rend="h4">I.</head>
<p>Wanneer men het oog slaat op de grondgesteldheid van den Elzas en Lotharingen, ontwaart men dadelijk dat beide landen, hoewel aan elkander grenzend, toch in geenen deele door de natuur nauw verbonden zijn. Hoewel wij, ook ten gevolge van eenige uitspraken der geschiedenis, ons onwillekeurig beide als onafscheidelijk voorstellen, heeft de natuur hen juist aan hunne gemeenschappelijke grens het moeilijkst bereikbaar gemaakt. Ten Oosten en Noorden heeft de Elzas nergens eenige natuurlijke grenzen aan te wijzen. Wel is waar zoude men den Rhijn, van Bazel af tot waar hij den Lauter opneemt (sedert 1815
<pb n="130"/>de noordelijke grens van den Elzas), als zoodanig kunnen doen gelden; neemt men echter de vele voor den overtocht gemakkelijke verbindingen, de myriaden eilanden en niet het minst de betrekkelijk gunstige bepalingen voor den scheepvaart in aanmerking, zoo bekomt men de overtuiging dat de Rhijn eerder als verbindingsmiddel dan als grens kan worden beschouwd. Van hier dat men van de vroegste tijden af tot op heden nimmer eene algemeen erkende of blijvende bepaling der noordelijke grenzen heeft kunnen aangeven en de Rhijn steeds voor oostelijke grens gehouden werd. Ten zuiden is het weinig anders gesteld. Ook hier kan van eene scherp afgebakende grensscheiding geene sprake zijn, want eene vlakke landstreek tusschen de kleinere fransche en duitsche rivieren kan bezwaarlijk als zoodanig in rekening worden gebracht. Gunstig steekt het Westen hierbij af. Een steil oploopend gebergte, met toppen van 4000 en vlakten van 2000-2500 voet hoogte, vormt langs den geheelen westkant een zoo scherp afgeteekenden grensgordel, als doorgaans slechts in Midden-Europa gevonden wordt. Hier heeft de natuur zelve eene grens voorbereid tusschen volk en taal en slechts weinig verandering is hierin gebracht door de invloeden, die de geschiedenis toevalligerwijze heeft uitgeoefend.</p>
<p>Ongetwijfeld maakt ook Lotharingen een onderdeel uit van het groote hydrographische systeem, waartoe ook de Elzas behoort. Het is de landstreek, waarin de bronnen ontspringen van den Moezel en de Maas, die twee hoofd-nevenrivieren van den Rhijn. Doch de loop van den eersten richt zich hier niet meer naar het lage dal van den Midden-Rhijn, dat den Elzas toevalt, maar naar den grooten berggordel, dien deze rivier van Bingen tot aan het Zevengebergte doorbreken moet; de Maas vloeit bovendien eerst bij de Deltavorming in den Rhijn. Wel is dit bronnen-gebied der beide rivieren in orographischen zin eenigermate zelfstandig en ook van het naburige stroomgebied der Saône, Marne en Aisne gescheiden, doch deze grensscheiding komt als zoodanig in geene vergelijking met de moeilijk toegankelijke gebergten tusschen den Elzas en Lotharingen. Naar alle kanten is dus het verkeer van Lotharingen uit gemakkelijker dan met den oostelijk gelegen Elzas.</p>
<p>Op deze wijze heeft de natuur de geschiedkundige ontwikkeling der beide, aan elkander grenzende landen, zoo wel indivi-<pb n="131"/>dueel als met betrekking tot elkander, duidelijk aangewezen. Elzas - met zijn mijlen breeden Alluviaalbodem gelegen aan het middelste gedeelte eener groote rivier die, sedert de landen ten Noorden der Alpen in de geschiedenis der beschaving zijn opgetreden, steeds de bevoorrechte draagster was van het rijkste geschiedkundige leven - was als opzettelijk door de natuur bestemd om als integrérend en hoogstbelangrijk bestanddeel opgenomen te worden in het verkeer der volkeren aan den Midden-Rhijn, gezegend door zijne natuurlijke hulpbronnen, zijn betrekkelijk gunstig klimaat en zijne gemakkelijke toegankelijkheid ten Oosten, Noorden en Zuiden. Lotharingen daarentegen, waar slechts enkele grootere laaglanden eene betrekkelijk gunstige grondgesteldheid bezitten, moest steeds in den beperkten toestand blijven van een afgescheiden, achter af gelegen land, met den grooten stroom der beschaving slechts zwak verbonden. Waar het zich echter met de wereld buiten zich in aanraking stelde of werd gebracht, kon dit zoo wel naar en van de zuidelijk en westelijk gelegen landstreken geschieden, als naar het Nooorden en Noord-Westen, waar Moezel en Maas een, hoewel niet gemakkelijken, toch natuurlijken uitweg aanboden. In allen gevalle bood de natuur ten Oosten (met Elzas) de minste middelen van verkeer, hoewel de Vogezen van den kant van Lotharingen, waar zij zich betrekkelijk laag op het hoogland verheffen, gemakkelijker te overschrijden zijn, dan van de zijde der dalvlakte van den Elzas. Onder deze omstandigheden was het eerder mogelijk dat van Lotharingen uit invloed op den Elzas werd uitgeoefend, dan omgekeerd.</p>
<p>Evenwel bewijzen de oudste gedenkstukken uit het geschiedkundige leven, die ons de Elzas en Lotharingen opleveren, dat eenmaal een en dezelfde volksstam beide landen bewoonde. Deze oudste gedenkstukken bestaan in de over een groot gedeelte van Europa gelijkelijk verspreide steenen gedenkteekenen, betrekking hebbende op den godsdienst, de begrafenisplechtigheden of veiligheidsmaatregelen, in sommige reus- of torenzuilen (wier algemeene beteekenis de in Ierland gebruikelijke Menhir is), in tafel- of offérsteenen (dolmen), in steenen werken, waarvan eenige gemetseld (cromlech). Zeker is het, dat deze overblijfselen der bouwkunst tot de Celten moeten worden teruggebracht, zonder dat het tot hiertoe mogelijk is geweest uit hunne in het oog vallend gelijkvormige typen, tot eene nadere betrek-<pb n="132"/>king te kunnen besluiten met de spoedig herkenbare, afzonderlijke vertakkingen van den grooten stam der Celten. Elzas en Lotharingen bezaten alzoo op zekeren tijd, in allen gevalle reeds vóór 500 jaren v.C., eene compacte Celtische bevolking: want slechts zulk eene kan in staat geweest zijn zoo vele gedenkstukken van haar verblijf achter te laten, zoo als de Elzas en bij voorkeur de oostzijde der Vogezen opleveren. Daarbij komen nog de geographische eigennamen uit ouden en nieuweren tijd: riviernamen als Rhenus (Rhijn); Illa, Ella (Ill); Mosa (Maas); Mosella (Moezel); namen van bergen als: Vosagus, Vosegus (duitsch Wasgau, sedert de 18<hi rend="sup">de</hi> eeuw onder invloed van het fransche Vosges tot het geleerde Vogezen verminkt) enz. Deze namen zijn alle Celtisch, en wel In zoo verre men hunne ondste vormen kan opsporen, van Gallischen oorsprong. De Celtische bevolking dezer landen behoorde alzoo tot de zuidwestelijke stammen, waartoe men ook zonder genoemde taalafleidingen wel zou mogen besluiten. Maar deze Celtische bevolking moet reeds in zeer ouden tijd van uit het Oosten door Duitsche volksscharen overstroomd en verdrongen zijn. Het
geheele Noord-Oosten van het oude Celtische Gallie, zoo als de Romeinen het land noemen van de bronnen van den Rhijn tot aan zijne uitwatering, was in den tijd waaruit de eerste geschiedkundige bewijzen tot ons gekomen zijn (ongeveer 200 jaren vóór C.) door de Belgen ingenomen. Hunne westelijke en zuidelijke grenzen naar de eigenlijke Galliers zijn in hoofdzaak dezelfde als de natuurlijke grenzen, die den loop van Maas en Moezel van het stroomgebied der Seine en Saône scheiden, evenwel met uitzondering van het verdere Noorden, alwaar Belgen woonden tot aan de Seine en de Marne. Voor ons betoog komt het er slechts op aan, dat het geheele Lotharingen en de Elzas voor het grootste gedeelte dezen Belgen toebehoorden. Het zuidelijk gedeelte van laatstgenoemd land was namelijk nog in den tijd der Romeinen in het bezit van een Celtischen stam, die tot de eigenlijke Galliers werd gerekend; de Rauraken, later beroemd door hunne schitterende verromeinschte hoofdstad Augusta Rauracorum (Augst bij Bazel) vormden een deel, landstreek of stam van het groote Gallische volk der Sequanen, dat met genoemden, kleineren stam den Boven-Rhijn - ongeveer van het tegenwoordige Bazel tot Schlettstadt - innam. Door welke oorzaken juist op deze plaats een dam werd gesteld tegen de invallen der Belgen
<pb n="133"/>laat zich zelfs niet gissen: want de omstandigheid dat juist hier de voorgebergten van den Wasgau het dichtst bij den Rhijn liggen - hoewel nog altijd op 2-2½ mijl afstand - bewijst niet veel.</p>
<p>Deze Belgen worden door de meest betrouwbare en geleerdste opmerkers op ethnographisch gebied, in de eerste plaats door een Caesar en Tacitus, volgens hunnen oorsprong zonder aarzelen voor Duitschers gehouden. Volgens hen zijn zij uit een land aan de rechterzijde van den Rhijn gekomen, om zich met geweld meester te maken van het Noord-Oostelijk gedeelte van Gallie, waarschijnlijk omstreeks 400 jaren vóór Ch. De inheemsche bevolking was hun, voor zoo verre zij niet werd opgelost, dienstbaar geworden. Doch reeds in Caesars tijd hadden deze Duitsche overwinnaars taal en zeden der overwonnenen aangenomen, die ongetwijfeld toen reeds op een betrekkelijk hoogeren trap van beschaving stonden dan hunne oostelijke naburen. Evenwel leefden bij de Belgen de overlevering hunner afkomst en het trotsche gevoelen, uit dien hoofde veel beter dan de andere Galliers te zijn, in volle kracht voort. Even goed als hunne oude stamgenooten aan den rechter Rhijnoever wilden zij Germanen heeten en beweerden zelfs dat deze eerenaam - als zoodanig gold die hun, hetzij zij dien van zich zelven of van anderen hadden verkregen - het eerst door een hunner stammen gedragen werd, namelijk door de Tongeren (om de stad Tongeren in het tegenwoordige Belgie) en zich van dezen uit verspreid had over alle bloedverwanten ter linker- en rechterzijde van den Rhijn.</p>
<p>Bij deze eerste germaansche overheersching bleef het niet. Toen Caesar, 58 v C., het eerst aan den Boven-Rhijn verscheen, geschiedde dit klaarblijkelijk met het doel om de germaansche horden, die onder hunnen aanvoerder, den Sueef Arcivistus, diep in Gallie waren gedrongen, over den Rhijn terug te werpen. Het gelukte hem volkomen. De tegenwoordige Boven-Elzas in de nabijheid van Belfort was het tooneel van den beslissenden slag, die het leger van Arcivistus tot eene wanordelijke vlucht over den Rhijn dwong. Nu kon Caesar den Rhijn verheffen tot Gallie's oostelijke grens, zoo als dan ook gedurende de geheele Romeinsche overheersching gebruikelijk is gebleven. Waarschijnlijk nam hij hierbij niet zoo zeer de voorstelling der bewoners dezer landen tot grondslag dan wel zijne eigene, op
<pb n="134"/>geographische en staatkundige gegevens gebaseerde, begrippen aangaande den natuurlijken toestand dezer landen. En inderdaad vormde de Rhijn destijds, toen de germaansche Belgen reeds lang Celtisch waren, eene wezenlijke scheiding der volkeren en kon als zoodanig voorzeker als eene natuurlijke grens beschouwd worden.</p>
<p>Caesar echter wist zeer goed dat deze natuurlijke afscheiding der volksstammen reeds op meerdere plaatsen ten gunste der Duitsch geblevene Germanen was overschreden. Voor ons doel is het slechts noodig te constateren, dat toen reeds het grootste gedeelte van den Elzas - ten Noorden van de boven aangegeven natuurlijke grenzen bij het tegenwoordige Schlettstadt - voortdurend door volksstammen werd bewoond, wier echt Duitsche herkomst en aard door Caesar en alle latere ooggetuigen uitdrukkelijk erkend worden, hoewel hunne benamingen waarschijnlijk niet Duitsch, doch van hunne Celtische of Celtisch-belgische voorgangers ontleend kunnen zijn. Zelfs aan de uiterste pogingen der nieuwere Germanistiek is het niet mogen gelukken die stamnamen, Nemeten en Triboken of Tribokken, uit het Duitsche taaleigen te verklaren, terwijl hunne Celtische etymologie geen bezwaar oplevert. Zoo als geschiedkundige gedenkteekenen van allerlei aard bewijzen, behooren beide tot den tegenwoordigen Elzas ten Noorden der genoemde grenslinie naar de Celtische Sequanen, of liever naar de met dezen verwantschapte Rauraken. Maar uit voor de hand liggende bronnen is het moeilijk, zoo niet onmogelijk, met juistheid te bepalen hoe de Noordelijke Elzas onder de beide stammen is verdeeld geweest. Slechts zóó veel is zeker, dat de Nemeten voor een groot gedeelte over de noordelijke grens des lands, zoo als die gewoonlijk wordt getrokken, waren verspreid tot ongeveer de plaats waar de Neckar door den Rhijn wordt opgenomen. Hun eigenlijk vereenigingspunt lag buiten den tegenwoordigen Elzas, de Urbs Nemetum volgens romeinsche beteekenis, of Noviomagus, evenzeer een bepaald Celtische benaming, later vervangen door het wat zijne afkomst betreft, onzekere Spira, Spiers. Hoe verre zij zich naar het zuiden uitstrekten is twijfelachtig daar Argentotarus, het latere Straatsburg, nu eens hun, dan weder den Triboken wordt gerekend toe te behooren, terwijl evenzeer het noordelijk gelegene Brocomagus,
tegenwoordig Brumuth, overal voor de eigenlijke woonplaats der Triboken gehouden wordt. Daarom
<pb n="135"/>is er, volgens ons gevoelen, slechts ééne, doch zeer waarschijnlijke oplossing. Zoo als gewoonlijk bij andere volken zal ook bij de Nemeten en Triboken de naam, waardoor het geheele volk wordt aangeduid, bij gelegenheid ook voor enkele stammen zijn gebezigd; die natuurlijk ook met hun eigen naam, hoewel minder algemeen, naar buiten bekend stonden. De naam van het geheele volk zal dus Nemeten zijn; een gedeelte daarvan noemde zich Triboken, en daarom kon, ten minste in den tijd, toen deze volken bestonden, eene woonplaats zonder bezwaar nu eens tot het geheele volk, dan weder tot een bijzonderen stam gerekend worden. Argentoratus kan aldus eene stad der Nemeten worden genoemd, hoewel zij, wanneer men zich juister uitdrukt, eene stad der Triboken was. Omgekeerd is natuurlijk niemand op de gedachte gekomen Noviomagus als de bezitting der Triboken te beschouwen.</p>
<p>Wanneer echter Caesar gewaagt van het gebied van een Celtisch-Belgisch volk, de Mediomatriken, en dat uitstrekt van den Boven-Moezel tot aan den Rhijn, spreekt hij van het verledene en niet van het tegenwoordige. Want even als in den noordelijken Elzas het Celtisch-Belgische element door de Nemeten en Triboken was verdrongen, was dit niet minder het geval in de noordelijker streken tot aan het tegenwoordige Mainz, door de ook zonder twijfel Duitsche of Duitsch geblevene, misschien ook slechts onder de Duitschers gerangschikte Bangionen. De Celtisch klinkende naam hunner hoofdstad Borbetomagus heeft op zulke oudere toestanden betrekking. De oostelijke grenzen der Celten, of zoo als zij hier heeten, der Mediomatriken, waren over 't geheel toen reeds de natuurlijke, n.l. de Wasgau met zijne noordelijke voortzettingen; en Lotharingen en de Elzas waren door deze nieuwe, reeds ten tijde van Caesar tot stand gebrachte kolonisatie, ethnographisch, en in zoo verre dit van dergelijke toestanden mag gezegd worden, ook uit een staatkundig oogpunt, van elkander gescheiden.</p>
<p>De heerschappij der Romeinen aan het middelste gedeelte van den Rhijn, die door Caesars overwinning op Ariovistus in het jaar 58 en door de onderdrukking van den grooten volksopstand der Galliers en Belgen in het jaar 53 in militairen zin was gegrondvest, werd bevestigd door Gallie's verdeeling in gewesten, die Caesars erfgenaam, Augustus, alhier in het jaar 26 persoon-<pb n="136"/>lijk invoerde. De aan den linker-Rhijnoever wonende Duitsche volken, de Nemeten, Triboken, Bangionen, gaven aan de nieuwgevormde grensprovincie, Germania superior, later Germania prima genaamd, hare ethnographische beteekenis, hoewel zij later in het Zuiden een groot gedeelte van het Celtisch geblevene land in zich opnam. Want niet slechts de Rauraken, maar ook het geheele volk der Sequanen, wordt gerekend tot haar te behooren. Ten tijde van Augustus echter verdiende zij met recht den naam van Germania, zoo als ook de benaming Belgica ethnographisch de juiste was, waarmede men het tegenwoordige Lotharingen, of het gebied der Mediomatriken bedoelde, alsmede het in zekere mate onafhankelijke volk der Leuken met hunne hoofdstad Tullum (Tull, fransch Toul).</p>
<p>Nu volgen twee en een halve eeuw van ongestoorde Romeinsche heerschappij in deze landen, slechts afgebroken door kleinere oorlogstooneelen, waarvan de groote volksopstand in het jaar 69 vóór Ch. onder aanvoering van den Batavier Claudius Civilis, onder welken Romeinschen naam hij slechts bij ons bekend staat, de meeste vermelding verdient. Deze opstand, zijn oorsprong nemende bij de Germaansche Batavieren, wier dubbelzinnige afhankelijkheid van Rome hun onverdragelijk was geworden, sleepte ook over de grenzen der Germaansche nationaliteit alle Belgische en vele Gallische volksstammen met zich mede. De Duitschers in den Elzas, Nemeters en Triboken, namen er even zeer aan deel, doch de snelle demping door den hersteller van het Romeinsche staatsbeleid, Vespasianus, bracht ook hen weder in het oude gareel.</p>
<p>Gedurende deze lange en betrekkelijk gelukkige periode van het Romeinsche beheer, deelden beide naburige landen, ofschoon in administratieven en krijgskundigen zin van elkander gescheiden, geheel en al in hetzelfde lot. Toch is het niet te ontkennen dat de beschaving-verspreidende werkzaamheid der Romeinen, zich bij voorkeur naar den Elzas richtte, waarvoor de vele Romeinsche overblijfselen, die met meer of minder volkomenheid aan het licht worden gebracht, de sprekendste bewijzen leveren. In hoeverre zich het Duitsche element der Nemeten en Triboken of de Belgisch-Celtische nationaliteit der Mediomatriken, onder den alles overdekkenden sluier der romeinsche beschaving, die toch iets meer was dan louter vernis, heeft kunnen staande houden, is niet te bepalen. De Romeinen zelven hielden Ger-<pb n="137"/>mania superior voor even goed Romeinsch als hun eigen Italie; en de verder gelegen landstreken aan den Boven-Moezel zullen ten minste door de onmiddellijke nabijheid van het grootste Romeinsche middelpunt van beschaving ten Noorden der Alpen, Augusta Trevirorum, Trier, den veelvermogenden invloed van het verkeer met de Romeinen niet hebben kunnen ontgaan.</p>
<p>Dat evenwel, ondanks de indeeling in hetzelfde staatsbestuur en onder den invloed van het zelfde beschavingselement, ook toen reeds de beide landen in geene bijzonder nauwe betrekking tot elkander stonden, ziet men reeds daaruit, dat over het groote grensgebergte van den Mons Vosagus slechts één enkele der grootsche straatwegen werd aangelegd, bij Tres Tabernae (Zabern of Saverne) waar nog heden de hoofdpas is, terwijl het eigenlijke Elzas zich minstens in een viertal van zulke wegen mocht verheugen. Verscheidene daarvan vereenigden zich in Argentoratus, dat om die reden boven alle andere steden van Germania superior het hoofd verhief en slechts voor de hoofdstad Magontiacum (Mainz) onderdeed. Als de sleutel voor Zuidwestelijk Duitschland kwam het den scherpen blik der Romeinen bijzonder belangrijk voor, waarom het tot de grootste wapenplaats van den geheelen Midden-Rhijn tusschen Augusta Rauracorum (Augst bij Bazel)en Magontiacum verheven werd. Het werd als eigenlijke basis beschouwd der Romeinsche heerschappij in de landen aan den rechter Rhijnoever, die in den loop der eerste eeuw onzer tijdrekening, onder den naam van Agri decumates, evenzeer op romeinsche wijze werden georganiseerd. Toen deze organisatie later door de vooruitdringende Duitschers verloren ging, werd zoo mogelijk de belangrijkheid der stad uit een krijgskundig oogpunt zoo veel te grooter. Geen wonder dus, dat alle operaties der Duitschers van uit het Zwarte Woud voornamelijk tegen haar waren gericht.</p>
<p>Deze aanvallen der Duitschers dateren voor den Elzas en verder gelegene landen van het begin der 3<hi rend="sup">e</hi> eeuw. Omstreeks dezen tijd wordt het eerst melding gemaakt van de Allemannen, eene grootere afdeeling van den stam der Sueven, denzelfden waartoe klaarblijkelijk eenmaal Ariovistus behoord heeft en waartoe men waarschijnlijk ook de onder zijne vanen strijdende Triboken en Nemeten dient te rekenen. Reeds in de tweede helft der 3<hi rend="sup">e</hi> eeuw gelukte het den Allemannen de vaste versterkte linien der Romeinen, niet slechts aan de grenzen
<pb n="138"/>der Agri decumates, maar zelfs aan den Rhijn, te verbreken, den Vosagus over- of om te trekken en tot in het hart van Gallie, tot op het plateau van Langres, de voorposten hunner gevreesde, onweerstaanbare, pijlsnelle ruiterscharen te doen voortrukken. Niet zelden werden de kleinere sterkere plaatsen door hen bedreigd; toch gelukte het hun toen nog niet Argentoratus te nemen. Hier werden de Romeinsche strijdkrachten altijd weder verzameld, die van haren kant zich voornamelijk deden gelden onder leiding van den Imperator Probus in het jaar 282, die zich aan het hoofd der Romeinsche legioenen tot diep in het land der vijanden waagde. Doch de toestand werd daardoor niet veranderd, even min als de Romeinsche leugenbulletins, die ons deze gebeurtenissen melden, met hunne honderdduizenden gedoode, gevangene, tot Romeinsche krijgsdienst gepreste Allemannen ons den waren toestand der zaak kunnen bedekken. 't Waren de wanhopige pogingen om de Romeinsche heerschappij, aan den Rhijn tot den ondergang gedoemd, eenigszins staande te houden!</p>
<p>De laatste krampachtige verheffing der Romeinsche macht sedert Constantijn, had, onder zijnen neef en tweeden opvolger Juliaan, nog vóór hij werkelijk Imperator was, in de nabijheid van Argentoratus, eene groote zegepraal over de Allemannen en, zoo men dacht, ook de bevrijding van geheel Germania prima ten gevolge (351). Doch reeds in 378 moesten bijna op dezelfde plaats de troepen van keizer Gratianus eene nieuwe overwinning behalen, om dezelfde of beter gezegd geene voor Rome gunstige resultaten te hebben.</p>
<p>Het begin der 5<hi rend="sup">e</hi> eeuw brengt de beslissing. Van den rechter Rhijnoever stroomden tegen het einde van 406 Duitsche krijgshorden, Sueven, Allemannen en Vandalen, over het door de Romeinsche legers verlaten Gallie. Zij maakten zich van alle, ook van de tot nu toe onaangetaste Romeinsche plaatsen, meester. Toen onderging ook het nog nooit veroverde Argentoratus het lot, dat over het platte land en minder versterkte plaatsen beschoren was. Het werd niet slechts verbrand, maar volkomen geslecht en verwoest. Van nu af bestaat het niet meer in de geschiedenis en zijn Celtisch-Romeinsche benaming leeft slechts in de overlevering voort.</p>
<p>Natuurlijkerwijze namen de Allemannen deze gelegenheid te baat, om in den rug der met hen vermaagschapte, immer naar
<pb n="139"/>het Westen trekkende scharen, met de overblijfselen der Romeinsche heerschappij aan den boven- en midden-Rhijn tot een schikking te komen en zich te vestigen. Waren tot nu toe hunne ondernemingen op den linker Rhijnoever niet meer dan strooptochten, thans nestelden zij zich, uitgelokt door de gunstige grondgesteldheid, in de geheele Rhijnvlakte van Bazel tot Spiers. Ter rechter of ter linkerzijde der rivier verhief geen enkel Romeinsch soldaat zijne wapenen tegen hen. Wel hadden zij te strijden tegen hunne eigene Duitsche naburen in het Noorden, de Bourgondiërs, die Mainz en Worms tot het jaar 437 bezet hielden. In dit jaar werden de Bourgondische strijdkrachten door een inval der Hunnen verstrooid en naar veiliger streken in het Juragebergte en de Alpen in Savoye verdreven. Thans hadden de Allemannen gelegenheid zich naar het Westen, in allen gevalle tot aan den Moezel ongestoord uit te breiden.</p>
<p>Wanneer men de schrale berichten over deze gebeurtenissen raadpleegt, kan men ten minste zóó veel daaruit afleiden, dat de Allemannen, langs den geheelen linker Rhijnoever, van het vroegere Romeinsche Germania prima niets overgebleven vonden dan eene bijna ontvolkte woestenij als gevolg hunner eeuwenheugende verwoestende strooptochten en van het verachtelijke systeem der Romeinen, die ten laatste alle schatten en menschenlevens gedachteloos en onverbiddelijk hadden verspild. Alle grootere en kleinere steden lagen in puin of waren geheel verdwenen, zoodat nauwelijks de voornaamste bij name bekend bleven. De Romeinsche beschaving, die hier eenmaal even volkomen als in Italie zelve verspreid was, was geheel weggevaagd en met haar alle rijks- en maatschappelijke instellingen. Een nieuw volk kon en moest zich op een nieuwen grond ontwikkelen. De Allemannen, van oudsher, tot schrik der Romeinen, door hunne buitengewone physische vruchtbaarheid beroemd, hadden slechts weinig tijd noodig om het woeste land weder te bevolken. Even als in de vroegere woonplaatsen aan den rechter Rhijnoever, werden kolonisatie en landbouw in deze streken overgebracht. Ook daar was in den loop der eeuwen menig element der Romeinsche beschaving, hoewel van vijandelijke herkomst, doorgedrongen. Op den linker Rhijnoever, waar iedere schrede het spoor der vroegere Romeinen verried, was deze invloed natuurlijkerwijze veel sterker. Toch bleef het Duitsche type der platte-landbewoners daarvan
<pb n="140"/>geheel vrij. Zelfs waar men zich op de plaats eener oude Romeinsche vesting neerzette, bepaalde men zich niet tot het herstellen van muren en straten, maar men deed daarnaast en dikwijls onder denzelfden naam een openliggend Duitsch dorp verrijzen. Met het Duitsche volk verdrong ook het Duitsche heidendom alhier den Celtisch-Romeinschen of misschien ook den eersten kiem van den Romeinsch-Christelijken godsdienst, die in deze landen, zoo wel als over geheel Gallie, sedert de regeering van Constantijn in een vruchtbaren bodem was gevallen. Zelfs moesten de aloude benamingen des lands verdwijnen, hetzij zij uit den vóór-Romeinschen of den Romeinschen tijd zelven hun oorsprong hadden. Het geheele land aan den linker Rhijnoever ten Oosten van den Wasgau, in zoo ver de Allemannen het in grooter getale bezet hielden, komt thans voor onder een geheel Duitschen naam die, zooals gewoonlijk de Duitsche plaatsnamen, van het meervoud van den volksnaam is afgeleid: Ali of Alirazon, volken die in een vreemd d.i. niet in een land der Allemannen wonen, waaruit, volgens middeleeuwsch latijn, krachtens de analogie van Gallia, Italie enz. Alia of Elisazia (naar een ander orthographisch systeem ook met tia of cia geschreven) geboren werd. Deze naam, zoowel als de stam daarmede benoemd, heeft zich van dien tijd af tot nu toe staande gehouden. Zijne oorspronkelijke grenzen zijn ten Oosten en ten Westen door de natuur afgebakend, te weten in het Oosten de Rhijn, en de rug van het Wasgau-gebergte ten Westen. Doch deze grenslinie is op sommige plaatsen niet overal even streng geëerbiedigd geworden. Langs den eenigen begaanbaren bergpas, waarvan reeds meermalen is gesproken: van Tres Tabernae, Duitsch Zabern, zijn Allemanische stammen ook naar de westelijk gelegen vlakten van het gebergte en wellicht tot over den Moezel doorgedrongen en hebben alzoo den grondslag gelegd voor de Duitsche bevolking van het tegenwoordige Lotharingen. Daarentegen werden ten
Zuiden van dezen bergpas de weinige overblijfselen der Celtisch-Romeinsche stammen door eenige smalle dalen beveiligd, die zich van den rug van het gebergte langs de buitenste bergketens tot aan de Rhijnvlakte uitstrekken. Op dez plaatsen zijn zij tot op onze dagen gevestigd gebleven.</p>
<p>In het Zuiden verspreidden zich de Allemannische volksstammen tot aan de reeds vermelde natuurlijke grenzen aan de vlakte langs den linker Rhijnoever, tot aan de bronnen van den III en
<pb n="141"/>den Larg en de vertakkingen van het Juragebergte ten Zuiden van Bazel. Zelfs deze plaats, wier naam evenzeer op eene Romeinsche kolonie, Basilea, wordt teruggebracht, werd thans een Allemannisch dorp. In het Noorden, waar eene natuurlijke grensscheiding geheel wordt gemist, is evenwel de benaming des lands als Elisazon der Allemannen, Elzas, niet verder dan tot het Hagenauer Woud, tusschen het tegenwoordige Hagenau en Weissemburg, doorgedrongen. Ongetwijfeld verspreidde zich de overheersching der Allemannen ten Noorden tot aan Mainz en Bingen uit, alwaar zij een ander volkselement ontmoette, waarvoor zij terug moest deinzen. Zoo heeft de Elzas onmiddelijk nadat het door de Allemannen in bezit was genomen, de tegenwoordige, met andere woorden, de vroeger algemeen erkende grenzen verkregen, met uitzondering echter der onzekere noordelijke grensscheiding. Dat staatkundige verwikkelingen van lateren tijd in het Zuiden allerlei kleine veranderingen te voorschijn riepen, dat b.v. het Bazel der Allemannen later bij uitzondering en voor korten tijd met de stammen der Allemannen aan den linker Rhijnoever in verbinding kwam en alzoo niet in den Elzas werd opgenomen, brengt in gezegde grensbepaling evenmin verandering als de nauw bespeurbare overblijfselen van het Romeinsch-Celtische ras in eenige dalen van den Wasgau, die zoowel geographisch als staatkundig tot den Elzas behooren, invloed hebben op het geheele Duitsche type dezer landen.</p>
<p>Voor de eerste maal sedert den zoogenaamden paleontologischen, door geene eigenlijke geschiedkundige uitspraken verklaarden, Celtischen vóórtijd, die aan de Belgische en de tweede Duitsche kolonisatie voorafging, werd de geheele Elzas weder door eene en dezelfde bevolking bewoond en verkreeg daardoor in plaats van eene louter geographische, eene zuiver ethnographische eenheid. In hoeverre de Romeinsche beschaving de grens heeft overschreden tusschen het Noorden met zijne Gallische en het Zuiden met zijne Duitsche volksstammen, ligt in het onzekere. Voor de binnenrukkende Allemannen waren beide verdwenen en de zuidelijke helft des lands is even volkomen door de Allemannen bezet als het Noorden. Zelfs kan men aannemen dat in het Zuiden het Germaansche element nog sterker doordrong dan in het Noorden. Hoe zuidelijker men komt, hoe sterker het type der Allemannen op den voorgrond treedt. Toch zal men spoedig ont-<pb n="142"/>waren dat dit in het oog loopend feit beter op andere wijze kan worden verklaard.</p>
<p>Zoo als reeds gemeld is had ook ten Westen over den Wasgau de kolonisatie der Allemannen der 5<hi rend="sup">e</hi> eeuw post gevat. Ook hier vond zij dezelfde toestanden als in de Rhijnvlakte. Een geheel ontvolkt land, verwoeste Romeinsche steden, schrale overblijfsels eener vroegere beschaving. Ook hier werd dus hare vestiging door niets weêrhouden. De weg, door de natuur zelve aangewezen, was de loop van den Moezel, en ongetwijfeld zou zij zich naar beide kanten hebben uitgebreid, hadden zij niet in de Franken een onoverkomelijken hinderpaal ontmoet.</p>
<p>De Franken, die, gelijktijdig met de kolonisatie der Allemannen langs den linker Rhijnoever, zich ten Noorden van dezen, in het vroegere Romeinsche Germania secunda hadden gevestigd en toen gewoonlijk Ripuarische Franken werden genoemd, zouden alléén niet in staat zijn geweest de immer verder naar den Beneden-Rhijn vooruit dringende Allemannen tegen te houden. Zij zochten en vonden hulp bij hunne Salische stamgenooten, die, zoo als bekend is, omstreeks de helft der 5<hi rend="sup">e</hi> eeuw onder Childerich en Clovis in het noordoostelijk Gallie op een vroeger geheel Romeinschen grond, een Germaansch-Romeinschen militairen staat hadden gesticht. De groote nederlaag der Allemannen in 496 bij Zülpich, ten westen van Bonn, doet ons zien hoe ver het hun reeds was gelukt zich zelven als een wig inteschuiven tusschen de Frankische volksstammen ten Oosten aan den Rhijn en ten Westen van Gallië en hunne blijvende verbinding ten zeerste te bedreigen. Juist daarom echter mag de juistheid der overlevering die hier het slachtveld van Clovis plaatst, en die slechts door de nieuwere kritiek, als te ver naar het Noorden wijzende, is bestreden, niet in twijfel worden getrokken. Hier juist was het hoog tijd en de laatste gelegenheid voor de Franken, om deze invasie der Allemannen met kracht te beteugelen.</p>
<p>De gevolgen dezer nederlaag zijn niet slechts voor de wereldgeschiedenis van het hoogste belang (men weet dat zij de voornaamste beweegredenen is geweest voor de bekeering van Clovis) maar zij waren voor het Duitsche element in den Elzas en Lotharingen ook beslissend en doen nog heden hun invloed gelden.</p>
<p>Vooreerst moesten de Allemannen afzien van het voortdurend
<pb n="143"/>bezit der voorloopig door hen ingenomen landen ten Noorden der grenzen van den Elzas en ten Westen van den Wasgau gelegen. Deze landen treden van nu af als Frankische bezittingen in den volsten zin des woords op, en moge men ook de mate van vermenging der rassen, die ook hier plaats greep, niet onder juiste getallen kunnen brengen, zooveel is zeker dat het Frankische type hier niet enkel eene staatkundige fictie of politiek begrip is, maar op den wezenlijken grondslag der nationaliteit berust, zooals deze zich sedert heeft ontwikkeld. Spiers, Worms, Mainz met de daarbij behoorendè landstreken, waar eens de Allemannen regeerden, werden Frankisch, en de vermenging met het ras der Allemannen bleef ter nauwernood voor het scherp gewapende oog van den nieuweren geschiedvorscher in taal en zeden des volks merkbaar. Het ligt voor de hand dat dit Allemannisch element sterker wordt naar mate men naar het zuiden de grenzen van den Elzas nadert. Doch ook hier kon het zuivere type van het ras der Allemannen zich niet handhaven. De Frankische koning scheurde den Elzas, alsmede eenige streken aan den rechter Rhijnoever, van de overige bezittingen der Allemannen af en vereenigde alles, zij het ook met de zwakke staatkundige banden dier tijden, met den grooten Frankischen staat, dien hij en zijne nakomelingen niet slechts als onbeperkte gebieders beheerschten maar als hun wettig eigendom bezaten of met recht meenden te bezitten. Ook toen ongeveer 40 jaren later de overige stammen der Allemannen, die zich na 496 door tusschenkomst der Oostgothen aan de heerschappij van Clovis hadden weten te onttrekken, in den doodstrijd dier Oostgothen tegen de Byzantijnen, aan den naneef van Clovis, den Frankischen koning Theodebert I, werden toegewezen als loon zijner partijdige neutraliteit, bleef toch het Allemannie aan den linker Rhijnoever, de Elzas, een deel uitmaken van het groote rijk der Franken, terwijl de afhankelijkheid van het grootste gedeelte der aan den rechter
Rhijnoever gelegen landen, op zijn zachtst genomen, zeer twijfelachtig was. De Elzas werd door de Frankische koningen bedeeld met hetzelfde staatkundig en administratief systeem, dat ook in de andere deelen des rijks was ingevoerd. Aldus verkreeg het de Frankische verdeeling in land en graafschappen, dezelfde rechtsen militaire instellingen als het overige rijksgebied. Slechts in zóó verre werd de natuurlijke eenheid en zelfstandigheid des
<pb n="144"/>lands tegenover de andere gewesten des rijks in het oog gehouden dat het ook nu nog en soms zelfs langen tijd achtereen, ondanks de Frankische graven, die het beheerschten, een eigen hoofd had in een bijzonderen dux, hertog, en daarom ook ducatus, soms regnum genoemd werd d.i. een betrekkelijk zelfstandig land, met eene eigene administratie.</p>
<p>Hoeveel Frankisch bloed sedert het einde der 5<hi rend="sup">de</hi> eeuw door deze invloedrijke verandering in het lichaam van den geheelen staatkundigen toestand instroomde, kan niet worden bepaald. Toen in de 9<hi rend="sup">de</hi> eeuw de Elzas kortweg voor eene Frankische provincie en zijne bewoners voor Franken werden verklaard, werd daardoor wel het in het oog loopend verschil met de Allemannen van den rechter Rhijn met nadruk uitgesproken, doch niet gezegd, in welke mate dit verschil te voorschijn trad. In allen gevalle sterk genoeg om het volk een levendig bewustzijn te geven van zijn bijzonderen, eigenaardigen toestand. Want tegelijkertijd spreken ook weder andere bewijzen van het onuitroeibare bewustzijn van verwantschap met de overige Allemannen, en in dezen zin en met hetzelfde recht heeten land en volk weder Allemanisch. Volgens het gevoelen der ingelijfden zelven, waren zij echter noch het een noch het ander, maar hadden zij eene eigene individualiteit, die zich zoowel van haar verschil als van haar verwantschap met Allemannen en Franken beiden, bewust bleef, en nu eens deze, dan weder gene, naar de omstandigheden het medebrachten, levendiger gevoelde. Op deze wijze is het verklaarbaar waarom nog heden het Allemannische type in tegenstelling van het Frankische, zuiverder wordt, naar mate men het Zuiden des lands nadert, dewijl het Frankische element, zijn oorsprong nemende in het Noorden, van de groote vereenigingspunten der Franken uit, van de noordelijkste vlakten aan den Midden-Rhijn, zich stroomopwaarts verspreidde.</p>
<p>Het tweede belangrijke gevolg van den slag bij Zülpich was voor den Elzas de invoering van het Christendom. Reeds is vermeld dat hier ook vóór 407 het Romeinsche Christendom waarschijnlijk had wortel geschoten. De historische kritiek kan niet verder gaan dan deze waarschijnlijkheid te erkennen. Het was evenwel verloren gegaan. Doch na de opneming van den Elzas in den Christelijken staat der Frankische koningen kon het Duitsche heidendom der Allemannen officieel niet
<pb n="145"/>langer worden geduld. Mocht het zich aan den Rhijnoever staande kunnen houden, nauwlijks aangetast door sporadische bekeerings-pogingen, aan den linker Rhijnkant, in het Frankische ducatus Alsatiae, had het reeds onder de eerste opvolgers van Clovis zijn wettig bestaan verloren. Doch deze nieuwe, officieele staatsgodsdienst schoot eerst dieper wortelen tegen het einde der 7<hi rend="sup">de</hi> eeuw, en wel ongeveer op dezelfde wijze als hij zich baan brak in den kern van het rijk der Franken, bij het Salische volk. Ook in den Elzas werd de nieuwe godsdienst aan het volk opgedrongen door de macht der vorsten, door stoffelijken zoowel als zedelijken dwang. De bekeeringsgeschiedenis van het land in de tweede helft der 7<hi rend="sup">e</hi> eeuw is nauw verbonden met den naam van den Frankischen dux Alsatiae Adalrich, in den gewonen Duitschen spreektrant liever Addo, Atto, Etto, diminutief Etticho genoemd. Ook hier zijn vrome vrouwen ijverig werkzaam, inzonderheid de dochter des hertogs, Odilia, later met recht tot beschermheilige des lands verheven. Uit de vaderlijke nalatenschap begiftigde zij het klooster Hohenburg, Odilienberg, nog in onzen tijd de meest bezochte bedevaartplaats des lands. Hierop volgden spoedig andere kloosterinstellingen: Ebersheimünster, Honau, Murbach, Sint-Stephan bij (later in) Straatsburg, werden tot op 731 door Etticho en zijne nakomelingen gesticht. In dien tijd verdwijnt zijn geslacht, ten minste in den Elzas, alwaar het volgens de zeden dier dagen zijn geheele vermogen aan de kerk vermaakt had. Ook de Frankische koningen schonken van hunne buitengewoon groote allodiale bezittingen in den Elzas van lieverlede meer en meer aan de kerk: Mauersmünster, Munster en Gregorienthal, en hoewel eigenlijk buiten de grenzen van den Elzas, Weissemburg in Speiergau (echter reeds vroeg om boven ontwikkelde reden tot den Elzas gerekend) zijn aan koninklijke instellingen hun bestaan verschuldigd, hoewel de oorkonden hunner
stichting vrome bedriegerijen zijn uit lateren tijd. Ongetwijfeld hebben ook de Frankische koningen de hand in de algemeene kerkelijke organisatie des lands. Deze had twee uitgangspunten. Voor het noordelijk gedeelte, ongeveer zoo verre als eens de grenzen tusschen de Duitsche Triboken en de Gallische Rauraken getrokken werden, en misschien wel om deze herinneringen uit den Romeinschen tijd, werd een bisschopszetel gesticht op het koninklijke domein, dat in de nabijheid der puinhoopen van het
<pb n="146"/>Romeinsche Argentoratus op een door de natuur zelve aangewezen hoogst belangrijk punt lag. Reeds hierdoor had Argentoratus zich verheven boven de omliggende dorpen en heerlijkheden. Zelfs vóór het deze kerkelijke beteekenis verkreeg geeft zijne Duitsche benaming, die in 589 voor 't eerst Strataburgum, Straatsburg, luidde, aanleiding voor de symbolische uitdrukking zijner roeping in de geschiedenis der beschaving. Ook hier was het, onder koninklijke bescherming, weder het geslacht van Etticho, waaruit het jeugdige bisdom zijne eigenlijke levenskracht ontving. Bisschop Eddo of Heddo, een nazaat van Etticho, kan de eerste wezenlijke bisschop van Straatsburg genoemd worden. Eenige voorgangers, alleen bij name bekend, komen hier niet in aanmerking. Het zuidelijk gedeelte des lands, ook uit een administratief oogpunt, van het Noorden als Sund-(Süd) Gau gescheiden, kwam onder het bisdom van Bazel, dat in allen gevalle zich op vroeger bestaan dan Straatsburg verheffen kan. Deze kerkelijke verdeeling, die den Elzas in tweeën splitste, werd nog scherper getrokken, toen sedert de eerste Karolingen het metropolitaanstelsel werd ingevoerd, waarbij Straatsburg aan den metropolitaan, later aartsbisschop van Mainz, en Bazel aan dien van Besançon verviel. Die toestand bleef tot op den tijd der fransche omwenteling dezelfde. Doch genoemde verdeeling deed niet de minste schade aan het denkbeeld van eenheid, dat land en volk bezielde, en wij zullen zien, dat in weêrwil van de gescheidene diocesen, de godsdienstige en kerkelijke ontwikkeling van den geheelen Elzas hare organische eenheid nooit heeft verloochend, daar zij op den eenheidszin des volks was gegrond en daaruit haar oorsprong nam.</p>
<p>De Allemannen in het Westen van den Wasgau verloren, na den slag bij Zülpich en de oprichting van een Frankisch hertogdom Elzas, elke directe betrekking met dit land, indien kan gezegd worden dat zulk eene betrekking ooit heeft bestaan. Natuurlijkerwijze deed de invloed van den Frankischen geest op de ver vooruitgedrongen voorposten dezer Allemannen zich spoedig gelden. Weldra waren zij bij den Frankischen staat ingelijfd, terwijl bij de dichte scharen hunner oostelijke stamgenooten die invloed nauwelijks merkbaar is. In ieder geval was hun nu de mogelijkheid van verdere uitbreiding afgesneden, doch geen geschiedkundig bewijs is voorbanden voor de stelling, dat zij zich
<pb n="147"/>eens, dus ongeveer in het begin der 6<hi rend="sup">e</hi> eeuw, op het gebied hunner niet Duitsche naburen uitgebreid en sedert terrein verloren hebben. Deze eerste Duitsche inbezitneming schijnt dus de taalgrens in het tegenwoordige Lotharingen voor altijd te hebben geregeld. Met het oog op de grondgesteldheid des lands moge deze grens willekeurig getrokken schijnen, men bedenke dat hier de beheerschende invloed van het Allemannische element zich bij tusschenpoozen en toevalligerwijze een weg moest banen en door de groote catastrophe van 496, om zoo te zeggen, stil stond. Het Frankische bloed had zich hier wel is waar niet zoo sterk als ten Noorden van het Hagenauer woud, doch oneindig meer dan in den Elzas, met de oorspronkelijke Allemannisch-Duitsche bewoners des lands vermengd en was niet meer in staat om op een niet-Duitsch gebied eene Duitsche kolonie te vestigen. Zoo werd reeds toen het nog niet door Allemannen bezette gedeelte van Lotharingen, in weêrwil van talrijke Franken van allerlei stand, die zich hier als hof- en rijksbeambten, als kerkdienaars of als vrije en onvrije boeren kwamen vestigen, dat wat het nog heden is, Romaansch, niet meer Roomsch in den vroegeren zin, maar wel door het opgenomen Germaansche element aanmerkelijk gewijzigd in wezen en vorm, evenwel niet geheel en al veranderd. De grootste Romeinsche steden dezer landstreek, in de eerste plaats de urbs Mediomatricum, waren als bijna alle andere, door Duitsche en niet-Duitsche veroveraars geheel verwoest, genoemde stad wellicht in 451 door Atitla. In hare plaats ontstonden Frankische dorpen, die in de voorbeelden der verdwenen Romeinsche wereld, de noodige gegevens vonden om zich van lieverlede tot steden te verheffen. In plaats der urbs Mediomatricum, of zoo als zij reeds sedert de 4e eeuw bij de Romeinen heet, Mettis (waarvan Metz) verhief zich een koninklijk lustslot, villa, d.i. een voor de huishouding ingericht slot, en een palatium, gebouw voor de hofhouding.
Sedert 561, toen de scheiding van het rijk der Franken in eene westelijke en oostelijke helft voor goed haar beslag kreeg, kan men in den strikten zin des woords Metz niet meer beschouwen als de bevoorrechte verblijfplaats, de hoofdstad der koningen van de Austra's, de oostelijke Franken (eigenlijke Franken en andere Duitsche volken). Toch lijdt het geen twijfel dat de kern der bevolking dezer plaats, zoowel als der omliggende landstreek, romaansch was, en dat het Duitsche element er niet anders
<pb n="148"/>dan tijdelijk, door de toevallige Duitsche omgeving der koningen, heeft wortel geschoten.</p>
<p>Even als in de overige streken van Lotharingen, hetzij Duitsch of Romaansch, was ook te Metz het Christendom, in de laatste periode der Romeinsche heerschappij sporadisch binnen gedrongen, waarschijnlijk geheel verloren gegaan, totdat het door de Frankische koningen en van Trier uit, waar het de stormen der volksverhuizing luisterrijk doorworsteld had, een nieuw leven ontving. Het is niet onwaarschijnlijk dat voorheen de grootere Romeinsche steden des lands Metz, Tull (de stad der Leuken) en Verdun, reeds in het bezit van bisschopszetels geweest zijn, doch eerst sedert de bevestiging van de heerschappij der Franken zijn zij na eene langdurige opheffing weder bezet, waarbij vooral de groote kerkvorsten, die in de 6<hi rend="sup">e</hi> eeuw in Trier den scepter zwaaiden, de werkzame hand hadden. Zoo is het verklaarbaar waarom later de drie Lotharingsche bisdommen in het Metropolitaangebied van Trier werden opgenomen en men heeft daartoe niet noodig tot het Romeinsche Belgica prima, met zijn hoofdstad Augusta Trevirorum en waarin het tegenwoordige Lotharingen was begrepen, opteklimmen. Spoedig echter verkreeg Metz niet slechts voor de kerkelijke maar ook voor de wereldgeschiedenis eene groote zelfstandige beteekenis</p>
<p>De eerste aanleiding hiertoe werd gegeven door den eigenlijken stamheer van het Karolingische huis, Arnulf, met recht de heilige Arnulf van Metz genoemd. Want na een fel bewogen leven als staatsman, toen hij door zijne geestkracht aan de oneenigheden over de troonsbestijging een einde gemaakt en de overwinning en algemeene erkenning van Clotarius II bewerkt had, werd hij tot bisschop verheven van de feitelijke hoofstad des rijks. Deze hoofdstad was Metz, als gewone residentie van Clotarius en zijn zoon Dagobert. Zonder van zijne wereldlijke positie afstand te doen, konde hij, misschien ook om deze reden, voor de kerk van Metz het nuttigst werkzaam zijn. Op hem volgde een aantal andere voorname kerkvorsten, ten deele uit zijn geslacht en steeds in de nauwste verbinding met het alvermogende geslacht der Karolingische Majores domi, tot dat een tijdgenoot van Karel Martel en koning Pepijn, Chrodegang, den zetel te Metz den grootsten luister bijzette. Deze Chrodegang is vooral bekend als stichter of hervormer van het kloos-<pb n="149"/>terleven der wereldlijk-geestelijken. In de klerikalen zijner hoofdkerk werd van deze hervorming het eerste goed gelukte voorbeeld gegeven en van hier uit verbreidde zich deze instelling, de vita canonica, over de meeste grootere diocesen van het Frankenland en het geheele Zuiden. Bovendien werkte hij in nauwe overeenstemming met zijn grooten tijdgenoot en ambtsbroeder, Bonifacius, in alle richtingen aan het herstel eener bijna geheel vervallen kerk; kloosters, kerken en kapellen zijn aan hem hunne stichting verschuldigd. Ook onder zijne opvolgers handhaafde zich de roem van de kerk te Metz, hoewel zij voortaan, nu het door Chrodegang gestrooide zaad welig was opgeschoten, niet meer de eenige was, die zich vol luister verhief. Een dezer navolgers, Angelramm, († 791) Aartskapelaan onder Karel den groote en als zoodanig het hoofd der geheele geestelijke hierarchie van het Frankische wereldrijk, heeft de kerkelijk-wereldlijke
richting tot haar toppunt van bloei gebracht. Met allen eenvoud uit de school van Bonifacius en Chrodegang gekomen, verbond zij zich weldra met de kerkelijke aristocratie, die onder de machtwinnende Karolinginsche periode de hoogste hof- en staatskringen hield omvat. Rekent men daarbij de minder bekende, doch krachtige werkzaamheid, die een andere tijdgenoot van Chrodegang, de heilige Pirminius in zijn klooster Hornbach uitsluitend in de Duitsche streken van het tegenwoordige Lotharingen ontwikkelde, zoo treedt het beeld der kerkelijke beschaving in Lotharingen schitterend op den voorgrond - schitterender althans dan in den Elzas, hoewel ook hier de onmiddelijke invloed van Karel den groote aan vele kerkelijke inrichtingen eenen, in lateren tijd onovertroffen, roem verleende.</p>
<p>Voornamelijk was de bodem van den Elzas en Lotharingen getuige van de oplossing van het Frankische rijk, welke ontbinding was voorbereid door het diep ingeworteld denkbeeld der vorsten, dat de staat hun en hunnen kinderen als iedere andere bezitting behoorde, en dus ook kon en moest verdeeld worden. Zij werd in de hand gewerkt door vele onvereenigbare elementen, waarbij het nationale verschil tusschen de Duitsch geblevene en de Romaansch gewordene Franken een voorname rol speelde. In den Boven-Elzas bij Kolmar ligt het beruchte Campus mentitus, leugenveld, waar Lodewijk de vrome in 833 door de zonen uit zijn eersten echt staatsgevangen werd gemaakt. In 842
<pb n="150"/>zwoeren de broeders Lodewijk en Karel (de kale) elkander en hunnen krijgsscharen in Duitsche en Romaansche taal den eed, dat zij de gelijke verdeeling des lands, tegenover hunnen ouderen broeder Lotharius en de eenheidspartij, met kracht van wapenen zouden tot stand brengen. Dit feit is ook daarom van belang, dat ons de eedformulieren, wel niet de oudste, doch de eerste nauwkeurig gedateerde gedenkstukken opleveren van het hoogduitsche proza. Eindelijk werd door de drie broeders in 843 te Verdun in Lotharingen het naar die stad genoemde verdrag geteekend, waarbij het zoo fel door Lotharius bestreden verdeelingsstelsel de grondslag werd voor het nieuwe staatsbeleid in het rijk der Franken. Het hier gehuldigd verdeelingssysteem bleef niet lang van kracht. Op grond daarvan kwamen Elzas en Lotharingen onder de heerschappij van Keizer Lotharius en na diens afstand en dood onder zijn zoon en naamgenoot, totdat deze in 369 zonder wettigen erfgenaam stierf. Zijn rijk werd bij zijn leven, en ook later, Lotharii regnum genoemd en de bewoners met de gewone Duitsche patronymische afleiding Lutringi, Lotharingi, lieden van Lotharius, aangewezen. Uit beide beteekenissen is de naam van het land Lotharingen ontstaan.</p>
<p>Reeds voor Lotharius' dood hadden zijne nog levende ooms getracht zich met hem te verstaan over de verdeeling zijner nalatenschap. Onmiddelijk na zijnen dood nam Karel, koning der Neutrische, Romanische Franken (de latere Franschen) de ongelegenheid te baat, waarin hij door zijne kuiperijen zijn broeder Lodewijk, heerscher der oostelijke Franken of der Duitschers (Germanorum) aan de oostelijke grens, tegen de Slavonen gewikkeld had, om zich met goedvinden der bisschoppen van Metz, Tull en Verdun meester te maken van de Moezelen Rhijnlanden. Toen werd voor de eerste maal door diplomatische fransche geestelijken en hofpublicisten het recht verkondigd van Frankrijks aanspraak op deze landen, en wel op het schijnbaar door de geschiedenis erkende beginsel dat Gallie zich tot den Rhijn uitstrekt. Wij hebben reeds boven vermeld hoe dit moet worden verstaan. De verwarde oppervlakkige wetenschap der 9<hi rend="sup">e</hi> eeuw mocht in eene dergelijke vervalsching der geschiedenis geen bezwaar zien, gelukkig ontbraken haar de middelen om de daad bij den wil te voegen. Want de door de Franschen opgehitste Slavonen werden op alle punten door
<pb n="151"/>de drie heldhaftige zonen van Lodewijk, Karlman, Lodewijk de jonge en Karel - later deels door eigen schuld als Karel de dikke in aanzien verminderd - geslagen. Lodewijk de vader, die bij Karels overrompeling van Lotharingen aan het ziekbed was gekluisterd, herstelde onverwachts, en nu was het Karels beurt om lafhartig de vlucht te nemen. Wel is waar had hij zich reeds te Metz als koning laten kroonen van het rijk van Lotharius, en was de Elzas tot op Straatsburg door hem veroverd of liever van de invloedrijkste wereldlijke vasallen gekocht - doch nu was hij gaarne bereid te onderhandelen, waarvan in 870 het verdag van Mersen en eene verdeeling van Lotharius nalatenschap het gevolg was. Hierbij bekwam Lodewijk den Elzas en het bisdom Metz van het tegenwoordige Lotharingen, terwijl Tull en Verdun in Karels bezit bleven.</p>
<p>Nauwelijks echter had Lodewijk in 876 de oogen gesloten, of Karel poogde op nieuw zijn ‘recht op den linker Rhijnoever’ te doen gelden. Niet geheel ten onrechte rekende hij op de bekende oneenigheid der boven genoemde zonen van Lodewijk, die op huns vaders erfenis aanspraak maakten. Doch één dier zonen alleen wist hem zijne begeerlijkheid geheel te ontnemen. Deze was Lodewijk, koning der Noordduitschers of Saxers. Op den 8 Oct. 876 bracht hij het reeds naar Keulen voortgedrongen leger, bij Andernach zulke beslissende verliezen toe, dat Karel alle verdere pogingen staakte. Maar nu ook wilde Lodewijk het geheele land van Lotharius veroveren. Door een schitterenden veldtocht kwam hij in 879 in het bezit dier landen, die hem in het volgende jaar ook volgens verdrag werden toegekend. Toen spoedig daarna het geheele Karolinginsche rijk onder den scepter van Lodewijks jongsten broeder, Karel den dikke, (884-887) vereenigd was, gold geheel Lotharingen voor een deel van de Duitsche helft des Rijks. Karels opvolger in het oostelijk gedeelte des rijks, Arnulf, beschikte daarover geheel naar welgevallen. Hij richtte in 859 een Lotharingsch koningrijk op onder Duitsche suzereiniteit, en beleende daarmede zijn natuurlijken zoon Zwentibold. Deze poging was evenwel niet zeer gelukkig. Zwentibold regeerde tot aan zijnen dood in 900 slechts in naam. De voornaamste geestelijke en wereldlijke vasallen beschouwden zich als onafhankelijk en werden daarin voldoende gesteund door de Fransche Karolingen, nakomelingen van Karel den kale, die op hunne beurt
<pb n="152"/>in een jammerlijken staat van afhankelijkheid verkeerden van hunne eigene leenmannen. Aan het hoofd dezer Fransche partij stond een graaf of hertog Reginher, wien later de onverdiende eer te beurt viel tot oorspronkelijk beeld te dienen van den Reinhard uit de bekende fabel. Hij wist na den dood van den laatsten Duitschen Karolinger, den jeugdigen Lodewijk, in 911 te bewerken, dat het grootste gedeelte van het toenmalige, waaronder ook het tegenwoordige Lotharingen, en later ook de Elzas, zich bij den westfrankischen staat aansloot. Eerst de Duitsche koning Hendrik I uit het Saxische huis bracht door verdragen en door wapenkracht gesteunde vertoogen, in 924 Lotharingen weder aan het Duitsche rijk en wel in denzelfden omvang, als het in 880 aan Lodewijk den jongere was afgestaan.</p>
<p>De Fransche aanspraken bleven echter niet achter. Gedurende den burgeroorlog onder Otto I, Hendriks zoon en opvolger (936), poogde de hertog van Lotharingen, Giselbrecht, zoon van genoemden Reginher, zich met Fransche hulp onafhankelijk te maken. Ieder verzet werd van Fransche zijde aangemoedigd. De overdracht der hertogelijke heerschappij aan Otto's broeder, den aartsbisschop Bruno van Keulen en den grootsten staatsman zijner eeuw (953-965), gaf Duitschland slechts eene kortstondige rust. Even weinig hielp daarna een andere maatregel, die in de gewone politiek des Saxischen keizers lag. In het jaar 977 werd het groote hertogdom Lotharingen in twee deelen gesplitst, waarvan het eene Lotharingia, of Neder-Lotharingen genoemd, den broeder van den toenmaals regeerenden Franschen koning Lotharius geschonken werd. Een zekere Frederik, wiens geslacht in den Elzas en Lotharingen rijke goederen bezat, kwam in het bezit von het kleinere zuidelijke gedeelte, doorgaans ducatus ad Mossellam genoemd, ongeveer hetzelfde land, dat in lateren tijd den naam van Lotharingen bloef voeren. Doch de Fransche koning Lotharius trachtte zich met geweld meester te maken van alle landen aan den linker Rhijnoever, aangespoord door de levendigste bewijzen van bijval zijner leenmannen, of zoo als men thans zou kunnen zeggen, door den volksgeest gedwongen. Otto II, zoon en opvolger van Otto I, dreef hem bloedig terug. Thans verloopen eenige eeuwen waarin, tengevolge van het verdwijnen der Fransche Karolingen (987) en de troonsbestijging van Hugo Capet, de Fransche aanspraken zonder
<pb n="153"/>kracht zijn. Van dien tijd af werd geheel Lotharingen, welks verdeeling ook nu bleef gehandhaafd, als onbetwistbaar eigendom beschouwd van het Duitsche rijk en zijne hertogen, voornamelijk die van Neder-Lotharingen, werden onder de eerste rijksvorsten gerangschikt. Elzas, in ruimeren zin nog steeds tot Lotharingen gerekend, behoorde toch, sedert het geheel aan Duitschland was toegewezen niet meer tot het hertogdom Lotharingen, ook toen niet, toen Boven-Lotharingen tot een afzonderlijk hertogdom verheven werd. Van nu af aan stond het gewoonlijk onder de hertogen van Allemannie, of zoo als zij thans heten, van Zwaben, hoewel het steeds als een op zich zelf staand en in zeker opzicht zelfstandig deel van dat hertogdom beschouwd werd.</p>
<p>Reeds geruimen tijd vóór dat deze voor langen tijd geldige schikking in den staatkundigen toestand van beide landen getroffen werd, had de Elzas door eene grootsche daad op geestelijk gebied het bewijs gegeven, dat het met de Duitsche volksontwikkeling vereenzelvigd was. In het reeds genoemde klooster van Weissemburg, dat volgens de oude Frankische landverdeeling, wel is waar aan, doch niet binnen de noordelijke grens van den Elzas lag, zoo als het ook in kerkelijke zaken niet onder den bisschop van Straatsburg, maar onder dien van Spiers stond, werd Otfried's Evangelie gedicht en in allen gevalle vóór 868 voltooid. Bekend genoeg is de invloed daarvan op de Duitsche volksliteratuur. Het was de eerste grootsche poging, de nieuwe Christelijke levenskracht aan het volk mede te deelen in poetische vormen, die tot nu toe slechts dienstbaar waren geweest aan de verspreiding der oude epische, het Christendom geheel vreemde traditien. Christelijk-Romeinsche beschaving, in het plechtig gewaad der heilige kerktaal, was tot nu toe de onverzoende en onverzoenbare vijandin geweest van Duitsche taal en dichtkunst. Zelfs scheen het als of de opname des volks in de nieuwe beschaving gepaard moest gaan met volkomen verzaking van zijn eigenaardig karakter, zijne taal en letterkunde. Dit had plaats gehad bij de meeste stamverwante volkeren, de Bourgondiers, Westgothen, Longobarden en vooral bij het grootste gedeelte der Franken zelf. Wat Karel de groote, en de door hem ondersteunde geleerde kerkmannen gedaan hadden om deze door hen zelven in het leven geroepen wanklank weg te nemen, was wel niet geheel zonder vrucht gebleven, doch had den waren
<pb n="154"/>toestand weinig veranderd. Het was dezen Weissemburger monnik beschoren om te toonen dat men een goed Duitscher kan zijn, met de heiligste geestdrift vervuld voor de taal en zeden des volks, en tevens een goed Christen, ja zelfs een vroom kloosterbroeder. Ook zelfs bij minder dichterlijke begaafdheid dan hij werkelijk bezat, zoude zijn werk toch oorspronkelijk grootsch zijn. Zoo iemand, was hij in de hoogste mate in het bezit der kunst, waaraan zijne tijdgenooten behoefte hadden. Daarom zal het nageslacht, wanneer het deze geschiedkundige waarheid uit het oog verliest, een minder juist oordeel vellen. Want wat men gewoonlijk den dichter Otfried als gebreken toerekende, zijne wijdloopige geleerdheid, zijne lyrische ontboezemingen in plaats van echt episch gevoel, was juist wat zijn tijd behoefde. De verbinding van den Duitschen volksaard met het kerkelijk Christendom, kon poëtisch niet anders bereikt worden. Op deze wijze is de Elzas het land, waar de Duitsche volksliteratuur, of wat hetzelfde is, hare eerste grootsche schepping, haar oorsprong had. Dit is in elk opzicht een gewichtig feit, ook omdat het, zoo als later blijken zal, niet het éénige blijft. Afgescheiden van de empirische individualiteit des dichters, die tot op zekere hoogte niet te bepalen is, is bij hem de invloed der lokale en eigenaardige omgeving van het zuiver elzassische element duidelijk waar te nemen. Hier, waar sedert Karel de groote een betrekkelijk rustige tijd, de natuurlijke vruchtbaarheid van den grond, den aard en toestand des volks op het gunstigst ontwikkeld had, was de plaats, waar de Christelijke beschaving en de Duitsche nationaliteit het innigst verbonden werden. Slechts hier kon een Otfried opstaan en dat hij hier opstond, leert ons, dat wij hier het eigenlijk middelpunt moeten zoeken der beschaving van het toenmalige Duitschland. Ook wat den vorm betreft verraadt het gedicht veelal zijne locale herkomst, zonder dat daardoor zijn algemeen erkend
karakter, zijn roem als meesterstuk van een nieuw tijdperk der Duitsche poëzy, in eenig opzicht benadeeld wordt. Tet deze locale kenteekenen behoort vóór alles de taal zelve, die klaarblijkelijk door Otfried Frankisch wordt genoemd, in denzelfden zin als de Elzas meermalen voor een Frankisch land geldt. Ook is die taal indedaad Frankisch, d.i. zij is niets anders dan de beschaafde tongval zijner omgeving, waarin Allemannische elementen, met name het rijke en welluidend ontwikkelde vocalismus,
<pb n="155"/>zich met de Frankische verbinden tot die hoogst liefelijke taalschakering, die men in alle in dit dialect geschrevene voortbrengselen, uit den ouden en lateren tijd, terugvindt, natuurlijk met in acht neming der verschillende wijzigingen, door tijden en plaatsen veroorzaakt.</p>
<p>Tegenover Otfried zijn andere kleinere taalstukken uit dien tijd, op dienzelfden bodem voortgebracht, b.v. de zoogenaamde Weissenburger Katechismus, van ondergeschikt belang. Hier kan nog herinnerd worden, dat evenzeer het oudste in het Hoogduitsch gestelde taalstuk, de Straatsburger eed van 842, die voor de chronologie van het hoogste belang is, alhier zijn oorsprong nam.</p>
<p>Het kleine en afgelegene Duitsche taalgebied in Lotharingen heeft destijds weinig belangrijks, of beter gezegd, niets geleverd op letterkundig gebied. Alle gunstige omstandigheden, waarin de Elzas verkeerde, werden hier gemist. De hooge bloei der beschaving in streng kerkelijk latijnschen vorm, waarin Metz, de kerkelijke metropolis des lands, tot op Angelrams dood zich mocht verheugen, ging weldra onder in staatkundige beroeringen, waarin vooral dit deel van het Duitsche rijk moest deelen. Voornamelijk had het te lijden van zijn nog wel onmachtigen, maar steeds op looze aanvallen loerenden nabuur. Later riep de beroemde bisschop, Bruna van Tull, in zijne stad eene alom beroemde inrichting van kerkelijke tucht en beschaving in het leven, doch zij was van kortstondigen duur. Het was dezelfde Bruno, die wegens zijne uitstekende verdiensten, door den invloed van den Salischen keizer Hendrik III, in 1048 den pauselijken stoel beklom en toen door duitschen ernst en duitsche recht schapenheid een begin maakte met de algeheele hervorming der jammerlijk vervallen kerk, waaraan, voorzeker niet tot heil des Christendoms, door den Italiaan Hildebrand, Gregorius VIII, eene geheel andere richting gegeven werd. Overigens is Bruno uit den Elzas afkomstig; hij stamde af van een grafelijk huis in den Noordelijken Elzas, naar zijne voornaamste bezittingen meestal Dachsburg geheeten. Het is hetzelfde, waaruit het hertogelijk geslacht in het ducatus ad Mosellam, Boven-Lotharingen, of Lotharingen van den tegenwoordigen tijd, is voortgesproten. Door dezen Bruno, vooral toen hij als Leo IX de pauselijke waardigheid bekleedde, kwamen de Elzas en Lotharingen weder in nauwere betrekking tot
<pb n="156"/>elkander. Doch deze bepaalde zich slechts tot eene bepaald kerkelijken band. Wel is waar had het Duitsche volksleven, vooral door eene reis van den Paus, van wien reeds een roep van heiligheid was uitgegaan, een geweldigen schok ontvangen, doch de verwachtingen, die hij zelf daarvan gekoesterd had, werden niet vervuld.</p>
<p>Want de stroom der ontwikkeling nam eene geheel andere richting. De verhouding der standen en het staatsbestuur waren sedert geheel veranderd. Geestelijke en wereldlijke vasallen streden onderling om het recht in kerk en staat; de heffe der vrije landbevolking, eenmaal de kern van het Frankische staatswezen, verloor hare betrekking tot het koningschap en moest in stool of pantser den leenheer afhankelijk worden, of waar zij hare duisch-landelijke zeden verzaakte om zich aan wapenen heerendiensten te wijden, als ridderstand den breeden grondslag van het feodale stelsel vormen. Ondanks al deze verwarringen ging de materiële beschaving met reuzenschreden voorwaarts. Er ontstond weder een wereldhandel en eene machtige industrie, die hier hare voornaamste uitgangspunten had. Nergens in Duitschland was deze ontwikkeling sterker dan in de Rhijnlanden en niet zonder grond zeide men men destijds dat de kracht des rijks tusschen Bazel en Mainz lag. Had de Elzas op letterkundig gebied in Otfried den eersten toon aangeslagen, ook in het industrieele stond het aan de spits der beschaving. Zonder dat de werkzaamheid, die hier op maatschappelijk gebied plaats greep, een bijzonder karakter droeg, was zij krachtiger dan in de overige Duitsche landen en met name Lotharingen, hoewel zij zich ook daar moesten richten naar den geest des tijds.</p>
<p>Het bijzonder regeeringstelsel van een zelfstandig rijksland, duurde in den Elzas zelfs niet in naam voort. Sedert de Otto's was het ducatus Alsatiae doorgaans met het hertogdom Zwaben verbonden en dus sedert 1079, toen de Staufen met de hertogelijke waardigheid in Zwaben werden bekleed, met het keizerlijk geslacht der Hohenstaufen. Verscheidene beroemde vorsten, als een Frederik Barbarossa, Philippus, Koenraad III, ook Konradijn, voerden den titel van hertog van Elzas. Doch ook die titel was het eenige wat van de waardigheid was overgebleven. De politiek der voornaamste midden-eeuwsche vorsten, der Saksische en Salische keizers, meende een tegenwicht te
<pb n="157"/>moeten stellen aan de meer en meer tot erfelijke onafhankelijkheid gerakende grootere vasallen, de vroegere beambten des rijks. Daartoe richten zij het oog op de kerkmannen, wien zij hoe langer zoo meer aandeel schonken in het wereldlijk gebied. Deels om staatkundige, deels om religieuse redenen, waren deze reeds vroeger begiftigd met bezittingen van allerlei aard, zonder dat hunne eigene begeerlijkheid of de mildheid der vorsten daarin eenige grens hadden gesteld. Zoo verwierven de bisschoppen van Bazel, Straatsburg en Spiers vorstelijke rechten. Voorzeker werd het beoogde doel in zóó verre bereikt, dat deze geestelijke heeren hunne wereldlijke ambtsbroeders ernstig in den weg traden, en de continuiteit der hertogelijke en grafelijke leenen en rechten door kerkelijke woelingen verbroken werd. Maar uit deze wereldlijke omgeving der kerkelijke staatsbeambten en vorsten ontwikkelde zich geheel dezelfde naar omafhankelijkheid strevende vasallenstand van hoogen en lageren rang, als van de hertogen en graven. De vorstelijke bisschoppen des lands beschouwden hunne betrekking tot de koninklijke macht slechts uit een bloot feodaal oogpunt en de hertogelijke waardigheid in den Elzas werd weldra voor hare voornaamste bekleeders eene ijdele schaduw. Zij was zoo levensonvatbaar geworden, dat zij reeds tijdens Frederik Barbarossa door de nieuwgevormde landgrafelijke heerschappij moest vervangen worden om hare overblijfselen voor de aangroeiende macht der geestelijke en wereldlijke heeren te beschermen. Maar ook door de verdeeling des lands in een noordelijk en een zuidelijk landgraafschap werd niets meer bereikt dan dat de kerkelijk-wereldlijke, door eene weldra erfelijke vorstelijke macht vervangen werd. Het noordelijke graafschap was van korten levensduur, en werd van lieverlede in de omringende staten opgenomen; het andere, waarin de stamvader van het huis van Habsburg, graaf Albert, reeds in 1186 de teugels van het bewind hield, stond op vastere
voeten en wist zich van lieverlede tot het grootste vorstendom van den Boven-Elzas te verheffen. Naast de feodale, bekwam ook de burgerlijke ontwikkeling grootere uitbreiding. Inzonderheid werd de natuurlijke hoofdstad des rijks het voornaamste uitgangspunt der beschaving. Straatsburg, de verblijfplaats der vorsten, en de zetel der rijkste en machtigste bisschoppen, werd door het groote verkeer, waarvan het het vereenigingspunt vormde, meer en meer eene stad in modernen zin. Evenwel
<pb n="158"/>hadden in het begin der 12<hi rend="sup">e</hi> eeuw hare inwoners geene andere staatkundige rechten, dan die de gunst van hunnen onmiddelijken heer en bisschop hun verleende. Steunende op de grootere macht des keizers, poogden zij zich voet voor voet van hunne geestelijke heeren onafhankelijk te maken. In het begin der 13<hi rend="sup">e</hi> eeuw waren zij ten minste zóó verre gevorderd, dat de leden van het stedelijk bestuur, die de bisschop als beambten zijner eigene stad naar willekeur aanstelde of ontsloeg, door henzelven, onder nadere bisschoppelijke goedkeuring, mochten gekozen worden.</p>
<p>Van nu af erlangden de burgerrechten spoedig grooteren omvang. De eerste helft der 13<hi rend="sup">de</hi> eeuw bracht hier even als in de andere Duitsche rijkslanden, waarmede de voornaamste belangen der stad op het innigst vereenigd waren, eene trapsgewijze bevrijding van de zich op historisch recht grondende aanspraken der kerkelijke heerschappij. Deze bevrijding werd bevorderd door den krachtigen bijstand der vorstelijke macht, voornamelijk in het laatste tijdperk der Hohenstaufen, wier eigenbelang medebracht hunne erfelijke rechten op de steden te handhaven. De tijd der tusschenregeering, die ook in Straatsburg en den overigen Elzas alle kracht van het staatsbestuur vernietigd had, bracht de beslissing. De bisschop Walther van Geroldseck nam in 1260 de taak op zich den vroegeren toestand, de onbepaalde heerschappij en vorstelijke macht der bisschoppen, weder in te voeren. Toen de burgers zich daartegen verzetten, greep hij naar het zwaard. Reeds in 1262 delfde hij volkomen het onderspit in den slag bij Hansbergen en met hem de andere vijanden der stad van hoogen en lageren adel des lands, die als hij een zelfstandig stedelijk beheer voor een ongeoorloofden inbreuk hielden op hunne aloude rechten. Hendrik van Geroldseck, die hem als bisschop opvolgde, had zijne verheffing alleen te danken aan de goede gezindheid en de hulp der burgers. Reeds als cantor van het domkapittel was hij tegen zijn kerkelijk opperhoofd in verzet gekomen, vermits trouwens ook door de aristokratisch-klerikale instellingen de natuurlijke begeerte gevoed werd om zich te bevrijden van de macht voerende erfelijke autokratie. In zóó verre kan bisschop Hendrik de eigenlijke grondvester van Straatsburgs algeheele vrijheid genaamd worden, dat hij alle aanhangige geschillen ten gunste der stad besliste en beschreef, waardoor latere tweespalt evenwel niet kon voorkomen worden. Want
<pb n="159"/>het was den bisschop geen ernst van alle heerschappij afstand te doen over eene stad, als wier wettigen heer hij zich nog altijd beschouwde. Van haren kant verstond de stad hare vrijheid niet in dezen afgetrokken zin maar als eene vereeniging van rechten en vrijheden, welker grenzen zeer twijfelachtig en dus voor groote uitbreiding vatbaar waren. In elk geval was de wereldlijke macht des bisschops binnen de muren en de elders gelegene bezittingen, die zij meestal door aankoop van den minderen adel verkregen had, geheel opgeheven. Dáár was zij hare eigene meesteresse en had slechts den keizer te gehoorzamen. Zij was en noemde zich voortaan eene vrije rijkstad, in tegenstelling van andere steden in den Elzas, met name Kolmar en Hagenau, die zich keizerlijke steden noemden. Deze beide waren ontstaan uit koninklijke en keizerlijke domeingoederen en hadden van lieverlede en nagenoeg op dezelfde wijze, de rechten en vrijheden verworven die Straatsburg haren bisschoppen wist af te persen. Vooral Hagenau, de uitgezochte residentie van Frederik Barbarossa en vele zijner opvolgers, ondervond eenigen tijd den machtigen invloed van deze keizerlijke hofhouding, maar de ligging der stad was niet gunstig genoeg om hare bevoorrechte positie te handhaven toen zij in dit opzicht hare beteekenis verloor. Sedert 1270 werd zij door Straatsburg geheel in de schaduw gesteld, terwijl Kolmar, hoewel veel minder in de keizerlijke gunst deelende, in zich de middelen vond, als mededingster der hoofdstad op te treden.</p>
<p>Ook andere plaatsen wisten zich tot steden te verheffen, zoo wel dezulke die in het gebied lagen der geestelijke heeren des lands, der bisschoppen van Spiers, Straatsburg, Bazel, der proosten en abten van talrijke gestichten en kloosters, als zij die het eigendom waren van wereldlijke heeren van hoogen of lageren adel. De tweede helft der 12<hi rend="sup">e</hi> en de eerste helft der 13<hi rend="sup">e</hi> eeuw waren ook hier zoo wel als in de overige Rhijnlanden de tijd der eigenlijke vorming en bevestiging der steden. Reeds in het begin der 13<hi rend="sup">e</hi> eeuw was de kracht van dit stedelijk element zóó groot, dat het als eene op zich zelf staande macht kon worden beschouwd. De aanstelling van keizerlijke landvoogden in den Elzas, die omstreeks dezen tijd plaats had, heeft wel niet uitsluitend, maar toch bij voorkeur de bescherming en ontwikkeling der steden ten doel. Door de macht dezer landvoogden gesteund, gelukte het echter slechts aan weinige de rechten
<pb n="160"/>harer vroegere heeren geheel te doen vervallen en zich onmiddelijk met den keizer of den hem vervangenden landvoogd te verstaan. Behalve de reeds genoemde koninklijke steden, Kolmar en Hagenau, waren Mülhausen, Schlettstadt en Weissemburg de voornaamste, die de kluisters der wereldlijk-geestelijke heerschappij hadden afgeschud.</p>
<p><hi rend="i">(Wordt vervolgd.)</hi></p></div>
<div type="chapter">
<interpGrp>
<interp type="primair" value="18700700"/>
<interp type="primair" value="duits01"/>
</interpGrp>
<pb n="161"/>
<head rend="h3">Diorama.
<lb/>Door K.A.W.L. Hazelhoff. R.</head>
<head rend="h4">Keulen. Juli 1870.</head>
<p>Langzaam gaat de gordijn naar omhoog, - en plotseling is men verplaatst ver van daar uit de enge straten der dompige stad, heengezweefd naar het heerlijke zuiden, het zuiden met zijn helderen hemel, zijne tintelende luchten, zijne zachte mengelkleuren.</p>
<p>Zelf is men gezeten - niet meer voor eene tooneelvertooning, voor een levenloos beeld, maar voor het gewelfde torenvenster van het hooge bergkasteel; en diep beneden u, diep in het bekoorlijke dal, ligt het kleine dorp, stil en rustig, liefelijk en schoon.</p>
<p>Aan beide zijden van den kronkelenden straatweg, die, door breede olmen en trotsche eiken omzoomd, uren ver zijn wentelenden loop neemt, tot hij, in de verre verte, in de eeuwen heugende wouden, voor de oogen verdwijnt, - in bekoorlijke wanorde, zonder regelmaat, hier en daar verspreid, de vele kleine woningen, met haar roode daken, waarvan de verste niet meer dan kleine roode stipjes schijnen.</p>
<p>Midden door de lommerrijke tuinen en de gouden korenvelden heen, kalm en zacht, de liefelijke beek met zijn helderen stroom,
<pb n="162"/>schitterend in de stralen der zon. - Langzaam, want de kleine bron, waaruit zij ontstond, is nog niet verre van daar, en slechts noode verlaat zij de geliefde oorden, waar zij, spelend het eerst haar ontstaan heeft gevonden.</p>
<p>Toch vloeit zij kronkelend verder, langs de vriendelijke huizen, door de groene weiden, tot zij ginder schuimend opbruist tegen het wentelend rad; en daar ademlooze stilte heerscht, ver in het rond, zoo meent men het klapperen der molens te hooren.</p>
<p>Sneller nog stroomt zij dan voort, langs boomgaard en akker, door beemden en velden, immer verder, tot zij komt aan den glinsterend blauwen waterspiegel, de onbeweeglijk stille toovervlakte van het heerlijk schoone meer.</p>
<p>En ver daarachter, op oneindigen afstand, en toch nabij, koud en trotsch, de steile witte toppen slaperig in de wolken verscholen, de hemelhooge, ontzettende kruinen der machtige Alpen.</p>
<p>Doch beneden in het dorp, nietiger dan de kleinste worinpjes, schijnen zich hier en daar kleine gestalten langzaam heen en weer te bewegen; en gij vermoedt dat het menschen zijn - even als gij.</p>
<p>Wijl gij 't aanschouwt gelooft ge niet meer, dat het slechts schijn is, wat gij ziet; vast gelooft gij - zweren zoudt gij 't, bij het heil uwer ziel, - dat het leven en waarheid is; - doch eene waarheid, oneindig schooner, duizendmaal zoeter dan gij die ooit had gedacht en, wijl gij 't aanschouwt, gevoelt gij ook, hoe het u onmogelijk is geworden de oogen er van af te wenden.</p>
<p>Toch verneemt ge nu en dan de droge stem van den man, die u daar heeft gebracht, die u dat gezichtsbedrog vertoonen zoude; en al verlangt ge niet te weten, wat hij zegt, toch klinken u, lang nog daarna, sommige dier zelfde eentoonige woorden in de ooren, die hij lusteloos, als eene les, heeft opgezegd:</p>
<p>Das bild stellt vor.......Thun in der Schweiz in Berner Oberland......wurde gemalt vom hiesigen maler......am Hintergrunde...der Thunersee.......in weiter Ferne der hohen Alpen.....ewiger Schnee...........</p>
<p>&nbsp;</p>
<p>Dan begint de avond te vallen, en de zon gaat langzaam onder. De lange schaduwen der hooge bergen rusten heinde en verre zwaar op veld en akker; doch hoog in de lucht der
<pb n="163"/>leeuweriken lied, en beneden op aarde eene liefelijk geluid als msectengegons en menschengezang.</p>
<p>&nbsp;</p>
<p>Doch als nu de zon der kimme nabij is gekomen en weldra verdwenen zal zijn, dan vertoont zich langzaam, met onweerstaanbaar aangrijpende kracht, dat grootsche schouwspel der natuur, het heerlijk, onvergetelijk schoone ‘Alpenglühen.’</p>
<p>Duizenden hebben het mogen aanschouwen, - zwijgend, doordrongen van heiligen eerbied.....</p>
<p>Doch het schoonste duurt kort, en lang voor gij weêr tot u zelven gekomen zijt is hij reeds weer verdwenen, die goddelijke tooverglans. - Doch de zon is nu ondergegaan en duisternis heeft wijd en zijd de aarde bedekt.</p>
<p>Waar men straks, hier en daar, door de velden verspreid, eene landelijke woning gezien heeft, daar flikkert soms thans nog een straaltje van vriendelijk licht, den laten wandelaars, die ge toen op den verren straatweg bespeurdet, een welkome gids.</p>
<p>Lang daarna weer diezelfde stem.....</p>
<p>Schwarze Wolken an dem fernen Horizont.....um Mitternacht ein böses Ungewitter........</p>
<p>&nbsp;</p>
<p>Kort nadat gij ze niet meer verneemt, wordt de hemel duister; - duisterder dan daar de nacht alleen die maken kan en in de verte hoort men het eerste verwijderd gerommel van een naderend onweer.</p>
<p>&nbsp;</p>
<p>Zwarter de hemel, - schitterend de bliksem, - zwaarder de rollende donder.................................</p>
<p>Een felle verblindende straal - een vreeselijk ratelende slag, - radelooze angst grijpt u aan.............</p>
<p>&nbsp;</p>
<p>Dan weer stilte, en slechts nog enkele malen in de verte de laatste zwakke donderslagen van het wegstervend onweer.</p>
<p>Doch daar, waar men straks, bij dag, het kerkje gezien heeft; daar, waar het schoone dal wel het schoonst is geweest, daar begint zich nu langzaam een rossige gloed te vertoonen.</p>
<p>Nu eens sterker - dan eens zwakker - nu op nieuw - dan verdwijnt het weer geheel.</p>
<p>Mocht dat ten minste niet meer dan schijn zijn geweest..!</p>
<p>Daar slaat plotseling, onmeedoogeloos de roode vlam uit dak
<pb n="164"/>en toren, en verspreidt heinde en verre een akeligen glans, - een vreesselijk licht.</p>
<p>Brand!</p>
<p>Terwijl gij 't angstig aanschouwt valt de gordijn weer langzaam neer. Het wordt licht om u heen en weer weet ge, dat alles slechts schijn is geweest.</p>
<p>&nbsp;</p>
<p>Daar buiten op straat valt de regen nog altijd onophoudelijk door. Dagen lang hebben duistere wolken den ganschen hemel bedekt, en de enge straten der sombere stad zijn nu enger en somberder geworden dan ooit.</p>
<p>Toch heeft daar al dien tijd ook een leven en beweging geheerscht, een loopen en fluisteren, een roepen en rennen als daar sinds jaren niet is gekend.</p>
<p>Doch het is diezelfde angstig gedempte beweging geweest, als die waar wordt genomen, wanneer in het holle der nacht het eentoonig kleppen der brandklok de burgers naar buiten te hulp heeft geroepen.</p>
<p>En de regen blijft vallen, langzaam, onophoudelijk door.</p>
<p>Zwaarmoedig peinzend staat, in het midden der oude stad, de dom - wereldberoemd, dat schitterendst, nooit overtroffen gedenkteeken der oude verhevene bouwkunst, dat heerlijkst gewrocht, ooit door menschenhand tot stand gebracht.</p>
<p>Eeuwen zijn verloopen sinds de eerste steen daartoe werd aangedragen en nog in vele jaren zal het niet voleindigd wezen. En toch, - thans worden tot den opbouw middelen gebezigd, de mogelijkheid van wier bestaan hen, die in het zweet huns aanschijns eens den eersten zwaren arbeid daaraan verrichtten, zelfs nooit als eene vage hersenschim is voorgekomen. Voortgedreven, opgestuwd door fluitenden, sissenden, dampenden stoom, rijzen de verpletterend zware granietblokken thans naar omhoog, en worden passend op elkaar gelegd in evenveel seconden als daartoe eens dagen zijn benoodigd geweest.</p>
<p>Eere dan dat groote vernuftige volk, dat oude onbedorven kunst zóó wel vereenigd heeft met nieuwe wetenschap!</p>
<p>Doch heden blijft het stil en levenloos, het zwart gevaarte, - en sist, noch fluit, noch dampt; en de groote heerlijke tempel zelf ziet somber daarop neêr, als dacht hij na, of datzelfde
<pb n="165"/>groote volk thans wel vernuftig genoeg zou wezen om wellicht met datzelfde stoomgevaarte weêr andere tempels te verwoesten, even heerlijk, even schoon bijna als hij zelf, ook in evenveel seconden als er eens eeuwen toe benoodigd waren, om ze te bouwen. Want de verschrikkingen des oorlogs zijn nabij, en allen zijn zij dáár, tot hunnen onzaligen arbeid gereed, de trouwe gezellen des krijgs, plunderen, moorden en branden en luide heeft reeds de dood zijn sikkel gewet.</p>
<p>In Parijs, het nieuwe Babijlon, heeft de man, op wiens enkel gefrons reeds zoo vaak vóór dezen de halve wereld gebeefd heeft, dat vreeselijk woord gesproken, - en zijn wuft en zinneloos volk, dat, waar het meende menscheneer te zullen oogsten, slechts zelden menschenbloed gespaard heeft, heeft hem jubelend bijval geschonken.</p>
<p>Toen is hij weer, voor korten tijd, keizer der Franschen geweest, niet slechts ‘par la grace de Dieu’, maar ook ‘par la volonté du peuple.’ Immers zij zijn waar, de woorden, die hij toen tot zijn volk heeft gericht: ‘Dadelijk weergalmde één oorlogskreet van Frankrijks ééne einde tot het andere.’ ‘En het vaandel - heeft hij er bijgevoegd - dat hij thans ontplooien gaat is hetzelfde, dat door gansch Europa heen, reeds éénmaal ware begrippen van beschaving verspreid heeft.’</p>
<p>Fijne, ware beschavingsbégrippen, die der Fransche legerscharen, - te fijn, helaas! voor de barre koude der Russische sneeuwvlakten, - te fijn, voor de bloedig roode wateren der Beresina, die te diep zijn gebleken om ooit door lijken te worden gedempt!</p>
<p>Zoo is het dan op nieuw ontplooid, datzelfde roemrijke vaandel, en op nieuw gaan Fransche legers door Europa beschaving verspreiden! - Beschaving ditmaal, niet eens zich steunend op grooteren moed, of grootere kennis, zij het ook slechts van de krijgskunst alleen; - maar eene beschaving, rustend aan de ééne zijde op de ratelende mitrailleuse en aan de andere op kleine, draagbare, zwaar gepantserde bootjes, waarvan zij niet minder verwacht, dan zij van anderen harer meest geliefde kinderen reeds beleven mocht - ‘dat zij wonderen zullen doen.’</p>
<p>Doch daar zelfs <hi rend="spat">dat</hi> tegen de ruwheid der Germanen nog onbestand kon blijken, zoo zijn tot overmaat van zekerheid, nog andere krachtige bondgenooten te hulpe geroepen, en gansche benden uit het laagste schuim der menschheid, de woeste troe-<pb n="166"/>pen der Turco's, als razende bloedhonden afgericht, zullen haar steunen met hunnen sterken arm.</p>
<p>Zóó toegerust heeft de beschaving haar vurig strijdros bestegen.</p>
<p>Doch de laatste woorden, die die opperste harer knechten bij diezelfde gelegenheid luidden gesproken heeft, luidde:</p>
<p>‘Een groot volk, dat eene rechtvaardige zaak verdedigt, is onoverwinnelijk.’</p>
<p>Zou dat woord van de tallooze, die hij in zijn duister leven gesproken heeft, wellicht het eenige ware zijn?</p>
<p>Ook het volk der Duitschers heeft thans de zwaarden aangegord. - Toegeslagen zijn de boeken, gesloten de winkels, verloopen de werkplaatsen, de schouwburgen onbezet, ledig de collegekamers; vol slechts de kerken, doch gevulder dan deze, de groote kazernen.</p>
<p>Zoo staat al het andere dan stil; alle gedachten zijn op dat ééne punt gericht, en op ieder gezicht staat angstige spanning te lezen.</p>
<p>Ook aan den heerlijken dom wordt daarom thans niet meer gewerkt; lusteloos rust het stoomgevaarte en somber peinzend ziet de groote tempel zwaarmoedig daar op neer, als had hij zelfs geen hoop meer van ooit voleindigd daar te zullen staan.</p>
<p>Daarbuiten op straat treft u echter van den vroegen morgen tot den laten avond een ander zeldzaam eentonig geluid in de ooren, dat u innig ontroert, meer dan de schoonste treurmuziek dat ooit heeft gedaan.</p>
<p>En toch zoo eentoonig, zoo niets buitengewoons!</p>
<p>Uren lang, onophoudelijk door, hetzelfde onafgebroken getrappel der paarden, hetzelfde dreunend voorbijgaan der zware, zwarte kanonnen, geliefkoosde helpers des doods.</p>
<p>Nog zwijgen zij stil, doch hun aanblik is somber, onheilspellend, meedoogenloos; - wee den dag waarop hunne vreeselijke taal voor het eerst door de lucht zal weerklinken!</p>
<p>Dan weer de onafgebroken, gelijkmatige stap dier lange reien van menschen gereed tot den dood.</p>
<p>Ernstig, kalm, gaan zij dien zwijgend te gemoet, alsof zij daarvoor slechts weinig verlieten; - en toch, loodzwaar drukt hen de herinnering dier laatste dagen op het gemoed, het afscheid, het laatste wellicht, van broeders en zusters, van ouders of bruid, van vrouw en kind.</p>
<p>Doch nu rukken zij voort, in dichte, vastgesloten gelederen,
<pb n="167"/>kalm en rustig, gereed tot den dood, en uren lang hoort men onafgebroken, door de lange straten, hun vasten gelijkmatigen stap, dat gij zonderling, zeldzaam te moede wordt.</p>
<p>En toch zoo eentonig, zoo niets buitengewoons!</p>
<p>Maar gij weet ook, dat van al die velen, die daar nu zoo rustig heengaan, krachtige mannen in den bloei huns levens, de hulp en toevlucht der hunnen, slechts weinigen weer zullen keeren - en gij denkt ook aan die duizenden verlatene vrouwen en hulpelooze kinderen, die lang daarna, nog vele jaren, weenend aan hen denken zullen. Daarom treft het u zoo, meer dan de schoonste treurmuziek dat ooit heeft gedaan.</p>
<p>&nbsp;</p>
<p>En de zon, als ware zij moede de aarde te zien en der menschen bedrijf, blijft dagen lang achter de wolken verscholen, en de regen blijft vallen, langzaam, onafgebroken, droppel voor droppel.</p>
<p>&nbsp;</p>
<p>Doch te middernacht, als van den hoogen dom de laatste slag van twaalf trillend wegsterft en op nieuw, voor korten tijd, daarbuiten rust en stilte heerscht, dan gaat in de donkere zaal van 't diorama, de gordijn, als door geestenhand bewogen, weer langzaam naar omhoog en dan vertoont zich daar, door een zeldzaam licht beschenen, andermaal een heerlijk beeld.</p>
<p>&nbsp;</p>
<p>'t Is Kersnacht. - De kleine kersboom, lang te voren reeds gereed gemaakt, staat op tafel, sierlijk opgetooid, met glinsterend klatergoud beplakt, en zijne vele kleine kaarsjes werpen een vroolijk licht in het rond, honderdvoudig weerkaatst in de tallooze stukjes veelkleurig glas, aan ieder takje met kunst en zorg vastgehecht, en verspreiden door 't kleine, gezellige kamertje, duizend tooverstraaltjes van zacht en vriendelijk licht.</p>
<p>En daartusschen in lange rijen, aangebracht met kwistige hand, half achter het groen der takken verscholen, alles - meer - dan de stoutste verbeelding van 't jeugdig gemoed kan verlangen.</p>
<p>Hier wat lekkers, daar wat speelgoed, ginder een plaatje - nog verder de roode wangen van een geurigen oranjeappel. Hoe frisch en pronkend zit hij daar aan het einde van een dennen-<pb n="168"/>tak, alsof hij daar gekomen was door eene dwaling der natuur! Geheel onderaan, half door de onderste takjes beschaduwd, een boek, eene lange geschiedenis, even treurig als die van Paulientje, het meisje dat eens, in vroeger tijd, zwavelstokjes aan heeft gestoken, tegen den raad der beide verstandige poesjes, Pietje en Mietje, in. - Zij heeft niet willen hooren en daarom is zij verbrand, tot er niets van haar is overgebleven dan een paar schoentjes en een hoopje rookende asch.</p>
<lg type="poem">
<l rend="; 1tab">En Pietje en Mietje beiden</l>
<l>Zij zaten zoo droevig en schreiden:</l>
<l rend="; 2tab">‘Wij minden haar zoo teeder,</l>
<l rend="; 2tab">‘Nu zien wij haar niet weder.</l></lg>
<p>De geschiedenis is even droevig en even leerrijk bovendien, en toch lacht de bonte harlekijn, die er voor hangt, - lacht alsof hij zijn verstand verloren heeft, zoo hij dat ooit bezeten had.</p>
<p>Zou hij niet verdienen, dat de zwaar vergulde noot, die als eens het zwaard van Damocles boven hem in 't luchtruim zweeft, plotseling op zijn grooten neus terecht kwam? Doch dat gebeurt nu niet; want alles is zorgvuldig aan elkaar gehecht en toen voorzichtig daar op tafel neergezet, dat de indruk op hem voor wien 't bestemd is, bij het eerste gezicht, overstelpend zal zijn.</p>
<p>- Wie het wezen mag?</p>
<p>Ver behoeft gij niet te zoeken. Niet groot is het vriendelijk vertrekje en met éénen oogopslag hebt ge alles aanschouwd, wat het bevat.</p>
<p>Vriendelijk flikkert het vuur in den open haard en lekt knetterend hout en turf met zijne roode tongen. - Daarboven zingt de dampende waterketel zijne zachte melodie, en er voor staat vriendelijk de armstoel gereed, tusschen den haard en den kersboom in, daar lang te voren neêrgezet voor hem, wiens komst met verlangen wordt verwacht.</p>
<p>Toch is 't voor hem niet, dat die groene kersboom daar zoo pronkend staat en dat al die bonte lichtjes tot in de verste hoekjes hun zachten tooverglans verspreiden; - voor hem ten minste niet alleen.</p>
<p>Voor wien? - Gij ziet het reeds.</p>
<p>Doch stil, hij slaapt nog.</p>
<p>Stoor hem niet, want hij slaapt, op het bed waar nog niets hem storen mag, - van waar nog iedere zorg geweerd kan worden en ook wordt geweerd, even snel en even licht, als de gonzende mug, die na lang om zijn hoofdje heen gezweefd te
<pb n="169"/>hebben, zich eindelijk er op nederzet; het zachte bed, van waar geen kommer nog den slaap verdrijft, misschien wijl het begrip van toekomst of verleden tot daar nog niet is doorgedrongen, de moederschoot.</p>
<p>En haar zelve ziet ge onbeweeglijk, in gepeins verzonken, over hem heen gebogen en sins langen tijd heeft zij haar blik niet van hem afgewend. Och, als ze nu juist iets meent te hooren en de groote oogen opslaat om ze naar de deur te wenden, dan leest ge daarin, dat zij thans geniet al het geluk, dat eene moeder slechts genieten kan.</p>
<p>Want zij heeft het lief, haar kind, meer, oneindig meer, dan een ander dit ooit te gevoelen vermag. God zegene haar!</p>
<p>Bestond er ooit een kind, schooner dan het hare, zooals het daar thans ligt, de zachte vriendelijke trekjes van het blanke gezichtje half naar haar hart gewend?</p>
<p>Bestond er ooit een zachter, opener, vriendelijker oogenpaar, dan zij weet, dat het zijne is? Gij weet het niet, want ze zijn niet naar u toegewend en ook houdt de slaap ze zachtjes toegedrukt; - doch één ding weet ge wel:</p>
<p>Waarlijk als zij slechts half zoo zacht en open zijn als die der moeder en als zijn hart dan nog slechts half zoo vriendelijk is, als zijne groote bruine kijkers, dan zal er nooit een tijd zijn, waarop van hare liefde ook slechts het minste deel wordt afgerukt. God zegene haar!</p>
<p>Ook haar leven is niet steeds een bloemenhof geweest, ook zij heeft vroeg reeds geleerd, dat het geluk op aarde slechts kortstondig bloeit, en dat kommer en smart hier de meeste dagen voor zich neemt, even als de doornen blijven, lang nadat de rozen zijn verwelkt. Ook zij heeft donkere jaren gekend, vol jammer en verdriet, lange slapelooze nachten vol kommer en zorg. Ook voor haar is het leven lang eene dorre heide geweest zonder vreugde en zonder zaligheid; doch thans - en vaster drukt zij het kind aan haar hart - thans is dat alles lang vergeten..,.....</p>
<p>Bijna was het ontwaakt.</p>
<p>Toen zong ze met een heldere, reine stem, een lieflijk lied; het lied waarmeê eens, lang geleden, ook hare moeder haar in slaap gezongen had, en eerst, als bij de laatste zachte tonen het kleine kind weer rustig ingesluimerd is, denkt zij op nieuw aan zich zelve en aan die vervlogen donkere jaren.</p>
<pb n="170"/>
<p>Doch nu mogen ze vergeten zijn! Of zou ze thans niet gelukkig zijn, zoo gelukkig als men hier slechts wezen kan, wijl haar kind zoo stil en rustig aan haar borst ligt? het kind dat zijne moeder niet ontberen kan, nog geen oogenblik.....</p>
<p>O! hoe gelukkig, hoe innig dankbaar haar dat denkbeeld stemt!</p>
<p>Nog eenmaal drukt zij het zacht aan haar hart en nog eenmaal ruischen u weer diezelfde zachte tonen in de ooren.</p>
<p>En toch....zij weet, dat de tijd eens komen zal, waarop haar kind een man zal zijn geworden, een man steunend op eigene kracht; een tijd, waarop hij de steun zijner moeder niet meer van noode zal hebben.</p>
<p>Zij denkt er aan en een oogenblik valt er eene zwakke schaduw op haar zacht gelaat, doch ook slechts één oogenblik, dan is die weêr geheel verdwenen en dubbel dankbaar straalt haar helder oog.</p>
<p>Dan denkt ze ook, hoe schoon voor hem nog het leven kan zijn, en in wilde haast vliegen ze voorbij, heerlijke beelden der toekomst en spiegelen zich af in haar gevoelvol droomenden blik.</p>
<p>Goddank! ze is immers nog jong, en zoo God haar slechts het leven laat, - en dat zal hij zeker doen, om haar zelfs wille en om dien van haar kind, - dan zal zij hem eens zien als een groot en machtig man.</p>
<p>Want al zou ze 't niet durven bekennen, op zijn edel voorhoofd, in zijne denkende oogen, en dien vasten trek om zijn mond, overal immers heeft zij 't gelezen, hoe hij dat eens zal zijn?</p>
<p>Voor haar is daar geen twijfel meer.</p>
<p>&nbsp;</p>
<p>Toch is dat nog verre verwijderd en eerst hoopt ze nog zoo vele andere gelukkige dagen. Eerst ziet ze hem nog als een kind, jong en vroolijk en dartel.</p>
<p>Ze ziet hem spelend bloemen plukken, buiten op het groene grasplein voor de landelijke woning, waar rozen bloeien en heerlijke anjelieren. Daar ziet ze hem stoeien met andere kinderen, ook bekoorlijk en schoon, slechts weinig minder dan hij, haar kind. Daar ziet ze zijn vriendelijk gezichtje, gloeiend van blijdschap en vreugde, daar ziet ze hem dartelen en springen met een blos van genot op het frissche gelaat. Doch 's avonds als hij moede geworden is in dartele vroolijkheid, dan komt hij terug tot haar, legt de bloemen zachtjes op haar schoot en slaapt, met het hoofd daarop gelegen, zelf langzaam in.</p>
<pb n="171"/>
<p>Dan komt een andere tijd. Het kind is een knaap geworden en snel ontwikkelt de schoone knop tot eene schoone bloem.</p>
<p>Thans is hij niet slechts liever en vriendelijker dan andere kinderen, thans is het ook op een ander gebied, dat hij aanvangt uit te munten. Uit te munten boven velen en, heeft ze lang reeds in zich zelve een slechts half verborgen voorgevoel gehad, dat er eens iets groots van hem zal worden, thans is ze ook door anderen in die zoete hoop versterkt, thans beginnen ook zij zich in verbazing af te vragen, wat van zulke gaven, goed bestuurd, eens verwacht kan worden.</p>
<p>Doch als diezelfde meesters zijn zóó jong reeds vurig en krachtig gemoed te vergeefs te temmen pogen en niet meer weten wat te doen, dan is één enkel woord van haar genoeg, dan vermag één blik van haar meer dan al hun dreigen. Want liefde en eerbied jegens zijne moeder zal immers steeds hem eigen blijven?</p>
<p>&nbsp;</p>
<p>Verder voort spoedt de tijd, de knaap wordt jongeling en iederen dag vormen zij zich meer, die schoone gaven der natuur. Helder en vroolijk van geest, schoon en bevallig van lichaam; een teeder hart, een groot verstand. Zóó zal het zijn, dat geve God!</p>
<p>En waarom zou zij dat niet hopen? Is het niet haar eenig, dierbaar kind?</p>
<p>Ja, zóó zal het zijn! Dan eerst zullen de anderen het zien, dan eerst zullen zij gelooven, wat zij reeds lang geweten heeft.</p>
<p>Dan zal hij de eerste sport dier ladder beklimmen, die voert tot aanzien, macht en roem; de eerste sport dier ladder, waarvan de laatste duizelingwekkend hoog is.</p>
<p>En zoo hij van die hoogte telkens naar omlaag ziet, waarom anders zal dat wezen, dan om haar te aanschouwen, zijne moeder?</p>
<p>&nbsp;</p>
<p>Doch zal zijn roem ook haar dan niet beschijnen? Wie meer dan haar, want blijft zij niet steeds zijne moeder?</p>
<p>&nbsp;</p>
<p>En als de menschen hen dan samen zien, daar buiten in de volle straten, voor hem wijken, de vreemdelingen op hem wijzen, zullen zij dan ook niet denken aan haar, zijne moeder?</p>
<p>&nbsp;</p>
<p>Nogmaals kijkt ze op naar de deur, want weer meende ze
<pb n="172"/>iemand daar buiten te hooren, en thans ziet ge naast liefde ook trots in haar blik, terwijl een donkere gloed van verwachting op haar straks nog bleeke wangen gloeit.</p>
<p>Doch nogmaals heeft zij zich vergist en, op nieuw teleurgesteld, vraagt zij zich angstig af waar hij toch blijven mag. Ieder oogenblik kan het kind wakker worden en zij wilde toch zoo gaarne, dat hij het zóó eens zien mocht, wijl het daar zoo rustig, liefelijk aan haar hart lag.</p>
<p>Een grooter kersgeschenk dan dat, zou hij immers niet begeeren?</p>
<p>O, hoe lief en teêr, haar kind, en hoe innig aan zijne moeder gehecht.......</p>
<p>Zoo de Heer haar vroeger zwaar bezocht had, zoo ook haar leven lang een donker een vreugdeloos pad was geweest, had dat niet kunnen wezen, opdat zij zich thans zoo innig gelukkig en dankbaar zou mogen gevoelen?</p>
<p>God zegene haar!</p>
<p>&nbsp;</p>
<p>Toen dacht ze ook aan het feest, dat heden op aarde gevierd werd, hoe eens een ander kind evenzoo op een anderen schoot had gerust en, ernstiger vroeg zij zich af, of er wellicht niet iets beters was, dat zij voor het hare wenschen kon, iets oneindig beter, dan macht en roem alleen?</p>
<p>- Maar zou ook hij niet goed en braaf kunnen wezen? - zou ook hij niet den armen een troost, den zwakken een steun kunnen zijn?</p>
<p>Daartoe kon ook zij zelve wellicht hem leiden, - zeker meer dan tot dat eerste, als was zij slechts een zwakke vrouw; daartoe zou God haar zeker kracht en wijsheid niet onthouden. - En, als dat zoo wezen mocht, kon zij een schooner levensdoel verlangen? zou het haar aan wil ontbreken?</p>
<p>Dat zou het zeker niet. God zegene haar!</p>
<p>En zoo zij dat volbrengen mocht, zou het loon niet grooter zijn, oneindig grooter?</p>
<p>Als zij dan zelve eens eene oude vrouw zou zijn geworden, zwak enhulpeloos, slechts weinig minder dan hij datthans was, zou hij ook haar dan niet tot steun en hulpe zijn? Zoo hij goed en braaf was, niet meer dan zoo de halve wereld aan zijne macht was onderworpen?</p>
<p>Goed en braaf!</p>
<p>Dat mocht zij niet slechts voor hem hopen dat dorst zij bidden.....lang en vurig.</p>
<pb n="173"/>
<p>En dan - dan zou er wellicht ééns ook eene andere zijn, die, als zij het niet meer kon, voor hem zorgen zoude, die, als zij er niet meer was, om hem lief te hebben, dat doen zou - gave God, niet minder dan zij dat thans deed, - die hem op zou beuren als kommer hem ter neder drukte en met hem deelen geluk of tegenspoed, zooals de Heer het hem mocht zenden.</p>
<p>Nog eenmaal ruischt u diezelfde reine stem te gemoet, bevend, haast onhoorbaar zacht - heerlijk als engelengezang.</p>
<p>God zegene haar.</p>
<p>Doch als het nu weldra ten einde zal zijn, en de laatste zachte toon trillend wegsterft, dan verschijnt er in de groote zaal van 't diorama, door een zeldzaam licht beschenen, voor het laatst een liefelijk beeld.</p>
<p>&nbsp;</p>
<p>In het midden - eene schoone jonge moeder, met het dierbaar kind teder aan haar hart gedrukt.</p>
<p>Duldeloos lijden, reeds in de dagen der kindsheid, als bij velen het leven 't lieflijkst nog bloeit, heeft vroeg hare wangen verbleekt, en, daar niets aan de wereld haar bond, is haar leven lang vreugdeloos geweest, - doch op dit oogenblik is zij gelukkig, zoo gelukkig als men hier dat slechts wezen kan, en als zij eindelijk opziet met een blik vol liefde, tot den man die daar lang en zwijgend naast haar heeft gestaan half over beiden heengebogen, innig ontroerd, met den arm zacht op haar schouder gelegd, dan blinkt er een traan in haar oog en schittert in het licht van den kersboom, schooner dan het heerlijkste edelgesteente.</p>
<p>&nbsp;</p>
<p>Als ge 't aanschouwt, gelooft ge niet meer, dat het slechts schijn is, wat ge ziet; - zweren zoudt ge, bij het heil uwer ziel, dat geluk hier beneden eene waarheid kan zijn; - eene waarheid, oneindig schooner, duizendmaal zoeter, dan gij die ooit had gedacht......</p>
<p>&nbsp;</p>
<p>Daar klinkt op eenmaal achter uit den donkersten hoek der zaal, daar waar 's morgens hij had gestaan die het diorama zou
<pb n="174"/>vertoonen, op nieuw een stem, ook eentonig en lusteloos, doch vreeselijk bovendien, zoodat eene kille huivering u aangrijpt, want het is als het klapperen der tanden eens doodshoofds. Doch terwijl zij spreekt, begint het beeld op den wand langzaam te verdwijnen.</p>
<p>Een voor een verduisteren de lichtjes, die noch korts zoo vriendelijk schenen en langzaam verdorren de groene takjes des kersbooms; het vuur van den haard is gedoofd en lang heeft het water opgehouden zijne zoete melodie te zingen.......</p>
<p>&nbsp;</p>
<p>Doffer nog wordt het licht en flauwer het beeld.</p>
<p>En als het niet meer dan eene zwakke schaduw is van wat het eens is geweest, en weldra geheel vedwenen zal zijn, dan meent ge ver in de verte, schoon bijna onhoorbaar zwak, nog eenmaal diezelfde stem te vernemen, die straks dat liefelijk lied heeft gezongen, doch, zoo het waarlijk nog diezelfde was, dan zong zij niet meer, want wat gij meendet te hooren, dat is weenen geweest. - Donkere gestalten schijnen zich daar langzaam te bewegen en die van hem, dien gij toen naast haar zag, is nu geheel verdwenen.</p>
<p>Dan heerscht weer duisternis in 't rond en alles is als uitgewischt. - Doch in de verte, een zwak, verward gedruisch, als paardengetrappel, trompettengeschal en 't roffelen van trommen.</p>
<p>Dan nog eenmaal diezelfde vreeselijke stem:</p>
<p>‘Das Bild ist alt,....alt wie die Welt.....wurde gemalt von manchem ‘Helden.....Lorberbekranzt.....doch viele starben in duldlosen Schemrzen....und mehrere blieben im schrecklichen Leben....lange Jahre voll Kummer und Elend......</p>
<p>&nbsp;</p>
<p>Bij de laatste woorden der stem schittert op den wand plotseling een geelachtig licht en onmiddelijk daarop dreunt een vreeselijke slag.</p>
<p>Nog een!</p>
<p>Dan meer, immer meer, onophoudelijk, met de snelheid des bliksems, nu hier, dan daar, nu ver af, en weer vlak bij. En dan overal te gelijk.</p>
<p>En daartusschen op nieuw het trappelen der paarden, het schetteren der trompetten, het roffelen der trommen, het kletteren der sabels....een helsch gejoel.</p>
<p>Slechts zelden daarboven een vreeselijke, hartdoordringende
<pb n="175"/>angstkreet, - meer dan nog enkele, heeschklinkende woorden, woorden des doods; vuur!....sluit de rangen!....vuur!</p>
<p>Doch onophoudelijk door een bliksemend vernietigend vuur, een vreeselijk geratel en donderend gedreun, en op nieuw daartusschen het schetteren der trompetten, het roffelen der trommels, het kletteren der sabels,....een helsch gejoel.</p>
<p>Langzaam dan zwijgt het geschut.</p>
<p>Nog eenmaal het getrappel der paarden in duizelende, vliegende vaart; dan is alles weêr stil.</p>
<p>&nbsp;</p>
<p>Lang daarna begint in de verte zich andermaal diezelfde rossige gloed te vertoonen, die daar 's morgens reeds eenmaal gezien werd, doch thans ontstelt men niet meer. Men had het verwacht, men wist dat het komen moest.</p>
<p>Dat is immers krijgsgebruik? Dááraan is men spoedig gewend.</p>
<p>Op nieuw slaat de vlam uit huis en kerk en weer verspreidt zij heinde en verre een somber dreigend licht.....</p>
<p>Thans is het niet meer een enkel gebouw; thans is het een grootscher tooneel en een woestere gloed. - Uren ver in het rond wijkt de nacht voor een licht, vreeselijker dan de zwartste duisternis ooit is geweest, - het licht der brandende stad.</p>
<p>Uren ver door den nacht barsten en kraken, knetteren en ploffen; en hoog, tot aan den hemel, flikkert het bloedige schijnsel der vlammen.</p>
<p>Doch daar ontstelt men niet meer van; dat is immers krijgsgebruik?</p>
<p>En bovendien, als de wereld morgen weet, dat voor de goede zaak een groote overwinning werd bevochten en, dat ‘ons verlies daarbij slechts onbeduidend is geweest,’ wie vraagt er dan naar?</p>
<p>Onbeduidend!!!</p>
<p>&nbsp;</p>
<p>Vooraan op het beelden-veld, waar het bloedige licht tevergeefs met de duisternis kampt, daar, waar straks het slachtgewoel op zijn felst is geweest, daar bespeurt ge nu een ander tooneel, een dat u zelfs thans nog met afschuw vervult.</p>
<p><hi rend="spat">Niet</hi> de laatste bloedige weerschijn van den verren brand. <hi rend="spat">Niet</hi> het gekras der raven, een ijzingwekkend lijkgezang. <hi rend="spat">Niet</hi> zelfs de groote donkere bergen der dicht op een gestapelde lijken.</p>
<pb n="176"/>
<p>Zij liggen stil en rustig, hun tijd is voorbij. Dat treft u niet meer; ook daaraan is men spoedig gewend.</p>
<p>Maar meer nog naar voren, daar kruipt en krioelt in het duister een afgrijselijke hoop door elkaar, die ge zelfs thans nog zonder diepe ijzing niet aanschouwen kunt.</p>
<p>Daar liggen zij, wie de dood te lang op zich laat wachten.</p>
<p>&nbsp;</p>
<p>Doch ginder, ver van daar beweegt zich zwak eene andere gestalte.</p>
<p>Eenzaam en verlaten ligt daar eene stervende jongeling, eenzaam, en vergeten door allen, behalve door ééne, die hem nooit vergeten zal.</p>
<p>Doch, gelukkig voor haar, zij kan niet weten, hoe hij daar ligt, want vloeken zou ze den dag, waarop ze hem 't levenslicht gaf.........</p>
<p>Alleen, in duldelooze pijn, het bloedige hoofd in radelooze smart steunend op den harden steen, het koude doodszweet op het bleeke voorhoofd parelend, eenzaam en verlaten in den kouden, duisteren nacht.</p>
<p>&nbsp;</p>
<p>Nog eenmaal denkt hij terug aan het ouderlijk huis, aan zijn vader, die hem lang is voorgegaan, aan zijne moeder, die hij achterlaat, even verlaten en eenzaam als hij thans........</p>
<p>Nog eenmaal denkt hij daaraan en alles wordt hem duister. Dan breken langzaam zijn oogen, en de dood heeft zijne prooi.</p>
<p>‘Onbeduidend!’</p>
<p>&nbsp;</p>
<p>Zoo vervolgt de beschaving haar heerlijken arbeid.</p></div>
<div type="chapter">
<interpGrp>
<interp type="primair" value="dekk001"/>
</interpGrp>
<pb n="177"/>
<head rend="h3">De dochter van Skernewibe.<note n="1)" place="foot">De Friesche edelman Wijbe Jarings komt onder dezen naam meermalen in de geschiedenis voor. Skernewibe is zuiver friesch, als komende de naam van <hi rend="i">Skeraskère</hi>, <hi rend="i">scheren</hi>; omdat bedoelde Wijbe zich schoor, wat ten zijnen tijde onder de friesche edelen niet gebruikelijk was, zoo kreeg hij den bijnaam van Skernewibe, d.i. geschoren Wijbe.</note>
<lb/>Historische novelle.
<lb/>Door D. Dekker.</head>
<head rend="h4">I.</head>
<p>Tot inleiding van mijn verhaal, noodig ik u uit, lezer! om met mij een blik te slaan op de kaart van Noord-Holland.</p>
<p>We zullen er echter niet eene nemen, die in de laatste jaren, zelfs niet eene die in de laatste eeuw vervaardigd is, want zulk eene zou ons geen duidelijk denkbeeld geven van de gesteldheid van dit gewest, in den tijd waar ik uwe aandacht heen wil leiden.</p>
<p>Wij nemen er eene die de gesteldheid van dat deel van ons land aangeeft, omtrent het einde der 15e eeuw; want ons verhaal loopt hoofdzakelijk over de jaren 1491 en 1492.</p>
<p>Slaan wij eerst een blik op dat deel van 't graafschap Holland, bekend onder den naam van West-Friesland. Behalve de eilanden strekt het zich uit, van den Helder in 't Noorden tot Alkmaar in 't Zuiden. De landstreek ten Noordwesten van genoemde stad, waarin Camp, Schoorl, Groet en Bergen gelegen
<pb n="178"/>zijn, behoort er niet toe. Deze dorpen liggen in Kennemerland, waarbij wij, na de beschouwing van West-Friesland, onze aandacht eenige oogenblikken zullen bepalen.</p>
<p>Van Alkmaar loopt de grens Oostelijk naar Hoorn en Enkhuizen; van daar eerst Noordwest en dan Westwaarts naar Medemblik, Winkel en Schagen.</p>
<p>Wat een onderscheid met de tegenwoordige kaart van onze Provincie! De thans bloeiende Zijpe oningedijkt en geheel water, Schagen bijna aan zee gelegen. Van de kostbare gronden van Wieringerwaard, Waard en Groet en Anna Panlowna geen spoor; 't koegras onder water; Huisduinen, 't Oog en Petten op de betrekkelijk smalle strook gronds langs de kust; de vruchtbare velden der Heer-Hugowaard nog als Meer en het aantal dorpen belangrijk minder dan in den tegenwoordigen tijd...En zie nu eens Kennemerland dat zich van Camp in 't Noorden tot Haarlem in 't Zuiden uitstrekt! De Wormer en de Schermer maken de grens uit tusschen Kennemerland en Waterland, een naam zoo gepast voor dat deel van 't graafschap, omdat daar behalve de zoo even genoemde meren, die er aan palen, nog de Beemster en Purmer, als waterplassen gevonden worden.</p>
<p>Een blik op de kaart van dien tijd, geeft op de plaats, waar thans overal vruchtbaar land gelegen is, bijna niets te aanschouwen dan water, waarin hier en daar een eiland. Neen, dan levert Kennemerland een aangenamer gezicht op, zij het dan ook dat het Meer ten Westen van Alkmaar en aan de Wijk, ons ook water te zien geeft. Hoe boschrijk en met goede dorpen en sloten bezet is de duinstreek! Wij vinden er zelfs een aantal namen van sloten en plaatsen, die we op de nieuwe kaarten te vergeefs zoeken, zooals b.v. van het dorp Bakkum Noordwaarts van Castricum, Marquette niet ver van Heemskerk, enz. Wacht, op deze hofstede, tusschen Beverwijk en Wijk aan Zee gelegen, zullen wij eene halte houden. Daar woont Kosse Pregel, een landman die voor een der rijksten van Kennemerland doorgaat. Sedert een achttal jaren woont hij daar; vroeger was hij in West-Friesland gevestigd, niet ver van de stad Hoorn. Dat de eigenaar dezer hoeve welgesteld is, kan men gemakkelijk zien aan het uiterlijke der huizing; ze heeft iets van de woning eens edelmans en als we binnentreden, zien we de vertrekken zoo goed gestoffeerd als in de huizen van gegoede poorters. Wij willen ons liefst niet met de huizing en 't geen er van
<pb n="179"/>huisraad aanwezig is inlaten, liever vestigen wij onze aandacht op de personen. Daar komt Kosse Pregel ons al, vriendelijk verwelkomend, te gemoet. Wat ziet hij er gespierd uit en wat een aangenaam uiterlijk heeft hij! Men kan het hem zoo aanzien dat hij geen geboren boer is. Hij is ook de zoon van een poorter van Hoorn en heeft eene zeer goede opvoeding genoten. De neiging, die Kosse als knaap en als jongeling voor den landbouw aan den dag legde, wilde zijn vader niet tegengaan, daarom heeft hij zijn zoon naar Willem Stam op 't Schermer-eiland gezonden om daar het boerenbedrijf te leeren. - Kosse heeft zich met ijver op het werk zijner keuze toegelegd en verwierf daardoor de gunst en toegenegenheid van zijn meester in hooge mate. - Hij verwierf ook de genegenheid, - neen de liefde - van nog een ander schepseltje, waarmeê hij samenwoonde, namelijk van Marijke, de dochter van zijnen meester, die met hem in leeftijd vrijwel overeenkwam, niet zoo zeer omdat hij bekwaam in 't bedrijf was, als wel wegens zijn flink uiterlijk en meer beschaafde manieren dan die der andere jonge lieden welke Marijke tot heden had leeren kennen.</p>
<p>Vóór hij naar hare liefde streefde had hij reeds eene belangrijke plaats in het hart van het meiske ingenomen en toen hij haar in al hare goede hoedanigheden had leeren kennen en de ontdekking deed dat hij het meisje werkelijk lief had en alzoo naar hare hand dong, was de verbintenis weldra gesloten; want van de zijde harer ouders kwam evenmin verzet tegen de plannen der jonge lieden als van die van den vader des jonkmans.</p>
<p>Op den leeftijd van twee- en- twintig jaren, werden de jonge lieden door den echt vereenigd en vestigden zij zich op eene hoeve niet ver van die van de ouders der jonge vrouw.</p>
<p>Hier leefden zij eenige jaren hoogst gelukkig, tot dat de schoonouders van Pregel stierven. Hierdoor geraakte hij in 't bezit van belangrijke goederen en daar zijn vader, die mede kort te voren overleden was, hem een niet onaanzienlijk vermogen had nagelaten, was Kosse Pregel een rijk man geworden. - Om voor hem zeer geldende redenen heeft hij zich later in Kennemerland gevestigd.</p>
<p>Voor eene boerin ziet Marijke Stam of Pregel, zoo ge wilt, er fijn gevormd uit. - Zij heeft niets van de type eener oud Noord-Hollandsche boerin, ofschoon zij in 't bedrijf zeer handig is en hare bevelen aan de deerns zeer goed weet te geven. -<pb n="180"/>Men zou het haar evenmin als haar echtgenoot aanzien, dat ze tusschen de 40 en 50 jaren oud zijn. - Wie is het meisje, dat in gindschen hoek van het vertrek zit te lezen? 't Is zeker de dochter eens poorters, die hier te ‘wasschop’ is. Meent ge dat? - dan hebt gij het waarlijk mis. - Vraagt het maar eens aan eene van die deerns en zij zal u zeggen dat het meisje Anneke Pregel heet en de dochter is van haren meester en hare meesteres.</p>
<p>Een zoo fijn meiske als Anneke, hadt gij hier niet verwacht, althans niet als de dochter dezer landlieden...</p>
<p>Niet alleen naar 't lichaam verschilt zij van andere meisjes, in den boerenstand geboren en opgebracht, maar ook nog in een ander opzicht. Ook naar den geest schijnt zij van andere stoffage dan de dochters van landlieden of dorpers. - Op haar tiende jaar was zij reeds zoo wel ontwikkeld en had zij zoo vele vorderingen in het lezen en schrijven gemaakt dat zij daarin menig volwassen mensch overtrof en, naar mate zij in jaren toenam, vorderde zij in verschillende wetenschappen zoo zeer dat het de verwondering wekte, zelfs van geletterde lieden.</p>
<p>'t Moet echter vermeld worden dat eene bijzondere omstandigheid haar in staat stelde om kennis op te doen.</p>
<p>In 't Noorden van Kennemerland woonde een boer, die naar de plaats waar zijne hoeve stond, Willem van Harrege genoemd werd. Deze man, rijk, althans welgesteld, had een eenigen zoon, Kasper, die als kind, veel aanleg tot leeren toonde.</p>
<p>Toevalliger wijze kwam Willem van Harrege in kennis met een wetenschappelijk gevormd man, Henri de Lanoy geheeten.</p>
<p>Deze, die aan de hoogeschool te Leuven gestudeerd had, was na het volbrengen zijner studien aan 't hof gekomen van Maximiliaan, doch was niet lang daarna in ongenade gevallen.</p>
<p>Hij was daarop naar Holland gedwaald, had in verschillende plaatsen - en tijdens de woeling in 1482 te Hoorn, - vertoefd, waar hij zich had bezig gehouden met het geven van onderwijs.</p>
<p>Bij de komst van den stadhouder, in genoemd jaar, nadat deze de stad had ingenomen en de soldaten zich aan moord en plundering overgaven, had hij de stad verlaten en na eenig zwerven zijn intrek genomen op de hofstede van Willem van Harrege, alwaar hij diens zoon Kasper met veel vrucht onder-<pb n="181"/>wees, want de kweekeling was een vlugge jongen en had zeer veel lust in het leeren.</p>
<p>De rijke Kosse Pregel, die met Willem van Harrege zeer bevriend was, vernam weldra welke goede gelegenheid zijn vriend gevonden had tot het doen geven van onderwijs aan zijn zoon, en zijne kennismaking met den heer de Lanoy gaf aanleiding dat Pregel, met goedvinden van Willem van Harrege, eene overeenkomst sloot om den leeraar op bepaalde dagen ten zijnent te ontvangen tot het geven van onderwijs aan Anneke.</p>
<p>Dat was een vreugde voor het meisje toen zij dat blij bericht ontving, want niets verlangde het kind vuriger dan de gelegenheid om recht veel te kunnen leeren.</p>
<p>Onderwijzer en leerling waren weldra zeer met elkander te vreden. De eerste betoonde zich minzaam en was hoogst aangenaam in zijn onderwijs en de laatste was zoo leerzaam, zoo oplettend en maakte zulke snelle en goede vorderingen, dat de onderwijzer er over verbaasd stond.</p>
<p>Meermalen gebeurde het dat Kasper en Anneke samen door de Lanoy onderwezen werden, wanneer namelijk de jonge van Harrege zijn onderwijzer naar de hofstede van Pregel vergezeld had, en dan werd er een wedstrijd gehouden tusschen de twee leerlingen, waarin Anneke, ofschoon ze eenige jaren jonger was, op haren mededinger niet zelden de overwinning behaalde.</p>
<p>Eindelijk achtte de vader van Kasper de opvoeding van zijn zoon voltooid en vertrok de Lanoy naar elders, tot groote spijt van Anneke, die nog zoo gaarne van zijn onderwijs zou geprofiteerd hebben.</p>
<p>De vriendschap tusschen de jonge lieden bleef bestaan en toen Willem van Harrege overleed en zijn zoon Kasper op 23jarigen leeftijd de zaken van zijnen vader aanvaardde, deed hij bij Kosse Pregel aanzoek om de hand van Anneke.</p>
<p>Pregel maakte bezwaar, dewijl het meisje eerst vijftien jaren telde, maar gaf toch niet onduidelijk te verstaan dat het aanzoek van den jongen van Harrege hem niet ongevallig was. - Kasper stelde zich vooreerst met dit antwoord te vreden, zich vleiende met de hoop dat na verloop van tijd zijn wensch te dien aanzien wel zou vervuld worden. Daarom bleef hij de vriendschap met Pregel aanhouden en maakte aan de jonge schoone bij iedere gepaste gelegenheid het hof.</p>
<div type="section">
<pb n="182"/>
<head rend="h4">II.</head>
<p>In 't oude raadhuis aan den Burg op Texel waren in 't voorjaar van 1491, Schout, Schepenen en Raden vergaderd.</p>
<p>De Schout Pieter Lagefeldt had de leden van de vroedschap opgeroepen om met hem te beraadslagen over een zaak van gewicht.</p>
<p>Aan zijne rechterzijde zat de oudste der Schepenen, Bouwe Bouwes, terwijl Lieuwe Druijff, Heer van Blankenstein, als jongst verkozen Schepen, de plaats aan de linkerzijde van den Schout innam.</p>
<p>De Raden hadden plaats genomen voor den tafel, tegen over deze drie achtbare heeren.</p>
<p>De Schout, een man van kennis en beschaving, is wel in staat om de bijeenkomst te leiden, maar 't is of hij nu eenigszins aarzelt den leden bekend te maken met het doel der bijeenkomst. - Eindelijk vangt hij aan:</p>
<p>‘'t Is voor regeeringspersonen, als wij, Schout, Schepenen en Raden, een tijd waarin wij al te zeer, - waarin wij dubbel den last gevoelen, die ons op de schouderen is gelegd. Het volk klaagt en niet ten onrechte; onlusten en slechte oogsten drukken het zeer ter neer; zware belasting mergelt het uit en wij, ruimer met tijdelijke goederen bedeelden, gevoelen mede den druk der tijden, het wicht van 't schot, ook ons opgelegd.</p>
<p>Het volk murmureert; velen kunnen - anderen willen het ruiter- of maandgeld niet betalen. Langzamerhand is ons eiland daardoor in het opbrengen der schatting ten achteren geraakt.</p>
<p>Het achterstallige bedraagt thans achttien honderd Rijnsche guldens! - Ziedaar een toestand op den duur onhoudbaar tegenover 's lands regeering - onhoudbaar tegenover een streng rentmeester als Nicolaas Pijns te Alkmaar.</p>
<p>Zeer vele malen heb ik aanmaningen van hem ontvangen; daarna werden het bedreigingen van afzetting der lieden die zich, bij de invordering, naar zijne meening niet streng genoeg gedroegen; later kwamen er vertoogen, waarin op ons de schuld van alles werd geworpen, en toen ik ten slotte, naar 't besluit
<pb n="183"/>in eene onzer vorige zittingen genomen, mij zelf tot den rentmeester van West-Friesland heb begeven, om ons wegens de omstandigheden te verontschuldigen, heeft de strenge man mij met verwijtingen overladen en mij gezegd, dat hij geene middelen te bezwarend zou achten om die van Texel tot hun plicht te brengen. 't Is in dezen toestand, dat ik uw wijzen raad inroep, om te verhoeden dat nog grootere rampen over ons worden uitgestort dan die, welke ons en dit goede volk nu reeds drukken.’</p>
<p>Bouwe Bouwes, als oudste der Schepenen voerde na den schout het eerst het woord:</p>
<p>‘Ik vraag u, wat kunnen wij anders doen dan volstandig weigeren de hooge lasten te voldoen! 't Is immers bekend dat de onregelmatigheid der Munt, die nu hooger, dan lager werd gesteld, 't begin was van den kwaden tijd. - Was in mijne jeugd een vierijzer niet slechts één stuiver? ik heb ze onder deze regeering gekend tot 3, 4 en nu 5 stuivers. - Alle eetbare waren zijn in diezelfde verhouding gestegen. Betalen wij voor een vat boter thans geen acht-en-twintig gulden en zijn de andere zuivelen, het koorn, het vleesch, de visch en wat niet al naar dezelfde mate in prijs gestegen? Is dit niet de reden dat de handel voor een deel stil staat, dat de handwerksman geen werk kan bekomen, dat de huislieden geene verdiensten hebben en de lasten alzoo niet kunnen voldoen? En wat leert ons nu dit een en ander? Dit: dat 's lands regeering de oorzaak is van het kwaad, dat zij zelve, en op hare eigene wijze moet trachten te keeren, als wij weigeren.’ - ‘Dat zou niet mijn advies zijn,’ nam daarop de tweede Schepen, Lieuwe Druijff van Blankenstein, het woord, ‘veeleer zou ik stemmen dat al de bewoners van West-Friesland en Kennemerland eenparig een smeekschrift bij den algemeenen landvoogd Albrecht van Saksen inleverden, waarbij zij hunne grieven te kennen gaven en eerbiediglijk verzochten om vermindering van lasten. Dat is, dunkt mij, de eenige weg, dien wij kunnen inslaan, en wordt onze bede door hem niet verhoord, dan rest ons nog het beroep op Maximiliaan zelven.’</p>
<p>De meeste raden waren het gevoelen van den schepen Druijff toegedaan en terwijl zij deze zaak nader bespraken, kwam de bode een man aandienen die gehoor verzocht bij den Schout, Schepen en Raden van het eiland.</p>
<pb n="184"/>
<p>'t Was, luidde het bericht van den bode, een afgevaardigde van den rentmeester van West-Friesland, - een klein scheel manneke, die uit naam van zijn meester Nicolaas Pijns (Klaas Korf) aan den Magistraat van Texel een voorstel had over te brengen, ten aanzien van de achterstallige belasting.</p>
<p>De Schout gaf den bode den last om den afgevaardigde binnen te leiden.</p>
<p>Kort daarna verscheen Michiel Stael, die, na de gewone begroeting, aldus aanving:</p>
<p>‘Achtbare Schout, Schepen en Raden van dit eiland! in mij ziet gij een dienaar van den rentmeester van het gewest, waaronder Texel behoort. Mijn meester erkent strenge woorden gesproken te hebben tegen uwen afgevaardigde, die de zaak der belasting kwam bepleiten. Hij heeft echter over de zaak nagedacht en meent dat uw eiland te zeer met belastingen is bezwaard; daarom wil hij bij de eerste schotzetting het schotboek herzien en waar hij kan, uwe lasten verminderen. Edoch, het nu verschuldigde, - het achterstallige moet voldaan worden: want hij moet aan 's lands bestuur die som verantwoorden.</p>
<p>Daar hij echter van uwen Schout de verzekering heeft ontvangen dat het eiland voor het oogenblik onmachtig is om te voldoen, doch in 't begin van 't volgend jaar of eerder wel zal kunnen betalen, zoo biedt hij u aan om uit zijne eigene middelen uwe schuld aan te zuiveren, mits gij tot zekerheid der terugbetaling het geschrift dat ik heb meêgebracht, met uwe handteekening en zegel bekrachtigt.’</p>
<p>Na deze toespraak overhandigde Michiel Stael het bedoelde geschrift en verwijderde zich voor eenige oogenblikken om aan den raad gelegenheid te geven het document van zijn meester te lezen en er over te beraadslagen.</p>
<p>Hadden de blikken der leden van de overheid onder het spreken van den afgevaardigde verwondering geteekend, niet minder drukten zij die in woorden uit, zoodra hij zich verwijderd had.</p>
<p>Wat was de reden van dien ommekcer bij den strengen rentmeester?</p>
<p>De Schepen Bouwe Bouwes meende in dit voorstel eene schijnbare welwillendheid, een adder onder het gras te zien. Het scheen hem toch onnatuurlijk, ja onmogelijk, dat een man van de beginselen, als waarvoor Korf bekend stond, zich zulk eene
<pb n="185"/>opoffering voor de Texelaren, waarvan hij zich nimmer een vriend betoond had, zou getroosten, wanneer hij daarmeê geene geheime bedoelingen had. Doch wat konde zijne bedoeling zijn? Deze vraag stelde hij zich, zonder die te kunnen oplossen.</p>
<p>Ook het oordeel der anderen was dat deze handeling van den strengen man moeielijk kon verklaard worden.</p>
<p>‘In ieder geval’ sprak de Schout ‘mogen en willen wij zoodanig voorstel niet afslaan. Het doel mijner zending was immers slechts om uitstel van betaling te verwerven en door deze aanbieding wordt ons die bede toegestaan. Laten wij derhalve niet zoeken naar de oorzaak van de veranderde zienswijze van den rentmeester, laten wij ons niet ophouden met het opsporen van zijne beweegredenen, maar dankbaar aannemen wat ons wordt voorgesteld.</p>
<p>‘Dat wij nu kennis nemen van den inhoud des geschrifts dat hij ons ter onderteekening en bezegeling toezendt. Luistert:
<q rend="bq">Wij ondergeteekenden Schout, Schepenen en Raden van het eiland Texel verklaren in de betaling der belasting ten achteren te zijn de som van achttien honderd Rijnsche guldens.
<lb/>Aangezien het den eilanders onmogelijk is die som in dezen tijd te betalen, verklaren wij, het voorstel van den rentmeester Nicolaas Pijns te Alkmaar, om uit zijne eigene middelen deze achterstallige schuld aan de hooge regeering voor ons eiland te voldoen, zeer gaarne aan te nemen. Voorts verbinden wij ons om in den loop van Louwmaand 1492 aan hem deze som van ƒ 1800 terug te betalen en wel naar de waarde der munt op dien tijd gangbaar. Tot richtige nakoming van deze verbintenis stellen wij hieronder ons zegel en handteekening en verpanden wij, ieder voor ons, onze bezittingen.
<lb/><hi rend="i">Gedaan te Texel den</hi> 5<hi rend="sup">n</hi> <hi rend="i">van Sprokkelmaand</hi> 1491.</q></p>
<p>Na de lezing was er niemand in de vergadering die iets op den inhoud of den vorm van het geschrift had aan te merken. Het werd derhalve van de handteekeningen en 't zegel voorzien, waarna Michiel Stael werd binnengeroepen om het antwoord van den Magisstraat te vernemen.</p>
<p>Zoodra de dienaar des rentmeesters was ingeleid, sprak de Schout tot hem:</p>
<p>‘Betuig aan uwen meester onzen hartelijken dank voor zijne welwillendheid jegens ons en ons eiland. Zeg hem dat wij zijn
<pb n="186"/>vriendelijk voorstel met vreugde hebben aangenomen en dat wij, niet in gebreke zullen blijven de verplichtingen door de onderteekening van deze acte op ons genomen, stipt te vervullen. Breng hem de vriendelijke groete van de regeering van Texel.’</p>
<p>Hiermeê was het gehoor van den klerk en dienaar Stael bij den raad des eilands afgeloopen. Na het in acht nemen van de gebruikelijke beleefdheidsvormen vertrok de afgezant, begaf zich naar de kust en verliet weldra het eiland.</p>
<p>Ofschoon minder officieel bleef de raad nog bijeen, zich verwonderende</p>
<p>over de onverklaarbare daad van den man, die door geheel Noord-Holland wegens zijne schraapzucht en zijn lust om de belastingschuldigen te kwellen, zoo zeer gehaat was.</p>
<p>'t Spreekt van zelf dat het bericht van de handeling des rentmeesters weldra aan de schotplichtigen, als groot belang hebbende bij deze zaak, ter oore kwam. Ook zij verheugden zich zeer over het uitstel van betaling hun geschonken, daar zij meenden op den tijd in de acte genoemd wel in staat te zullen zijn om de schuld te voldoen.</p></div>
<div type="section">
<head rend="h4">III.</head>
<p>Het huis, - beneden van steen, daarboven met twee verdiepingen van hout en vooruitspringenden, driehoekigen gevel, een met boogvormige ramen en deur en met een steenen zitbank daarnevens, - dat wij omtrent het midden van een der voornaamste straten van Alkmaar zien staan, is de woning van den rentmeester Klaas Korf. - Wanneer wij binnentreden zien wij al dadelijk dat hier een aanzienlijk poorter woont; - dat is gemakkelijk te ontdekken aan de steenen vloeren, de met hout betimmerde wanden op wier richels en lijsten het fijnste aardewerk prijkt. In de verschillende vertrekken vinden wij groote en ruime schouwen met hooge mantels, verder ledikanten, kleerenkasten, schrijnen, stoelen met hooge rugleuningen, bekleede banken met kunstig bewerkte kussens, ronde en vierkante uittrektafels, spiegels en hoekbuffetten enz., en al deze
<pb n="187"/>zaken toonen duidelijk aan dat het den bewoner, niettegenstaande de drukkende tijden, welgaat, dat het hem aan niets ontbreekt. Wij zouden daarvan nog meer overtuigd worden, wanneer wij een blik in de pronkkamer wierpen en daar de buffetten in oogenschouw namen, gevuld met allerlei voorwerpen van goud en zilver en zilver-verguld, benevens de kostbare schilderstukken aan den wand; - of, wanneer wij in de eetkamer traden, waar de tafel is aangerecht en opmerkten dat al het eetgereedschap, dat anders bij de gegoede burgers van tin is, hier vervaardigd is van zilver.</p>
<p>Maar wij zijn eigenlijk niet gekomen om al dat fraais te bewonderen. 't Is ons te doen om den bewoner van dit deftige huis, Nicolaas Pijns of, zoo hij meest genoemd wordt, Klaas Korf te leeren kennen. Wij vinden hem in zijn woonvertrek op het oogenblik dat zijn klerk Michiel Stael van zijne zending naar het eiland Texel terugkomt.</p>
<p>‘En welk antwoord brengt gij mede?’ is de nieuwsgierige vraag van den ontvanger aan Stael, zoodra deze zijn groet met den meester heeft gewisseld.</p>
<p>‘Mijne zending is gelukt’ geeft Michiel ten antwoord, ‘Schout en Schepenen van Texel zenden u door mij hunnen groet, doch wat meer zegt de schuldbekentenis, behoorlijk onderteekend en gezegeld.’</p>
<p>Gretig nam Korf het geschrift uit de handen van zijnen dienaar aan en, terwijl hij met welgevallen de verschillende handteekeningen beschouwde en half luid het slot: ‘<hi rend="i">en verpanden wij, ieder voor ons, onze bezittingen</hi>’ las, speelde een glimlach op zijn schelmsch gelaat en zeide hij tot Stael: ‘Gij hebt u uitmuntend van uwe taak gekweten; zie hier de beloofde Henricus-nobel, boven het reisgeld dat ik u verstrekte.’</p>
<p>Toen de dienaar vertrokken was wreef zich de schelm vergenoegd de handen, terwijl hij in zich zelven sprak: ‘Dat is een van de slimste streken, Nicolaas Pijns! die ge ooit begaan hebt! Wat zullen die onnoozele halzen op hun neus kijken als zij weldra het besluit van Maximiliaan vernemen: “<hi rend="i">de munt wordt op hare oorspronkelijke waarde teruggebracht</hi>.” - Dat is dan minstens driemaal achttien honderd Rijnsche guldens die zij mij hebben te voldoen, terwijl ik nu naar de tegenwoordige waarde van mijn gereed geld afkom en daardoor een aanzienlijke winst behaal!....Goed gewerkt, Pijns! Ge hebt zoo de
<pb n="188"/>Texelaars aardig bij den neus gehad. - Och neen, ze begrijpen niet eens dat er iets achter steekt! 't Is wel onnoozel dat zij meenen, dat ik mij werkelijk zulk eene opoffering voor hen zou getroosten om niet! - Ja, zoo iets moeten zij juist van den rentmeester van Noord-Holland verwachten!</p>
<p>Maar toch - wanneer het voorgenomen besluit van den Roomsch-koning niet door ging, - wat dan? Ja, dan zou ik de winst derven, maar mij op Texel geacht en een naam gemaakt hebben als de welwillendste en goedhartigste man der wereld, en zoo iets kan voor mij niet dan gunstig werken Doch wat haal ik mij dwaze gedachten in het hoofd. Het besluit is immers reeds zoo goed als genomen..............’</p>
<p>Ge kunt het den vent zoo aanzien, niet waar, dat hij een laag karakter bezit! Met die kleine grijze oogen, ziet hij u schuw aan, als ge tot hem spreekt, - de glimlach om zijn hoekigen mond doet u dadelijk het vonnis uitspreken: <hi rend="i">valsch</hi>. Wilt gij iets van zijne afkomst en vroeger leven weten? - Gaarne wil ik u daaromtrent iets verhalen; - het zal u met een verklaren waarom de gierige man zich de weelde veroorlooft om er twee namen op na te houden,</p>
<p>In de bloeiende en door handel rijke stad Hoorn, behoorde Melcher Pijns tot de voornaamste geslachten. Van dezen Pijns, die in 1445 als Schout van genoemde stad fungeerde, maar kort daarna stierf, was de Alkmaarsche rentmeester een bastaard. Zijne moeder heette Anna Korf. Of hij door zijnen vader, die ongehuwd was gebleven, gewettigd was, scheen moeielijk voor hem te bewijzen. Hij beweerde dit echter en noemde zich op dien grond Nicolaas Pijns, ofschoon het volk in zijne geboortestad hem den naam gaf van Klaas Korf.</p>
<p>Wij voor ons zijn van gevoelen dat hij wel degelijk gewettigd was, want het was bekend dat zijne moeder niets bezat en toch was zij, na den dood van den Schout Pijns, in staat om aan haar zoon eene wetenschappelijke opvoeding te geven.</p>
<p>Wij veronderstellen daarom dat de jonge Nicolaas erfgenaam van de goederen zijns vaders is geworden en zonder de wettiging kon dit niet geschieden.</p>
<p>Na het eerste onderwijs genoten te hebben bezocht hij de hoofdschool zijner geboortestad en werd daarna leerling in het beroemde Zwolsche Fraterhuis, waar hij onder de leiding van
<pb n="189"/>den rektor Johan Cele goede vorderingen maakte. Na volbrachte studie kwam hij in zijne geboortestad terug, waar hij zich eerst op den koophandel toelegde. Door zijne wetenschappelijke kennis ter Fraterschool opgedaan, trok hij de aandacht van den Schout Maarten Velaer, die hem in 1477 tot stadsschrijver aanstelde.</p>
<p>Onder de woeling, waardoor de Schout Velaer zijn ambt verloor, geraakte hij ook uit de stad. Bij de bestorming, waarbij Velaer het leven liet, was ook de stadsschrijver tegenwoordig en toen eindelijk Hoorn door den Stadhouder Jan van Egmond, geholpen door den graaf van Schoorle, Petit Zalizaert en anderen, de stad stormenderhand innam, behoorde Nicolaas Pijns tot het gevolg van den Stadhouder.</p>
<p>Aan de plundering en roof, waaraan de overwinnaars zich overgaven, nam de gewezen stadsschrijver, - zijn schraapzuchtige aard is er ons borg voor, - zeker een werkzaan aandeel; ten minste, van dien tijd af werd hij een aanzienlijk man, die eerst als schotgaarder in eene plaats van minderen rang werd aangesteld en eindelijk den post verkreeg van rentmeester van West-Friesland en Kennemerland.</p>
<p>Kort na zijne aanstelling als schotgaarder was Pijns in den echt getreden met eene rijke vrouw. De echt bleef kinderloos en zijne vrouw stierf weinige jaren na de voltrekking van het huwelijk, waardoor hij in 't bezit geraakte van eene aanzienlijke fortuin. Sedert dien tijd is hij weduwnaar gebleven en op den tijd dat wij hem bezoeken telt hij ongeveer 50 jaren en bewoont met zijn bediende Michiel Stael, zijn knecht Jan Luijken en de vrouw die zijne huishouding bestuurt in het ons bekende huis te Alkmaar. Het kleine schele manneke dient hem sedert vele jaren. In 't bijzijn van anderen zorgt hij wel zich als een onderdanige dienaar te gedragen, maar wanneer hij zich met den rentmeester alleen bevindt, slaat de dienaar wel eens wat hooger toon aan en gedraagt zich alsof hij met zijn meester in gelijken rang stond. - En weet gij wat hem die vrijmoedigheid geeft? Michiel Stael kent zijn meester beter en weet meer van hem dan Nicolaas Pijns lief is. Sedert vele jaren staat hij met hem in betrekking. Toen Klaas Korf nog stadsschrijver was, bekleedde Stael aan het stadhuis te Hoorn mede eene ondergeschikte betrekking en had met den schrijver dingen gedaan, die het licht niet best konden verdragen.</p>
<pb n="190"/>
<p>Bij de plundering van Hoorn door de krijgsknechten van den Stadhouder, had Stael zich bevonden in de nabijheid van zijn tegenwoordigen meester en al had hij zelf niet zulke goede zaken gemaakt als Korf, toch wist Michiel Stael van dingen te spreken, waarvan de rijke rentmeester liefst niet wilde hooren; vooral wanneer de bediende als bij toeval den naam van zekeren priester noemde, was het Nicolaas Pijns alsof hem eene rilling door de leden ging. Stael was ook van nabij bekend met het huwelijksleven van zijn meester, waarover de rentmeester liefst niet sprak of wilde hooren. Voeg daarbij de omstandigheid dat het voor den klerk moeielijk een geheim kon blijven hoe zijn meester jaren achtereen meer aan belasting had geind, dan hij aan zijne lastgevers had verantwoord, dan zult gij licht kunnen begrijpen, dat Michiel Stael in eene andere verhouding tot zijn heer stond dan gewoonlijk een bediende tot zijn meester.</p>
<p>Pijns trachtte dan ook door allerlei goedheden jegens zijn dienaar diens toegenegendheid op den duur te verwerven. Dat gelukte hem veelal, maar dikwijls was zijne karigheid oorzaak van wrevel bij zijn bediende. Dat zouden wij hebben kunnen vernemen als wij dezen gevolgd waren, toen hij van zijn meester ging, nadat hij een Henricus-nobel had ontvangen ter belooning van zijne zending naar Texel. Toen mompelde hij binnen 's monds: ‘een Henricus-nobel voor eene winst van zes-en-dertig honderd Rijnsche guldens, dat is juist één kwart ten honderd van de hoofdsom! Wacht maar, Klaas Korf! die karigheid zal ik u op de een of andere wijze inpeperen.’</p>
<p>Als de rentmeester deze woorden gehoord had, zou hij daardoor de wetenschap hebben opgedaan dat zijn dienaar hem meer in de kaart keek dan hij zelf wel wist, want Pijns meende dat hij alleen slechts kennis droeg van het besluit, dat ten aanzien van de munt binnen kort zou genomen worden.</p></div>
<div type="section">
<pb n="191"/>
<head rend="h4">IV.</head>
<p>Bij Wouter in 't Hertken te Castricum hing op een dag in 't begin van Grasmaand de hoepel uit. Dat was voorwaar een vreemd gezicht: want in den laatsten tijd was 't niet voorgekomen dat in eenige taveerne op één dag twee vaten wijn waren uitgetapt en alleen in dit geval zag men den hoepel buitenhangen, hetgeen het volk te kennen gaf dat het derde vat, van beter gehalte dan de twee vorige, was opengestoken en er alzoo gelegenheid bestond om voor den gewonen prijs een extra pint wijn te gebruiken.</p>
<p>Wat was de reden van dit buitengewone verschijnsel?</p>
<p>De boeren uit den omtrek hadden elkander onderling geholpen in het ploegen en toebereiden der akkers en in het zaaien en poten zelf. Dat werk was nu volbracht en nu was men deswege samen in 't Hertken bij Wouter. Men hield er een buurmaal tot begroeting van de lieve lente. 't Was dus geen wonder dat, waar zoovelen vereenigd waren, menig mengel en pint door den waard werd geschonken, hetgeen ten gevolge had dat de hoepel moest worden uitgehangen.</p>
<p>Recht vroolijk gaat het er toch niet toe: want het volk verkeert in te gedrukte stemming om opgeruimd te wezen. Zelfs de waard klaagt op 't moment dat hij goede zaken maakt, want de belasting is hoog geklommen.</p>
<p>‘Verbeeldt u’ zegt Wouter tot zijne gasten: ‘twintig oude vlaamschen van 't aam, waar moet het heen? en beleefden wij nu nog een tijd dat de hoepel ten minste eenmaal 's weeks uit moest, ik zou zeggen: 't zij zoo, maar och arm! hoogst zelden, misschien eenmaal in 't jaar, gaat er thans zoo veel om in mijne taveerne!’</p>
<p>‘Zwijg van de belasting’ voert Kosse Pregel, de ons bekende boer uit de Wijk, den waard te gemoet, ‘behalve voor 't geen we in het schotboek staan, heb je voor ons: item de vijf stuivers op 't morgen, waarom de deurwaarders 't land plat loopen bij ieder die 't niet prompt op tijd voldoet, - item het ruitergeld, waartegen al zoo veel stemmen zijn opgegaan, doch
<pb n="192"/>dat we steeds op nieuw moeten opbrengen.’ ‘Ongehoord is 't,’ roept rooie Lammert - een landman met knuisten aan het lijf - ‘ongehoord is 't, zoo als we gevild worden! Ben ik bij de laatste schotzetting niet gesteld op een half oog, hick en prick<note n="1)" place="foot">Zes honderd gulden was een half oog; zeven honderd vijftig gulden een half oog, prick; negenhonderd vijftig gulden een half oog, hick; duizendvijftig gulden een half oog, hick, prick; twaalfhonderd gulden een oog schats. W.J. Hofdijk, ons voorgeslacht.</note> en is het mogelijk om in dezen benarden tijd zoo veel op te brengen?’</p>
<p>‘Wat spreekt gij van een half oog? op een vol oog, hick en prick ben ik gesteld’ roept Kasper van Harrege uit. ‘Oorlog van buiten, onlust van binnen, dat is 't wat zoo veel geld verslindt en dat op ons schotplichtigen drukt, maar 't kan zoo niet lang duren, - verandering moet er komen? Onder West-Friezen en Kennemers smeult een geest van ontevredenheid, die eindelijk in lichte laaie vlam zal geraken of mijn naam is geen Kasper van Harrege.’</p>
<p>‘Was het dat nog alleen’ zegt Kosse Pregel,’ 't zou gaan, maar dan de duurte der levensmiddelen! Betaalt men nu al reeds geen drie carels-stuivers voor een brood van elf ponden, twee deelen garst en een deel haver? Dat komt ook al van het slechte bestuur, want de schrale oogsten van de vorige jaren hebben, ja den prijs doen stijgen, maar het wegnemen onzer graanschepen door Hoeksche en andere kapers heeft mede de groote duurte veroorzaakt.’</p>
<p>‘Is het niet God geklaagd’ - onderbreekt een ander de rede van Kosse Pregel - ‘dat het volk zich moet voeden met draf? want ik zeg u dat in Kennenmerland en wellicht ook in West-Friesland lieden gevonden worden die raapzaadkoeken en ander beestenvoer eten, omdat ze geen brood, laat staan kaas of iets dergelijks kunnen krijgen.’</p>
<p>‘Is 't op 't platte land slecht gesteld, niet minder in de steden, - zegt rooie Lammert nu weder - “in Leiden beloopt het getal gealimenteerden 1000; in Hoorn eens zoo veel en in Amsterdam bedraagt dit getal wel 10,000, - ik bid je!”</p>
<p>Hoe ik mijne belasting bij elkander krijg, - klaagt een andere boer, - mag Joost of Heeroom weten, want de plasregens in den oogsttijd van 't vorige jaar, waarvan de streek,
<pb n="193"/>waarin mijne akkers gelegen zijn, niet het minst heeft gehad, zijn oorzaak dat mijn oogst meer dan schraal was, - en dan te zitten op een hick schots, 't is wat te zeggen!’</p>
<p>‘En werd de billijkheid nu nog in acht genomen’ - zegt weer een ander - ‘en hadden wij geene gezinnen te verzorgen zoo als Kasper van Harrege, die nu al klaagt van op een vol oog, hick en prick gesteld te zijn, maar naar zijne bezitting misschien voor eens zoo veel in 't schotboek moest staan; - werd de billijkheid in acht genomen, ik zou niet klagen, 'k zou zwijgen, maar om mij armen duivel, en zoo vele van mijns gelijken op een hick te stellen, - schande is 't, dat zeg ik!’</p>
<p>Gelukkig bevond Kasper van Harrege zich in een' anderen hoek van 't Hertken en hoorde niet, wat van hem gezegd werd, anders ware er wellicht een twist ontstaan, want Kasper was wat kort aangebonden en kon, vooral wanneer hij opgewonden was zoo als nu, niet verdragen dat men hem voor rijker hield, dan waarvoor hij graag wilde doorgaan. Kasper van Harrege, was een vermogend man, vrijgezel en, wij gelooven met den laatsten spreker, dat hij vooral niet te veel betaalde. Als gij hem dit echter ronduit zeidet zoudt gij het stellig met hem aan den stok krijgen.</p>
<p>Zie, hoe hij in gindschen hoek met levendigheid en gebaren het woord voert tegen een aantal boeren, die met alle aandacht naar hem luisteren. Rooie Lammert en Kosse Pregel vervangen hem in 't spreken en worden, even als hij, bij wijlen door een talrijke schaar hoorders toegejuicht. Ge kunt wel nagaan dat hunne redenering over hetzelfde onderwerp loopt, als waarover wij hier al zoo vele klachten vernamen; te hooge schotzetting bij den tegenspoed in de oogsten, - ellende, veroorzaakt door buiten- en binnenlandsche onlusten, algemeene verarming van het volk! Zie, daar beklimt Kasper eene verhevenheid en wenkt dat de geheele vergadering naar hem zal hooren.</p>
<p>Het gejoel en gepraat en geschuifel houdt op nu men den spreker gereed ziet tot het houden van eene toespraak; want het is bekend dat Kasper van Harrege goed spreker is. Luistert, hij begint:</p>
<p>&nbsp;</p>
<p><hi rend="spat">Kennemersl</hi></p>
<p>&nbsp;</p>
<p>Eigenlijk zijn wij hier samen om ons te verheugen over den
<pb n="194"/>afloop van onze werkzaamheden in dit voorjaar en over de komst van de lieve lente. Maar 't is geen echte vreugde die ons bezielt. In stede van een vroolijk lied aan te heffen, hoort men hier slechts verzuchtingen en beklag. 't Is ook niet uit te staan zoo als wij gevild worden en dan de strenge en onmenschelijke handelwijze van den rentmeester en schotgaarder Klaas Korf te Alkmaar! Heeft hij niet hier en elders onvermogenden, om het ruitergeld en andere belasting te voldoen, deurwaarders gezonden om hunne geringe bezitting te verkoopen? Schraapt hij niet zooveel hij slechts kan, niet alleen voor zijne lastgevers, maar ook om zich zelven op onrechtmatige wijze met het goed van dorpers en poorters te verrijken? heeft hij zelfs niet enkelen in de gevangenis geworpen omdat zij het schot niet konden, - volgens zijn beweren - niet wilden voldoen? Bovendien, wanneer de berichten die omtrent denzelfden rentmeester van Texel zijn overgewaaid, niet verdicht of valsch zijn, zult gij, bij het vernemen er van, huiveren over eene handeling juist een Klaas Korf waardig. Doch laat ik over deze zaak, die nog niet genoeg is toegelicht, om er een juist oordeel over te vellen, zwijgen tot tijd en wijle ze met zekerheid bekend is.</p>
<p>‘Het kwaad schuilt echter niet alleen bij schotgaarders en rentmeesters; ook in hooger kringen houdt men het onvermogen voor onwil en verkiest men niets van zijne eischen te laten vallen. En, als of de tegenspoed, die ons van alle zijden drukt, nog niet genoeg ware, klinkt het besluit van Maximiliaan ons als een donderslag in de ooren:</p>
<p>“<hi rend="i">De verhoogde waarde der munt wordt afgezet en tot de eigenlijke waarde terug gebracht!</hi>”</p>
<p>Daar zitten wij nu met onze Henricusnobels, voor negen rijnsche guldens gebeurd, met onze goudguldens, voor 68 stuivers ontvangen, met onze salmyten, ons voor 4 rijnsche guldens en een halve in rekening gebracht; met onze davidsguldens die 57, met onze hoirngesguldens die 33 stuivers deden; met onze arnoldusguldens en philips scilden, de eerste voor 30 en de laatste voor 54 stuivers ons toegeteld. Doch waarom zou ik voortgaan met de opsomming hiervan? Gij weet immers dat al de munten, van hooge en geringe waarde, tot op een derde van de vorige verhoogde waarde in eens zijn terug gebracht!</p>
<p>Waarom zou ik u al onze grieven op nieuw in herinnering
<pb n="195"/>brengen? Ze zijn u bekend, mannen van Castricum en Bergen, inwoners van Velzen en de Wijk! ze zijn u bekend, Kennemers en West-Friezen die u hier bevindt! Ik wil niemand aansporen tot verzet tegen de overheid, maar met u middelen beramen wat ons te doen staat in onze benarde omstandigheden. Hoort daarom mijn voorstel!</p>
<p>Over acht dagen komt gij bijna allen ter koemarkt te Alkmaar. Dat zij die er niet noodig hebben te komen er deze reis toch henen gaan. Daar zullen dan Kennemers en West-Friezen uit verschillende plaatsen samen zijn. Buiten de west-Friesche poort bij Diederijc van Enting in den Os, zullen wij allen samen komen, en daar bespreken wat ons te doen staat. Hier willen wij nog niet tot een bepaald besluit komen, want wij mochten ons dan soms overijlen. Daarom denkt na over mijne woorden en komt ter aangeduide plaats met ons en vele anderen uit de verschillende deelen van het gewest, dat wij bewonen, samen om te overleggen en te besluiten! Wat zegt gij van dit voorstel mannen?’</p>
<p>Van alle kanten vernam men woorden van goedkeuring en de belofte, dat men tot den dag der koemarkt te Alkmaar over de zaak zou nadenken en dat men, op den bepaalden stond, zich zou doen vinden in de taveerne van Enting, in den Os.</p>
<p><hi rend="i">(Wordt vervolgt.)</hi></p></div></div>
<div type="chapter">
<interpGrp>
<interp type="secundair" value="frank01"/>
<interp type="primair" value="huge001"/>
</interpGrp>
<pb n="197"/>
<head rend="h3">De Fransche salons der XVII<hi rend="sup">de</hi> eeuw.
<lb/>Door P.H. Hugenholtz, Jr.</head>
<p>Onvergetelijk blijft in de jongste geschiedenis de 29ste Januari, waarop de mare ons ter oore kwam: Parijs heeft gecapituleerd. Ja, ze was lang verwacht en met het oog op 't lijden van zoovele duizenden met verlangen te gemoet gezien. Maar toch - zoo gaat het met alle groote gebeurtenissen, hoe geleidelijk ook voorbereid - toch ging ons een schok door de leden, toch voelden wij ons pijnlijk aangedaan, toen we haar werkelijk vernamen. Wel is 't ons onmogelijk in den val van Frankrijks hoofdstad de Nemesis voorbij te zien, die haar gerichten oefent naar een onverbiddelijke wet; wel boet ze vreeselijk, de wulpsche schoone, voor haar lichtzinnigheid en overmoed; maar toch, de harde, koude overwinnaars die stelselmatig alles verpletterden en vernielden wat onder 't bereik viel van hun ijzeren vuist, hebben geenszins onze sympathie. Waarlijk, indien de tijdelijke ondergang van Parijs de profetie was van den blijvenden ondergang van 't Latijnsche ras, gelijk sommigen beweren; indien voor 't Germaansche voortaan niet alleen het overwicht maar de alleenheerschappij was weggelegd, 't zou er treurig uitzien met de toekomst der beschaving. Ik zal niet zoo onbillijk zijn om de Germanen te beoordeelen naar hun oogenblikkelijke verbastering, noch vergeten dat zij met Slavische elementen zijn doormengd. Ze zijn thans gedemora-<pb n="198"/>liseerd door 't behaalde succes; militarisme en Cesarisme voeren onder hen 't hoogste woord en de laatste kiemen van Germaanschen vrijheidszin worden verstikt onder den verpestenden adem van het Bismarckisme. Zoo kan, zoo zal 't Goddank niet blijven; de vrije, Germaansche geest zal zich des te krachtiger verheffen, hoe zwaarder druk op hem werd uitgeoefend, en het ééne Duitschland zal zich, te eeniger tijd, wreken op het despotieke en bekrompen Preussenthum. Maar zelfs al denk ik mij den Germaanschen geest in zijn edelsten vorm, al waardeer ik zijn gemoedelijkheid, zijn wetenschappelijken zin, zijn wijsgeerigen aanleg, toch zou ik
niet gaarne aan hem alleen de leiding der beschaving zien toevertrouwd. Hoe onuitstaanbaar vervelend zou de wereld worden, als wij alleen te doen hadden met Duitsche Schwerfälligkeit en Consequenzmacherei, als een Duitsch professor die zijn Hefte leest of, wat nog erger is, een Duitsch bureaulist die zijn staten opmaakt, voor ons 't ideaal der Bildung werd! Neen, 't is naar waarheid in de merkwaardige oorlogs-correspondentie tusschen Renan en Strausz door beiden erkend: Frankrijk is noodig als protest tegen pedantisme, dogmatisme, enghartig rigorisme. Geeft het Germaansche ras ons den inhoud, aan 't Latijnsche danken wij den vorm. Bij 't eerste kracht, degelijkheid en ernst, bij 't laatste bevalligheid, levendigheid en geest. Of wie bezit gelijk de Franschman den echten conversatie-toon, wie heeft, gelijk hij, de gave om ingewikkelde vraagstukken te bespreken in algemeen verstaanbaren, boeienden vorm, en aan 't afgetrokkene een concrete gestalte te geven?</p>
<p>Om te kunnen converseeren moet men kunnen praten, en in die kunst zijn de Franschen, in 't algemeen de bewoners van het Zuiden, de volken van 't Noordelijk Europa zeer ver vòoruit. In onze gezelschapskringen komt men in den regel samen om te eten of te spelen en de conversatie dient alleen om de pauzen aan te vullen tusschen het gerammel van messen en vorken, de aankondiging van dezen of genen Solo, in welke kleur dan ook, en de periodieke uitroepingen: ik pas, ik vraag! Men ziet elkander eens of tweemaal in een winter; men heeft elkaar dan weêr eens gehad, en als men in elkaar's gedachtenkring zich juist zooveel georienteerd heeft, dat men zou kunnen beginnen te praten, stuift men weer uiteen. Hoe geheel anders een Salon in Frankrijk of Italië, waar onderscheiden familiën haar vaste receptiedagen hebben. Dan staat het huis open voor alle vrienden
<pb n="199"/>die maar komen willen, en op een voet van gastvrijheid is alles ingericht. Onder 't gebruik van een enkel glas wijn, een eenvoudig kop thee en eenige biscuits zijn de gasten, die er sints jaren wekelijks komen, langzamerhand vrienden geworden. 't Gezelschap heeft de bekoorlijkheid van een huiselijken kring; daar zijn sommige gezichten die ge zeker zijt er altijd weer te zien. Ieder komt er gaarne, omdat hij vrij is om te komen of te gaan, wanneer 't hem behaagt.</p>
<p>Een model was in dit opzicht het gezelschap dat vóór jaren in Parijs zich dagelijks vereenigde bij Madame Recamier. Van vier tot zes uur in den namiddag was haar Salon geopend. De eerste letterkundigen, staatslieden en geleerden waren er habitués en elk bewaarde 't beste wat hij had voor dien uitgelezen kring. De dagelijksche vertrouwelijkheid maakte dat men elkanders denkwijs, smaak en preferenties zoo volkomen kende, dat de conversatie geleek naar de beroemde muziek van het Conservatoire of van ons Caecilia-concert, een concert van volmaakt gestemde instrumenten, door lange samenwerking er op geleerd om volkomen maat en wijs te houden.</p>
<p>Doch 't is mijn voornemen niet u thans in dát Salon binnen te leiden. 't Zij me vergund meer dan twee eeuwen met u terug te gaan en in gedachten u te verplaatsen naar het Frankrijk der 17de eeuw, het Frankrijk van Richelieu en Mazarin, naar de treurige dagen der Fronde en de schitterende eeuw van Lodewijk XIV. Indien ooit, dan beleefde Frankrijk toen zijn heldentijd. 't Zijn de dagen van Descartes, den vader der nieuwere philosophie en van Corneille, den herschepper van het tooneel; van Pascal, den grooten kluizenaar van Port-Royal en van Bossuet en Bourdaloue, die helden van den kansel, van staatslieden als Richelieu en Mazarin, van veldheeren als Condé en Turenne, van moralisten als la Rochefoucauld en la Bruyère, van meesters in de satyre en ironie als Boileau en Molière.</p>
<p>'t Kost ons moeite al die groote mannen ons als gewone menschen voor te stellen, die praatten, lachten en zich amuseerden gelijk wij, die er ook behoefte aan hadden om eens uit te gaan en de zorgen af te schudden. Hoe verder wij in de geschiedenis teruggaan, des te lichter worden ons de mannen van den voortijd bloedelooze schimmen, nevelachtige figuren, waar we geen houvast aan hebben, en toch had Pascal gelijk toen hij schreef: ‘men stelt zich Plato en Aristoteles gewoonlijk niet anders voor
<pb n="200"/>dan met groote kamerjaponnen, als mannen met een onverstoorbare deftigheid en ernst. En toch - 't waren fatsoenlijke lui, die, even als de anderen, lachten met hun vrienden, en maakten zij hun wetten en staatkundige vertoogen, 't was al spelend en om zich te vermaken.’</p>
<p>Geen beter middel om die dorre geraamten met vleesch en bloed te bekleeden, dan ze te plaatsen in de lijst van hun tijd, in den kring waarin zij zich bewogen. Denk u de mannen zoo even genoemd omstuwd door een schare van vrouwen, uitmuntend door geest, bevalligheid en goeden smaak, als Mad. de Rambouillet met hare beide dochters, Mad. de Longueville en Mad. de Sablé, Mad. de Sevigné, en Mlle. de Scudéry, en aanstonds ontplooien zich hun trekken, en een glimlach speelt hun om de lippen. Men spreekt thans van ‘den hartstocht der werkelijkheid’ - en ik laat nu in 't midden, in hoever die uitdrukking, gaandeweg klassiek geworden, juist gekozen is -; maar toen heerschte in Frankrijk de hartstocht der conversatie. En men heeft er nooit zoo degelijk en elegant geconverseerd als in die dagen. Geen wonder! Doorleeft een volk den bloeitijd van zijn letteren en historie, zijn conversatie-toon zal dan ook gezond en krachtig zijn. Plato schreef zijn onsterfelijke dialogen en het attisch zout kruidde den disch der letteren, toen de Grieksche natie schitterde op het terrein van kunst en wijsbegeerte. De geestige en bevallige wijs, waarop bij hem aan 't nagerecht de diepste vraagstukken van wijsbegeerte en godsdienst worden besproken, is de nagalm van den conversatietoon die in de kringen der geestelijke aristocratie werd aangeslagen. En toen de Republiek der Vereenigde Nederlanden zich op het toppunt van haar bloei bevond, toen schitterde in den Muiderkring de vernuften van Hooft en Vondel, van Huygens en de Tesselschades. Zoo vindt de geest des tijds zijn uitdrukking in den conversatietoon en werkt deze op zijn beurt bevruchtend op de groote geesten.</p>
<p>Even forsch en krachtig als de figuren uit onzen heldentijd zijn ook de gestalten uit het Frankrijk der 17de eeuw. Met forschen greep rukte Descartes het gebouw der middeleeuwsche scholastiek omver, om op de uitspraak van zijn zelfbewustzijn: ‘<hi rend="i">Ik denk, dus ben ik</hi>’ de nieuwere wijsbegeerte op te bouwen. Fiere ridderlijkheid ademde Corneille's Cid en hoogst ernstig was de toon dien hij aansloeg in zijn Polyeucte. Maar bij dien over-<pb n="201"/>vloed van kracht en fierheid, ontbrak de gratie. En 't was het streven van de Salons uit dezen tijd, met name van 't Hôtel de Rambouillet, om aan dien ruwen inhoud een bevalligen vorm te geven. ‘La politesse, l'homme galant, l'honnête homme,’ ziedaar hun ideaal. Wilt gij weten wat men er door verstond, slaat dan met mij de Gesprekken op van Mlle. de Scudéry, dien catechismus der wellevendheid, dien Cousin als een bundel leekepreeken in 't boudoir van elke jonge dame wenschte aan te treffen. In haar Conversation de la politesse leest gij: i.e.w. de ware wellevendheid is eigenlijk ‘savoir vivre’, is altijd te spreken op zijn pas; 't is nooit iemand een ruwheid of onbeleefdheid aan te doen; 't is niet tot anderen te zeggen wat ge niet zoudt willen dat men tot u zei; 't is niet de tyran te willen zijn der conversatie zonder ooit het woord te laten aan hen tot wie gij spreekt; 't is nooit een zeker stoutmoedig air te hebben of een verachtend stilzwijgen of die belachelijke gemeenzaamheden tegenover dames waarvan we dagelijks zooveel voorbeelden zien.’ - Na welke schildering, aanmerkelijk door mij bekort, - want Mlle. de Scudery is ontzachlijk breedsprakig, - Clarinte, een der deelgenooten aan 't gesprek, tot de juiste slotsom komt: ‘maar zie ik wel, dan moet men de moraal verstaan, om recht de lessen der wellevendheid te kennen.’</p>
<p>Ziedaar le genre distingué, waarnaar de précieuses dier dagen streefden, met zijn licht- en schaduwzijden. Die politesse heeft hooge waarde, zoolang er een ruwe inhoud aanwezig is, die gepolijst moet worden en de groote mannen, die ik u noemde, hebben dien inhoud geleverd; maar toen de degelijke kern allengs begon te ontbreken, bleef er ten slotte niets anders over dan de behagelijke vorm en die vorm werd zoolang gefatsoeneerd en gemodelleerd, dat hij ten laatste overbevallig en daardoor onbevallig werd; de distinctie ontaarde in affectatie, de précieuses in den goeden zin des woords, werden verdrongen door de précieuses ridicules. Toen stond ter goeder uur Molière op en zwaaide over haar den geesel der Satire, maar hij deed het niet zonder zorgvuldig te onderscheiden tusschen de verdiensten der précieuses en haar latere ontaarding, een onderscheiding, welke maar al te spoedig uit het oog verloren werd. Corneille en Molière, ziedaar de grenspunten onzer tegenwoordige beschouwing, de eerste opent, de laatste sluit den bloeitijd der salons. Beiden hebben hunnen invloed ondergaan, beiden krach-<pb n="202"/>tig gereageerd tegen hunne overdrijving. Oordeelt zelven. Wilt een drietal salons met mij bezoeken. Achtereenvolgens ga ik u binnenleiden in 't Hôtel de Rambouillet, in het Salon van Mlle de Sablé en in den Kring van Mlle de Scudéry.</p>
<div type="section">
<head rend="h4">I.</head>
<p>'t Hôtel de Rambouillet! Wie kan den naam hooren noemen van dat vereenigingspunt van al wat in 't Frankrijk dier dagen uitmuntte door geest, vernuft en goeden smaak, zonder aanstonds te denken aan het tweetal tafereelen ons door de meesterhand van Bungener geschetst. Bossuet, de jeugdige abbé, die zijn entrée doet in de wereld, wordt voorgesteld in dat salon; men verzoekt hem te improviseeren over een tekst bij loting aan te wijzen. Een preek in een salon, dat denkbeeld is zoo piquant en het contrast met de sonetten en puntdichten, die er anders aan de orde zijn, zoo vermakelijk, dat alle habitué's zijn opgekomen. Het thema, dat den redenaar door 't lot wordt aangewezen, is het bekende woord des Predikers: IJdelheid der ijdelheden, alles is ijdelheid. Het contrast alleen tusschen die schitterende omgeving, die elegante salonwereld met haar galante heeren en coquette dames en den onverbiddelijken dood, die allen opeischt, bezielt den redenaar. Nadat hij in zijn inleiding met den grootsten eenvoud heeft geschilderd hoe de godsdienst ons alle aardsche zaken in 't licht der eeuwigheid beschouwen doet, werkt hij het aloude thema der vergankelijkheid zóó uit dat allen aan zijn lippen hangen.</p>
<p>En na zijn hoorders te hebben verpletterd heft hij ze weder op, hij sluit de graven waarin hij hun een blik gegund heeft en opent den hemel; hij stelt naast de nietigheid des menschen zijne grootheid, en de diepe stilte en de ongewone ernst, die van 't begin tot het einde heerschten in het salon, zijn 't zekerst onderpand zijner schitterende overwinning.</p>
<p>En daartegenover stelt de begaafde schrijver de nederlaag van Charles Cotin, den aalmoezenier en hofprediker, 't lid der Fransche academie, der Trissotin van Molière die, tot een dergelijke improsatie uitgedaagd, jammerlijk steken blijft, niet dan na een lange meditatie zich hervat en een rede vol gemeenplaat-<pb n="203"/>sen onder de kwalijk verbeten spot van zijn gehoor met moeite ten einde brengt.</p>
<p>Schitterend zijn die bladzijden en de schilder der eeuw van Lodewijk XIV en XV heeft aan haar allereerst zijn succes te danken. Of hij evenwel jegens het hôtel de Rambouillet volkomen billijk is geweest, ik durf het te betwijfelen. In datzelfde hôtel toch was en bleef Bossuet een der habitue's, hij vond er nog iets anders dan frivoliteit en wereldzin; hij zat er aan de voeten van Corneille, en de ernstige toon door dezen aangeslagen vond er weerklank in zijn ziel. Laat ons Rambouillet bezoeken op een ander tijdstip, waarop we ook Bossuet er vinden.</p>
<p>'t Is op een najaarsmorgen van 't jaar 1644, dat wij binnentreden in de beroemde blauwe kamer, die het heiligdom van dezen tempel was. Denk u een ruim salon met een volledig ameublement van blauw fluweel met goud en zilver afgezet, welks breede vensterdeuren, van 't plafond tot op den grond openslaande, een heerlijk uitzicht gunnen in een prachtig aangelegden tuin. Gij vindt er de élite der Parijsche wereld, maar eer wij op anderen letten, stellen wij u voor aan de vrouw des huizes, die, volgens geheel nieuwen stijl, naar eigen vinding, dit hotel liet bouwen: Catherine de Vivonne, die reeds op twaalfjarigen leeftijd haar hand had geschonken aan Charles d'Angennes, Markies van Rambouillet. Reeds meer dan 't vierde eener eeuw geeft zij den toon aan in haar salon, dat thans het toppunt van zijn bloei bereikt heeft. Daar heeft zij op twintigjarigen leeftijd zich teruggetrokken van het vermoeiend hofleven en ontvangt er elk die prijs stelt op schoone letteren en beschaving. Gemakkelijk en natuurlijk is de toon dien zij weet aan te slaan, buiten alle staatkundige partijen om handhaaft zij de onafhankelijkheid van de Republiek der letteren en haar smaak en oordeel worden zoo hoog gewaardeerd, dat niets schoon gevonden wordt zoolang zij er haar zegel niet aan heeft gehecht. Wilt gij hooren hoe Mlle de Scudéry in den Grand-Cyrus, waarvan straks nader, haar lof bezingt, weet dan vooraf dat er geen enkel portret van haar bestaat en gij zult eerbied hebben voor de kunst van in zooveel woorden zoo weinig te zeggen:</p>
<p>‘Stel u de schoonheid zelve voor, als gij u een denkbeeld maken wilt van dat beminnelijk wezen. Ik spreek niet van de schoonheid door onze schilders aan Venus toegekend om u de hare te doen begrijpen, want ze zou niet zedig genoeg zijn, noch
<pb n="204"/>van die van Pallas, want zij ware te fier, noch van die van Juno, als niet innemend genoeg, noch van die van Diana die eenigszins te wild zou zijn, maar ikzeg dat gij, om u Cleomire - den pseudoniem van Mlle de Rambouillet - voor te stellen, van al die godinnengestalten het schoonste nemen moet.’ Maar genoeg, een zoo uitbundige lofspraak staat met een parodie gelijk en dit enkele staaltje uit den Grand Cyrus geeft ons reeds een voorsmaak van de Précieuses Ridicules.</p>
<p>Trouwens, een man die waarlijk niet kwistig was met zijne lofspraken, Tallemont des Réaux, de hatelijke pessimist die in zijne Historiëttes ons de chronique scandaleuse van, dien tijd geleverd heeft, weet van Mlle de Rambouillet niets kwaads te zeggen. Ook hij roemt haar schoonheid, haar belezenheid in de Italiaansche en Spaansche letterkunde en, wat meer zegt, haar belangeloozen, edelen zin. Van haar vijftal dochters zijn er twee die nevens haar het sieraad uitmaken van haar salon, 't zijn Julie en Angélique d'Angennes.</p>
<p>Vooral de eerste was de ziel van dezen kring. ‘Na Helène, zegt Tallemant, ‘is er nauwelijks iemand geweest wier schoonheid meer geroemd is dan de hare; gevierd en aangebeden door al de beroemde mannen van haar tijd, bewaarde zij haar onschuld ongerept en 't was juist haar eenvoud die haar vele mededingsters voor jaloezie behoedde. En ze kon nog iets meer dan receptien geven en bijwonen. Toen haar jongere broeder aan de pest bezweek verpleegde ze hem trouw tot aan zijn dood en van de legersteê van Mlle de Bourbon was zij onafscheidelijk, toen deze aan de kinderziekte lag. De man, die aan haar voeten neerzit, is Montausier, haar aanstaande echtgenoot, die haar tot gouvernante van den Dauphin verheffen zal.</p>
<p>De blondine, die gij in hare nabijheid ziet en wier schoonheid door de kinderpokken is geschonden, is Angélique, de précieuse bij uitnemendheid. Alleen in zeer uitgezocht gezelschap voelde zij zich t'huis en mogen we Tallemant gelooven, dan viel ze in zwijm bij elk onkiesch woord dat hare ooren trof. En zie ik verder rond in dezen kring, dan weet ik waarlijk niet wie 't eerst u aan te wijzen: Marie de Rabutin Chantal, pas gehuwd met den Markies de Sévigné, de vrouw die in haar wereldberoemde brieven ons dit tijdvak met de levendigste kleuren heeft geschilderd, of Mlle de Bourbon, die als Mlle de Longueville door haar schoonheid onze bewondering en door haar tragischen
<pb n="205"/>levensloop ons medelijden wekt, Marie de la Vergne, later als Gravin de la Fayette de trouwe vriendin van La Rochefoucauld of Mlle de Vigean, de aangebedene van den Hertog van Enghien, den overwinnaar van Rocroy, die thans op 't slagveld nieuwe lauweren is gaan oogsten.</p>
<p>Of wilt ge u op de hoogte stellen van het mannelijk personeel, let op die letterkundigen en geestelijken, die op een soort van lage stoelen in een kring zijn neêrgezeten. Gij vindt er Balzac en Menage, Scudéry en Chapclain en naast den abt Godeau, die om zijne kleine gestalte en om zijne onafscheidelijkheid van Julie d'Angennes, de dwerg der princes Julie genoemd werd, ook den aanstaanden bisschop van Meaux. Maar daar treedt Voiture binnen en, indien we er geduld toe hadden, zouden we onze aandacht wijden aan een élegie die door hem voorgedragen wordt, of kunnen spreken over den geestigen briefschrijver, wiens verdiensten wij hooger zouden stellen, indien ze niet werden overschaduwd door zijn grenzenlooze ijdelheid.</p>
<p>Maar de spanning, die kennelijk in het gezelschap heerscht, deelt zich ook aan ons mede. Corneille wordt verwacht en reeds heeft zich 't gerucht verspreid dat hij weder een van zijne stukken voor zal dragen, Geen ongewoon verschijnsel trouwens. Al zijne stukken las Corneille voor in 't Hôtel de Rambouillet. Toen zijn Cid opgang begon te maken gaf de Académie daarvan op last van Richelieu, die hem zijn roem misgunde, een scherpe kritiek. Maar het publiek, dat zijn genie erkend had, juichte hem hoe langer zoo meer toe en zijn Polyeucte had op zijnen roem de kroon gezet. Welk een ademlooze stilte zal er hebben geheerscht in 't Hôtel de Rambouillet, toen die christelijke tragedie door hem werd voorgelezen. De tijd van de Condé's en Turennes wist den heldenmoed te waardeeren; geen wonder dat hij voor Polyeucte en Sevère eerbied had. En dubbelen indruk moest die tragedie maken, indien ze, naar de vernuftige gissing van Sainte Beuve, ten nauwste samenhing met 't geen eenigen tijd te voren binnen de wanden van Port-Royal was voorgevallen. Ik denk aan de beroemde Scène du guichet. Als karakteristieke bijdrage tot de kennis van 't Frankrijk der 17de eeuw wil ik ze even in herinnering brengen.</p>
<p>Om ons haar voor den geest te roepen verplaatsen we ons uit de schitterende omgeving van 't Hôtel de Rambouillet in de sombere kloosterwereld van Port Royal des Champs. Wij
<pb n="206"/>vinden er, aan 't hoofd van een tal van religieuses, Angélique Arnauld, de beroemde hervormster van het klooster. Een van de stoutste figuren is zij uit het Frankrijk der 17de eeuw. Op 18jarigen leeftijd voert zij na een heeten strijd en de onbarmhartigste zelfkastijding als abdis in haar klooster de strengste regelen van onthouding en afzondering van de wereld in. Zoo diep was de indruk, dien de preek van een rondreizend Bernardijner monnik over 't woord: ‘Zalig zijn de vervolgden om der gerechtigheid wil’ op haar maakte, dat de gelofte van vrijwillige armoede door haar en al haar geestelijke zusters werd afgelegd en er tot een onvoorwaardelijke sluiting van het klooster werd besloten. De muren werden hooger opgetrokken, geen enkele opening gunde een blik in de bedrijvige wereld daarbuiten en in spanning vroeg men zich af, of de abdis den moed zou hebben om ook haar eigen vader den toegang tot het klooster te ontzeggen. In de vacantie van het Parlement was haar vader, wiens welsprekendheid schitterde voor de balie en in 's lands vergaderzaal, gewoon haar een bezoek te brengen. Te vergeefs poogde zij haar moeder zijdelings over te halen om hem ditmaal daarvan te weerhouden. Op zekeren morgen, toen de zusters in de kerk vergaderd waren, werd het getrappel van paardenhoeven vernomen; het rijtuig der Arnaulds reed de voorpoort van het klooster binnen. Angélique schuift het luikje voor de kloosterdeur weg en zegt dat hier aan niemand toegang wordt vergund. Arnauld beveelt dat men zal opendoen. Angélique verzoekt haar vader in een kleine spreekkamer naast de deur te gaan, waar zij door een tralievenster gemakkelijk met hem spreken kan. Arnauld, verbaasd over zulk een stoutheid, klopt nog heviger en gebiedt, onder allerlei bedreigingen, dat men zal opendoen. Zijne vrouw voegt er de bitterste verwijten bij en noemt haar dochter een ondankbare. De geestelijke zusters zelve zeggen dat het een schande is voor Mijnheer Arnauld
niet open te doen. Als geweld noch bedreigingen hem baten en twee zijner jongere dochters, die in 't klooster zich bevinden, op zijn bevel hem door een geheime deur zijn uitgeleverd, gelast Arnauld dat men de paarden weer in zal spannen. Maar op de herhaalde smeekingen zijner dochter treedt hij eindelijk de spreekkamer binnen. En nauwelijks heeft deze van voor het tralievenster 't gordijn weggeschoven, of zij ontroert op 't gezicht van
<pb n="207"/>haren vader, bleek van ontsteltenis en smart. Hij spreekt haar op den innigsten toon van alles wat hij voor haar heeft gedaan, en de liefde, die hij haar altijd toegedragen had; hij bezweert haar om althans door overmatige gestrengheid haar gezondheid niet te benadeelen, en Angélique, die aan den toorn haars vaders weerstand had geboden, kan zijn tranen niet weerstaan; zij valt in zwijm. Als Arnauld dat ziet, wordt zijn vaderhart op 't diepst bewogen; hij wil zijn dochter te hulp komen; hij tracht zijn armen door de ijzeren tralies heen te wringen. Alles is vergeefs. Hij dringt er nog eens op aan dat men de deur zal openen, maar de zusters durven niet te handelen tegen het bevel van haar abdis. Als eindelijk Angélique bijkomt, is haar eerste woord de wensch, dat haar vader toch niet dienzelfden dag moge heengaan. Deze geeft aan dat verzoek gehoor. Voor de diepgeschokte Angélique plaatst men een bed voor het tralievenster en van daar spreekt zij met haar familie, betoogt de onschendbaarheid harer gelofte en de vrede wordt hersteld. Ja, eenige jaren later zijn Mlle. Arnauld, M. d'Andilly haar oudste zoon, en Mad. le Maître en Agnes hare dochter, die van dit tooneel getuigen waren, allen burgers van Port-Royal. Ziedaar de journeé du guichet, door Royer Collard een der verhevenste bladzijden uit de geschiedenis der menschheid genoemd en die, zeer mogelijk althans, aan Corneille zijn Polyeucte heeft geïnspireerd. In beide tragediën een even hevig conflict tusschen liefde en plichtbesef, in beide de hartstocht van het martelaarschap en een ziekelijke voorstelling van de eischen van den godsdienst.</p>
<p>Polyeucte is een Armenier, die, omstreeks de helft der derde eeuw, onder den Romeinschen keizer Decius, den heftigen vervolger der christenen, zich verzet tegen de edicten door dezen uitgevaardigd en gehandhaafd door zijnen schoonvader, den stadhouder Felix. Hij rukt die edicten af, werpt de afgodsbeelden omver, zonder zich te laten verteederen door de tranen zijner vrouw Pauline, die hem smeekt het christendom af te zweren en alzoo zich te behoeden voor den marteldood. Tegenover dien christen plaatst Corneille den heiden Severus, den vroegeren minnaar van Pauline, die, tegen de Perzen ten strijde getogen, een schitterende overwinning heeft behaald en thans als gunsteling van Decius in Armenie een dankoffer komt brengen aan de goden. In 't heetst van den strijd heeft Pauline hem immer voor den geest gestaan; thans hoopt hij haar als overwinnaar
<pb n="208"/>aan 't hart te drukken. Daar komt de mare hem ter oore dat Pauline hare hand aan Polyeucte schonk. Doch te gelijkertijd verneemt hij dat deze, wegens zijn christelijke belijdenis, tot den marteldood gedoemd is. Hij ontmoet Pauline en, overtuigd dat deze, uit gehoorzaamheid aan haren vader, Polyeucte's vrouw geworden is, eerbiedigt hij 't offer dat zij bracht. Polyeucte evenwel, gereed den marteldood te ondergaan, geeft aan Pauline de vrijheid om haar oorspronkelijke neiging op te volgen. Maar zij, na vergeefs getracht te hebben haren echtgenoot van zijn besluit terug te brengen, wil met hem in den dood gaan. De marteldood van Polyeucte wint beiden, Pauline en Felix, voor 't christendom en onder den indruk dier dubbele bekeering roept Severus uit:</p>
<lg type="poem">
<l>‘Qui ne serait touché d'un si tendre spectacle,</l>
<l>De pareils changements ne vont point sans miracle,</l>
<l>Sans doute vos ehrétiens, qu'on persecute en vain,</l>
<l>Ont quelque chose en eux qui surpasse l'humain.’</l></lg>
<p>Ziedaar het dor geraamte eener tragedie die thans door haar plotselinge overgangen onzen psychologischen zin gevoelig kwetst, doch die tijdens hare eerste opvoeringen een onbeschrijfelijke geestdrift wekte. Ligt niet haar verwantschap met het tooneel in Port-Royal voor de hand? Of verlokt ons niet de taal van Polyeucte in den kerker, waar hij den drang van Pauline zal weerstaan, de aandoeningen van Angélique, die doof is voor de stem des bloeds?</p>
<lg type="poem">
<l>Source délicieuse en miséres féconde,</l>
<l>Que voulez vous de moi, flatteuses voluptés,</l>
<l>Honteux attachements de la chair et du monde,</l>
<l>Que ne me quittez vous, quand je vous ai quittés?</l>
<l>Allez honneurs, plaisirs, qui me livrez la guerre,</l>
<l rend="; 2tab">Toute votre félicité</l>
<l rend="; 2tab">Sujette à l'instabilité</l>
<l rend="; 1tab">En moins de rien tombe par terre</l>
<l rend="; 1tab">Et, comme elle a l'éclat du verre,</l>
<l rend="; 2tab">Elle en a la fragilité.</l>
<l>&nbsp;</l>
<l>Saintes doucurs du ciel, adorables idées,</l>
<l>Vous remplissez un coeur, qui vous peut recevoir,</l>
<pb n="209"/>
<l rend="; 1tab">De vos sacrés attraits les âmes possédées</l>
<l>Ne conçoivent plus rien, qui les puisse émouvoir.</l>
<l rend="; 1tab">Vous promettez beancoup, et donnez davantage,</l>
<l rend="; 2tab">Vos biens ne sont point inconstants,</l>
<l rend="; 2tab">Et l'heureux trépas que j'attends,</l>
<l rend="; 2tab">Ne vous sert que d'un doux passage,</l>
<l rend="; 2tab">Pour nous introduire au partage</l>
<l rend="; 2tab">Qui nous rend à jamais contents.</l></lg>
<p>'t Is waar, de tragedie in Port-Royal is natuurlijker dan die van Corneille, want terwijl Polyeucte geen oogenblik van zwakheid kent en spreekt in overspannen martelaarsijver:</p>
<lg type="poem">
<l>‘Et je ne régarde Pauline</l>
<l>Que comme un obstacle à mon bien,’</l></lg>
<p>is de stem des bloeds Angélique althans in zoo ver te machtig dat zij in bezwijming neerzinkt. Maar de hoofdgedachte is in beide tragediën dezelfde en de scherpe tegenstelling tusschen God en de wereld, tusschen les gens dévots en les honnêtes hommes, die dien tijd beheerschte, weerkaatst zich in dit stuk.</p>
<p>Dat de Polyeucte bij een eerste lezing in 't Hôtel de Rambouillet weinig bijval vond, bevreemdt ons niet. Dat contrast was al te schreeuwend en 't kan ons leed doen, dat in dien in menig opzicht wuften kring de ernst der vroomheid niet in vriendelijker vormen zich vertoonde.</p>
<p>Maar Corneille heeft zich daardoor niet laten afschrikken. Hij heeft thans een stuk meegebracht van gelijken geest en strekking; 't is wederom een christelijke tragedie getiteld: Théodore vierge et martyre. Wie uwer heeft gehoord hoe onze da Costa 't effect zijner heerlijkste verzen door een gebrekkige voordracht bedierf, die kan zich eenig denkbeeld maken van de voordracht van Corneille. Ook hij lei nadruk op ieder vers en declameerde met een schrille, eentoonige stem. Maar niet daaraan alleen was het te wijten, dat zijn Théodore slechts een matigen indruk maakte. Verre stond ze bij den Polyeucte achter. Toch lokt zij discussie uit in het salon. Sommige précieuses gispen enkele uitdrukkingen als te hard en te scherp. Corneille belooft ze te zullen wijzigen. Anderen reciteeren enkele verzen, die hen bijzonder troffen. Tot eindelijk een 17jarig abbé zich wendt tot Clarice d' Angennes, de abdis van Yères, een der dochters van
<pb n="210"/>Mme de Rambouillet die zich aan den geestelijken stand gewijd had, en met een blos op de wangen haar verzoekt aan 't gezelschap te willen voorlezen, wat zij onder de lectuur heeft opgeschreven. Deze reikt hem haar zakboekje over en de abt leest:</p>
<lg type="poem">
<l>L'amour va rarement jusque dans un tombeau</l>
<l>S'unir au reste affreux de l'objet le plus beau;</l>
<l>Qui s'apprête à mourir, qui court à ces supplices,</l>
<l>N'abaisse pas son âme à ces molles délices</l>
<l>Et, près de rendre compte à son juge éternel,</l>
<l>Il craint d'y porter même un désir criminel.</l>
<l>Pour la cause de Dieu s'offrir en sacrifice</l>
<l>C'est courir à la vie et non pas au supplice.</l>
<l>&nbsp;</l>
<l>Un obstacle éternel à vos désirs s'oppose:</l>
<l>Chrétienne, et sous les lois d'un plus puissant époux....</l>
<l>Mais Seigneur, à ce met ne soyez point jaloux.</l>
<l>Quelque haute splendeur que vous teniez de Rome,</l>
<l>Il est plus grand que vous, mais ce n'est point un homme.</l>
<l>C'est le Dieu des chrétiens, c'est le maitre des rois:</l>
<l>C'est lui qui tient ma foi, c'est lui dont j'ai fait choix.</l></lg>
<p>Na de lezing dier inderdaad schoone verzen verdringen zich allen rondom de jonge abdis en erkennen eenparig dat zij de schoonste van geheel het stuk gekozen heeft. Maar niet minder is elk getroffen door het sonore en doordringende orgaan, door den ontzagwekkenden toon van den abt die ze heeft voor gedragen.</p>
<p>Bossuet is opgetreden als de tolk van Corneille en hun ontmoeting danken wij aan het Hôtel de Rambouillet. Daar werden beide groote mannen van hun gaven zich bewust. Daar genoot de laatste zijne vorming, en indien gij ook in later jaren Pascal en Molière, Boileau, Racine en la Fontaine hadt gevraagd, waar de grondslagen waren gelegd hunner letterkundige ontwikkeling, in welke atmospheer hun liefde tot de letteren was ontkiemd, met ingenomenheid en eerbied zouden allen u gesproken hebben van het Hôtel de Rambouillet.</p></div>
<div type="section">
<pb n="211"/>
<head rend="h4">II.</head>
<p>'t Is de bodem van Port-Royal, door zoo aandoenlijke herinneringen gewijd, dien we thans andermaal betreden. De woning toch van Madame de Sablé, aan wier salon wij een bezoek gaan brengen, grenst onmiddellijk aan het eerwaardig klooster. Ware 't gezelschap niet zoo uitgebreid, ik had de helden van dit salon u reeds aangewezen in 't Hôtel de Rambouillet. Madeleine de Souvré, in 1814 met den markies de Sablé gehuwd, maar reeds weduwe tijdens het tooneel dat ik u schetste, bekleedde daar onder de précieuses een eerste plaats, ja gaf er evenzeer den toon aan als de gastvrouw zelve met hare dochter Julie. 't Ontbrak haar niet aan ernstige aanbidders als Henri de Montmorency, die op 37jarigen leeftijd op het schavot te Toulouse met zijn leven den opstand boette dien hij in Longuedoc uit wrok tegen Richelieu had aangestookt, noch aan quasi bewonderaars als Voiture, maar na de ongelukkige huwelijksjaren die achter haar lagen was haar hart voor vriendschap meer vatbaar dan voor liefde, en vooral het verlies van haren zoon Guy de Laval, een der schoonste petits-maitres niet alleen, maar ook een der dapperste helden van dien tijd, die bij 't beleg van Duinkerken sneuvelde, gaf een wending aan haar leven. In hare woning op de Place Royale zette zij aanvankelijk de traditiën voort van 't Hôtel de Rambouillet, en toen dit haar Salon uiteen stoof in de dagen der Fronde, bezocht ze nu en dan de Zaterdag-avond bijeenkomsten bij Mlle de Scudéry, waar wij straks u binnen leiden, totda ze eindelijk een schuilplaats vond als onder de vleugelen van Port-Royal.</p>
<p>‘Wie Port-Royal niet kent - zei eens Royer-Collard in een gesprek met Sainte Beuve - ‘wie Port-Royal niet kent kent de menschheid niet.’ Een ‘grand mot,’ zegt ge mogelijk, en ik stem u toe dat het niet van gezwollenheid is vrij te pleiten. Maar krimpen wij 't een weinig in, nemen we een deel voor het geheel, en stellen we in plaats van de menschheid Frankrijk, dan is er zeer veel waarheid in dat woord. De literatuur onder Lodewijk XIV, ja ook die der 18de eeuw, Voltaire, Diderot en de Encyclopedisten kunt gij niet volledig
<pb n="212"/>verstaan, zoolang ge een vreemdeling zijt in Port-Royal. 't Was een gewichtig oogenblik toen in 't jaar 1608 twee studenten elkaar voor 't eerst ontmoetten in 't quartier Latin, en al pratend over hunne studiën, bij elkander sympathie ontdekten in de begeerte om zich te ontwringen aan het juk van scholastiek en casuistiek. 't Waren Janssenius en du Vergier de Hauranne, later abt van Saint-Cyran. Zes jaren achtereen verdiepen zij zich te Bayonne in de studie der kerkvaders, inzonderheid van Augustinus. Terugkeer tot den eenvoud en de reinheid der door hen geidealiseerde eerste Christenkerk was hun ideaal. Langs de kronkelpaden der dialectische redeneering van Augustinus vonden zij den weg tot zijn hart. De leer van de goddelijke genade, door een oppervlakkig Pelagianisme schromelijk miskend, werd het middelpunt van hun denken en streven. En al hun hervormingsplannen deelden ze aan Angélique Arnauld, de jeugdige abdis die ik u leerde kennen, mede en, hoe hoog de muren van Port-Royal ook waren opgetrokken, de geest van 't Janssenisme baande zich daarheen een weg. O, 't valt gemakkelijk de schouders op te halen over het dweepziek streven van die mannen, 't valt licht, hun dogmatiek, als verouderd, ter zijde te leggen en hen te veroordeelen als onpractisch en ascetisch. Maar dit is zeker dat gij moeielijk een kring van mannen vinden zult, die ernstiger vroomheid paarden aan grondiger wetenschap. Wees wat gij zijt geheel! - ziedaar de leus der mannen van Port Royal in tegenoverstelling van 't wachtwoord der Jezuïeten: ‘il y a avec le ciel des accomodements.’ Arnauld past haar toe in zijn werk ‘de la fréquente communion’ waarin hij den Jezuïeten de handschoen toewierp. Naast hem staat Nicole, de Melanchthon van dezen Luther, met zijn ‘Traité des moyens de conserver la paix avec les hommes’ en Lancelot, die een zoo belangrijk aandeel had in de logica van Port-Royal. Maar hooger
dan die allen staat Blaise Pascal, even scherpzinnig mathematicus als diepzinnig denker, even fijn menschenkenner als snijdend Satyricus. Sints het ongeluk dat hem trof op den Pont de Neuilly trok hij zich terug in den kring van Port-Royal, en werd weldra in den strijd tegen de Jezuïeten betrokken. Toen hij in 1656 de eerste zijner Provinciales, de brieven die hij onder den psendonym Montalte aan een bewoner der provincie richtte, uitgaf, toen ging er uit geheel Frankrijk een schaterlach op, maar hoe verder hij vorderde des te ernstiger werd de toon door hem
<pb n="213"/>aangeslagen tot eindelijk in zijn 14den brief, zijn verontwaardiging over de onzedelijke zedeleer der Jezuïeten, hem het toppunt van welsprekendheid bereiken deed.</p>
<p>Maar genoeg: ziedaar de mannen die gij aantreft in het Salon van Mme. de Sablé. Geen wonder dat er nog iets anders werd besproken dan de nieuwtjes van den dag! Als wij de portefeuilles openen van Valant, den lijfarts van Mme. de Sablé, die als 't ware het archief van haar Salon bevatten, dan vinden we er ja, ook lichte literatuur, epigrammen en sonnetten, maar voor 't grootste deel is de inhoud van meer ernstigen aard. Physische, moreele, theologische, philosophische vragen ziet gij er behandeld. Nu eens leest de markies de Sourdie, naar aanleiding van barometrische proeven, die Pascal in zwang had gebracht, een verhandeling over de vraag: waarom het water opstijgt in een buis. Dan meer houden conferentiën over het Calvinisme het gezelschap eenige avonden bezig. Of er worden gedachten voorgelezen over de leer van Descartes en men kiest partij voor of tegen het Cartesianisme. Op een anderen avond brengt Arnauld het manuscript te berde zijner voorrede voor de Logica van Port-Royal, of Mad. Brégy geeft er een lofrede op Socrates en een beoordeeling eener vertaling van Epictetus.</p>
<p>Maar men zweeft er niet uitsluitend in de hoogere spheren der wetenschap. Ook gemoedsaangelegenheden vinden er een plaats. De analyse van de verschillende aandoeningen der liefde is hier, evenals in 't Hôtel de Rambouillet, aan de orde van den dag. En bij de behandeling dier vragen geeft Pascal den toon aan. Hoe gaarne stellen wij ons voor, dat hij zijn heerlijk Discours sur les passions de l'amour, door Cousin aan de vergetelheid ontrukt daar zal hebben voorgelezen. Reeds aanstonds gunt de aanhef ons een diepen blik in 't gemoed des grooten denkers. ‘De mensch is geboren om te denken, ook doorleeft hij geen oogenblik zonder het te doen; maar de zuivere gedachten die hem gelukkig zouden maken, indien hij ze altijd vol kon houden, vermoeien en overstelpen hem. In een leven uit éen stuk kan hij zich niet vinden; hij heeft beweging en werkzaamheid noodig; d.w.z. dat het nu en dan noodzakelijk is dat hij geschokt wordt door hartstochten, waarvan hij in zijn hart de bruisende en diepe bronnen vindt.’ En nu beschrijft hij de liefde en de eerzucht, als de hartstochten die waardig zijn een menschenleven te beheerschen. ‘Men vraagt
<pb n="214"/>of men moet beminnen, zegt hij, dat moet men niet vragen, men moet het voelen. Daarover delibereert men niet, men wordt er toe gedwongen.’ En elders: ‘Als wij beminnen, schijnen we ons zelven gansch anders toe, dan wij te voren waren. Zoo verbeelden we ons dat de heele wereld het opmerkt; toch is er niets zoo ongegrond. Maar daar de gezichtskring der rede door den hartstocht is beperkt, mist men alle zekerheid en wantrouwt men zich zelven.’ Inderdaad, wie zoo kan schrijven, die moet zelf de teedere aandoeningen der liefde hebben gekend, en indien ergers dan behoorden zulke opmerkingen, beantwoordend aan de hoogste eischen van het genre précieux, te huis in dien kring van fijn beschaafde vrouwen, die Mme. de Sablé omringden.</p>
<p>Doch we mogen verder gaan, en beweren dat een bepaalde tak der Fransche literatuur aan dit Salon ontsproten is, ik bedoel die der Pensées en Maximes. De meesten der habitué's beproefden in dit genre hunne krachten. De gastvrouw zelve ging hen voor, want een bundel Pensées bezitten we van hare hand, en d'Esprit en de Sourdis en anderen volgden haar voorbeeld. Geen wonder dat de productiviteit der superieure geesten daardoor aangewakkerd werd. Dien heerlijken bundel van Pascal's Pensées, we zouden hem wellicht niet bezitten, had niet de kring van Mad. de Sablé zijn geest in die richting voortgestuwd. Zijn losse gedachten vonden zijne vrienden na zijn dood op vliegende blaadjes en kleine snippers verstrooid. En toen men ze ging combineeren en rangschikken, toen ontdekte men daarin het grootsche plan eener apologie van het christendom. Doch daarnevens vond men tal van denkbeelden die op zich zelf stonden, die niet in dat kader voegden, geen los daarheen geworpen aanteekeningen, maar maximen, waaraan de grootste zorg besteed was, die drie of viermaal waren omgewerkt eer zij den afgeronden vorm bereikten, waarin ze tot ons kwamen. Ik denk b.v. aan de beroemde gedachte over de neus van Cleopatra: ‘Wie de ijdelheid van den mensch volledig wil kennen, heeft slechts te letten op de oorzaken en gevolgen der liefde. De oorzaak is een “ik en weet niet wat,” en de uitwerkselen zijn ontzettend. Dat, ik en weet niet wat, zulk een kleinigheid dat men ze nauwelijks opmerkt, brengt heel de aarde, de vorsten, de legers, de gansche wereld in rep en roer. Ware de neus van Cleopatra korter geweest, heel de gedaante der wereld zou veranderd zijn.’</p>
<pb n="215"/>
<p>Doch allengs vond Pascal een waardigen mededinger in den somberen misanthroop, den stelselmatigen pessimist, die in dien geestvollen kring meestal ingetrokken en mijmerend neerzat, en wien hoogst zelden een glimlach om de lippen speelde, ik bedoel La Rochefoucauld. Wilt gij van de juistheid dier karakteristiek u overtuigen, raadpleeg dan het portret, dat hij, naar de gewoonte van dien tijd, van zich zelven gegeven heeft. Nadat hij zijn oogen en wenkbrauwen, zijn neus en kin en tanden haarfijn heeft beschreven, gunt hij ons een blik in zijn binnenste. ‘Om van mijn humeur te spreken, zegt hij: ik ben melancholiek, en wel in dien graad dat men sints drie of vier jaar mij nauwelijks drie of vier maal heeft zien lachen. Toch zou ik, dunkt me, een vrij dragelijke en zachte melancholie hebben, als ik er geen andere had dan die voortkomt uit mijn temperament; maar er komt van buiten zooveel bij, en dat neemt zoozeer mijn verbeelding in, en houdt mijn geest zoo bezig, dat ik meestentijds mijmer zonder iets te zeggen, of zelf niet let op 't geen ik zeg. Ik heb geest, en 'k maak geen bezwaar om het te zeggen: want waartoe het verheeld? maar een geestigheid die door mijn zwaarmoedigheid bedorven wordt, want hoewel ik mijn taal vrij wel meester ben, hoewel ik een gelukkig geheugen heb, en niet verward ben in mijn denkbeelden, heb ik zoozeer mijn gedachten bij mijn verdriet, dat ik dikwijls vrij slecht uitdruk wat ik zeggen wil.’</p>
<p>‘De eerzucht,’ zoo heet het een weinig verder, kwelt mij niet. Ik vrees weinig dingen en allerminst den dood. Ik ben weinig vatbaar voor medelijden, en ik wenschte 't in 't geheel niet te zijn. Toch is er niets dat ik niet doen zou tot verzachting van iemands droefheid, en ik geloof werkelijk dat men daarvoor alles doen moet, zelfs tot het betuigen van medelijden met zijn verdriet. Want de ongelukkigen zijn zoo dwaas, dat dit hun van alles 't meest goed doet. Maar ik voeg er bij dat men zich tevreden moet stellen met het te betuigen, en zich zorgvuldig er voor wachten moet het inderdaad te hebben.’ - Hoe weinig innemend dit portret ook zij - en 't zijn slechts enkele trekken, waarop ik de aandacht vestigde - een streven naar waarheid valt bij den schilder geenszins te miskennen. Op één punt slechts lijdt hij aan een schromelijk zelfbedrog. Hoe de man die door ambitie verteerd werd, ja zijn leven door dien hartstocht zag verwoest, de fijne menschenkenner, die de diepste
<pb n="216"/>roerselen van 't menschelijk hart onthulde, van zich zelf getuigen kon: ‘l'ambition ne me travaille point,’ ziedaar een dier psychologische raadselen, waarvan zelfs een Pascal den sleutel niet zou gevonden hebben. Want het moet gezegd worden, helaas! ijdelheid was de drijfveer van zijn leven, en door een grenzenloos egoïsme werd hij voortgestuwd. Getuige zijne betrekking tot Mad. de Longueville, dat somberste bedrijf uit de tragedie der Fronde, die ik thans niet mag ontvouwen. Onder de malcontenten tijdens het regentschap van Anna van Oostenrijk, en de vijanden van Mazarin bekleedde La Rouchefoucauld een eerste plaats en de jeugdige Mlle. de Bourbon, die 23 jaren oud aan den 47 jarigen Hertog de Longueville haar hand maar niet haar hart geschonken had, wist hij voor zich te winnen. Zoo zeer nam hij haar voor zich in, dat zij hem al de tooverkracht van haar schoonheid en geest ten dienste stelde, en, in strijd met de traditiën van 't geslacht der Condé's waartoe zij behoorde, 't koninklijk huis nu openlijk aanviel dan heimelijk ondermijnde, alles uit hartstochtelijke liefde tot den man, die later verklaarde haar alleen te hebben gebruikt als een werktuig om de Condé's voor de Fronde te winnen. Maar ik mag mij niet verder verdiepen in bijzonderheden uit dit tragisch leven. Dit is zeker: juister dan in zijn portret heeft La Rochefoucauld in zijne Maximes zich zelven geschilderd, en als hij daar de ijdelheid voorstelt als het eenige motief van al onze gedachten en daden, geeft hij zich zelven gelijk hij is. Nooit heeft iemand scherper kritiek uitgeoefend over de menschelijke dwaasheden, zwakheden, beuzelarijen, dan deze onverbiddelijke censor van zijn tijd. Onder het motto: ‘onze deugden zijn meestal niet anders dan vermomde ondeugden’, rukt hij de maskers van galanterie en devotie weg. Gij bewondert iemands nederigheid. La Rochefoucauld fluistert u in 't oor: ‘de nederigheid is dikwijls slechts
een geveinsde onderwerping waarvan men zich bedient om anderen te onderwerpen; 't is een kunstgreep van den hoogmoed, die zich vernedert om zich te verheffen, en hoewel hij zich op duizenderlei wijzen vertoont, is hij nooit beter vermomd en meer in staat om te misleiden, dan wanneer hij zich verbergt onder de gedaante der nederigheid.’ Gij zijt hoogelijk ingenomen met iemands dankbaarheid. La Rochefoucauld herinnert u: ‘De dankbaarheid der meeste menschen is slechts een geheim verlangen om grootere weldaden te ontvangen.’ Gij ergert u aan iemands ijdel-<pb n="217"/>heid. ‘Wat anderer ijdelheid in ons oog ondragelijk maakt is, dat zij de onze kwetst,’ zoo bijt hij u in t oor. Gij beroemt er u op dat gij aan velen uw vertrouwen schenkt. ‘De lust om beklaagd of bewonderd te worden is dikwijls de sterkste drijfveer van ons vertrouwen, zoo oordeelt onze pessimist. Gij breidt den kring uwer kennissen gaarne uit. ‘Wat ons nieuwe kennissen doet zoeken is niet zoo zeer dat wij de oude moe zijn, of er vermaak in scheppen te veranderen, als wel dat het ons verdriet niet genoeg bewonderd te worden door hen die ons te goed kennen, en wij de hoop koesteren van meer bewondering te vinden bij hen die ons niet zoo goed kennen.’ Zoo verklaart hij het uitzettingsvermogen van uw hart. Gij doet al uw best om natuurlijk te zijn. ‘Niets verhindert ons zoozeer natuurlijk te zijn als de lust om het te schijnen,’ zoo beneemt hij u ook die ilusie.</p>
<p>Genoeg, zoo zegt ge, van dien ‘Geest der stets verneint.’ En inderdaad, dat is hij; achter elke deugd, waarop gij u beroemt, plaatst hij een vraagteeken. Van iedere goede eigenschap laat hij u onmiddellijk de keerzij zien. Maar zulk een kritischen geleigeest, gelijk Goethe er een bezat in Merck die, naar men wil, hem de stof voor zijn Mephistopheles gegeven heeft - zal ik hem een demon of een goeden genius noemen? - behoeven we allen. Die ontgoochelingskuur moet een ieder onzer ondergaan op zijne beurt. En daarbij, laat ons rechtvaardig wezen! Een pessimist die alle geloof aan deugd en menschenwaarde heeft uitgeschud, is La Rochefoucauld in geenen deele. Ook hij ziet in de ellende van den mensch die hij meedoogenloos onthult, met Pascal eene misère de grand-seigneur, d'un roi detrôné, en niet zonder diepe schaamte zeker schreef hij de gedachte neer: ‘Een ding moet worden toegestemd tot eer der deugd, dat de grootste rampen der menschen, die zijn waarin ze vallen door hun eigen schuld.’</p>
<p>M.e.w. de groote verdienste van la Rochefaucauld schijnt mij zijn onverbiddelijke waarheid. Gelijk Pascal in zijn Provinciales zoo gaf hij in zijn Maximes een voorlooper van Molières Tartufe en op de leus van Boileau heeft hij geanticipeerd:</p>
<p>‘Rien n'est beau que le vrai; le vrai seul est aimable.’ En toch, wonderbare dupliciteit van 't menschelijk wezenl - toch liet diezelfde man uit een beoordeeling zijner Maximes, door Mad. de Sablé in copij hem toegezonden voor 't Journal
<pb n="218"/>des Savants, dit zeker niet zeer vleiend gedeelte weg: ‘Sommigen zijn van oordeel dat het beleedigend is voor de menschen zulk een vreeselijke schilderij van hen op te hangen en dat de auteur 't oorspronkelijke daarvan alleen in zich zelven heeft kunnen vinden. Zij zeggen dat het gevaarlijk is dergelijke gedachten in 't licht te geven, dat wie zoo goed heeft aangetoond dat men nooit iets goeds doet dan uit slechte beginselen, zich geen moeite meer zal geven om naar deugd te jagen, daar het toch onmogelijk is haar te bezitten, tenzij een denkbeeldige, dat men eindelijk de moraal omver werpt door te doen zien dat al de deugden die ze ons aanprijst slechts hersenschimmen zijn.’ - Of die sommigen gelijk hebben laat ik thans in 't midden. Twee dingen zijn zeker: La Rochefoucauld is een raadsel en zijne Maximes zijn paarlen van 't zuiverste water. En de facetten waarin ze zijn gevat danken wij voor een niet gering deel aan het salon van Mad. de Sablé. Daar zijn al zijne gedachten bediscussieerd, toegelicht en gepolijst. Bij die discussien stonden de heeren doorgaans aan zijne zijde, de dames tegenover hem. Zoo leverden zij de stof voor een conversatie even piquant als bevallig, even geestig als scherp. Die conversatie heeft Pascal geprikkeld en la Rochefoucauld bezield. Twee der grootste geesten, welke Frankrijk zag geboren worden, danken hunne vorming aan het salon van Mad. de Sablé.</p></div>
<div type="section">
<head rend="h4">III.</head>
<p>Uit de aristocratische kringen, waarin wij tot dusver ons bewogen, verplaatsen we ons thans in een meer gemengd gezelschap. 't Is niet naar de Place Royale dat onze weg ons ditmaal voert! Om u in het salon van Mlle de Scudéry te introduceeren moet ik u verzoeken een onaanzienlijk, weinig bezocht straatje met mij te betreden, de passage vormend tusschen de rue d'Anjou en de rue de Bretagne, la rue de Beauce geheten. Gij betreedt hier 't gebied der eigenlijke bourgeoisie, die in dien tijd het kanaal vormde waardoor het literarisch leven uit de hoogere kringen stroomde naar de verschillende lagen van het volksleven. Maar vergeet niet dat wij
<pb n="219"/>hier nog niet te doen hebben met de bourgeoisie van den nieuweren tijd, aan wie op intellectueel, moreel, ja naar mijn overtuiging op ieder gebied op den langen duur de heerschappij verzekerd is. 't Is de bourgeoisie van voor de revolutie, die den adel naar de oogen ziet en de hofkringen kiest tot haar model. Gij vindt hier imitatie van 't Hôtel de Rambouillet en imitatie leidt tot affectatie. Laat ons zien.</p>
<p>Onze gastvrouw zelve heeft de kennismaking met haar en haar omgeving zeer gemakkelijk gemaakt. De voorname bron toch waaruit de kennis van het salonleven dier dagen wordt geput zijn de romans van Mlle de Scudéry. Waarlijk de boeken hebben hun lotgevallen! Wie neemt thans nog den Grand-Cyrus ter hand, ja 'k zou haast zeggen: wie heeft hem hooren noemen? En toch, van 1649 tot 1654 verslond men van het eene eind van Frankrijk tot het andere, onder de aristocratie en de burgerij, in Parijs en in de provincien, die tien dikke deelen met klimmende geestdrift. De verschijning van elk deel was een événement. Geen wonder! De Fransche maatschappij dier dagen vond daar zich zelve geschilderd. t Was een reeks van portretten welke haar werd aangeboden, allen overmatig gevleid, maar toch ook dikwijls met fijnen tact de gebreken aangevend der bedoelde personen. Verplaatst ons de Grand-Cyrus voornamelijk in 't Hôtel de Rambouillet, de Clélie, een even omvangrijke, om niet te zeggen langwijlige roman, schildert den kring die thans ons bezig houdt; speelt de eerste aan 't hof van een Perzischen koning, in den laatsten is het Rome uit den tijd van Brutus en Tarquinius het tooneel der handeling. Maar juist die aanhoudende dooreenmenging van Persische en Romeinsche met Fransche toestanden is voor den toeschouwer ontzettend vermoeiend en verwarrend en alleen een geduld als dat van Victor Cousin is daartegen bestand. Aan zijn ijverige nasporingen omtrent het Frankrijk der 17de eeuw danken wij de ontginning dezer mijn. Gedurende zijn herstel uit een zware ziekte, en ter verpoozing van zijn philosophische studiën heeft hij al die dikke deelen doorworsteld niet alleen, maar gesavoureerd, geexcerpeerd, geanalyseerd en, met behulp van een sleutel tot den Grand-Cyrus, dien hij vond in de Bibliothèque de l'Arsenal, allerlei raadselen opgelost. Dat de zoetsappigheid en affectatie dier romans den reconvalescent geen nieuwe ziekte op den hals
heeft gehaald, kan ik me alleen verklaren uit de blinde ingeno-<pb n="220"/>menheid met de producten van eigen bodem, den Franschen veelal eigen. Voor Cousin is de 17de eeuw nu eenmaal Frankrijks heldentijd, waarin alles grootsch moet zijn en edel, en in 't licht dat afstraalt van de groote genien baden zich in zijn oog al de geesten van lageren rang.</p>
<p>Nogtans, tusschen den Cyrus en de Clélie trekt ook Cousin een scherpe grenslijn. Voor de lafheid en de weekelijkheid van den laatsten roman is hij geenszins blind. Ze is dan ook even onmiskenbaar als onuitstaanbaar. Gij vindt er eindelooze discussies over al de verschillende nuances der liefde en de casuistiek der verliefdheid wordt er geographisch afgebeeld in de zoogenaamde kaart der Teederheid. Daarop treft gij aan het meer der Onverschilligheid de burgt van den Eerbied, de dorpen der Billets-Dorux, der Minneliederen, der kleine Attenties, der Gevoeligheid, tot aan de stad der Teederheid, gelegen aan den oever van den stroom der Inclinatie, vlak naast de Gevaarlijke zee.</p>
<p>Maar 't wordt tijd dat wij de schrijfster, het middelpunt van dit salon wat nader leeren kennen. Madeleine de Scudéry hield met haren broeder Georges, met wien zij samenwoonde, in dien kring de eer der letteren op. Onder diens naam gaf zij aanvankelijk hare werken uit. Wat er 't gebrekkigst in was, het plan en de intrigue, was van hem, wat er 't best in was, de conversatiën en détailschildering, van haar afkomstig. Wanneer zij hare boeken schreef, was altijd een probleem voor haren vriendenkring want, zoolang zij zelve zich geen salon geschapen had, was zij een getrouw bezoekster van Rambouillet. Zij recipieerde en ging uit, door den hartstocht der conversatie werd zij geheel beheerscht, zoodat ze schrijven moest bij nacht en in den vroegen morgen. Onder al de portretten, die ze ons levert, heeft ze geen oogenblik geaarzeld ook zich zelve te schilderen. Een zeer gewoon verschijnsel in dien tijd. Of was niet het salon van Mademoiselle in t Luxembourg bepaaldelijk gewijd aan de portretten? Daar beschreven de vrouwen uit de hoogste kringen zich zelve uiterlijk en innerlijk. En ook dat was meer dan een bloot amusement. Toen de excessen, onafscheidelijk van elke manie, hadden uitgewoed en deze stroom van den conversatietoon begon te ebben, toen liet hij een vruchtbaar slib achter, te weten: La Bruyère's Caractères.</p>
<p>Doch toen Mlle de Scudéry zich zelf moest portretteeren had zij te kampen met een groot bezwaar. Zij was leelijk in den
<pb n="221"/>volsten zin des woords, ze had een groezelig teint en een onbehagelijk figuur. Daar kwam ze dan ook rond voor uit. Want toen een van hare vrienden, Nanteuil, een portret in pastel van haar gemaakt had, dat zeer was geflatteerd, maakte zij er dit puntdicht op:</p>
<lg type="poem">
<l>‘Nanteuil, en faisant mon image</l>
<l>A de son art divin signalé le pouvoir,</l>
<l>Je hais mes yeux dans mon miroir,</l>
<l>Je les aime dans son ouvrage.’</l></lg>
<p>Maar een romanheldin mocht toch niet leelijk zijn. Zie hier hoe zij uit die moeilijkheid zich redt en zich zelve als Sapho schildert: ‘Hoewel gij van Sapho gewoonlijk spreken hoort als van de bekoorlijkste persoon uit heel Griekenland, moet ge u toch niet verbeelden dat haar schoonheid een dier schitterende was, waarin zelfs de nijd geen gebrek kan ontdekken; toch was ze in staat om sterker hartstochten op te wekken dan de grootste schoonheden der wereld. Om haar u te schilderen moet ik zeggen, dat, hoewel zij zich klein noemt, als ze van zich zelve kwaad wil spreken, ze toch van middelmatige lengte is, maar zoo edel en welgemaakt dat het niets te wenschen overlaat. Wat haar teint betreft, 't is niet van de uiterste blankheid, toch heeft het een zoo helderen glans, dat men 't schoon kan noemen. Maar wat Sapho vooral innemends heeft, 't zijn haar oogen, zoo schoon, zoo levendig, zoo vol liefde en geest dat men hun glans niet verdragen en er toch de blikken niet van afwenden kan.’ En zoo gaat die beschrijving in een tal van breede phrasen, waarmee ik u niet zal vermoeien, voort, tot eindelijk Sapho's handen zoo bewonderenswaardig worden genoemd, ‘dat het inderdaad handen zijn om harten te grijpen, of, wil men haar beschouwen als een lievelingsdochter der Muzen, dan zijn 't handen, waardig om de schoonste bloemen van den Parnassus te plukken.’</p>
<p>Wat dunkt u? Begint het genre précieux hier niet reeds te ontaarden? En 't werd er niet beter op toen Mlle de Scudéry in hare woning haar ‘séances du Samedi’ opende; nu en dan verschenen daar de beide dochters van Mad. de Rambouillet, thans Mesdames de Montausier en de Grignan; ook Mad. de Sablé vertoonde er zich enkele malen, maar de habitués waren
<pb n="222"/>letterkundigen van den tweeden rang als Chapelain, Conrart, Sarasin, Pellisson. Alles mocht er behandeld worden, politiek en oorlog, kunsten en nieuwstijdingen, mits op galanten toon, en waren de zittingen bijzonder interessant, dan maakte Pellisson er een proces-verbaal van op. Dat was b.v. het geval met de zoogenaamde journée des madrigaux. De zaak was deze. Bij een der vorige zittingen had de edele Theodamas, zoo als de Grand-Cyrus hem noemt, d.i. Conrart, aan Sapho bij 't heengaan iets aangeboden in een geparfumeerd papier, 't welk bij 't openen een kristallen cachet bleek te zijn waarop het naamcijfer van Sapho en het zijne dooreengestrengeld waren gegraveerd. Madeleine antwoordde op die ingewikkelde declaratie, waarvan ze trouwens zeer goed wist dat zij niet ernstig was gemeend, in 't volgend madrigal:</p>
<lg type="poem">
<l>‘Pour mériter un cachet si joli,</l>
<l>Si bien gravé, si brillant, si poli,</l>
<l>Il faudrait avoir, ce me semble,</l>
<l>Quelque joli secret ensemble,</l>
<l>Car enfin les jolis cachets</l>
<l>Demandent de jolis secrets,</l>
<l>Ou du moins de jolis billets.</l>
<l>Mais comme je n'en sais point faire,</l>
<l>Que je n'ai rien qu' il faille taire,</l>
<l>Ni qui mérite aucun mystére,</l>
<l>Il faut vous dire seulement</l>
<l>Que vous donnez si galamment,</l>
<l>Qu' on ne peut se défendre</l>
<l>De vous donner son coeur ou de la laisser prendre.’</l></lg>
<p>Daarop volgt een brief van Conrart, een nieuw puntdicht van Sapho, een ander van Conrart, die een dergelijk cachet zendt met een nieuw madrigal aan Mlle. Arragonais. En nu breekt op de eerstvolgende Zaterdag-avond-zitting een stortvloed los van puntdichten, grootendeels geïmproviseerd, alle betrekking hebbende op het bewuste cachet. Het onderwerp is niet verheven - ik stem het gaarne toe - de conversatie ging niet diep. Toch komt het me voor dat dit amusement meer geest verraadt dan zich vertoont in vele onzer hedendaagsche gezelschapskringen, en dat daartoe vereischt worden een gevatheid en smaak, een juistheid van dictie en versificatie, die op zich zelve geenszins te versmaden zijn.</p>
<pb n="223"/>
<p>En men nam 't ernstig met die puntdichten. Een hevigen strijd deden ze nu en dan ontbranden. Een enkel voorbeeld ten bewijze. In 't jaar van den Munsterschen vrede woedde in Parijs een letterkundige strijd, die 't hof en de stad, de Salons en de Académie in twee partijen splitste. Twee Sonnetten gold het van Voiture en Benserade. De laatste had de volgende klacht gemaakt van een minnaar die zich ongelukkiger noemde dan Job, omdat deze ten minste luide kon zuchten over zijn verdriet, terwijl de arme minnaar in stilte lijden moest.</p>
<lg type="poem">
<l>‘Job, de mille tourments atteint,</l>
<l>Vous rendra sa douleur connue,</l>
<l>Et raisonnablement il craint,</l>
<l>Que vous n'en soyez point émue;</l>
<l>Vous verrez la misère nue,</l>
<l>Il s'est lui meme ici dépeint,</l>
<l>Accoutumez vous à la vue</l>
<l>D'un homme qui souffre et se plaint;</l>
<l>Bien qu'il eut d'extrêmes souffrances,</l>
<l>On voit aller des patiences</l>
<l>Plus loin que la sienne n'alla.</l>
<l>Il souffrit des maux incroyables,</l>
<l>Il s'en plaignit, il en parla:</l>
<l>J'en connais de plus misérables.’</l></lg>
<p>Daartegenover stond Voiture's Sonnet aan Urania, aan wier heerschappij hij zich niet kon ontworstelen, een Sonnet na zijn dood als de laatste zucht zijner Muze door zijn vrienden opgevangen, en dat aldus eindigde:</p>
<lg type="poem">
<l>Quelquefois ma raison par de faibles discours</l>
<l>M'incite à la révolte et me promet secours;</l>
<l>Mais lorsqu' à mon besoin je me veux servir d'elle,</l>
<l>Après beaucoup de peine et d'efforts impuissants</l>
<l>Elle dit, qu' Uranie est seule aimable et belle,</l>
<l>Et m'y rengage plus que ne font tous mes sens.’</l></lg>
<p>Klinkt het niet ongeloofelijk, dat Balzac over die beide Sonnetten een uitvoerige verhandeling heeft geschreven, waarin hij hun verdiensten en gebreken wikt en weegt, ja dat zelfs Corneille in de volgende regelen ze tegenover elkaar stelde:</p>
<pb n="224"/>
<lg type="poem">
<l>‘L'un nous fait voir plus d'art et l'autre plus de vif,</l>
<l>L'un est le mieux peigné, l'autre le plus naïf;</l>
<l>L'un sent un long effort, et l'autre un prompt caprice;</l>
<l>Enfin l'un est mieux fait et l'autre est plus joli;</l>
<l>Et, pour le dire tout en somme,</l>
<l>L'un part d'un auteur plus poli</l>
<l>Et l'autre d'un plus galant homme.’</l></lg>
<p>Maar met dat oordeel van den grooten meester was de strijd nog niet beslecht. De Jobelins, gelijk de verdedigers van Job zich noemden en de voorstanders van Urania stonden hoe langer zoo scherper tegenover elkaar, tot eindelijk Mad. de Longueville de partij koos van Voiture, 't Hôtel de Rambouillet voor hem won en alzoo de publieke opinie te zijnen gunste deed beslissen. Wederom een op zich zelf onschuldige strijd, maar waarbij toch 't gevaar van letterkundig dilettantisme ontzettend groot was en de galanterie ontaardde in pedanterie.</p>
<p>Trouwens, van dat gevaar was een précieuse als Mlle. de Scudéry zich maar al te wel bewust. Voortdurend verdedigt ze zich tegen de beschuldiging van een Savante te zijn. En om goed te doen uitkomen hoe weinig ze daarmee gemeen heeft plaats zij tegenover Sapho een zekere Damophile, die ook een Salon presideerde en altijd vijf of zes meesters had, waarvan de minst geleerde haar in de astrologie onderwees, op wier tafel men altijd vijftien tot twintig boeken zag, waarvan ze er steeds toevallig een in handen had als er iemand binnentrad en die altijd over boeken sprak in boekenstijl. Sapho walgt zoozeer van deze caricatuur van haar zelve, dat ze eens tot haar vrienden zegt: ‘om u de waarheid te zeggen, ik ben 't zoo moe belesprit te zijn en voor een Savante door te gaan, dat ik, zoo als ik er nu over denk, het 't hoogste geluk zou achten niet te kunnen lezen noch schrijven noch spreken.’ Cousin vindt daarin een bewijs van haar beminnelijken eenvoud, en zegt dat het onmogelijk is minder bas bleu te zijn. Ik voor mij kan de gedachte: ‘quis' excuse s'accuse’ hier niet van mij weren, en de Mephistophelesgeest van La Rochefoucauld fluistert me weer in 't oor: ‘niets verhindert ons zoozeer natuurlijk te zijn als de lust om het te schijnen.’ Waarlijk, het werd tijd dat de man opstond die deze waarheid aan zijn Comédies ten grondslag heeft gelegd. Molière, de groote profeet van natuur en waarheid, werd door zijn tijd geëischt. Maar een stoute onderneming was 't, toen
<pb n="225"/>hij in 1659 in Parijs debuteerde met zijne Précieuses ridicules. Want, uitgenomen Mijnheer en Mevrouw de Montausier, was geheel 't Hôtel de Rambouillet bij die voorstelling tegenwoordig. 't Was niet anders dan een vluchtig bewerkte farce, waarin Madelon en Cathos, de twee dochters van Gorgibus, haar pedanterien uitkramen op vermakelijke wijs, en worden beet genomen door twee lakeien, die zich uitgeven voor geleerden; maar toch werd de algemeene bijval dien ze vond onder woorden gebracht door dien burgerman uit het parterre die uitriep: ‘Courage, Molière! voilà de la bonne comédie,’ en al werd ook de Clélie geparodieerd op het tooneel, zelfs 't Hôtel de Rambouillet applaudiseerde zijns ondanks.</p>
<p>En de groote meester ging voort op den ingeslagen weg. Zijn Femmes Savantes las hij voor 't eerst voor in den kring van La Rochefoucauld. De Précieuses ridicules waren slechts een voorpostengevecht. Maar hier werd de groote slag geslagen. En al de grootere en kleinere Salons, welke Rambouillet wilden navolgen, zonder een grein van 't vernuft en de oorspronkelijkheid die daar heerschten: alle broeinesten van affectatie en pedanterie, kregen door dit meesterstuk den nekslag. De man was opgestaan die den Augiasstal zou reinigen, De Lessing van Frankrijk die de Fransche Goeze's en Klotzen heeft gehekeld in zijn Frissotin. Charles Cotin, de verwaande abbé dien Bungener ons schilderde, had een vertaling gegeven van het Cantique des Cantiques, die naar zijn eigen verklaring heel de wereld door gelezen werd en, met zinspeling daarop zoowel als op de eerste letters van zijn naam, schreef hij als zijn naamcijfer twee naar elkaar toegekeerde C's. waarop hij het devies toepaste: ‘Juncta orbem implent’ (vereenigd omvatten ze den aardbol.) Met het oog op dien kwast nu en de achting welke Philaminte hem toedraagt zegt Citanndre in de Femmes Savantes:</p>
<lg type="poem">
<l>‘Ce monsieur Trissotin me chagrine, m'assomme,</l>
<l>Et j'enrage de voir qu' elle estime un tel homme,</l>
<l>Qu' elle nous mette au rang des grands et beaux esprits</l>
<l>Un bénet dont partout on siffle les écrits,</l>
<l>Un pédant dont on voit la plume libérale</l>
<l>D'officieux papiers fournir toute la halle.</l></lg>
<p>Zijn Sonnet à la princesse Uranie is de meest sanglante pa-<pb n="226"/>rodie der Sonetten van dien tijd. Maar haar toppunt bereikt die comedie, waar Vadius, de geleerde kenner van 't Grieksch, in wien elk Ménage moest herkennen, door Philaminte omhelsd wordt met de woorden:</p>
<p>‘Quoi! monsieur sait de grec? Ah! permettez de grace que pour l'amour du grec, Monsieur, on vous embrasse.’</p>
<p>Toch treft, gelijk op elk gebied, zoo ook hier zijne satire alleen de uitersten; immers, verklaarde hij in de voorrede voor zijne Précieuses ridicules ‘dat de uitstekendste zaken bloot staan aan 't gevaar van nabootsing door apen die bespotting verdienen, en dat die verkeerde naäperijen van 't geen 't uitstekendst is ten allen tijde het onderwerp der comedie hebben uitgemaakt,’ dan lag daarin opgesloten dat hij eerbied had voor het gezonde genre précieux. Ver is 't er dan ook van af dat Molière zou hebben ingestemd met Chrysale in zijne Femmes Savantes, die beweert:</p>
<lg type="poem">
<l>‘Il n'est pas bien honnête et pour beaucoup de causes</l>
<l>Qu'une femme etudie et sache tant de choses.</l>
<l>Former aux bonnes moeurs l'esprit de ses enfants,</l>
<l>Faire aller son ménage, avoir l'oeil sur ses gens,</l>
<l>Et régler la dépense avec économie,</l>
<l>Doit être son étude et sa philosophie.</l>
<l>Nos pères, sur ce point, étaient gens bien sensés,</l>
<l>Qui disaient qu'une femme en sait toujours assez,</l>
<l>Quand la capacité de son esprit se hausse</l>
<l>A connaitre un pourpoint d'avec un haut-de-chausse;</l>
<l>Les leurs ne lisaient point, mais elles vivaient bien;</l>
<l>Leurs ménages étaient tout leur docte entretien;</l>
<l>Et leurs livres: un dé, du fil et des aiguilles</l>
<l>Dont elles travaillaient au trousseau de leurs filles.</l></lg>
<p>Neen, indien Molière in onze dagen leefde, hij zou aan de ontwikkeling der vrouw eenigszins hooger eischen stellen dan de kennis van het onderscheid tusschen een buis en een broek; hij zou staan aan de zijde der voorstanders van uitbreiding van het vrouwelijk onderwijs en den vrouwelijken werkkring, met heilzame bespotting van de excessen die zich ook hierin voordoen; want zijn persoonlijk gevoelen wordt door Clitandre aldus uitgedrukt:</p>
<pb n="227"/>
<lg type="poem">
<l>‘Je consens qu'une femme ait des clartés de tout,</l>
<l>Mais je ne lui veux point la passion choquante</l>
<l>De se rendre savante afin d'être savante,</l>
<l>Et j'aime que souvent, aux questions qu'on fait,</l>
<l>Elle sache ignorer les choses qu'elle sait;</l>
<l>De son étude enfin je veux qu'elle se cache,</l>
<l>Et qu'elle ait du savoir sans vouloir qu'on le sache.’</l></lg>
<p>En vraagt iemand ten slotte mijn eindoordeel over den invloed der salons op den conversatietoon, 't kan, ondanks al de excessen die wij hebben aangetroffen, niet anders dan gunstig zijn. Met recht mocht Mad. de Rambouillet er zich op beroemen, dat zij, om een woord van haar vinding te gebruiken, de Fransche maatschappij had ‘gedebrutaliseerd.’ In haar bloeitijd hebben de Précieuses de rol der vrouw veredeld en zuiverheid van taal, bevalligheid van manieren, fijnheid van gevoel verheerlijkt als sieraden van 't vrouwelijk karakter. De affectatie waartoe zij vervielen vindt in de kritiek van La Rochefoucauld en Pascal, van Molière vooral, die beider geest in zich opnam, haar heilzaam correctief.</p>
<p>De geest der salons, door die Aristarchen gezuiverd, zij ons ideaal. Ook wij, we hebben onder onze nieuwere dichters zulk een Aristarch, die den ernst van Pascal aan de satire van Boileau en de komische kracht van Molière heeft gepaard.</p>
<p>Ik bedoel onzen Peter de Genestet. Hoe meer de piquante saus van zijnen geest onzen conversatietoon doortrekt, des te meer wordt hij, bevrijd van alle laffe plichtplegingen, krachtig en gezond. Want aan de Trissotins en Philamintes van toen en thans heeft hij een onvergetelijke les gegeven, toen hij zong:</p>
<lg type="poem">
<l>De dwaas bemint den lof alleen</l>
<l rend="; 1tab">Der zoetste zoetigheden;</l>
<l>En strooit ge er wat kritiek doorheen</l>
<l rend="; 1tab">Hij 's boos en ontevreden.</l>
<l>Wel, 'k min den lof zoo goed als hij;</l>
<l rend="; 1tab">Doch meng me vrij</l>
<l rend="; 1tab">Wat kritisch kruid er onder:</l>
<l rend="; 1tab">Uw lof wordt door die specerij</l>
<l rend="; 1tab">Slechts eedler en gezonder!</l></lg></div></div>
<div type="chapter">
<interpGrp>
<interp type="primair" value="frank01"/>
</interpGrp>
<pb n="228"/>
<head rend="h3">Elzas en Lotharingen.
<lb/>Eene studie over de geschiedenis en de beschaving beider landen.
<lb/>Naar H. Rückert.</head>
<head rend="h4">II.</head>
<p>Het stedelijk element kan tot op de helft der 13<hi rend="sup">e</hi> eeuw in zóó verre een burgerlijk leven genoemd worden, als het op staatkundig of maatschappelijk gebied zich bleef verzetten tegen de aanmatigingen der wereldrijke of kerkelijke feodale aristokratie. Nog scherper echter dan van deze bleef het in zeden en denkwijze van het overige volk gescheiden, zoowel van de plattelands bevolkingen als van de nering doende klassen in de steden zelf. De ridderlijke geest van het hoofsche leven bleef de voorname standen beheerschen en op elk gebied openbaarde deze zich in eene groote vruchtbaarheid, voornamelijk op het gebied der schoone letterkunde dier dagen. Gelijk vroeger Otfried van Weissenburg, zoo ontrolde thans in het begin der 13<hi rend="sup">e</hi> eeuw Gotfried van Straatsburg de vaan voor het overige Duitschland. Niet als ware het in dien tusschentijd dood geweest op letterkundig gebied. Uit het begin der 12<hi rend="sup">e</hi> eeuw is een, in velerlei opzicht belangrijk, werk tot ons gekomen, dat men met recht den Elzas mag toekennen, hoewel de apodiktische zekerheid billijkerwijze verwondering baart, waarmede men twee geleerde abdissen van het
<pb n="229"/>beroemde klooster Hohenburg of St. Odilienberg, Relindis en Herrad, als de schrijfsters aanwijst. Het is eene in proza gestelde paraphrase en uitvoerige verklaring van het hooglied, blijkbaar ontstaan onder den invloed van Williram's werk, maar toch in enkele deelen uitmuntende door eene zelfstandige opvatting zoo als nog niet in de middeleeuwen voorkomt. De bepaald gekleurde tongval, de uitvoering, die reeds eene aanmerkelijke vaardigheid verraadt in het wedergeven van ongewone gedachten en beelden, plaatsen den oorsprong van genoemd werk tuschen den Wasgau en den Rhijn.</p>
<p>Even als bij Otfried hebben wij hier nog slechts te doen met de kerkelijke volks-literatuur, - niet alleen populair omdat zij Duitsch is, doch ook omdat slechts een kring van, hoewel beschaafde, toch kerkelijke lezers en vooral lezeressen voorondersteld wordt. Doch spoedig werd in den Elzas de eerste schrede gedaan op het wereld-riddelijke kunstgebied. Hendrik Glichesaere, ongetwijfeld een Elzasser, schreef zijn Reinhart Fuchs in de laatste helft der 12<hi rend="sup">e</hi> eeuw, doch nog vóór dat de nieuwe wereldlijke kunst van uit den Nederrhijn hare hoogstbeschaafde hoofsche vormen had ontvangen. Want de stof en hare bewerking voert ons reeds in eene geheel andere wereld, dan die, waarvoor genoemde paraphrase van het hooglied bestemd was. Het is mogelijk, hoewel niet waarschijnlijk, dat ook Hendrik van Glichesaere tot den geestelijken stand behoorde. Want hij spreekt tot een niet geestelijk publiek, tot de ridders en burgers, m.a.w. tot de stedelijke ridderschap. Een bij voorkeur wereldlijk onderwerp, uitmuntend geschikt om tot eene der bitterste en meest consequente satiren op de kerk en het priesterdom der middeleeuwen te worden omgewerkt, wordt hier, nagenoeg als het eerste voorbeeld in Duitschland, uit het Fransch in eene Duitsche bewerking aangeboden. Wij kunnen deze bewerking geene bloote vertaling noemen. De in gemakkelijk Duitsch gegestelde verzen zijn vol bezieling en zoetvloeiend, hoewel zij dertig of veertig jaren later tamelijk hard mogen klinken. Het is de eerste en eenige groote poging geweest om de oud-Duitsche dierfabel, die door de Franschen met voorliefde beoefend werd en in hunne literatuur eene voorname plaats bekleedde, voor de Hoogduitsche poëzie te herwinnen, en opmerkelijk is het, dat dit het eerst in den Elzas beproefd werd. Daarbij is in het oog te houden, dat het realismus, onmiskenbaar in dit werk verscholen,
<pb n="230"/>met de overige Hoogduitsche poëzie dier dagen onvereenigbaar was, terwijl het wederom ditzelfde realismus geweest is, dat eene dergelijke poging in den Elzas mogelijk maakte.</p>
<p>Dat ook de Elzas ruimschoots zijn aandeel had in den hoogen bloei van het minnelied, is onbetwistbaar. Hoogstwaarschijnlijk hebben wij hier de geboorteplaats van Reimar den oude, den vertegenwoordiger van de hoogste volmaking in den eigenlijken minnezang; want hij zal wel de nachtegaal van Hagenau zijn, wiens lied door Gotfried van Straatsburg boven alle andere poëzie van dien tijd verheven wordt.</p>
<p>Eindelijk heeft de Elzas in dezen zelfden Gotfried van Straatsburg een dichter voortgebracht, die wel niet de grootste zijns tijds is, doch met wien slechts Wolfram en Walther in éénen adem kunnen genoemd worden. Wij vestigen de aandacht op het eigenaardige van zijnen landaard. Daaraan juist heeft hij zijn grooten naam in de Duitsche poëzie te danken. Het is bovenal het burgerlijk-realistische element, zoo als het zich in de gezegende Rhijnlanden, en niet het minst in Straatsburg, als van zelf ontwikkeld had. Van hier dat open oog voor de schoonheid der wereld en het vroolijk genieten van hare weldaden. Wel is waar komt deze leer, door het sentimentele van het onderwerp, in het gedicht tot geen volkomen ontwikkeling, maar aan den dichter zelf en zijne landgenooten lag daarvan de schuld niet. Eene rijpe wereldbeschouwing, waaraan de hoofsche ridderschap een Wolfram vreemd moest laten, openbaart zich bij hem niet slechts in zijne geleerde opleiding, die hem den passenden titel van meester Gotfried deed verwerven, maar ook in den vrijen blik, waarmede hij op de idealen en verschijnselen van zijnen tijd met bittere ironie nederziet. Slechts een burger, d.i. niet een burger in den tegenwoordigen zin, maar een man, door geboorte en opvoeding met de hoogste standen der maatschappij verbonden, en door wetenschappelijke beschaving boven al hare vooroordeelen verheven, kan de dichter zijn van ‘Tristan en Isolde.’</p>
<p>Hoewel in dit bij uitstek kunstlievend tijdperk geene kunst tot de hoogte der poëzie werd opgevoerd, werd toch op menig ander gebied, voornamelijk op dat der architectuur, veel belangrijks geleverd. Want reeds ten tijde van Karel den groote heerschte in de bouwkunst eene groote bedrijvigheid, die in zoo verre zij voor de kunst waardij heeft, zich hoofdzakelijk in het
<pb n="231"/>kerkelijke openbaart. Slechts uit schriftelijke bewijzen kan men hare gewrochten kennen, daar de gedenkteekenen zelf, door den veranderden smaak van eenige opvolgende geslachten, veranderd of in den loop der eeuwen verloren gegaan zijn. De romaansche stijl, die zijn voortbrengend vermogen meer in den beneden-Rhijn openbaarde, is zoowel in overblijfselen der vroegere bouwkunst, als in de domkerken van Mainz, Worms en voornamelijk van Spiers, schitterend vertegenwoordigd. Moge in genoemde overblijfselen niets worden aangetroffen, waarop als kunstgewrocht van den eersten rang mag worden gewezen, zoo bewijst toch de voornaamste kathedraal des lands, de Mariënmunsterkerk van Straatsburg, in hare tot de romaansche periode behoorende deelen, dat men hier even goed als elders de bouw- metsel- en schilderkunst wist te beoefenen.</p>
<p>Tot dezelfde periode behoort een ander, in zijn soort eenig werk der teekenkunst. Met zekerheid weet men dat de abdis Herrad van Landsberg tot Hohenburg de bekwame vervaardigster is der ‘Hortus deliciarum.’ Het bevat eene kerkelijke kloosterencylcopaedie in het latijn, wel is waar voor den engen kloosterkring bestemd en uit dien hoofde voor de geschiedenis niet zonder waarde, doch geenszins uitstekend of eigenaardig. Doch onbetwistbaar kunnen de talrijke illustratien aldus genoemd worden, waarmede de schrijfster volgens de toenmalige gewoonte haar boek versierde en verklaarde. Behalve het algemeen bekende kerkelijke kunstgevoel dier dagen - men kan veilig aannemen dat het geheele werk reeds vóór 1180 voltooid was - wordt men hier verrast door den ongemeen scherpen blik voor de verscheidenheden en de bonte werkelijkheid des levens, waarvoor de toenmalige, zich op kerkelijk gebied bewegende kunst, het oog gesloten hield. Ongelukkigerwijze is deze voor de geschiedenis der beschaving onwaardeerbare schat, een offer der vlammen geworden bij den bibliotheekbrand van Straatsburg.</p>
<p>Sedert den tijd der tusschenregeering, of in de tweede helft der 13<hi rend="sup">e</hi> eeuw werden ook hier aan den Midden-Rhijn de bestaande krachten door nieuwe vervangen, hoeveel voortreffelijks er ook was geleverd voor de maatschappij, voor kerk en staat, voor de literatuur - kortom, voor het gansche volksleven. In de eerste plaats werd aan de algeheele betrekking tusschen de min of meer zelfstandige staatsinstellingen des lands, door het staatkundig stelsel van Rudolf I van Habsburg, een nieuw leven
<pb n="232"/>gegeven. Als landgraaf van den Boven-Elzas behoorde Rudolf, uit hoofde van zijn geslacht en zijne bezittingen, tot den Elzas; met de hoofdstad Straatsburg was hij in meer dan één opzicht verbonden; zoo had hij b.v. gedurende langen tijd uit vrijen wil aan het hoofd harer krijgsmacht gestaan. Zijn tijdgenoot, bisschop Koenraad van Lichtenberg, was een zijner boezemvrienden. Hiervan was het gevolg dat de Elzas het eigenlijke steunpunt der keizerlijke macht en het middelpunt des rijks werd. Het landgraafschap in den Elzas, de stad Straatsburg, bisschop Koenraad van Lichtenberg, de rijkssteden in den Elzas waren voor Rudolf zoo vele steunpunten, waarop hij in menige netelige omstandigheid had gerekend. Maar ook hier zag hij zich genoodzaakt telkens met meerdere mildheid te werk te gaan, naarmate zijne verstandige, hoewel niet van egoisme vrij te pleiten ontwerpen, werden tegengewerkt. Hij deed ook hier wat hem mogelijk was om de steden, als de gezondste en bruikbaarste elementen des rijks, aangenaam te zijn door bevestiging harer bestaande of toekenning van nieuwe privilegiën; maar wat hij met de eene hand gaf moest hij met de andere weder nemen en wat geldzaken betreft, schijnen de burgers der Elzasser rijkssteden even kitteloorig te zijn geweest als overal elders. Hierdoor keerden zij, hoewel soms door andere omstandigheden aangestookt, meer dan eens hunne wapenen tegen den man, dien zij eenmaal geëerbiedigd hadden als den hersteller des rijks, m.a.w. als den beschermheer hunner bijzondere belangen. Slechts met Straatsburg bleef de oude, vriendschappelijke betrekking bestaan, en nog op den beroemden laatsten tocht naar de keizerlijke graftomben te Spiers, in Julij 1291, vertoefde Rudolf acht dagen lang in deze zijne beminde stad.</p>
<p>Alle, op hunne voorrechten naijverige, bestanddeelen des rijks maakten zich de verwarringen, die na den dood van Rudolf aan de keizerlijke heerschappij slechts eene schaduw van macht overlieten, vooral ten nutte om hunne eigene belangen, ten koste van alle andere, te bevorderen. Hierin waren wederom de burgers der steden het krachtigst en gelukkigst werkzaam, daar zij bij de meeste zaakkennis en een betrekkelijk goed geordend bestuur, ook de meeste kapitalen beschikbaar hadden. Straatsburg stond weder aan het hoofd. Nu eens met goedheid, dan met geweld gelukte het deze stad den bisschop, haren vroegeren heer, nieuwe rechten af te persen, van hem en andere
<pb n="233"/>adelijke naburen landerijen te koopen, te veroveren of als pand, dat toch nooit werd gelost, in bezit te nemen. Dit geschiedde meestal zonder groote offers en altijd met de zekerheid, dat de keizer, zoo veel hij zulks vermocht, van zulke gewenschte aanhangers en landgenooten alles door de vingers zag en hen in alles ondersteunde. Het kwam er daarbij weinig op aan dat de stad in den strijd tusschen Albrecht van Oostenrijk en Adolf van Nassau, de zijde van Albrecht hield en de andere steden zich voor den vroeger gekozen Adolf in de bres stelden, of dat in den twist tusschen Lodewijk van Beijeren en Frederik van Oostenrijk juist het omgekeerde het geval was. In zaken van meer gewicht, waar gemeenschappelijke belangen moesten verdedigd worden, sloegen de steden der beide partijen steeds de handen inéén. Daarom waren alle gemakkelijk over te halen om Karel IV van Luxemburg, door den Paus en het Huis van Oostenrijk aanbevolen, te huldigen, mits zij daardoor voor immer ontslagen werden van ban en interdict en de nieuwe keizer haar eene menigte voorrechten, die hem toch niets kostten, wilde toestaan. Hij wilde bewijzen dat hij de steden in den Elzas bijzonder genegen was. Tien van haar, die tot dusverre voor hare vrijheid hadden gestreden, werden door hem door een bijzonderen landvrede (1354) op wettige wijze in een gemeenschappelijken bond gebracht. Aan het hoofd daarvan stond de rijksstad Hagenau. Deze tien steden waren Hagenau, Weisscmburg, Kolmar, Schlettstadt, Ehnheim, Rosheim, Mülhausen, Kaisersberg, Türingheim, Münster in Gregorienthal. Straatsburg zelve verkoos hare afzonderlijke positie te handhaven.</p>
<p>Deze gunstige verhouding met betrekking tot de andere staats-en maatschappelijke instellingen des lands had geenszins een goeden staat der zaken in de steden zelve ten gevolge. Zij traden ook hier in de periode der ontwikkeling waarin, volgens eene natuurwet der geschiedenis, het steeds scherper geteekende onderscheid tusschen de met staatkundige en maatschappelijke rechten voorziene burgers, en de eenmaal onvrije massa der handwerkers, in revolutiën ontaardde.</p>
<p>Deze democratische beweging, die niet volgens den tegenwoordigen maar volgens den toenmaligen tijd te verklaren is, verspreidde zich van de noordelijke landen aan den midden-Rhijn ook over de steden in den Elzas. Van uit het noordelijke Hagenau deelde zij zich in 1232 aan Straatsburg mede, doch had alhier,
<pb n="234"/>na de uiterste pogingen om de handwerkers tot uitsluitende heerschappij te brengen, reeds in 1340 slechts een compromis ten gevolge tusschen de oude aristokratische en democratische partijen. Dit compromis verzekerde aan beide een ongeveer gelijk aandeel in het stedelijk bestuur, en toonde zoo voortreffelijk te zijn dat het niet slechts in strekking, maar ook in de meeste bijzonderheden, tot op de Fransche omwenteling stand hield. Wegens het onovertroffen evenwicht in hare staatsregeling werd Straatsburg door alle geleerde kenners en oordeelkundige staatsmannen der volgende eeuwen voor eene stedelijke modelstaat voor geheel Duitschland gehouden, en het verdiende dezen roem. In de eerste plaats werkte haar voorbeeld op de haar verwante steden des rijks, die zich allen min of meer op denzelfden voet inrichtten, zij 't ook, zoo als trouwens te begrijpen is, niet zonder de meest verscheidene, door plaatselijke belangen te voorschijn geroepen wijzigingen.</p>
<p>De nieuwe staatsregeling der stad doorstond haren zwaarsten proef reeds dadelijk na de geboorte. Verschillende gebeurtenissen brachten, omstreeks het midden der 14<hi rend="sup">e</hi> eeuw, zware binnenen buitenlandsche oorlogen over den Elzas en met name over zijne hoofdstad, die meer of min, hoewel misschien niet op de mechanische wijze der moderne bureaukraten en hovelingen, den toon aangaf in het geheele land. De groote natuurrampen, die destijds een schrik door Europa deden gaan en het ontvolkten, voortdurend misgewas en hongersnood, aardbevingen, algemeene epidemiën en daaronder de verschrikkelijkste, de zwarte dood, trokken ook van alle kanten den Elzas binnen. Sedert het jaar 1349 woedde hier de zwarte dood, en dus iets later, doch niet minder verschrikkelijk dan in de meeste Duitsche naburige landen. Ook hier had hij het gewone gevolg, en wel in de eerste plaats eene vernieuwde, en ditmaal langdurige uitbarsting der volkswoede tegen de overal in den Elzas talrijk verspreide, en zeer gegoede joden. Bij vroegere dergelijke vervolgingen, die hier onder dezelfde omstandigheden als in het overige Duitschland waren te voorschijn geroepen, hadden zij steeds bij de aristocratie, bij wie het bestuur berustte, de laatste toevlucht gezocht. Door hare openlijke of geheime ondersteuning, waren zij voor het alleruiterste, eene volkomene verdelging of verdrijving, gespaard gebleven. De nieuwe, democratische bewindhebbers kenden geene verschooning en durfden
<pb n="235"/>ook geen medelijden toonen, wilden zij zich zelven staande houden. Het grootste gedeelte der joden in den Elzas werd in achtereenvolgende volksoproeren, en daardoor ontstane schijnprocedures, geheel vernietigd - in Straatsburg alleen werden in 1349 op eenmaal 2000, en naar verhouding elders nog meerdere verbrand. Evenwel klemden zij zieh met onbegrijpelijke hardnekkigheid vast aan deze voor hunne materiëele belangen zoo goed gelegene plaatsen. Eerst in 1356 werden zij volkomen en voor altijd, d.i. tot aan de Fransche revolutie, uit de hoofdstad verdreven; op het platte land hielden zij zich nog staande door de gunst van enkele wereldlijke en geestelijke heeren, in weerwil van den vreeselijken haat, en de niet minder vreeselijke knevelarijen, waaraan zij op vele plaatsen bloot stonden.</p>
<p>Genoemde oorzaak had ook de groote tochten der geeselbroeders ten gevolge, evenzeer een algemeen Europeesch of Duitsch verschijnsel als de aanleiding, de zwarte dood, zelve. Hier in den Elzas zijn zij slechts in zóó verre karakteristiek te noemen, dat ons hunne zwaarmoedige geestelijke liederen, het hoofdmiddel om op het gemoed der volksmassa te werken, door eene toevallige opteekening zijn bewaard gebleven. De in dien tijd levende Straatsburger Fritsche Closener, heeft door deze opteekening een onschatbaar werk geleverd voor de geschiedenis der Duitsche beschaving.</p>
<p>Ook andere beroerten kwamen over het land en bijzonder over de steden. De regeering van Keizer Wenzel, sedert 1378 de opvolger van Karel IV, opende eene wijde deur voor alle begeerlijkheden der anarchie. Dezelfde revolutionaire geest, die destijds of reeds vroeger binnen de steden woedde, vervulde den lageren adel, terwijl de teugellooze begeerlijkheid der hoogere vorstelijke aristokratie, der kerkelijke en wereldlijke landsheeren er het hare toe bijdroeg, om een algemeene chaos te voorschijn te roepen. Ook in den Elzas stond het niet beter, eer zelfs erger geschapen dan in de overige landen, wijl hier de partijen scherper en in enger kring tegenover elkander stonden dan in het midden en Noorden van Duitschland. De steden zochten zooveel mogelijk hare veiligheid in coalities, maar geen dezer vereenigingen bezat de ware kracht, daar de eigenbaat van iedere stad in 't bijzonder, alle onderlinge samenwerking vernietigde. Wel is waar sloten zich de troepen der steden in den Elzas bij die der andere steden aan, in den grooten strijd (1385-89)
<pb n="236"/>tusschen de vorsten, heeren en ridders van Zuid-Westelijk Duitschland aan de eene, en de steden met een deel der vrije landgemeenten in het bovenland, de latere Zwitsers, aan de andere zijde, doch zij leden nederlaag op nederlaag. Toen diengevolge deze vereenigingen van steden werden ontbonden, stortte al de haat der aristocratie zich uit over Straatsburg, en de nietswaardige Wenzel van Bohemen ondersteunde den adel met wat hém alleen ten dienste stond - een formeele ban. Maar thans werd meer dan ooit bewezen, dat de stad tegen elken vijand was opgewassen, wanneer zij slechts al hare kracht ontwikkelde. Ondanks de vreeselijke verwoestingen des lands en de groote opofferingen van geld en volk, wist de stad reeds in 1393 uit dezen strijd haar onafgebroken bestaan te verzekeren, en zelfs de kleinere zustersteden des lands, die met een gelijk lot waren bedreigd, wisten ten slotte altijd hare vrijheden en de bronnen van haar bestaan, te behouden.</p>
<p>Hierdoor was tevens beslist, dat de eenmaal bestaande staatsinrichtingen in den Elzas, in de grondbeginselen van haar bestaan, wat althans de hoofdzaak betreft, zich niet meer vijandig tegenover elkander stelden, ofschoon wrijvingen en demonstraties van allerlei aard niet achterwege bleven. Een algemeen staatkundig verbond bestond reeds lang niet meer, want wat men na den ondergang van het oude ducatus Alsatiae beproefd had daarvoor in de plaats te stellen, het landgraafschap in den boven- en beneden Elzas met de keizerlijke voogd, hield zich niet lang staande. Het landgraafschap van den boven-Elzas, na het einde der 13<hi rend="sup">e</hi> eeuw, niets anders dan een, het habsburger huis erfelijk behoorend, domein-vorstendom van de gewone soort, werd weldra veranderd in eene locale regeering van den landgraaf. Het landgraafschap in den beneden-Elzas werd bij andere, krachtiger naburen ingelijfd. Na langdurige kwijning, onder telkens afwisselende heeren, werd het eindelijk gevoegd bij de grondbezittingen van het aan vorstelijke macht zoo rijke bisdom van Straatsburg en ook gedeeltelijk bij de vrije rijksstad van dien naam. De keizerlijke landvoogdijen, tot eene enkele vereenigd, krompen in een tot eene beperkte instelling, die ten slotte niet meer voorstelde dan eene tamelijk kleine verzameling van regeeringsrechten en inkomsten, over en van de tien, alleen van het rijk afhankelijke, steden. Slechts in de hand van door eigene persoonlijkheid uitmuntende vorsten kon deze landvoogdijschap
<pb n="237"/>meestal haar bestaan rekken, en alzoo werd zij gedurende de 15<hi rend="sup">e</hi> eeuw bijna altijd aan het grootste aller naburige vorstenhuizen, dat van den Pfalz, opgedragen. Kerkelijke en wereldlijke vorsten, de steden en de ridderschap, welke laatste ook hier met goed gevolg poogde hare stelling in den lande tot eene meer vrije, de eerst later dus genoemde ridderschap des rijks, te verheffen, bleven slechts met elkander vereenigd door den natuurlijken band van denzelfden bodem en het daarmede verwante volkskarakter. Slechts in eigen idée en in het oog der naburen en niet in werkelijkheid bestond deze band; zoodat de Elzas weldra voor de tweede maal slechts uit een geographisch en etnographisch oogpunt eenige beteekenis behield, terwijl dientengevolge zijne grenzen meer en meer onzeker werden. De riviergrenzen ten Oosten bleven onveranderd; reeds minder bepaald werden de berggrenzen ten Westen, alwaar ten Noorden van den Zabernerheuvel, menig kleiner grondgebied, al naar gelang van de positie en de afkomst der bezitters, nu eens tot den Elzas, dan weder tot Lotharingen werd gerekend, zoo als dan ook in het algemeene gevoelen des volks, en hierop komt het in dit geval alleen aan, tot op onze dagen nooit eene bepaalde grensscheiding getrokken werd. Zoo als reeds gemeld is werd de noordelijke stad Weissemburg en haar gebied geacht tot den Elzas te behooren. Zij stond onder het landvoogdijschap der tien steden maar verloor toch niet geheel, reeds wegens hare kerkelijke afhankelijkheid van Spiers, hare betrekking met de landen buiten den Elzas. In het Zuiden bracht de uitbreiding der Oostenrijksche heerschappij, de stuksgewijze en langzaam voortschrijdende inbezitneming van grootere en kleinere landstreken, kasteelen en steden aan gene zijde der oude land- en volkengrens eene uitzetting der grenzen tot stand, op eenen bodem, die staatkundig vroeger tot Hoog-Bourgondie, ethnographisch echter tot de Fransche nationaliteit behoorde. Doch deze
nieuwe voortdringende bestanddeelen, hoewel zij in geenen deele organisch tot den Elzas behoorden, werden hoe langer zoo meer met den naam van Sundgau bestempeld, waarop eigenlijk de geheele Boven-Elzas kon aanspraak maken en die daarvoor dan ook gebruikelijk was. Doch nu onderscheidde men, altijd onzeker en op losse gronden, den eigenlijken Elzas, d.i. de oude Noord- en Sundgau, en de Sundgau, zijnde bovengenoemd aanhangsel, waarbij men echter spoedig ook nog eenige
<pb n="238"/>andere streken in de nabijheid voegde, die aan de oude, echte Sundgau hadden toebehoord. Reeds in de 15<hi rend="sup">e</hi> eeuw werd zulks ongeveer als in onze dagen aangeduid, en de Sundgau, tegenover den eigenlijken Elzas, bevatte niet slechts het Fransch sprekende Belfort en onderhoorigheden, maar ook de echt-Duitsche landschappen en plaatsen Altkirch, Pfirt, Mülhausen, Thann enz. Het is zeer opmerkelijk dat ook hier deze samenkoppeling der Duitsche en vreemde nationaliteiten, waaruit overal en hier in 't bijzonder zoo nameloos veel onheil voor het Duitsche volk ontsproot, haar oorsprong nam in de belangen der Habsburger dynastie. Zij had hierbij wel geene direkte benadeeling van het eigene volk op het oog, maar zoodra deze plaats had, trachtte zij niet haar te voorkomen, maar deed harerzijds alles wat in haar vermogen was, om haar aan haar eigen voordeel dienstig te doen zijn, zoo als ons de Elzas reeds in de 15<hi rend="sup">e</hi> eeuw op eene hoogst merkwaardige wijze zal toonen. Want nu was de tijd gekomen dat de Fransche aanvallende politiek in staat was hare sedert 987 uitgestelde maar niet opgegeven ontwerpen op het bezit van den linker Rhijnoever wederom op te vatten, nadat zij door stuksgewijze afbrokkeling van de nu bij het Bourgondische, dan bij het Duitsche rijk ingelijfde landstreken aan de Rhone en Saône, zonder noemenswaardigen tegenstand en doorgaans onder stilzwijgende toestemming van den Keizer en het Rijk, op voormaligen rijksbodem vasten voet had gezet. Van een tegenwoordig standpunt bezien schijnt deze voorspoed der Franschen door de verwantschapte romaansche nationaliteit der inwoners zeer begunstigd te zijn: wie echter in staat is geschiedkundige feiten onbevooroordeeld en volgens het gevoelen der tijdgenooten te beoordeelen, weet, dat van dit nationale element door de Fransche veroverings-politiek niet werd, noch konde worden partij getrokken, daar het ruim werd opgewogen door bijzondere belangen van veel
grooter gewicht.</p>
<p>Juist daarin ligt ook de grond dat de Fransche politiek er zelfs niet aan dacht om zich binnen de grenzen der haar verwantschapte nationaliteit te bepalen, maar zich zoo ver mogelijk naar het Oosten uitbreidde, hetzij Duitschers of Franschen aldaar de bevolking des lands uitmaakten. Daarbij moest zij, wat evenzeer slechts begrijpelijk is wanneer men alle nieuwere zienswijzen ter zijde zet, een wezenlijk Fransch land, Lotharingen, ontzien. Want in Lotharingen waren de staatkundige toe-<pb n="239"/>standen van dien aard dat Frankrijk ze voor alsnog eerbiedigen moest. De weinige deelneming des lands aan de groote omwentelingen der middeleeuwen op staatkundig- en maatschappelijk gebied, en in 't algemeen op het gebied der beschaving, had natuurlijkerwijze eene veel mindere splitsing en afscheiding zijner bestanddeelen ten gevolge. Wel kwamen ook hier alle bekende staatsinrichtingen des tijds, wat de hoofdzaak betreft, in dezelfde vormen en in hetzelfde, ofschoon iets langzamer, tempo tot rijpheid als elders of als in den Elzas. Maar het voornaamste gedeelte des lands bleef immer in het bezit van het oude, hertogelijke huis, dat met groote hardnekkigheid en doorgaans met geluk het streven naar onafhankelijkheid der groote en kleinere vasallen en der steden wist te beteugelen, welke laatste ook hier, zoo als overal op nationaal-Franschen bodem, op verre na niet de kracht ontwikkelden, die wij bij de Duitsche steden hebben opgemerkt. Dat van het oude ducatus ad Mossellam slechts omtrent de Zuidelijke helft werkelijk in eene grondbezitting van het hertogelijk huis werd herschapen, kan, in vergelijking met wat elders geschiedde, nog als betrekkelijk zeer gunstig beschouwd worden. Van de overige bestanddeelen waren de meeste in handen gekomen van de ook hier met vorstelijke rechten begunstigde drie bisschopen van Metz, Tull en Verdun, doch ook zeer vele daarvan hadden zich, zoo als overal elders, van lieverlede van de voormalige wereldlijke vasallen, als feitelijk
onafhankelijke bezittingen afgescheurd. Daarenboven verwierven ten minste de voormalige, alleen den bischop behoorende steden, Metz, Tull en Verdun, dezelfde mate van onafhankelijkheid, die in Duitschland gold als het kenmerk eener werkelijk vrije stad. Zij doorleefden, hoewel hare bevolking van oudsher geheel Fransch was en bleef - want de eventueel uit de nabijheid overkomende Duitschers vereenzelvigden zich spoedig met haar - alle phasen, die wij in den Elzas hebben opgemerkt, slechts met dit verschil, dat het democratische element, ondanks heviger schokken, zelfs niet in de aanzienlijkste onder haar, in Metz, dien invloed op den duur kon staande houden, dien het in Straatsburg uitoefende. Juist daardoor echter werd haar stelling naar buiten meer verzekerd, zoowel tegen hare eigene vroegere heeren, die nooit geheel afstand deden van hunne rechten, als tegen de overige geestelijke en wereldlijke naburen. Ondanks de ook hier onvermijdelijke, nimmer rustende
<pb n="240"/>twisten, die nu eenmaal de levensatmospheer uitmaakten der latere middeleeuwen, hielden op hunne beurt de laatsten zich staande in een veel betere staatkundige positie, dan die van den vaak tot atomen verkleinden, doch in het wezen der zaak in gelijke omstandigheden verkeerenden, aangrenzenden Elzas of van het overige Duitsche Zuid-Westen. Hier waren dus de toestanden voor een vreemden veroveraar, die, zoo als de Fransche koningen uit dien tijd, zelf slechts over weinige en onzekere middelen te beschikken had, veel ongunstiger dan in den Elzas en daarom werd dit land, en niet het dichterbij gelegen en nationaal Fransche Lotharingen, het voorwerp hunner bemoeingen.</p>
<p>Zooals overal waar het een verraad gold tegen het krachtvolle Duitsche volk, bood ook hier de habsburger politiek hare hulp. Keizer Frederik IV, die echt Oostenrijksche typische caricatuur der legitimiteit, en de in de gewone beteekenis van het woord liederlijke buitengewoon hertog Siegmund van Oostenrijk, de toenmalige bezitter der habsburger erflanden aan den Boven-Rhijn en in den Elzas, hoopten door Franschen bijstand het vooruitdringen der eedgenooten uit het bovenland, de Zwitsers, te kunnen beteugelen. In het jaar 1444 rukte een voor dien tijd zeer groot Fransch huurleger, de bekende Armagnacs, onder persoonlijke aanvoering van den kroonprins Lodewijk, den lateren Lodewijk XI, door den Elzas tegen de rijksstad Bazel op, en verklaarde hierdoor ook den oorlog aan hare bondgenooten, de Zwitsersche eedgenooten. Door den bloedigen slag bij St. Jacob werd dat leger reeds in hetzelfde jaar tot den terugtocht gedwongen en de Fransche politiek verried dadelijk hare ware oogmerken toen zij, na den vrede en eene welwillende neutraliteit van de Zwitsers met goud betaald te hebben, de nog altijd talrijke overblijfsels van het leger tegen den Elzas deed oprukken, waarbij het aan hoogdravende proclamaties niet ontbrak, die reeds toen gelijk later van deze strekking waren, dat Frankrijk zijne wettige Rhijngrenzen weder in bezit moest nemen. Deze waren echter niet de eerste Fransche soldaten die men hier had leeren kennen, daar reeds in eenige twisten in de tweede helft der 14<hi rend="sup">e</hi> eeuw eenige ontslagen Fransche huurlegers in dienst der verschillende partijen of op eigen hand alhier gemoord, geschoffeerd en gebrand hadden. Doch het onzinnig drijven der thans woedende horden veroorzaakte hun eigen ondergang en maakte aan de Fransche aanspraken een einde.
<pb n="241"/>Voornamelijk was het echter de kloeke en mannelijke houding der stad Straatsburg, waardoor hunne, door eigene schuld zoo zeer verzwakte, kracht eindelijk geheel gebroken werd. Zelfs in dezen tijd, waarin de wijze van oorlogvoeren gewoonlijk gepaard ging met eene uitgezochte en stelselmatige barbaarschheid, verwekten toch de tot nu toe in Duitschland ongekende gruwelen der ‘Welschen’ of ‘arme gekken’ een algemeenen kreet van afgrijzen, waardoor men weder herinnerd werd aan hunne bijna vergeten voorgangers, die vroegere huurbenden, waarvan ééne, op echt Fransch naïeve wijze, zich zelve den bijnaam van Ecorcheurs (villers) gegeven had. Thans echter werden zij door een geregeld, onder aanvoering van den Franschen kroonprins strijdend leger verre overtroffen.</p>
<p>Had de Elzas met zijne voorname steden aan het hoofd zijne stelling tegenover het buitenland op aanmerkelijke wijze willen verzekeren zoude dit zonder eenige materiëele opofferingen mogelijk geweest zijn. Het had kunnen opgenomen worden in het eedgenootschap dat elke gelegenheid aangreep om zulk eene onschatbare aanwinst te verwerven. Dezen opname had echter slechts op tijdelijke wijze plaats en bleef daarom zonder krachtige uitwerking. Zooals uit het getuigenis der toegetredenen duidelijk blijkt, wilden de steden in den Elzas hare aanhoorigheid aan het rijk niet op het spel zetten, hoewel deze aanhoorigheid en de macht van het rijk zelf eigenlijk slechts in de verbeelding bestonden. Dat de vorstelijke landsheeren en in 't algemeen de heeren- en ridderstand met alle krachten dit voor hen zoo noodlottig verbond met de republikeinen tegenwerkten, is bovendien gemakkelijk te begrijpen. Slechts de stad Mülhausen, in de onmiddelijke nabijheid der Zwitsersche steden en landstreken en der rijksstad Bazel, die feitelijk reeds tot het eedgenootschap behoorde, kwam sedert 1446 daarmede in nauwere verbinding, hoewel eerst in 1517 hare bepaalde opname aan elke, zelfs nominale betrekking tot het rijk een einde maakte.</p>
<p>Doch juist wegens Mülhausen werd de Elzas op nieuw bedreigd met een inval, die in het wezen der zaak geheel overeenkomt met dien van 1444. Hertog Karel de Stoute, de mededinger van Lodewijk XI, beoogde geheel hetzelfde doel als deze, namelijk de uitbreiding van zijnen Franschen staat tot aan den Rhijn. Dat deze staat gewoonlijk Bourgondie heette, naar den kern des lands, kwam daarbij in geene aanmerking. Daartoe wist hij ook
<pb n="242"/>partij te trekken van den nietswaardigen Siegmund van Oostenrijk, van diens geldverlegenheid en bezorgdheid over den voorspoed der eedgenooten, die door Mülhausen zich nu ook in het midden der hem nog behoorende Oostenrijksche erflanden aan den Rhijn hadden gevestigd. Onder den destijds geliefkoosden vorm van verpanding stond hij zijne landen - Sundgau, Elzas, Breisgau, enz. aan Karel af, die in alle plechtigheid als werkekelijk heer daarvan bezit nam. Het willekeurig bestuur van zijnen stadhouder of landvoogd, Peter van Hagenau, overigens een inboorling des lands, had een zoo sterken geur van de ‘onverdragelijke Fransche tyrannie’ dat hij door een volksopstand werd ten val gebracht (1474), waarna in allen vorm zijn proces werd opgemaakt en hij als oproerstooker op het schavot zijn leven eindigde. Wegens andere staatkundige verwikkelingen was Karel niet in staat hem dadelijk te wreken of zijne heerschappij weder te herstellen, hoewel hij daartoe eenige pogingen deed. Hij wilde een gunstiger tijdstip afwachten, en beproefde inmiddels in Lotharingen een vaste basis van operatie te verkrijgen. Doch in weerwil van aanvankelijk goede gevolgen was het geluk hem op den duur niet gunstig, en toen hij in 1476 de eedgenooten zelf aangreep om hunne gevreesde tusschenkomst te voorkomen, volgde daarop bij Granson en Murten de bekende ramp van zijn leger, het grootste uit dien tijd, dat wegens zijne nieuwe artillerie voor onoverwinnelijk gehouden werd. Reeds in het begin van 1477 maakte eene krachtige poging der eedgenooten, die Karel ook uit Lotharingen wilden verdrijven, aan zijne laatste militaire hulpmiddelen, aan zijne Rhijnphantasien en aan zijn leven een schandelijk uiteinde. Ook in dit nieuwe gevaar eener Fransche overheersching was de houding der stad Straatsburg in de moeielijke dagen vóór Hagenbachs val zóó bewonderenswaardig getrouw aan haar beginsel en, bij wijze gematigdheid, tevens zóó vast
besloten manhaftig, dat zij de innerlijk zwakke en verdeelde krachten van den Elzas een vasten steun was in den eersten en moeielijksten tegenstand tegen de overgroote overmacht van de rijkste aller toenmalige groote staten. Slechts door zulk eene krachtige houding, die zelfs den grooten Bourgondischen soldaten-vorst ontzag inboezemde, werd de val van Hagenbach en alle verdere heilrijke gevolgen voor de bevrijding van den Elzas, en in zekeren zin ook van Lotharingen, mogelijk gemaakt, en aan Duitschland het verlies van den Rhijn bespaard.</p>
<pb n="243"/>
<p>Maar ook hierdoor werd de verhouding der hoofdstad van den Elzas, die zich thans tot eene meer dan louter lokale politieke rol gedwongen zag, en daardoor die van het geheele land tot het rijk aan de eene, en tot de eedgenooten aan de andere zijde, in geenen deele veranderd. Eerder verkreeg van nu af hare betrekking tot het rijk een nieuw leven door de pogingen die Maximiliaan I ter hervorming aanwendde en die aanvankelijk werden ondersteund door de rijkssteden, en vooral door Straatsburg. Deze vorst bezat in den Elzas bijna dezelfde populariteit, die eens zijn voorvader Rudolf I had weten te verwerven. De weinige door deze hervorming werkelijk te voorschijn tredende instellingen: rijksregisters, rijkskamers, kreisverdeeling, vonden ook hier, en wel mede het eerst, haar ontstaan en daarom is het ook verklaarbaar, dat ook de Elzasser steden in den zoogenaamden Zwabenkrijg van 1499, en in den oorlog dien het Rijk voerde om de eedgenooten weder tot hunne nationale plichten te brengen, wel is waar met bezwaard hart, maar toch getrouw, onder de banier van het rijk en den keizer streden, en bijgevolg ook in hunne nederlagen deelden.</p>
<p>Wanneer wij een blik terugwerpen, is het duidelijk dat de geschiedenis van den Elzas in betrekking tot het buitenland sedert Rudolf van Habsburg door het burgerlijke element, en wel in de eigenlijke beteekenis van het woord, geleid wordt. Volkomen hetzelfde wordt op het gebied van het leven des geestes waargenomen, waarbij wij ons herinneren moeten dat de schitterendste vertegenwoordiger van het poëtisch voortbrengingsvermogen van dezen stam, de wel is waar tot eene vroegere periode behoorende Gotfried van Straatsburg, ook reeds karakteristieke kenteekenen van het echte burgertype van een vroeger overgangstijdperk heeft laten doorschemeren.</p>
<p>Voorzeker heeft tot op langen tijd na hem de poëzie alhier, evenmin als in het overige Duitschland, iets uitstekends geleverd. In plaats daarvan echter had hare natuurlijke aflossing door de proza-literatuur hier oorspronkelijker, krachtiger en degelijker plaats, dan ergens elders, en de Elzas geeft evenzeer in deze nieuwe phase van het leven des geestes in Duitschland den toon aan als in vroegere tijden, terwijl de Duitsche deelen van Lotharingen weder passief bleven. - In de eerste plaats is het de populaire geschiedbeschrijving, die zoo als men weet sedert het midden der eeuw overal in Duitschland op den voor-<pb n="244"/>grond trad en door hare eigenaardige, sterk lokale kleur, hare beteekenis als volks-literatuur verkreeg, in tegenstelling met de vroegere, natuurlijk in den stijl van dien tijd, door en voor geleerden geschrevene. Want dat zij overal de kleur droeg van land en plaats, bracht hare waarlijk algemeene nationale waarde geene schade toe, wijl dit algemeen nationale destijds uit oneindig vele op zich zelf staande bijzonderheden was samengesteld. Reeds in het latijnsche kleed der zoogenaamde Annalen en de kroniek van Kolmar - de eerste loopende tot 1265, de andere tot 1304 - leverde de Elzas een werk, waarmede geen letterkundig gewrocht der Duitsche tijdgenooten in éénen adem kan genoemd worden. Het sterke daarin sprekende realisme, dat naar alle zijden een helder opmerkzaam oog slaat op hemel en aarde, op zaailand en veldvruchten, handel en handwerk, het bouwen van kerken, steden en burchten is de geest van het echte Duitsche burgerdom van dezen tijd, al hebben ook de schrijvers zich gehuld in de grove pij der ascetische Spanjaarden. Door en door burgerlijk, door en door Duitsch in weerwil van het latijnsche kleed, is het werk niet enkel door zijne plaatselijke toespelingen en inhoud, maar wegens de verheven kracht waarmede bovengenoemde algemeene onderwerpen hier behandeld zijn, een echt eigenaardig voortbrengsel van den
Elzas.</p>
<p>Hetzelfde kan, hoewel in een ander opzicht, gezegd worden van de rijke verzamelingen van geschiedkundigen inhoud, die de Straatsburger burger, de groote Ellenhart of E. Gross (1304) aangelegd heeft of tot wier ontstaan hij den stoot heeft gegeven. Daaruit blijkt ten duidelijkste dat de burgers thans de historiographie als een noodwendig bestanddeel van de ontwikkeling des geestes beschouwden. Straatsburg levert alweder het vroegste typische voorbeeld van dit, voor de geschiedenis der beschaving zoo gewichtige feit. Hoe verschillend ook de afzonderlijke waarde moge zijn van deze nog altijd in het latijn geschrevene stukken, zoo treft men er toch meerdere onder aan van eene groote en algemeen erkende belangrijkheid, zooals het verhaal van den reeds boven vermelden slag bij Hansbergen, den oorsprong van de volle vrijheid der steden en de ‘Gesta Rudolfi et Alberti’ van Gotfried van Emsmingen, de voornaamste bron voor de Duitsche geschiedenis dier dagen. Treedt hier het populaire realismus van den Kolmarschen monnik meer op
<pb n="245"/>den achtergrond, zoo komt daarover de volle mannelijke waardigheid van den zich zelfbewusten burger in de plaats, de warmste vaderlandsliefde in den zin van dien tijd, waarin Rudolf voor het ideaal eens keizers werd gehouden. Boven alles treedt hier een, aan de zuidwestelijke grens van het Duitsche Westen bijzonder sterk, diep ingeworteld nationaal gevoel op den voorgrond, dat niet op overlevering berustte maar ontsproten was uit de door eigene ervaring in eene wereldstad als Straatsburg opgedane overtuiging, dat de Duitsche volksaard op zedelijk en intellectueel gebied het naburige Fransche volk verre overtrof.</p>
<p>Een tegenhanger van dit werk en waarin dezelfde burgerlijke grondtrekken met een toegift van specifike, doch niet uitsluitender geleerdheid, te vinden zijn, levert ons de kroniek van Matthias van Neuenburg, vroeger verkeerdelijk als Albertus Amentinensis aangeduid, een rechtsgeleerde en burger van Straatsburg. Zoo als men weet is deze kroniek eene bron van den eersten rang voor den tijd van Lodewijk van Beijeren en verder tot 1356.</p>
<p>Ongeveer gelijktijdig werd nu ook de eerste schrede gezet op een nieuwe baan, het schrijven n.l. niet alleen in Duitschen zin, maar ook in de Duitsche taal, door een geestelijke van Straatsburg, Fritsche Closener, van wien reeds gesproken is. Minder om de indeeling en de behandeling der stof, die hij tot niet veel meer dan tot eene tamelijk leesbare en onderhoudende verzameling van historische anecdoten en aanteekeningen wist te bewerken, dan wel omdat hij een der eersten is, die in Hoogduitsch proza een lijvig geschiedkundig werk heeft geleverd, is en blijft hij, in weêrwil zijner gebreken, eene hoogstbelangrijke verschijning.</p>
<p>Het doel, waarnaar hij streefde, is door Jakob Twinger van Konigshofen (1346-1423) kapittelheer in St. Thomas te Straatsburg zijne geboortestad, in de hoogste mate van volkomenheid bereikt waartoe deze soort van populair-burgerlijke geschiedbeschrijving is op te voeren. In zijne ‘kroniek van keizers, pausen en vele andere zaken’ - de volgorde is karakteristiek - heeft hij een werk geleverd, dat langer dan een eeuw onbetwistbaar het meest gelezen en invloedrijkste Duitsche geschiedboek was en, niet slechts in den tegenwoordigen zin door een zeer uitsluitend en klein gedeelte van het publiek, maar door duizenden bij duizenden van den eigenlijken kern des volks gelezen werd. Bovendien gold het langen tijd bij de beschrijving der geschiedenis van den Elzas en der naburige landen onvoorwaarde-<pb n="246"/>lijk als voorbeeld, en werd dan ook zeer dikwijls, telkens naar den smaak des tijds en der verschillende bewerkers, voortgezet en omgewerkt.</p>
<p>Hoe grootsch deze werkzaamheid op het gebied der historiographie in den Elzas ook moge zijn zoo mag toch, wat de religieuse volks-literatuur tenzelfden tijde heeft gewrocht, wat innerlijke waarde en veelomvattenden invloed betreft, in geenendeele daarbij worden achter gesteld. Ook zij is een echt voortbrengsel des lands, en het zoude niet moeielijk vallen reeds in Otfried den kiem harer eigenaardigheid aan te wijzen. In het algemeene beeld van het middeleeuwsche religieuse volksleven in Duitschland treden in den Elzas reeds zeer vroeg eenige oorspronkelijke trekken op den voorgrond. Reeds in het begin der 13<hi rend="sup">e</hi> eeuw was Straatsburg een in het oog der kerk hoogst verdacht middelpunt der toenmalige ketter-secten, en wel niet enkel der betrekkelijk onschuldige Waldenzers, of wat daarvoor gehouden werd, maar ook der Katharen en andere vijanden der kerk tot zelfs van dezulken, die met verbitterde hardnekkigheid sommige, of wel alle hare leerstellingen loochenden. Een groote brandstapel, waarop in 1212 te Straatsburg niet minder dan 80 dezer ketters onboetvaardig stierven, vernietigde wel hunne genootschappen maar niet het verspreiden hunner overtuigingen. De Franciscanen die reeds in de eerste jaren hunner organisatie overal binnendrongen, en nog meer de hen nog steeds overtreffende Dominicanen, wisten wel bij het eigenlijke volk den kerkelijken zin, volgens hunne begrippen, een nieuw leven bij te zetten; maar hoe zeer de beschaafden in land en stad tot op de, voor dien tijd mogelijke, uiterste grens van het vrije denken gekomen waren, daarvan geeft de geleerdste van hen, Gotfried van Straatsburg, een onweersprekelijk bewijs. Zijn vermaard geworden woord ter gelegenheid van het schandelijk bedrog bij het godsoordeel in ‘Tristan en Isolde,’ ‘dat de heilige Christus krom als een mouw is’, riekt reeds naar blasphemie, maar was er een, waaraan in allen gevalle hij zich niet alleen schuldig maakte.</p>
<p>Doch deze oprecht gemeende religieus-kerkelijke opwekking bij den kern des volks, die van de nieuwe bedelorden uitging, dwong wel is waar de bovengenoemde negatieve richtingen zich voorzichtig schuil te houden, waardoor haar elke werkzame propaganda werd afgesneden, doch ook zij zelve was zeer geneigd op eigen hand nieuwe wegen te zoeken, waarbij zij dikwerf
<pb n="247"/>onwillekeurig tot of over de grenzen verdwaalde, van wat de destijds over het geheel nog zoo toegeeflijke praxis der kerk in allen gevalle nog voor rechtgeloovig liet doorgaan. Dit geld ook voornamelijk van de hier voorspoedig werkende vrije vereenigingen van leeken, mannen en vrouwen, tot een godzalig leven en vrome werken, die ook hier den van elders ontleenden naam van begharden en begijnen, niet konden of wilden afstaan, in weerwil dat hij vroeger voor hoogst verdacht was gehouden. Toen nu eindelijk in het begin der 14<hi rend="sup">e</hi> eeuw de vreeselijke verschrikkingen der natuurmachten de ziel des volks ten diepste aangrepen en geheel ontstelden, ontstond hier uit al deze boven beschrevene elementen eene godsdienstige gisting, die wel op dezelfde wijze overal in Duitschland kan worden waargenomen, doch nergens in die bedenkelijke mate van hehevigheid als hier. Doch het gezonde verstand des volks kwam ook dit te boven, en zelfs buitengewone voorvallen, zoo als het optreden der geeselbroeders, en nog wel in de eerste weken van den zwarten dood, brachten de gemoederen wel in beweging maar niet op het dwaalspoor. Ook werd destijds door den grootsten kerkelijken volksredenaar zijner eeuw, den dominikanermonnik Johannes Tauler (in 1290 te Straatsburg geboren) voor zooverre zulks hier mogelijk was, een tegenwicht gesteld aan bovengenoemde bedenkelijke afdwalingen. Deze echte Straatsburger en Elzasser is het levend beeld van den godsdienstigen geest des volks en der burgers zijns tijds, doch voor het overige in al het uiterlijke, taal, wijze van uitdrukking en praktische werkzaamheid slechts in den Elzas mogelijk en verstaanbaar. Aan hem vooral moest de Elzas het danken dat, hoewel niet zonder veel strijd, toch voor langen tijd het gezonde midden gehouden werd tusschen de afdwalingen der speculatieve Duitsche volks-theologie zijns tijds, zeer ten onrechte met den naam van mystiek bestempeld, en de separatistische werkzame ascetiek van enkele innig
godsvruchtig gestemde, maar met de ware behoeften des volks onbekende zielen. Beide uitersten kwamen toen de Straatsburg door hunne voornaamste vertegenwoordigers met elkander in aanraking: broeder Eckart, de dominicaan, verliet meer dan eens zijn gewonen zetel te Keulen om in Straatsburg te verwijlen; de groote dienaar Gods uit het bovenland, Nicolaas van Bazel, was de geestelijke vader van Tauler, en kwam op zijne geheimzinnige tochten ten dienste
<pb n="248"/>der heilbegeerige kinderen Gods ook dikwijls hier te voorschijn. Beiden vonden hier aanhangers genoeg. Broeder Eckart werd hier zóó te huis, dat men hem zelfs voor een geboren Straatsburger heeft willen doen doorgaan; wat op innerlijke gronden - uitwendige ontbreken - onwaarschijnlijk is. Bij de leeken van Nikolaus verwierf ook onze Tauler, die praktisch geheel andere wegen ging, zulke innige deelneming, dat bij de Straatsburger Johannieters ‘van de groene weide’ op kosten van den burger Rulmann Merswin, onder zijne leiding eene rijk begiftigde stichting verrees, die zijne idealen van hervorming van het christelijke leven zoude verwezenlijken. Zij heeft onder anderen, in het uitmuntend geschreven geestelijk traktaat ‘van de negen rotsen’, van haren burgerlijken grondvester R. Merswin, een letterkundige vrucht van den eersten rang, een waar kleinood van Duitsch proza, voortgebracht, doch overigens weinig merkbare sporen van populaire werkzaamheid nagelaten.</p>
<p>Dergelijke verschijnselen bleven zich zelve ook dan nog voor rechtgeloovig houden, ook wanneer zij in hevig botsing kwamen met den uiterlijken regel der kerk. Zoo b.v. Tauler, die sedert 1338 tien jaren lang in zijne, in de ban gedane, en met het inderdict geslagene vaderstad zijn geweten volgde en, alle geestelijke bedreigingen en straffen trotserende, als prediker en zielenherder onder pest, revolutie en hongersnood onafgebroken werkzaam bleef. Doch als van zelve verliepen de grenzen tusschen deze en de eigenlijke ketters, die zich voorbedachtelijk van de verpeste kerk hadden afgescheiden. Trots Tauler en vele met hem instemmende predikers zijner orde, werden deze ketters in den Elzas en voornamelijk in Straatsburg, bij menigte gevonden. Wellicht was deze zelfde Tauler de oorzaak, dat zij zich vooral na het einde der 14<hi rend="sup">e</hi> eeuw, en zeer zeker later met hussitische elementen vermengd, meer en meer onder het volk verspreidden. Het meest populair onder hen was de secte der Geheime Sprekers die in weerwil van alle vervolgingen niet kon worden uitgeroeid, en tot aan en tijdens de hervorming den geest eener hardnekkige, hoewel uiterst voorzichtige vijandschap tegen de kerk levendig, en het gevoelen des volks wakker hield, dat zonder priesters en mis den weg ter eeuwige zaligheid wel meende te kunnen vinden. De scherpe Tauler van den Boven-Elzas of Zwitserland, van de 15<hi rend="sup">e</hi> eeuw, met name Joh. Geiler van Kaisersberg, waar hij wel is waar opgevoed, maar niet geboren is - zijne ge-<pb n="249"/>boorteplaats is Schaffhausen - verwierf zich als dom-prediker te Straatsburg, tien jaren lang (1501-1510) den roem van de grootste aller kansel-redenaars in de Duitsche taal te zijn geweest, en wat meer zegt, het echte innerlijke en werkdadige, van alle uiterlijke bijzaken ontdane Christendom in duizenden harten te hebben opgewekt, doch ook hij, die zich streng orthodox hield, wijl hij als een echte zoon des lands er zelfs niet aan dacht op de
abstracte strijdvragen der geleerde schooltheologie acht te slaan, moest toch aanhoudend zelf klagen over het in zijn Straatsburg aangroeiend getal der goddeloozen: d.i. der in beginsel tegen de kerk vijandige ketters.</p>
<p>Het op den voorgrond treden der leeken, overal een karakteristieke trek van den kerkelijken en religieusen vorm van het burgerlijk element der middeleeuwen, deed zich ook op de meest verscheidene wijzen gelden op het gebied der beeldende kunsten. Voor 's hands bleven nog de kerkelijke richtingen de uitsluitend rechthebbende, doch architecten, beeldhouwers en schilders, die vroeger bijna allen tot den geestelijken stand behoorden, kwamen nu bijna zonder uitzondering uit den kring der leeken, met name uit de handwerkers der steden. Ook in dit opzicht heeft zich de Elzas veel meer dan Lotharingen mede het vroegst en het krachtigst gemoderniseerd. Wel is waar kwamen enkele der nieuwe wetten voor den stijl van den kerkbouw eerder in Lotharingen in werking en ook spoedig de geheele architectuur, de zoogenaamde Gothische, die in de eerste jaren der 13<hi rend="sup">e</hi> eeuw uit Champagne en Isle-de-France naar het Oosten doordrong en den tot nog toe gevolgden romaanschen stijl wijzigde en eindelijk ter zijde stelde. Doch in den Elzas ontwikkelde deze zich over 't geheel eigenaardiger en vruchtbaarder. Ook in dit opzicht bleef Straatsburg het natuurlijke middelpunt, van waaruit het geheele land werd beheerscht, en in Straatsburg is het wederom de munsterkerk van St. Marien die door de zorg van burger werkmeesters tot het schitterendst pronkstuk der bouwkunst in het Duitsche Zuidwesten verheven werd. De bisschoppen Hendrik en Koenraad (sedert 1263) gaven ook hier, zoowel als in het staatkundige, het bewijs dat zij de roeping der burgers tot het meesterschap op het gebied der ontwikkeling volkomen erkenden. Zij vergenoegden zich het bouwen hunner eigene kathedralen door alle middelen die hun ten dienste stonden te bevorderen, doch lieten alle maatregelen en de technische uitvoering aan
<pb n="250"/>de burgers en hunne werkmeesters over. Het schip der munsterkerk, reeds in 1275, wat het wezen der zaak betreft, voltooid, de façade, waaraan de boven zijne verdienste beroemd gewordene Erwin van Steinbach tot 1318 werkzaam was, en de torenbouw, die wel is waar, nooit volgens het ontworpen plan is tot stand gekomen en slechts in 1517 door het opzetten der top als voltooid werd aangemerkt, zijn alle het werk van burgers en van de daardoor ontstane vereeniging van bouwlieden, of beter gezegd, der vereeniging van werklieden voor den dombouw, die op hare beurt in sommige harer meesters de voorzitters leverde voor het zich over geheel Duitschland uitstrekkende genootschap van arbeiders.</p>
<p>&nbsp;</p>
<p><hi rend="i">(Wordt vervolgd.)</hi></p></div>
<div type="chapter">
<interpGrp>
<interp type="primair" value="dekk001"/>
</interpGrp>
<pb n="251"/>
<head rend="h3">De dochter van Skernewibe.
<lb/>Historische novelle.
<lb/>Door D. Dekker.</head>
<head rend="h4">V.</head>
<p>Van de pui van 't raadhuis aan den Burg op Texel werd het besluit kenbaar gemaakt van Maximiliaan wegens de verandering der Munt. Voortaan zou de waarde der verschillende muntstukken tot den oorspronkelijken stand worden teruggebracht. Was dit besluit op zich zelf, als een ramp voor het land te beschouwen, niet minder was het nadeelig voor de bewoners van het eiland met het oog op de overeenkomst die men kort te voren getroffen had met den rentmeester van West-Friesland en Kennemerland, den schijnbaar voor de Texelaars zoo welwillenden Nicolaas Pijns.</p>
<p>Nauwelijks had de Schepen Bouwe Bouwes dit besluit vernomen of hij wees op zijn geuit gevoelen, bij het aangaan van de overeenkomst, dat namelijk de rentmeester zijne goede redenen moest hebben voor zijne aanbieding. De drijfveer van zijne handeling was hem nu klaar geworden, want er bestond
<pb n="252"/>nu, naar zijne meening geen twijfel aan, dat Pijns vooruit geweten had dat dit besluit zou genomen worden, - een gevoelen, waarmeê zich de Schout, zoowel als Schepen Druijff en de Raden wel konden vereenigen.</p>
<p>In heftige bewoordingen liet Schepen Bouwes zich overal, waar men naar hem wilde hooren, over deze schandelijke daad uit en bracht daardoor de gemoederen der inwoners van het eiland niet weinig aan het gisten.</p>
<p>Onder degenen die door de redenering van den oudsten Schepen het meest in opgewonden toestand geraakten, behoorde in de eerste plaats Leendert Meerbijt, bijgenaamd de haringslokker. Deze man, visscher van beroep, was niet minder dan zes voet lang, daarbij breedgeschouderd en zoo gespierd dat weinigen het licht wagen zouden, zich met hem te meten. In alle geschillen, bij alle gevechten was hij nummer een en nam dan gaarne twee man voor zijne rekening en, wanneer er sprake was van iemand, geneigd en bedreven in de toen niet ongewone vechtwijze van bekkesnijden, dan werd de haringslokker in de eerste plaats genoemd. - Bij Leendert Meerbijt sloot zich aan Lambert van Schaghen, dus genoemd omdat hij of zijne ouders weleer in de heerlijkheid Schagen woonachtig waren, een man die het bedrijf van klompenmaker uitoefende en die, ofschoon minder lang dan de haringslokker, hem in sterkte evenaardde of zeer nabij kwam.</p>
<p>Eindelijk maakte Pieter Hoefnagel, met de twee genoemde mannen een drietal uit, dat bij iedere verandering eerder kon winnen dan verliezen, om de zeer eenvoudige reden dat zij niets te verliezen hadden. De haringslokker aan 't hoofd, trok dit driemanschap naar de verschillende gehuchten des eilands, verzamelde door het geweldig slaan op een koperen ketel een volksmassa rondom zich en dan nam Hoefnagel, die wegens zijne betrekking van nachtwaker, omroeper en afslager het meest bekwaam geacht werd om in 't publiek te spreken, het woord.</p>
<p>Met omroeperswelsprekendheid schetste hij dan den verarmden toestand des volks, en de laagheid van den schelmschen Klaas Korf, vooral ten aanzien van de schandelijke oplichterij der Texelaren en riep allen op om wraak te nemen tegen den rentmeester en tegen eene regeering, die de schotplichtigen uitzoog en zich in den tegenwoordigen benarden toestand niet ontzag een
<pb n="253"/>maatregel te nemen ten aanzien der munt, die allen met een geheelen ondergang bedreigde. Deze rede was ontleend aan de woorden van den Schepen Bouwes, wellicht door hem aan Hoefnagel voorgezegd en door dezen van buiten geleerd.</p>
<p>Hoe dit zij, de woorden vonden ingang bij velen. De ergste heethoofden voegden zich bij het drietal en weldra groeide de langs het eiland heentrekkende troep tot een niet onbelangrijk getal aan.</p>
<p>Toen de haringslokker, niet weinig trotsch op den bijval dien hij overal vond en den aanhang dien hij zich reeds, op het oostelijk deel van het eiland, verworven had, aan den Burg terugkwam, moedigde Bouwes hem aan om aldus voort te gaan en op dezelfde wijze zijn rondgang op de nog onbezochte deelen van het eiland te vervolgen en verzuimde niet om de woeste bende bier en wijn te doen schenken of geld daartoe te verschaffen. De meer gegoede vrienden en medestanders van Bouwes, die geen deel aan den optocht wilden nemen en toch een blijk van sympathie wilden geven, volgden het voorbeeld van den Schepen en schonken aan den troep op kwistige wijze wijn en bier, waardoor de opgewondenheid der menigte, alsmede het getal der volgelingen, die om den wille van het smeer den rentmeester wel wilden haten, al begrepen zij de zaak niet recht, hoe langer hoe meer aangroeide. Geen wonder dat op deze wijze de gisting steeds toenam. Waar men op het eiland den voet zette, hoorde men van het plan gewagen om naar Alkmaar te trekken, om wraak te nemen op den gehaten Korf.</p>
<p>Terwijl de spanning op Texel het hevigst was verscheen er een man op het eiland, die door zijne voorstellen en voorspiegelingen veel bijval verwierf. Het was Henri de Lanoy, dezelfde dien we, als belast met het onderwijs van Kasper van Harrege, in Kennemerland leerden kennen. Na zijn ontslag bij Willem van Harrege had hij, steeds grooten haat koesterende voor den vorst, die hem van 't hof had verdreven, deel genomen aan de pogingen van Jonker Frans van Brederode om de macht van de Hoekschen te vermeerderen, en een werkzaam deel genomen aan den Jonker-Fransen-oorlog, onder welken naam de pogingen van dien jongen held, in de geschiedenis bekend staan.</p>
<p>Bij den dood van v. Brederode had hij zich met de weinige
<pb n="254"/>Hoekschgezinden naar Sluis, hun laatste toevluchtsoord, begeven en hier stond hij, wegens zijn betoonden moed, zeer hoog aangeschreven bij den man, die zich, na den dood van Jonker Frans aan het hoofd der Hoekschen geplaatst had, den Ridder Jan van Naaldwijk. Deze had met innig welgevallen het bericht vernomen omtrent de gisting die er ontstaan was in West-Friesland en Kennemerland en, zich de daar heerschende tweespalt ten nutte willende maken, om zich in Noord-Holland aanhang en macht te verwerven, had hij de Lanoy naar de eilanden Texel en Wieringen gezonden om zich daar vrienden te verwerven. De Lanoy kweet zich uitmuntend van zijne zending. Hij wist den eilanders voor te spiegelen, hoe van Naaldwijk, met zijne schepen in het Marsdiep en in de Zuiderzee vertoevende, aan de regeering afbreuk zou kunnen doen, hoe hij zich wellicht meester zou kunnen maken van de steden aan de Zuiderzee, hoe hij, eenmaal in 't bezit van een belangrijk deel van Noord-Holland, aan den Stadhouder de wet zou weten voor te schrijven en in de eerste plaats de belangen der West-Friezen, in zake van verlichting der lasten, zou ter harte nemen. Deze voorspiegelingen waren het vooral die de eilanders met verlangen deden uitzien naar de komst van den Ridder van Naaldwijk. Wel tevreden over den uitslag van zijne zending verliet de Lanoy de eilanders, hen belovende dat zij hem weldra met de vloot zouden wederzien. Van Naaldwijk, zeer te vreden met het verslag dat zijn afgezant hem bracht omtrent zijne bemoeiingen op de eilanden, talmde niet lang om zich tot den voorgenomen tocht uit te rusten. Hij verzuimde echter niet om zich zoo mogelijk van de hulp en ondersteuning van zijne vrienden in Friesland, die als hoofden der Schieringers met hem dezelfde beginselen waren toegedaan, te verzekeren en wendde daartoe pogingen aan, die in zooverre met een gunstig gevolg bekroond werden, dat zij hem het vooruitzicht opende op hunne ondersteuning, wanneer het hem gelnkt zou zijn vasten voet op
Texel en Wieringen te verkrijgen; en dit laatste was reeds zoo goed als zeker. Hij koesterde dus alle hoop op het welslagen zijner onderneming.</p>
<p>Gedurende het verblijf van de Lanoy op Texel was de spanning aldaar, gelijk licht te denken is, onderhouden en toegenomen en na zijn vertrek vond de gisting voedsel in de betrekking door de voornaamste voorstanders van den opstand, met
<pb n="255"/>den vasten wal aangeknoopt. Die van Schagen en Winkel, Hoogwoud en Wognum, van Huisduinen, 't Oog en Petten hadden zich niet minder verbolgen getoond over den maatregel door Maximiliaan genomen omtrent de verandering der munt, en hadden de Texelaars opgezet om wraak te nemen op Klaas Korf, hen belovende dat, zoodra zij zich aan den vasten wal zouden vertoonen, zij niet in gebreke zouden blijven, zich bij hen te voegen en met hen naar Alkmaar te trekken om den schelmschen Pijns voorbeeldeloos te straffen.</p>
<p>De bewoners van Huisduinen hadden hunne koggen aangeboden om de Texelaars naar den vasten wal over te voeren, wanneer het hun aan een genoegzaam getal daartoe ontbrak en beloofd hen in alle opzichten van dienst te zullen zijn.</p>
<p>Zoo stonden de zaken op Texel toen eene gebeurtenis aan den vasten wal, waarin de rentmeester Klaas Korf mede de hand had, aanleiding gaf, eerst tot samenscholing en oploop onder de boeren en weldra tot opstand en strijd, in de geschiedenis bekend onder den naam van kaas- en broodspel waaraan de Texelaars geen gering aandeel namen.</p>
<p>Keeren wij nu naar den vasten wal terug om te zien wat oorzaak het reeds lang smeulende vuur in lichte laaie vlam zette, om later andermaal een bezoek op het eiland te brengen.</p>
<div type="section">
<head rend="h4">VI.</head>
<p>Wat buitengewone drukte heerscht heden in Alkmaar! Geen wonder, 't is er koemarkt en wel eene der drukste en meest bezochtste die er gehouden wordt. Van alle kanten is men hier gekomen en de straten zijn opgevuld met landlieden. Ook door vele vrouwen uit omliggende dorpen wordt de stad bezocht; zij maken van de gelegenheid gebruik om met hare echtgenooten ter markt te gaan ten einde inkoopen te doen van zaken, die men buiten niet zoo te kust en te keur kan krijgen.</p>
<p>De neringdoenden in de stad zien wel gaarne zulke drukke
<pb n="256"/>dagen. Zie, bij Gijs Tamen in ‘de wollen hozen,’ is alles in de weer om den landlieden stoffen te verkoopen voor verschillende kleedingstukken.</p>
<p>Willem Veger, de kruienier-winkelier, lacht ook in zijn vuist nu zijne weegschalen onophoudelijk in gebruik zijn en al de huisgenooten, zelfs manke Griet, de keukenmaagd, in de weer zijn om de klanten te helpen. Zijn geldlade zal heden nog overloopen. Wij zullen ons niet in het stadsgewoel begeven, maar spoeden ons liever naar de West-Friesche poort naar de taveerne waar de Os uithangt en waar Diederijc van Enting zeker heden goeden wijn schenkt. Wij weten toch dat de buitenlieden, West-Friezen en Kennemers beiden, elkander hier bescheiden hebben tot eene bijeenkomst, - ja wij weten, dat juist hierom velen ter markt zijn gekomen, die er anders niet zouden zijn, daar zij er eigenlijk geene zaken hebben.</p>
<p>Spoeden wij ons dus, - niet alleen om eene goede plaats en een pint van den besten wijn te krijgen, maar om de hoofdpersonen van deze bijeenkomst, die er reeds tegenwoordig zijn, eens op te nemen.</p>
<p>Daar zit Kasper van Harrege. Van hem weten wij reeds het een en ander, maar wij hebben van hem toch nog iets te vermelden waarover wij vroeger zwegen. Er was namelijk in zijn karakter een trek zichtbaar, die klaarblijkelijk door zijn opvoeder was aangekweekt, namelijk weinig eerbied, om niet te zeggen minachting, voor de hooge regeering</p>
<p>Het zal trouwens niemand verwonderen dat een man, van 't Hof verdreven, geen eerbied predikt voor den vorst die hem verstiet.</p>
<p>De bijzondere vriendschap die Kasper steeds toonde voor de tweede hoofdpersoon in deze vergadering, Kosse Pregel van de Wijk, heeft, wij weten het reeds, haar grond in een teeder gevoel, dat diens dochter Anneke den vrijgezel van Harrege heeft ingeboezemd. Dat Kosse Pregel, niettegenstaande zijne weigering, om redenen genoemd, toen Kasper de hand vroeg van Anneke, niet ongaarne ziet dat zijn jonge vriend haar het hof blijft maken, kan ieder ontdekken die goede oogen in het hoofd heeft en de verhouding tusschen de twee mannen gadeslaat.</p>
<p>Pregel staat als welgesteld, voor geen onaanzienlijk bedrag in het schotboek; hij betaalde tot hiertoe, doch morde bij de be-<pb n="257"/>taling en de omgang met zijn jongen vriend van Harrege heeft zijn gemor eerder erger gemaakt dan doen verminderen. Wij zien dus in deze twee, morrenden en klagenden uit beginsel, meer nog dan dat zij niet in staat zouden zijn om de waarlijk zeer hooge schatting op te brengen.</p>
<p>Aan hen sluit zich als derde hoofdpersoon rooie Lammert van Schoorl, die zich in 't Hertken beklaagde ‘voor een half oog, hick en prick in 't schotboek te staan.’ Dat Lammert klaagt is niet te verwonderen, want behalve dat hij in den laatsten tijd met vele tegenspoeden heeft te kampen gehad, is de man bezwaard met eene talrijke familie en daarbij is hij werkelijk te hoog aangeslagen. Ewout Spaan van Velzen, Louw Snip van Bakkum, Goosen Vink van Winkel en Hiero Kalf van Castricum, die met de drie genoemden als hoofden der bijeenkomst zijn aan te merken, verkeeren met rooie Lammert in 't zelfde geval, - ze klagen uit noodzaak.</p>
<p>Wel verbazend, wat stroomt er nu eene menigte volks binnen! Uit alle plaatsen van West-Friesland en Kennemerland bevinden zich hier huislieden, allen met hetzelfde doel gekomen. Zelfs uit Waterland zijn er tegenwoordig.</p>
<p>'t Is wel aardig ze te zien in dat kostuum, die hozen met klepje, die naar eisch der stof of naar 't begrip des dragers minder of meer sluitend zijn; dat wambuis met of zonder schootje tot de lenden of even op de dijen reikende. Bij sommigen, vooral bij die van Winkel, Hoogwoud en Wognum, in 't algemeen bij die uit het hartje van West-Friesland, is het wambuis bijna niets meer dan een vest, dat de mouwen van den borstrok bloot laat. Bij meest allen ziet ge het mes in de lederen schede aan den lijfriem. De stof der kleeding bestaat uit baai, karsaai, serzie of grof laken en de schoeisels zijn hulfters of klompen. Ook vrouwen vertoonen zich nu en dan in ‘de Os’, òf om hare echtgenooten te zoeken òf om te vernemen op welk uur de terugtocht naar huis zal plaats hebben. Zij zien er wel aardig uit met haar pelsjes, met haar schort met een lap scharlaken bezet; met die kleine panden achter het bovenkleed en de hoofddoek die met slippen op de schouderen hangt.</p>
<p>De waard uit ‘de Os’ heeft heden nauwelijks handen genoeg om zijne gasten te bedienen. Eindelijk achten de mannen die de bijeenkomst zullen leiden, de vergadering talrijk genoeg om over te gaan tot het bespreken van de zaak waarover ze samen zijn.</p>
<pb n="258"/>
<p>Hoorden wij in de vergadering te Castricum vele klachten, niet minder grieven werden hier opgeteld door die van Winkel en Wognum, Hoogwoud en Niedorp, Schoorl, Bergen en andere plaatsen in West-Friesland en Kennemerland. Algemeen is de klacht over de drukkende lasten en over de gestrengheid waarmeê de rentmeester te werk gaat om het schot te innen.</p>
<p>Die van West-Friesland klagen bovendien over hooge dijklasten en duidelijk is het op te merken dat niet alleen aan den duinkant, maar in alle deelen van Noord-Holland een geest van ontevredenheid smeult, die weldra tot fellen vlam moet uitbarsten. Ook uit Waterland zijn eenige mannen tegenwoordig, die zoo mogelijk nog grootere grieven opsommen en nog hooger gestemde klaagliederen aanheffen.</p>
<p>Kasper van Harrege voert ook hier weder het woord. Hij schetst den toestand van het landvolk met levendige kleuren en doet ten laatste de vraag: welke houding behooren wij onder deze omstandigheden aan te nemen?</p>
<p>Daar plaatst Kosse Pregel van de Wijk zich op eene bank en kondigt aan dat hij die vraag wil beantwoorden.</p>
<p>‘Mannen!’ - dus spreekt hij: - ‘Hebben wij ons niet altijd betoond trouwe aanhangers van de macht door God over ons gesteld? Was het niet ons streven om, bij ons eigen welzijn, ook dat te bevorderen van het gewest dat ons ten woonstede verstrekt, van het land dat wij bewonen, van den vorst die over ons gebiedt? Hebben wij tot hiertoe niet zonder morren ons schot opgebracht? Hebben wij niet berust in de bezoekingen ons door hooger - door goddelijke macht toegezonden! Waren wij niet onderworpen aan Gods bestier, toen in de vorige jaren onze oogst gering was en plasregens die bijna geheel deden te loor gaan? Niemand kan deze vragen dan ten gunste van ons beantwoorden. Kan 't nu billijk geacht worden, - terwijl het volk verarmt en wij, meer door de fortuin bevoorrechten, mede door den druk der tijden in 't achterspit geraakt zijn - ons nog zwaarder last op de schouderen te leggen als weleer, toen wij in gunstiger omstandigheden verkeerden? Immers neen! - en dat is wel degelijk het geval! Wij worden uitgezogen; velen hebben zelfs niet meer het noodige om zich te voeden; den meesten onzer rest nauwelijks brood en kaas, wat toch wel het minste is dat men ons nijveren landlieden kan laten.’</p>
<pb n="259"/>
<p>‘Wat staat ons te doen? was de vraag van Kasper van Harrege. Mijn antwoord is: laat ons als één man onze grieven aan 't bestuur des lands kenbaar maken, laten wij een tafereel ophangen van de ellende waaronder wij gebukt gaan, laten wij om vermindering van lasten verzoeken, en wanneer onze bede niet verhoord wordt, dan rest ons niets anders dan verzet.’</p>
<p>Aan de toejuiching, welke deze woorden ten deel vielen, kwam geen einde dan toen Goosen Vink van Winkel de plaats van den vorigen spreker had ingenomen en te kennen gaf dat hij ook het woord verlangde. Van Goosen Vink was 't bekend dat hij kon doorslaan, - sommigen zeiden als een blinde vink; geen wonder dus dat aller oor voor hem geopend stond, toen hij met een stem als een bazuin aldus begon: ‘Het laatste woord van Kosse Pregel van de Wijk: <hi rend="spat">verzet</hi>, klinkt mij welluidend in 't oor. Ik herhaal dat woord. Verzet is het eenige wat ons overblijft. Wat! ons beklagen? Bij wie? Bij de schatgaarders? Zal ons dit iets baten? Neen, niets, hoegenaamd niets! Hunne knevelarijen zijn bekend en hunne schraapzucht zal niet toelaten dat ons schot met een bommelaar, wat zeg ik, met een penning verminderd wordt, want hoe meer zij innen, hoe hooger hunne inkomsten. Bij wie zullen wij ons dan beklagen? Bij den stadhouder? Bij den algemeenen landvoogd? Bij den Aarts-hertog, Koning Maximiliaan zelf. Ik zeg u, 't zal niet baten, want men houdt onze onmacht voor onwil; de maandelijksche invordering van het ruitergeld zal daarom met evenveel gestrengheid plaats hebben. Daarom, - mannen van West-Friesland en Kennemerland! daarom huislieden van Waterland! mijn advies is: Verzet! van dit oogenblik af verzet, weigering om te betalen!</p>
<p>Op nieuw weerklonken de toejuichingen door de leden der vergadering en vrij algemeen stemde men in met het laatste woord van Goosen Vink van Winkel. Te midden van het gejuich, dat de rede van Goosen ten deel viel, hoorde men een spottend gelach, dat akelig door de taveerne weerklonk. 't Was een klein scheel manneke dat dien lach deed schallen. Niemand der gasten scheen den lacher, die zich snel verwijderde, te kennen, doch de waard Diederijc van Enting, kende hem wel en waarschuwde de hoofden der bijeenkomst om thans op hunne hoede te zijn: want de kleine schele man was niemand anders dan Michiel
<pb n="260"/>Staal, de bediende van Nicolaas Pijns, hier voorzeker door zijn meester gezonden als spion.</p>
<p>Dit bericht verwekte nog meer verbittering tegen den gehaten Korf en de vergadering ging nu niet uiteen alvorens men elkander bij handslag beloofd had de betaling van het ruitergeld bepaald en stellig te weigeren.</p></div></div>
<div type="chapter">
<interpGrp>
<interp type="secundair" value="frank01"/>
<interp type="primair" value="18710400"/>
<interp type="primair" value="admi001"/>
</interpGrp>
<pb n="261"/>
<head rend="h3">Heine over Thiers.
<lb/>Door A. Admiraal.</head>
<p>De nationale vergadering te Bordeaux heeft haar keus gedaan uit het klein aantal bekwame mannen, wier vaderlandsliefde en nationale trouw vereenigd met erkende gaven, hun den moed schonken om zich aan het hoofd van het ontredderd Frankrijk te stellen. Reeds sints 17 Juli 1870 had Frankrijk een man noodig - niet om den oorlog aan Duitschland te verklaren, want derzulken bezat dat land velen, maar om hem te voeren. En nu hij gevoerd is, wat hier beteekent, nu bijna 't geheele schoone land zieltogend daar neder ligt en een overstelpende magt van geest en geschut slechts den vreeselijken voet behoeft te bewegen om het geheel te verpletteren, eerst nu zag Frankrijk, wie zijn man was. Zijn naam is Thiers en zelfs in theorie is Thiers geen krijgsman meer; het fransche volk (waartoe wij ditmaal niet het parijsche grauw rekenen, dat, na voor de Pruisen te zijn gevlugt, tans de weerlooze burgerij plundert en vermoordt, die dapperen!) het fransche volk, zeg ik, schijnt tot het besef zijner ware behoeftengekomen te zijn,<note n="1)" place="foot">? Red.</note> voor het eerst sints het Louis Philippe liet wegjagen. Het verkiest een man van geest en wetenschap tot zijn herstel boven een man van wapenen. Zoo vraagde Victor Emanuel verleden jaar, toen hij lag te zieltogen, niet Rome maar zijn sakramenten! Frankrijk, dat 23 jaar geleden Cavaignac koos, wendt tans het oog tot zijn hoogepriester in zijn straks verlaten tempel der wetenschap: het heeft Thiers verheven tot hoofd van het goevernement. Gij kent hem. Die magtige welsprekendheid, die wij reeds sints een halve eeuw de gelegenheid hadden te waarderen, vernamen wij weder in de vermaarde Julidebatten van 1870, toen hij zijn heerlijk pleidooi
<pb n="262"/>voor den vrede voerde tegenover een verwaten Grammont, een ongerusten keizer en dat gloriezieke fransche volk, dat hij zoo kende in diens dommen waan door merg en been. Maar mijnheeren van de sabel en van de glorie! hoe zoudt gij den kleinen man hebben kunnen waarderen, daar Bellona u reeds in den vooravond van haar roes had overgevoerd! Hoe zoudt gij 's mans scherpen blik hebben kunnen volgen in uw bedwelming van buskruitgeuren, oorlogsbrand en een schitterende wandeling ‘onder de Linden’; tans, nu Austerlitz, heerlijke nagedachtenis, voor u opsteeg uit het verleden; in een zwijmel van moord en tempelroof, in den tooversirkel van krijgsmuziek en het driekantig hoedje, onvergetelijk beeld van de eerste jaren dezer voor altijd geschandvlekte kanonneneeuw?! Hoe zoudt gij in zulk een opgewonden toestand het oor hebben kunnen leenen aan Thiers, schoon hij zijn vaderlandsliefde in verdenking bragt en zijn smettelooze populariteit gevaar liep verdacht te worden - door u - ...maar hoe kon de grijsaard ook zoo ijveren <hi rend="i">tegen</hi> den roem des vaderlands!...</p>
<p>Nu zal het met de aandacht beter gaan. Welnu, gelijk in die schoone dagen van zijn mannelijken bloei denkt hij wederom voor u. Nu gij, smartelijk uit uw oorlogsdommel ontwaakt, daar hulpeloos staat en verslagen, weenende over uw keurbenden waarvan ge slechts een troep wilde beesten hebt overgehouden, nu staat hij daar als uw goede genius te midden van ruïnen en gehuil van hongerige wolven. Slechts één ding heeft hem een oogenblik week gemaakt: het was het teekenen van dien vrede, die artikel voor artikel een voettrede is op het half doode volk, en het afkondigen van dien vrede aan de vergadering. Het is dan ook hard, wanneer men de regering gesmeekt heeft geen oorlog te verklaren en men moet daarna de afschuwelijkste vredesvoorwaarden voorlezen aan zijn vernederd volk.</p>
<p>Het bemoedigt den verwijderden toeschouwer dat Frankrijk, hoe diep in het stof gebogen, den edelsten en waarachtigsten zijner zonen nog kent en van hem redding wacht: redding, zoowel van de duitsche overheersching als van die der parijsche muitelingen, van welke laatsten tans elk bezadigd vertegenwoordiger ter elfder ure inziet, dat zij te vroeg uit de school en te laat uit de vaudeville zijn gekomen van de jeugd.</p>
<p>Een oude rots, zal Thiers onverzettelijk blijken in beide brandingen, gelijk in het bedriegelijk kabbelen der duitsche zoete
<pb n="263"/>wateren. Hij kent ze. Hij weet ze te schatten, - en zoo God hem tijd van leven en Frankrijk kalmte schenkt, zal hij beiden wederstaan. Frankrijk heeft zijn man gevonden.</p>
<p>Wie is hij die het waagt, den verwarden, verarmden boedel te aanvaarden, door slechte lieden en allerlei ras van kleptomanen op den europeeschen volkerenafslag gesleept? Overtollige vraag. Ieder kent Thiers. Ieder weet iets van den geduchten staatsman en geschiedschrijver, van den kleinen Thiers ‘qui ne vieillit pas.’ Ik mag niet herhalen wat elk weet en herinner alleenlijk, dat hij 16 April l.l. 74 jaar is geworden, waarvan ik hoop dat elk Europeaan dien dag gevierd heeft. Laat ons niet doen als Frankrijk, dat van 51 tot 71 deed, alsof het geen Thiers bezat - want als de tiran, d.w.z.: de vermeesteraar van het bewind, in 51 begonnen ware met het volk te dwingen school te gaan van zijn 6e tot zijn 16e jaar in plaats van het te dwingen naar de parade te komen kijken van zijn 3e tot zijn 73e jaar, en alzoo de regering van Thiers en Guizot waardiglijk voortgezet had, dan zou dat geslacht uit die periode nu dat bloedig spel in Parijs niet spelen.</p>
<p>Maar Frankrijk ligtte hem in een decembernacht van 51 uit zijn bed en Frankrijk sloot hem op in Mazas. Laat ons evenwel meer ter herinnering dan ter mededeeling, het voornaamste uit zijn leven kortelijk hier aanstippen<note n="1)" place="foot">Zie ter volledige kennisneming van dit onderwerp: ‘Mannen van beteekenis in onze dagen, N<hi rend="sup">o</hi>. 7,’ uitgegeven bij Kruseman te Haarlem.</note> en dan het woord geven over den merkwaardigen Franschman aan Heinrich Heine, die, uit zijn vaderland verbannen, van 1831 af in Parijs woonde en uit die stad tot aan het jaar '43 brieven schreef aan de <hi rend="i">Augsburger allgemeine Zeitung</hi>. De lezers van de <hi rend="i">Vaderlandsche Letteroefeningen</hi> zullen met mij in het schrijven van dien duitschen banneling het versche woord erkennen van den opmerkzamen tijdgenoot, van den alomtegenwoordigen genius, van den onverbiddelijken satirist en er groote waarde aan hechten ter onpartijdige waardering van den grijsaard, die tot blijde verbazing der gansche wereld niet terugdeinst voor de zware taak, waarvoor Frankrijk tans geen jeugdiger schouders schijnt te bezitten.</p>
<p>&nbsp;</p>
<p>Thiers is een Marseillaan. In 1821 werd zijn naam in de we-<pb n="264"/>reld bekend door zijn prijsverhandeling over Vauvenargues, waarbij een Thiersine, als hier volgt, niet onherinnerd mag blijven. ‘Eerzuchtig als hij reeds was als jeugdig geleerde, zei hij altijd tot zijn vriend Mignet: wij zullen zien, Mignet, als we eens minister zijn?’ - In deze hooge stemming beantwoordde Thiers evengenoemde prijsvraag, uitgeschreven door zijn eigen akademie (Aix). De prijs werd niet toegewezen. Toen, in het volgend jaar, de vraag weder werd uitgeschreven: ‘l'éloge de Vauvenargues!’ viel het accessit aan het vroegere antwoord van Thiers ten deel, terwijl de prijs werd toegekend aan een onbekend schrijver, maar hoe verwonderden de beoordeelaars zich, nu het bleek dat prijs en accessit beide aan Thiers waren te beurt gevallen: ‘<hi rend="i">Thiers had zijn zin willen hebben</hi>.’ Van de akademie gekomen, was hij medewerker en spoedig daarop redakteur der ‘National’. Hierdoor werd zijn naam door de geheele wereld bekend - maar geducht ook voor den troon van Karel X. Deze koning werd dan ook door de ‘National’ weggejaagd, terwijl Louis Philippe (de zoon van Filip van Orléans, in '89 bijgenaamd Egalité) door toedoen van het zelfde blad (zegge Thiers) op den troon geplaatst werd. Bij afwisseling was Thiers onder deze regering afgevaardigde of minister. In dit tijdperk van zijn bloei en kracht (1832-1843) heeft Heine hem beschreven in het licht van vele groote en kleinere tijdgenooten, welke schetsen wij straks laten volgen.</p>
<p>Van 1843-1848 arbeidde Thiers voor zijn eigen studie en geschiedkundige geschriften, maar daarna werd hij weder afgevaardigde, in welke hoedanigheid hijzelf de dynastie Orleans voor verdere regering ongeschikt achtte, zoodat Guizot den 23 Februari 1848 zijn ontslag nam als minister van Louis Philippe; Guizot scheen in te zien, dat het volk, waaronder niemand de oppositie van Thiers goed begreep, de republiek wilde. Daarop nam Louis Philippe wel weder zijn toevlugt tot Thiers, maar te laat. De koning moest de vlugt nemen; er barstte een oproer te Parijs los, waaruit de republiek ontstond, waaronder Thiers in de nationale vergadering zitting nam voor de Neder- Seine en verklaarde, uit liefde voor het vaderland het voorloopig gouvernement te willen dienen. Hij hielp Cavaignac tot diktator kiezen. Later is er van hem gezegd, dat hij ook geholpen heeft om Louis Napoleon op den voorzitterstoel te brengen; maar dit is onzeker. Stelliger is 't, dat hij opmerkte in 51, hoe lang-<pb n="265"/>zamerhand maatregelen werden genomen in het geheim, om het keizerrijk voor te bereiden en dat hij gezegd heeft in 't openbaar, toen het keizerrijk nog verborgen was: ‘L'empire est fait!’ In december van dat jaar volgde zijn opligting en verbanning; waarvan hij op den napoléonsdag van 52 werd bevrijd. Elf jaar lang arbeidde hij weder in stilte op zijn studeerkamer, tot hij in 63 tot afgevaardigde werd gekozen en in de meeste gevallen zich bij Jules Favre aansloot in scherpen tegenstand, vooral als de regering zich met buitenlandsche zaken bemoeide, zooals die van Mexico. Den 3<hi rend="sup">en</hi> Mei 1867 sprak hij zoo scherp welsprekend tegen den oostenrijkschen oorlog en maande zoo zeer tot vrede aan, dat de kamer zich ontzette over zijn vurig patriottisme, maar nogtans den keizer volgde. Zoo ging het ook met zijn verzet tegen de jongste oorlogsverklaring. Men hoorde Thiers aan, men bewonderde hem, maar luisteren deed men alleen naar Napoleon en zijn
creaturen.</p>
<p>Toen de oorlog met al zijn verschrikkingen zijn vaderland teisterde, begaf Thiers zich den 5 Oktober 1870 uit het belegerd Parijs naar Engeland, naar Rusland, naar Italië, naar Oostenrijk om die hoven tot tusschenkomst te bewegen. Vergeefs! men had wel eerbied voor den waardigen grijsaard, die op zulken gevorderden leeftijd, met jongelingsvuur bezield, den diplomaten den toestand van Frankrijk schilderde; zich niet ontzag, naar de noorsche kolossen te reizen en ook dezen het ijzige hart te ontdooien tot redding van zijn vaderland; en geheel Europa volgde den ouden man, die als een jongeling het werelddeel doorvloog om een steun te vinden voor zijn zinkenden lieveling - maar daar waren wetten en volgens die wetten moest Europa stil zitten....ja, die wetten kende Thiers beter dan één hunner...maar....</p>
<p>De stem van Thiers stierf weg in den afgrond der diplomatieke verwarring; zoo één dan kon Thiers tans diep gevoelen, hoe vreeselijk vervallen de toestand van Europa inderdaad is...en welk aandeel hijzelf langs dien weg gehad had in de tegenwoordige verlatenheid van Frankrijk...Ontzettende gewaarwording voor een groot staatsman, die tevens zijn vaderland zoo vurig bemint!</p>
<p>Toch was zijn schuld aan Frankrijks rampen, ook van diplomatieke zijde beschouwd en ook met het oog op zijn rijk verleden, wel de minste van al zijn groote tijd- en landgenooten.
<pb n="266"/>Hij stond op in zijn land toen Napoleon I stierf; toen de zon van Napoleon III bloedrood aan de kimmen verrees, verschool die van Thiers zich achter de weldadige wolk zijner geschiedschriften. Dit teekent hem duidelijker dan zijn geheele levensbeschrijving van 26 Germinal, an V, tot heden. Frankrijk verkeerde van 51 tot 71 als in een droom, een bedwelmenden, maar tegen het uur des ontwakens verschrikkelijken, bloedigen droom.</p>
<p>Het hoorde, evenmin als een nachtwandelaar, de scherpe stem van den onvermoeiden spreker in de wetgevende vergadering - alleen de magnetiseur en zijn handlangers hoorden Thiers en gevoelden zijn bliksemschichten wel; maar, spijtig dat zij ook dezen ouden man niet konden senatoriseren, d.w.z.: tot somnambule maken, <hi rend="i">ontkenden zij hem!</hi>..Ook dit teekent Thiers op heerlijke wijze en in 't voor hem vleiendst koloriet. Maar nu - nu de magnetiseur en zijn creaturen daar ontmaskerd voor elks oogen aan de schandpaal staan, nu de nachtwandelaar, verminkt en ontgoocheld, daar neder ligt, nu is het Thiers, die, met weinigen nuchter gebleven en waakzaam, het grijze hoofd waagt, zeggende: ‘Dezen jammerlijken lijder op te heffen, het zal mijn levensdagen zeker verkorten, maar het zij zoo voor mijn dierbaar vaderland!’ Dit is aandoenlijk. O, Nationale vergadering! o, Frankrijk! o, keur van Europa's zielenadel! het oog op den eerbiedwaardigen grijsaard gerigt; hij heeft zich ontfermd?...Neen, hij waagt de weinige levensdagen die hem nog resten, - hij schenkt ze u uit diep en ernstig bewustzijn van burgerpligt!.. - Van wereldburgerschap tevens, want hier is meer nog te redden dan Frankrijk. Dat zal blijken.</p>
<div type="section">
<head rend="h4">Thiers en La Fayette.</head>
<p>‘Parijs, 19 Januari 1832. Thiers, die wel niet eenstemmig denkt met Guizot en zijn doctrinairen, welke La Fayette en zijn republikeinen letterlijk overschreeuwen, maar tegenwoordig op hun hand is in deze, was hun in den laatsten tijd van niet geringen steun. Hij, indifferentist van de diepste soort, die zoo wonderbaar weet maat te houden in de helderheid en verstaanbaarheid zijner schrijf- en spreekwijze, - deze Goethe der politiek is stellig op dit oogenblik de magtigste voorvechter van het stelsel
<pb n="267"/>Périer<note n="1)" place="foot">Toen eerste minister van Louis Philippe en streng tegen de republikeinen.</note>. Niets is belangwekkender, dan wanneer er in de kamer van de eerste tijden der omwenteling wordt gesproken en de een of ander, hetzij dan Thiers of Guizot of Périer, op leerstellige wijze een historisch feit uit zijn verband rukt om het aan zijn redenering dienstbaar te maken. Dan werpt La Fayette met weinig woorden zulk een gevolgtrekking omver, doordien hij de ware toedragt dier zaak opheldert of handhaaft met vermelding van alles, wat daarbij plaats vond. Zelfs Thiers moet in zulk een geval, het zeil strijken; de groote geschiedschrijver der revolutie buigt voor de uitspraak van haar geducht, nog levend gedenkteeken - haar generaal La Fayette.</p>
<p>In de kamer, tegenover den katheder, zit een stokoude man met blinkende, zilvergrijze haren, die over zijn zwarte kleeding lang nederhangen. Om het lijf heeft hij een zeer breede, driekleurige sjerp; 't is de oude bode, die reeds in het begin der omwenteling dat amt in de kamer bekleedde en sints, in dien staat, de geheele wereldgeschiedenis heeft bijgewoond, van den tijd der eerste nationale vergadering af, tot heden. Men vertelt mij, dat hij nog dikwijls van Robespierre spreekt, dien hij “den goeden meneer Robespierre” noemt. Gedurende de restauratie leed hij aan het koliek, maar sints hij weder de driekleurige sjerp om heeft, is hij zeer wel; alleen is hij wat slaperig geworden: zelfs zag ik hem eens onder zeil gaan, toen Manguin sprak; hij heeft er zeker al betere gehoord dan Manguin, schoon deze een der felste sprekers der oppositie is - maar de oude vindt hem misschien niet hevig genoeg, hij, die den goeden meneer Robespierre zoo goed heeft gekend. Maar als La Fayette spreekt, dan ontwaakt de oude bode uit zijn soezerigheid; hij wordt opgewekt als een oud huzarenpaard, dat een trompet hoort en het is alsof er een zoete herinnering tot hem komt uit de dagen zijner jeugd en weltevreden knikt hij met het zilvergrijze hoofd.....’</p></div>
<div type="section">
<head rend="h4">Thiers en Louis Philippe.</head>
<p>‘Had Thiers in den ‘Constitutionnel’ reeds hevig tegen Karel X uitgevaren, - in ‘Le National’ schreef hij ronduit, dat
<pb n="268"/>de eerste legitimist, Karel X, moest afgezet worden. Dit gebeurde. Louis Philippe werd, om de republikeinen tevreden te houden, eerst benoemd tot luitenant-generaal van Frankrijk, daarna werd hij tot koning gekroond. Thiers benoemde de nieuwe koning tot sekretaris-generaal aan het ministerie van Finantien, waarvoor Thiers echter een jaar daarna bedankte. Later voor Aix zitting nemende in de wetgevende vergadering, steunde hij Périer. Deze minister, in 1831 het slagtoffer geworden zijnde van de cholera, werd door Thiers opgevolgd als minister van binnenlandsche zaken, welke portefeuille hij, met goedvinden des konings, voor die van koophandel en nijverheid verwisselde.</p>
<p>Het is van weinig staatkundige beteekenis, van welken der Ministers, Guizot of Thiers, Louis Philippe meer houdt; hij zal zich van den een of van den ander bedienen, al naar hij ze noodig heeft. Ik geloof dat beiden hem mishagen en wel uit beroepsnijd. Daar hijzelf minister is, (naar het voorbeeld van Willem III van Oranje in Engeland) ziet hij in beiden mededingers, en is hij jaloersch, dat hun meer bekwaamheid dan hem zal toegedacht worden. Er wordt beweerd, dat hij Guizot het minst vijandig is, omdat die zekere mate van impopulariteit bezit, wat hem best bevalt. Maar de puriteinsche vormen, de loerende trots, de leertoon, het hoekigkalvijnsche wezen van Guizot hebben anders voor den koning weinig aantrekkelijks. Bij Thiers stuit hij op tegenovergestelde hoedanigheden, op een teugellooze ligtzinnigheid, dwaze luimen, een openheid die met zijn eigen geheimzinnig, kromlijnig, ingewikkeld karakter in ondeugend kontrast is, zoodat Thiers hem ook al niet behaagt. Daarbij komt, dat de koning graag praat; ja zelfs soms in een eindeloos teuten zich als verbabbelt, wat merkwaardig schijnt bij een natuur als de zijne, die zich gaarne maskeert en in den regel karig in woorden is. Wat moet dus een Guizot hem tegenstaan, die nooit gesprekken voert, altijd onderwijst, en eindelijk, als hij zijn stelling heeft bewezen, de tegenspraak des konings kritisch zit aan te hooren en hem soms goedkeurend toeknikt, als had de minister een schoolknaap voor zich, die zijn les goed opzegt. Met Thiers vaart de koning echter in dit opzigt nog slechter; deze laat hem in 't geheel niet aan het woord komen, verloren als hij is in den stroom zijner eigen rede. Dat vliet steeds door als uit een vat zonder bons, maar altijd vloeit er kostelijke wijn. Niemand komt bij hem aan 't woord. Slechts
<pb n="269"/>als hij zich staat te scheren, is er gelegenheid bij Thiers om aangehoord te worden, maar dan moet men nog het oogenblik waarnemen, dat hij het mes aan de keel heeft.’</p>
<p>&nbsp;</p>
<p>‘De koning kan niet anders, dan Thiers het presidentschap afstaan, hoe gaarne hijzelf dien post zou bezetten. Bovendien zal hij heel wat te stellen hebben met het buitenland, dat een sterke antipathie koestert tegen Thiers, terwijl het bij den burgerkoning bijna tot idiosyncrasie gestegen is, de goedkeuring van Europa af te smeeken, - den vrede van binnen te beschouwen als geheel afhankelijk van den vrede naar buiten; Louis Philippe vraagt als 't ware vergiffenis aan Europa, dat hij zoo vrij is geweest van op den franschen troon neer te vallen.</p>
<p>Nu bezit Thiers, bij al zijn behendigheid en buigzaamheid om den kokanjemast der opperheerschappij te beklimmen, echter nog meer vlugheid om naar beneden te glijden; wanneer wij hem zeer veilig op het toppunt zijner glorie wanen, glijdt hij reeds onvoorzien af, zoo snel, zoo kunstig, zoo lachend, zoo zjeniaal, dat wij er haast bij applaudisseren zouden. Guizot is lang niet zoo vlug in het klauteren tegen den gladden mast, hij doet het bezwaarlijk en met moeite, maar eenmaal bovenop gekomen, klemt hij de groote handen zoo stevig om den top, dat hij door onhandigheid niet meer naar beneden kan, zoodat er aan den boom sterk geschud moet worden om hem het afzakken mogelijk te maken.</p>
<p>Op dit oogenblik zijn welligt reeds de dépêches onderweg, waarin Louis Philippe den mogendheden meldt, dat hij door de magt der omstandigheden gedwongen is, den hem fatalen Thiers weder tot minister te nemen.’</p></div>
<div type="section">
<head rend="h4">Thiers en zijn binnenlandsche staatkunde.</head>
<p>‘Parijs, Juni 1832. De oppositiebladen schijnen, als 't ware, de gebeurtenissen (het oproer van 5 en 6 Juni te Parijs) niet te willen weten en zeker is over het algemeen hun toon merkwaardig: een soort van geheimzinnigheid, een zelfbeveiligende terughouding, gelijk gewoonlijk aan groote uitbarstingen voorafgaat. Zij schijnen slechts te wachten op de intrekking van de bevelen
<pb n="270"/>aangaande den staat van beleg. De toon van ieder blad laat bemerken, hoever het bij de jongste gebeurtenissen betrokken is. De ‘Tribune’ moet geheel zwijgen, want die staat 't meest bloot; zoo is 't ook met de ‘National’, schoon niet zoo erg zoodat daarin iets meer gezegd, vrijer gesproken wordt. De ‘Temps’, die zich het sterkst tegen den staat van beleg heeft uitgelaten, staat niet slecht met eenige koninklijke raddraaiers en is veel veiliger dan Sarrut en Carrel (redd. van de ‘National’), terwijl de heer Coste (red. van de ‘Temps’), een der beste fransche burgers, mannelijk en krachtig tegen de onwettige en willekeurige handelingen der regering is opgekomen.</p>
<p>Sarrut is gevat, Carrel wordt overal nagespoord. Tegen Carrel is men het hevigst (en het is niet onmogelijk, dat er aan hem is gedacht bij het oprigten van exceptionele geregtshoven. Ja, indien, zooals beweerd wordt, het denkbeeld daartoe is uitgegaan van Thiers, dan heeft deze daarbij zeker aan zijn voormaligen kollega gedacht. (Men zal zich herinneren, dat Thiers vroeger redakteur van de ‘National’ was.) Want Thiers had ontzag voor Carrel; hij kent zijn magt zeer juist en weet ook, dat elke partij, als zij zegepraalt, het eerst haar afvalligen tuchtigt. Het hoofd van den kleinen Thiers, nog vol van de charivari der Marseiller ketelmuziek en de lofdichten van Viennet, moet wel heelemaal van streek zijn geraakt, toen hem de donder der kanonnen en de naam Carrel in het oor drongen). Er werd n.l. algemeen geloofd, dat Carrel aan 't hoofd stond van de volksbeweging op 5 Juni. Het groote gebouw in de rue du Croissant, de bureaux en de drukkerij der ‘National’ bevattende, werd voor het hoofdkwartier gehouden, en omtrent 2000 personen, waaronder vele mannen van beteekenis, waren daar samengekomen om zich met hun aanhang beschikbaar te stellen. Het is evenwel zeer zeker, dat Carrel al die hulp heeft afgewezen en voorspeld, dat de voorgenomen omwenteling mislukken zou bij gebrek aan behoorlijke voorbereiding; dewijl men zich niet vooraf verzekerd had van de simpathie des volks, de noodzakelijkste hulpmiddelen ontbraken en men de hoofdaanleggers niet eens kende, enz. Inderdaad, er is geen oproer ooit slechter begonnen, - tot heden toe weet men niet hoe het ontstaan en toegegaan is. Iemand, die in de Rue St. Martin heeft meegevochten, verzekert: ‘toen de republikeinen, die daar werden ingesloten, elkander eens opnamen, kende de een den ander niet; volslagen
<pb n="271"/>vreemd aan elkander, had slechts het toeval hen hier bijeengebragt. Maar zij leerden elkander spoedig kennen toen zij samen vochten en samen vielen, op 't innigst verbonden.</p>
<p>Maar zoo heeft men o.a. ook, tot op dit uur, nog niet kunnen uitmaken, hoe La Fayette naar zijn woning gevoerd is. Een welonderrigte verzekerde mij, gisteren, dat de regering, die de begrafenis van Lamarque wantrouwde en derhalve haar dragonders slagvaardig hield, order zou gegeven hebben om, op de eerste uitbarsting van het volk, zich van La Fayette meester te maken, opdat hij niet onder de benden komen en daardoor beteekenis aan de zaak geven zou. Zoodra nu de eerste schoten vielen, hebben eenige als werklieden verkleede politieagenten dien armen La Fayette met geweld in een rijtuig gezet, dat door andere evenzoo verkleede politieagenten dadelijk werd voortgetrokken onder een daverend “Leve La Fayette!”</p>
<p>Als men nu de republikeinen hoort, dan moet de ramp die hun vrienden den 6<hi rend="sup">en</hi> Juni getroffen heeft, hun van groot nadeel zijn, maar de dwaasheid der regering, in de afkondiging van den staat van beleg, hun daarentegen weer van zeer veel baat wezen. Zij beweren, dat de 5<hi rend="sup">e</hi> en 6<hi rend="sup">e</hi> Juni slechts beschouwd moeten worden als voorpostengevecht, dat geen der voorname republikeinen er bij tegenwoordig was en dat uit het vergoten bloed veel nieuwe medekampvechters zullen geboren worden. Waar is het nu, dat noch de partij van de “National”, noch die van de “Gazette de France”, noch die van de “Tribune”, gezegd de Bergpartij, er bij tegenwoordig is geweest.’</p>
<p>&nbsp;</p>
<p>‘Parijs, 1 Maart 1840. Thiers staat nu in zijn vollen middag. Ik zeg heden en waarborg niet voor morgen.</p>
<p>Dat Thiers minister is, eenig en alleenheerschend minister, is aan geen twijfel meer onderhevig, hoewel veel menschen - maar uit ondeugd wellicht - het niet gelooven willen voor zij het zwart op wit in den Moniteur hebben gezien.</p>
<p>Ik ben nieuwsgierig, hoelang zijn populariteit als zoodanig duren zal. De republikeinen zien tans in hem een nieuw bolwerk des koningschaps en zullen hem stellig niet ontzien.</p>
<p>&nbsp;</p>
<p>‘Parijs, 9 April 1840. Nadat de hartstogten een weinig bekoeld zijn en bezadigdheid zich kan laten gelden, bekent ieder, dat Frankrijks rust bedenkelijk zou bedreigd zijn, als het den
<pb n="272"/>zoogenaamden konservatieven gelukte, dit ministerie te doen vallen. Zoo een, dan is dit in staat om in deze dagen het roer regt te houden. De koning en Thiers, de een binnen in het rijtuig, de ander op den bok, moeten het daarom eens blijven, want ondanks hun verschillende zitplaats, zijn ze beiden evenzeer aan het gevaar van omvallen blootgesteld. Nu hebben zij niet zoozeer hekel op elkaar, zooals algemeen gedacht wordt. Persoonlijk altans zijn zij reeds sints lang weder met elkander verzoend en is hun verschil van louter politieken aard. Thiers is de kamer. Zij is het eigenlijk, die hem tot minister heeft gekozen en als zoodanig kan de koning nooit geheel tevreden met hem zijn. De grondwet is vervangen door het parlement en dit is den vorst een ergernis, want dat parlement heeft de dotatie aan zijn huis afgestemd. Van dat parlement is Thiers de afgevaardigde bij den troon.</p>
<p>Zal Thiers het lang houden? Dat is de vraag. Hij speelt een rol om van te huiveren. Hij beschikt niet enkel over al de strijdkrachten van het magtige rijk, maar ook over die der revolutie, over alles wat de tijd aan vuur en waanzin bevat. Ruk hem niet uit zijn bezadigde jovialiteit op de noodlots- en kronkelpaden der hartstogtelijkheid, leg hem niets in den weg: gouden appelen noch ruwe kluiten!...De kroonaanhang mag zich gelukkig achten, dat de kamer juist Thiers koos, den staatsman, wiens waarachtige grootheid zij in de Decemberdebatten heeft kunnen leeren kennen. Ja, gelijk anderen of redenaar of administrateur of geleerde of diplomaat of held der deugd zijn, zoo is Thiers dit alles te gelijk - (ook held der deugd) met dien verstande, dat al deze bekwaamheden niet als op zichzelfstaande eigenschappen zich voordoen, maar door zijn zjenie als staatsman overschaduwd, geabsorbeerd. Thiers is staatsman. Hij is een dier geesten, wien het talent van regeren is aangeboren. De natuur brengt staatslieden voort, gelijk zij dichters voortbrengt - twee zeer verschillende soorten van wezens maar gelijkelijk onmisbaar, want de mensch moet bezield en de mensch moet geregeerd worden. De mannen ook, wien de staat- of de dichtkunst is aangeboren, worden van nature gedreven, hun talent te doen gelden, welke aandrift wij geensins mogen gelijkstellen of verwarren met die bekrompen ijdelheid, die minbegaafden prikkelt om de wereld met hun elegische rijmelarij of met hun tinnegietersoratiën te komen vervelen.</p>
<pb n="273"/>
<p>Thiers is, evenmin als Victor Hugo, eerzuchtig.</p>
<p>Ik zei daareven, dat Thiers' grootheid als staatsman uit de Decemberdebatten is gebleken. Berryer, de pleitbezorger der legitimisten, heeft misschien met zijn plegtig eentoonige frazen op de ooren der groote menigte statiger werking uitgeoefend maar deze redenaar staat tot Thiers als Cicero tot Demosthenes. Als Cicero in het Forum pleitte, dan zeiden de toehoorders: niemand spreekt zoo schoon als Marcus Tullius; maar als Demosthenes had uitgesproken, riepen de Atheners: Oorlog tegen Macedoniën! Zoo gaven de afgevaardigden, als Thiers gesproken had, in plaats van allerlei lofspraak, het door hem verlangde geld!</p>
<p>‘Transaktie!’ zegt Thiers altijd en dit woord is het kulminerend punt, de as van het vuurwerk zijner rede: verstaat hij zelf die onmisbare transaktie in het staatsleven, gelijk Alexander de Groote de samensmelting der volkeren en der denkbeelden van twee halfronden verstond? Of zal Thiers in de groote fout ven Napoleon vervallen? Wij vragen het bijna. Thiers kan spreken van 's morgens tot aan middernacht, onvermoeid, altijd nieuwe schitterende gedachten, nieuwe geestesbliksems te voorschijn roepen, den toehoorder verschrikkende, leerende, verblindende, men mag wel zeggen: een gesproken vuurwerk. Nogtans begrijpt hij beter de stoffelijke dan de ideale behoeften der menschheid; hij kent de eindschalm niet, waarmede de aardsche dingen aan den hemel zijn verbonden; hij heeft voor grootsche maatschappelijken instellingen geen zin.</p>
<p>‘April 1840. Met haast naïeve eerlijkheid bekende Thiers in een zijner jongste redevoeringen, hoe weinig hij op de naaste toekomst vertrouwde en hoe men leven moest als bij den dag; hij heeft een fijn oor, en hoort reeds het gehuil van den wolf Fenris, den Heraut van Hela's rijk. Zal vertwijfeling over het onvermijdelijke hem niet plotseling tot een hevige daad aanzetten? Zijn tegenstanders fluisteren iets dergelijks elkander toe, zijn vrienden daarentegen bemerken aan hem een dagelijks toenemende mildheid. De man leeft in het besef van zijn ernstige taak, van zijn verantwoordelijkheid aan tijdgenoot en nageslacht; steeds tracht hij tegen het rumoer der hartstochten van den dag de wijze rustigheid des staatsmans over te stellen.</p></div>
<div type="section">
<pb n="274"/>
<head rend="h4">Thiers en zijn buitenlandsche staatkunde.</head>
<p>‘De bloeitijd der parlementaire periode (het toppunt van Louis Philippe's macht) begon in 1840. De 1<hi rend="sup">ste</hi> Maart van dat jaar heeft ook voor Duitschland nog deze bijzondere beteekenis, dat Thiers toen ons vaderland tot de groote beweging optrommelde, die politiek leven in Duitschland bracht. Thiers bracht ons weder als volk op de been, en deze verdienste zal hem in onze geschiedenis hoog worden aangerekend.’</p>
<p>‘7 Mei 1840. Onze Minister van Buitenlandsche zaken, Thiers, die niet alleen als man van humaniteit, maar zelfs als zoon der omwenteling zich wil laten gelden, legt bij gelegenheid van de onlusten te Damaskus een zonderlinge lauwheid aan den dag.<note n="1)" place="foot">Er was berigt gekomen, dat joden een kapusynerklooster in Syrië zouden uitgemoord hebben en dadelijk, n,l. op los gerucht en zonder bewijzen, onder de oogen des Franschen Konsuls waren ter dood gebracht. Fould en Rothschild vraagden Thiers verantwoording in de Kamer.</note></p>
<p>‘14 Mei 1840. Terwijl hij, de slimme minister-president, de nationale ijdelheid onzer beminnelijke gapers aan de Seine, der lieve Parijzenaars, met goed gevolg weet te kittelen en te bewerken, toont hij zich zeer onverschillig en meer, in een zaak, waarin niet de belangen van een enkel land of volk maar die der menschheid zelve betrokken zijn. Is het gebrek aan liberaliteit of aan scherpzinnigheid, dat hem verleid heeft om openlijk partij te trekken voor den franschen konsul te Damascus, wien toch de laagste rol in dit treurspel wordt toegeschreven?....Neen, Thiers is een man van diep inzigt en groote humaniteit, maar hij is ook staatsman; hij heeft niet alleen behoefte aan revolutionaire simpathiën, - hij heeft helpers noodig van elke soort, hij moet transigeeren, hij heeft een meerderheid in de pairskamer noodig, ook den klerus kan hij als regeeringsmiddel gebruiken n.l. dat deel der geestelijkheid, dat, van den ouderen tak der Bourbons niets meer verwachtende, zich bij de tegenwoordige regeering heeft aangesloten. Tot deze zoogenaamde clergé rallié behooren zeer veel Ultramontanen, wier orgaan de ‘Univers’ is. Dit blad verwacht het heil der kerk van Thiers, en deze zoekt ook daar steun. De graaf van Montalem-<pb n="275"/>bert, het roerigste lid der orde, en sints 1 Maart ook slaafsch volger van Thiers, is de zichtbare middelaar tusschen den zoon der omwenteling en de vaderen des geloofs, tusschen den voormaligen redacteur der ‘National’ en den tegenwoordigen redacteur der ‘Univers.’</p>
<p>Het antwoord van Thiers op de enquête van Fould was een meesterstuk van perfidie; door ontwijken, door te verzwijgen wat hij weet, door schijnbaar angstige terughouding, wist hij Fould verdacht te maken. Als men enkel Thiers hoorde, zou men op het laatst gaan gelooven, dat der joden lijfgeregt kapusynervleesch is. Ach neen, groot geschiedschrijver, en zeer klein theoloogl in het morgenland, zoo min als hier, staat het Oude Testament aan zijn belijders zulke onreine spijzen toe; de afschuw der joden van alle bloedspijs is hun aangeboren, terwijl hij ook uitgedrukt wordt in de allereerste leerstellingen hunner godsdienst, - in al hun gezondheidswetten, in hun reinigingsplegtigheden, in hun grondaanschouwing van rein en onrein, in die diepzinnige kosmogenische openbaring, aangaande de stoffelijke eenheid in de dierwereld, die gelijk staat met een fizische zedeleer, - welke o.a. door Paulus, die ze als een fabel verwierp, volstrekt niet begrepen is. Israëls nakomelingschap, het reine, uitverkorene priestervolk, eet geen varkensvleesch, ook geen oude Franciskaners, en drinkt geen bloed....!<note n="1)" place="foot">De lezers herinneren zich dat Heinrich Heine geboren Israëliet was. Tevens mag, bij dit belangrijk vraagstuk dier dagen, wel vermeld worden, dat Crémieux, de republikein maar daarom niet minder Israëliet, persoonlijk te Damaskus de zaak is gaan onderzoeken en door eigen bevindingen de enquëte van Fould, c.s. heeft gesteund.</note></p>
<p>Het bedroevendst verschijnsel in de Kamer, bij dit vraagstuk, was de onbekendheid van Thiers met de Oostersche toestanden, een schitterende onwetendheid, die hem eenmaal tot de bedenkelijkste misgrepen brengen kou. Het oordeel van Thiers is in den regel juist, maar zijn praemissen zijn vaak geheel valsch, als uit de lucht gegrepen; fantasmen, uitgebroed in den fanatieken zonnebrand der kloosters van den Libanon en dergelijke spelonken des bijgeloofs. De ultramontanen leveren hem zendelingen, en dezen berigten hem wonderdingen over de magt der R.K. Christenen in het Oosten - terwijl nogtans geen Turksche hond uit zijn fatalistischen vuurhaard te lokken is, bij wat eer-<pb n="276"/>bewijs ook dezen ellendigen Latijnen bewezen. Zij zijn er even zwak als veracht. Thiers schijnt in allen ernst te gelooven, dat Frankrijk, traditioneel geloofsvoogd dier monniken, nog eenmaal <hi rend="i">door hen</hi> de oppermagt in het Oosten in handen zal krijgen.’</p></div>
<div type="section">
<head rend="h4">Thiers tegenover Napoleon als traditie des Franschen volks.<note n="1)" place="foot">Vooral in betrekking tot de vraag of Napoleon's asch van St. Helena gehaald en in de kerk der Invaliden bijgezet zou worden; tevens ook tegenover de Parijzenaars, toen dit werkelijk geschiedde.</note></head>
<p>‘20 Mei 1840. Thiers heeft, door de overtuigende helderheid, waarmede hij in de Kamer de droogste en saaiste onderwerpen behandelde, weder nieuwe lauweren verworven. De bank en hare betrekkingen werden ons, door zijn rede, als aanschouwelijk, evenals de algerynsche aangelegenheden, en het suikervraagstuk. De man verstaat alles; het is jammer, dat hij zich niet op Duitsche filozofie heeft toegelegd, zelfs die zou hij ons weten duidelijk te maken. Maar wie weet! Mochten ooit de gebeurtenissen hem dringen, zich ernstig met Duitschland te bemoeien, dan zal hij over Hegel en Schelling even zoo helder spreken als over suikerriet en beetwortels.</p>
<p>In Frankrijk, dat land van roering en gedruisch, kan binnen 6 maanden het zonderlingste gebeuren; misschien is Thiers in dat tijdverloop weder privaat persoon geworden (wat wij wel wenschen) - of hij is als Minister impopulair geworden (wat wel te vreezen is) - of Frankrijk wordt onderwijl in een oorlog gewikkeld, waarbij uit de asch van Napoleon vonken konden springen tot in de nabijheid van de stoel met den rooden tonder...</p>
<p>Schiep Thiers (zoo meenen velen - schiep hij) dat gevaar, om zich onmisbaar te maken, daar hij ook de kunst zou verstaan, zelf geschapen zwarigheden uit den weg te ruimen, - of (zoo gelooven weder anderen) zoekt hij in het Bonapartismus een schitterende toevlucht voor het geval, dat hij eens geheel met Orleans moest breken? Thiers weet zeer goed dat, als hij wegduikend in de oppositie, den tegenwoordigen troon hielp omver werpen, de republikeinen aan het roer zouden komen, die hem voor de beste dienst den slechtsten dank zouden weten; in het gunstigste geval schoven zij hem zacht ter zijde.</p>
<pb n="277"/>
<p>Een herstelde Bonaparte daarentegen zou volharden in aandoenlijke dankbaarheid; het afgeronnen kreatuur<note n="1)" place="foot">Heine bedoelt hier den stervenden hertog van Reichstadt, Napoleon 2.</note> zou zijn sterken schepper te meer bewierooken, hoe sterker behoefte het bleef gevoelen aan zijn streven. Daarbij komt, dat het gemakkelijker gaat in Frankrijk, een bonapartistische regering te vestigen dan een republiek; burgerij en leger, beiden zouden de eerste minder tegenwerken dan de laatste. Der burgerij is enkel gelegen aan een betrouwbaar beschermer van den eigendom. En het leger?...In de kreet: ‘vive l'Empereur!’ liggen zooveel fonkelende epauletten, zooveel hertogs-uniformen, zooveel buit en onderscheiden lokaas voor roofzucht en ijdelheid....De Franschen, die alle republikeinsche eigenschappen missen, zijn van natuur geheel Bonapartisten. Hun ontbreekt eenvoud, zelfgenoegzaamheid, innerlijke en uitwendige rustigheid; zij beminnen den oorlog, om den oorlog; zelfs in vredestijd bestaat hun leven in enkel strijd en rumoer; de ouden zoowel als de jongen verkneuteren zich in trommelslag en kruitdamp, in knaleffect van allerlei soort. Dat Thiers dit aangeboren Bonapartismus in de Franschen heeft weten te streelen, heeft hem de volksgunst geschonken.</p>
<p>Of werd hij populair, omdat hij zelf een kleine Napoleon is? Een kleine Napoleon - d.i. een kleine gothische dom!....Neen, geen kleine dom; de gothische dom toch wekt juist daardoor onze verbazing, omdat hij zoo kolossaal is. Thiers is een gothische dom. Zijn geest verheft zich boven alles om hem henen. Niemand kan zich met hem meten, ook in sluwheid niet. Hij is de slimste kop van Frankrijk, hoewel hij dit, naar men zegt, zelf wel weten wil. Tongrap als hij is, zou hij n.l. verleden jaar in een ministerieële crisis tot den Koning gezegd hebben: ‘U.M. meent de slimste man in Frankrijk te zijn, maar ik ken daar iemand, die nog slimmer is, en dat ben ik!’ De sluwe Philippe zou hierop hebben geantwoord: ‘U dwaalt, mijnheer Thiers! als dat waar was, zou u het niet zeggen!’ Maar hoe dit zij, Thiers wandelt op dit oogenblik door de zalen der Tuileriën in het bewustzijn zijner grootheid.</p>
<p>Zal hij dit alvermogen lang behouden? Willen behouden? Is hij niet reeds gebroken tengevolge van overspanning? Door ongehoorden arbeid is zijn hoofd grijs vóór den tijd, hij heeft geen enkel zwart haar meer, en hoe langer hij regeert, hoe sneller
<pb n="278"/>en zekerder zijn ijzeren gestel afneemt. De lichtheid en gemakkelijkheid, waarmeê hij zich beweegt, heeft nu zelfs iets vermoeiends. Maar buitengewoon en bewonderenswaard is die zelfde gemakkelijkheid nog altoos. Hoe licht en bewegelijk ook alle overige Franschen zijn - in vergelijking met Thiers zijn zij allen plompe Duitschers.’</p>
<p>‘27 Juli 1840.’ Hurrah! les morts vont vîte - mon amour, crains-tu les morts?<note n="1)" place="foot">Burger's ballade: Leonore.</note> De strijdlust van het Fransche volk (opgewekt door het syrisch vraagstuk en tengevolge van het verbond van Engeland, Rusland, Oostenrijk en Pruisen tegen den Pacha van Egypte) vooral ook tegen Engeland, was zelfs bij Frankrijk's regering te bemerken en vooral bij onzen krassen eersten Minister, die nu in zijn beschrijving van Napoleon reeds aan het einde des konsulaats is en met zuidelijk gloeiende verbeeldingskracht zijn held op zoo menigen zegetocht, zoo menig slachtveld heeft gevolgd. Het is misschien een ramp, dat Thiers niet ook den Russischen veldtocht, en den grooten terugtocht in zijn boek heeft meêgemaakt. Ware Thiers in zijn boek tot Waterloo gekomen, dan zou misschien zijn krijgsmoed een weinig bekoeld zijn. Maar wat verreweg gewichtiger is dan zijn oorlogzuchtige houding, dat is het onbegrensd vertrouwen in zijn eigen militaire talenten. Ja, het is een feit, waarvoor ik op grond van veeljarige waarneming kan borg staan; Thiers gelooft vast en zeker, dat niet de parlementaire schermutseling, maar eigenlijke oorlog, het kletterend wapenspel zijn aangeboren roeping is. Wij hebben hier niet te onderzoeken, of deze stem uit zijn binnenste waarheid is of zelfbedrog. Wij willen er slechts op wijzen, welke gevolgen deze ingebeelde veldheersroeping minstens hebben kan, n.l. dat hij niet heel bang zal zijn voor de kanonnen der verbonden mogendheden. - dat het hem heimelijk genoegen doet, door de uiterste noodzakelijkheid gedwongen te zijn, aan de verraste wereld zijn krijgstalenten te openbaren, - dat zeker op dit oogenblik reeds de Fransche admiraals de stelligste bevelen hebben om de Egyptische vloot tegen alle eventualiteit in hun hoede te nemen. Ik twijfel aan het resultaat dezer bescherming niet, hoe ontzettend Engeland's zeemacht zij. Ik heb onlangs Toulon gezien, en daar grooten eerbied
gekregen voor de Fransche marine. Deze is van grooter beteekenis, dan men in het
<pb n="279"/>overige Europa weet, want behalve de oorlogschepen op de bekende lijst, en die Frankrijk dus zoo goed als officiëel bezit, werd sedert 1814 een bijna dubbel zoo groot aantal in het arsenaal van Toulon achtereenvolgens aangebouwd, dat binnen 6 weken volledig kan uitgerust zijn. Zal echter door een bombardeerende samenkomst der Fransche en Engelsche vloten in de Middellandsche zee, de vrede van Europa gestoord worden en een algemeene oorlog ontbranden? Ik geloof het niet. De mogendheden van het Vasteland zullen zich lang bedenken, eer zij zich andermaal tegen Frankrijk inlaten met een doodenspel. En wat John Bull betreft, deze dikke man weet zeer goed, dat een oorlog met Frankrijk, ook als dit rijk geheel alleen zou staan, hem zijn zak zou kosten, met andere woorden: het Engelsche lagerhuis zal de oorlogskosten niet inwilligen en dat is de hoofdzaak. Moest desniettegenstaande een oorlog tusschen die twee volken uitbreken, dan zou dat, mythologisch gesproken, een gril der oude goden zijn, die om hun tegenwoordigen collega, Napoleon I, te wreken, wellicht hebben voorgenomen, Wellington weder in het veld te zenden en hem te laten overwinnen door den generaal-veldmaarschalk Thiers!’</p>
<p>‘21 Sept. 1840.’ (Na den aanslag van Louis Napoleon op Boulogne). Maar het Fransche Ministerie handelde zeer onvoorzichtig, toen het maar zoo op eens met vollen mond de trompet stak en geheel Europa optrommelde. Gelijk de visscher in het Arabisch sprookje, heeft Thiers de flesch opengetrokken, waaruit de vreeselijke demon opsteeg....toen schrikte hij van de reuzengedaante, en hoe gaarne zou hij hem in de flesch terugbannen met slimme woorden. ‘Zijt gij werkelijk uit zulk een kleine flesch te voorschijn gekomen?’ sprak de visscher tot den reus en verlangde van hem, dat hij dit zou bewijzen, door weder eens in de flesch te kruipen. En toen de groote gek het deed, sloot de visscher de flesch dadelijk daarna met een fiksche stop.</p>
<p>‘7 Oktober 1840. Thiers houdt al de Ministers, waarvan enkelen voor vrede, en anderen voor oorlog zijn, in evenwicht, en is inderdaad de nationale man. Nationaliteit is een machtige hefboom in zijn handen, en hij heeft van Napoleon geleerd, dat men daarmeê de Franschen nog heel wat beter in beweging kan brengen dan met ideën. Maar trotsch zijn nationalismus, blijft Thiers de vertegenwoordiger der omwenteling en
<pb n="280"/>slechts hiervoor vechten de Franschen. Thiers heeft imperialistische neigingen en oorlog is de vreugd van zijn hart. De vloer zijner studeerkamer licht nu geheel met landkaarten overdekt, en hij op den buik er bij en steekt zwarte en groene spelden in het papier, presies als Napoleon.’.</p></div>
<div type="section">
<head rend="h4">Thiers en Guizot.</head>
<p>‘3 Juli 1840. Thiers heeft geen beteekenende tegenspraak van de pairs te vreezen; hij kan op hen nog veiliger bouwen dan op zijn schildknechten onder de afgevaardigden en hoe hecht heeft hij dezen niet met gouden ketenen en de ketenen zijner rhetorische bloemen aan zijn persoon verbonden! Toch kon een groote strijd voor hem aanstaande zijn, n. l: als (Odillon-Barrot in het ministerie gekomen en) Guizot, die te Londen zijn gezantschapspost nederlegt, in volle oppositie tegen Thiers zal zijn. Deze beide kampvechters hebben reeds lang begrepen, dat zij, wel is waar, een korten wapenstilstand sloten, maar den strijd niet voor altijd opgeven <hi rend="i">konden</hi>. Waarschijnlijk ook zou dan de parlementaire regeringsvorm in Frankrijk een einde nemen. Ja, dat zou de afloop zijn van dit redenaarsduel! Zoodra deze twee schermmeesters der tribune met hun wapenspelen ophielden, had men onmiddelijk een uitval van het sansculottisme te wachten.</p>
<p>Guizot beging een groote fout, door aan de koalitie (met de rooden) deel te nemen. Zelf heeft hij later bekend, dat het een fout was en genoegzaam om zich daarvan te rehabiliteren, ging hij naar Londen. Hij wilde het vertrouwen, dat hij als afgevaardigde en als opposant verbeurd had, in een diplomatieke loopbaan herwinnen; zoo rekende hij er op, dat ten slotte buitenlandsche invloed beslissen zou in de keus van den eersten minister. Wellicht rekent hij nu ook op enkele fransche simpathiën, door Thiers te verliezen en door hem, den beminden Guizot, te winnen. Booze tongen verzekeren zelfs, dat zijn partij zich ook bemind acht. Hoever gaat de zelfverblinding ook bij knappe lieden! Neen, mijnheer Guizot! zoover zijn wij nog niet gekomen, dat we u beminnen; maar wij hebben ook nog niet opgehouden, u te vereeren. Trots al onze simpathie voor den bewegelijk schitterenden medepartijder, hebben wij den zwaarmoedigen Guizot nooit onze erkentenis ontzegd. Daar is iets vei-<pb n="281"/>ligs, duurzaams, grondigs in Guizot en ik geloof dat de belangen der menschheid hem ter harte gaan.’</p>
<p>‘29 Oktober 1840. Thiers treedt af en Guizot neemt zijn plaats in. Die rolverwisseling geschiedde op verlangen van zeer veel hooge en allerhoogste personaadjes - niet van het volk, dat met zijn held tevreden was. Welligt vrijde Thiers wat al te sterk om den bijval van het parterre, zijn opvolger zal meer de hoogere rangen in het oog houden, vooral de loges der gezanten. (Wij hebben in deze bladen altoos met vrijmoedigheid onze simpathie voor Thiers getoond en onzen schuw van Guizot nooit verheeld; maar het privaatkarakter des laatsten hebben wij onvoorwaardelijk geëerbiedigd en gaarne brachten wij den mensch den tol onzer achting terwijl wij den staatsman moesten aanvallen. Wij willen steeds die gedragslijn volgen, beide ikheden zoo onpartijdig mogelijk waardeerende<note n="1)" place="foot">Het is wellicht niet overtollig te herinneren, dat Heine's brieven aan de ‘Augsburger’ door zijn vijanden, die hij zich legio gemaakt had, werden verdacht, nadat het gerucht liep (wat later bij het openbaren der geheimen van Orleans' bestuur bevestigd werd) dat hij van de Fransche regering toelagen trok. Dit pensioen, groot 4800 francs in het jaar, genoot hij van Guizot, wien Heine en zijne verwondering betuigde en zijnen dank, dat dit steeds door Guizot werd goedgekeurd, ofschoon H. zijn politieke tegenstander was. G. zou geantwoord hebben, dat Frankrijk gaarne brood geeft aan een verbannen Duitschen dichter.</note>.</p>
<p>Op dit oogenblik gevoelen wij medelijden met den man, die onder de tegenwoordige omstandigheden het Hotel des Capucines gaat betrekken. Hoe is hij te beklagen in vergelijking van hem, die dat dril- en martelhuis daar verlaat, - te beklagen even als de koning zelf: op dezen wordt geschoten en de minister wordt gelasterd. Wat al slijk is Thiers tijdens zijn regering naar 't hoofd geworpen! Maar hij betreedt weder zijn kleine woning op de Place St. George en ik raad hem aan, een bad te nemen. Hij zal zich dan weder aan zijn vrienden kunnen vertoonen in zijn smettelooze grootheid en even als voor 4 jaar, toen hij ook zoo plotseling aftrad, zal ieder inzien, dat zijn handen rein gebleven zijn en zijn hart gezond. Slechts is hij ernstiger geworden, hoewel de ware ernst hem nooit heeft ontbroken maar zich, als bij Cesar, verborg onder lichte levensvormen. De beschuldiging van pocherij, die men in den laatsten tijd zoo
<pb n="282"/>hevig tegen hem deed gelden, wederlegt hij door zijn aftreding; juist omdat hij meer was dan trompetter, juist dewijl hij de krachtigste toerustingen ten oorlog maakte, moest hij aftreden. Wie ziet niet in dat de oproep: te wapen! geen zucht naar spiegelgevecht of pralerij was? Over de 400 millioen bedraagt reeds de som, die aan het leger, de muren en de vestingwerken is ten koste gelegd; binnen weinige maanden zijn 600000 soldaten strijdvaardig. Er waren nog sterker toerustingen in aantocht, ziedaar de reden, waarom de koning hem tot allen prijs, vóór de eerste Kamerzitting de beste, verwijderen moest, hem, den chef aller tamboers (om niet het woord tamboer-majoor te gebruiken uit licht te bevroeden gronden). Even onbezonnen als bedwelmend liet Thiers de réveil slaan, en daarom moest de koning zich van hem ontdoen. Bekrompen hersens onder de afgevaardigden, zullen natuurlijk wraak roepen over de hooge uitgaven, maar zij bedenken niet, dat juist zulke maatregelen den vrede verzekeren, dat het eene zwaard het andere in de schede houdt.’</p>
<p>‘24 Dec. 1842. In de parlementaire renbaan aanschouwde men dezer dagen weder een schitterend tweegevecht tusschen Guizot en Thiers, die twee mannen, wier naam in ieders mond is, en wier onophoudelijke bespreking gevaar loopt van vervelend te worden. 't Verwondert mij, dat de Franschen hun geduld daarbij niet verliezen. Maar wel beschouwd, zijn 't niet zoozeer twee personen als wel twee stelsels, - stelsels die overal <hi rend="i">moeten</hi> besproken worden, waar het bestaan van een land van buiten wordt bedreigd, overal, zoowel in Frankrijk als in China. In Frankrijk heeten de stelsels Thiers en Guizot, in China Lin en Keschen: Lin is de Chineesche Thiers en vertegenwoordigt het oorlogzuchtige systeem; Keschen is de Chineesche Guizot, de vertegenwoordiger van het vredestelsel, wien 't wellicht zou gelukt zijn, de roodharige barbaren door slimme toegevendheid den lande uit te komplimenteeren, als de Thiers-partij in China niet de overhand had gekregen. Arme Keschen! Hoe eerlijk meendet gij het met uw land en uw keizer, die niet zoo sluw was, helaas! als Louis Philippe. Hoe verheugd was ik, in de Algemeine Zeitung te mogen lezen dat de voortreffelijke Keschen niet door midden was gezaagd, gelijk sommige zijner amts-voorgangers en er afgekomen was met zijn geweldig vermogen af te geven. Dit laatste kan Guizot nimmer gebeuren,
<pb n="283"/>want hij is zoo arm als een kerkrat. Ook onze Lin is arm; ik ben overtuigd, dat hij zijn keizer-geschiedenis hoofdzakelijk schrijft om het geld. Dit is Frankrijk's roem, dat de beide mannen, die al zijn macht vertegenwoordigen, twee arme mandarijnen zijn, die alleen in 't hoofd hun schatten dragen!’</p></div>
<div type="section">
<head rend="h4">Thiers, de echte Franschman.</head>
<p>‘13 Febr. 41. Ja, wie in Frankrijk het nationaal gevoel bezit en daarvan zich bewust is, oefent onwederstaanbaren invloed op de massa uit, kan haar naar willekeur mennen en drijven, haar geld of bloed aftappen, in alle denkbare uniformen steken, in den riddertooi des roems gelijk in de liverei der slaven. Dat was het geheim van Napoleon en zijn geschiedschrijver Thiers heeft het hem afgeluisterd - afgeluisterd met het hart: want alleen het gevoel verneemt het gevoel. Thiers is waarachtig doorgloeid van Fransch-nationaal gevoel; wie dit heeft opgemerkt, begrijpt zijn macht en zijn onmacht, zijn dwalingen en zijn voortreffelijkheid, zijn grootheid en zijn kleinheid, maar ook - <hi rend="i">zijn recht op de toekomst</hi><note n="1)" place="foot">Dit onderstrepen wij als een dier treffende voorspellingen, gelijk wij er aan Heine zooveel te danken hebben. In dit opzicht vooral kan dezer dagen zijn boek over Duitschland niet aandachtig genoeg gelezen worden - en niet voorzigtig genoeg.</note>. Het verklaart al de handelingen zijner ministerie's: hier zien wij de overbrenging van de keizerasch, deze roemrijkste viering van het heldendom, naast dat jammerlijk verdedigen van den jammerlijken Konsul in Damaskus, die, hoewel vertegenwoordiger van Frankrijk, middeleeuwsche rechtsgruwelen begunstigde; hier merken wij het lichtzinnigst opstuiven en alarm slaan bij het bekend worden van het Londener traktaat en de beleediging aan Frankrijk - daarnevens de bedachtzame werkzaamheid der wapening, en dat stout besluit tot versterking van Parijs. Ja, dit was het werk van Thiers. Nooit was hij zoo welsprekend; nooit heeft hij tevens met fijner taktiek een parlementairen zege bevochten: 't was een veldslag, en enkele oogenblikken de beslissing twijfelachtig, maar zijn veldheersoog ontdekte het gevaar, en één geïmproviseerd amendement gaf den doorslag: aan hem de eer van den dag. 't Ont-<pb n="284"/>breekt niet aan lieden, die den ijver, door Thiers voor de
fortificatie-wet aan den dag gelegd, aan eigenbaat toeschrijven. Maar patriotisme zat er bij voor en, ik herhaal het, van dit gevoel gloeit Thiers door en door. Hij is geheel de man der nationaliteit, niet der revolutie, als wier zoon hij zich zoo gaarne voordoet. Toch is er iets aan van dat kindschap: de revolutie is zijn moeder, maar zijn bovendrijvende sympathiën zijn niet van haar. Thiers bemint vóór alles het vaderland; voor dat gevoel zwijgt alles in hem. Ongetwijfeld is zijn geestdrift zeer verkoeld voor dat spektakel van vrijheid, dat slechts meer als een stervende echo in zijn ziel naklinkt. Wel heeft hij er al de perioden van in zijn boek doorleefd, maar als staatsman moest hij ze dag aan dag bestrijden, - niet zelden heeft de moeder het dezen zoon der omwenteling zeer lastig gemaakt en zeer fataal kan zij hem worden. want, hij weet het, de oude vrouw is in staat hem het hoofd te laten afslaan. Zij is niet van een zachte natuur, een Berlijner zou zeggen: ‘zij heeft geen gemoed.’ Als de heeren zoons haar nu en dan slecht behandelen, mogen zij wel bedenken, dat de oude voor hen nooit heel teeder is geweest en de besten vermoord heeft. ‘Comme il y a des enfans terribles, il est aussi des mères terribles, et vous, maman! vous êtes de ce nombre!’ Wij kunnen van Thiers niet verlangen, dat hij in tegenspraak kome met zijn natuur en zijn geschiedenis. Wij hebben zijn patriotisme geprezen, en wij willen ook zijn zjenialiteit waardeeren. Wonderlijk genoeg is het, dat deze heterogene voortreffelijkheden in dezen man vereenigd zijn. Hij is niet alleen patriottisch Franschman, maar ook man van zjenie, en menigmaal, als hij tot dit besef komt, vergeet hij zijn beperkt, plaatselijk nationaal gevoel; hij wordt aangegrepen door de idealen van een (wel is waar voor hem zeer tijdelijk) wereld-burgerschap, en in zulk een moment sprak hij eens de merkwaardige woorden: ‘ik heb mijn eeuw lief, want zij is een
vaderland, dat ik bezit in den tijd!’</p>
<p>‘19 December 41. De doode held had op St. Helena moeten blijven, en ik wil er niet voor instaan, dat niet eenmaal zijn graf zal verwoest worden, zijn lijk geworpen in den schoonen stroom, aan wiens oevers hij zoo sentimenteel zou komen rusten, n.l. in de Seine! Thiers heeft hem als minister misschien geen groote dienst bewezen daarmede. Grooter dienst bewijst hij hem als historikus en een hechter gedenkzuil heeft hij hem op-<pb n="285"/>gericht dan de Vendôme en het ontworpen grafteeken, door het groote boek, waaraan hij steeds voortarbeidt.’</p>
<p>&nbsp;</p>
<p>Ziedaar hoe de verbannen duitsche dichter Thiers schetst. In den staatsman, in den geschiedschrijver, in den burger, ziet hij den echten zoon van Frankrijk, en met waar dichterlijke jaloezy wijst hij elke vergelijking met hem af. Zoo zegt hij van Louis Blanc: ‘Wie den schrijver van ‘Tien jaren later, etc.’ vleien wil, vergelijkt hem met Thiers, wiens statuur, wel is waar, niet die van een reus is, maar die toch naar lichaam en geest beide, te groot is om in ernst met Louis Blanc te worden vergeleken. Een republikein, die de beleefdheid niet al te ver trekt, - zooals wij dat van mannen met een sterke overtuiging wel mogen, - zeide eens heel grof tot Louis Blanc: ‘vlei u niet, op Thiers te gelijken. Daar is nog een groot onderscheid tusschen u beiden: Thiers gelijkt u, burger! zooals een klein tienstuiverstuk op een heel klein vijfstuiverstuk gelijkt.’ Het liefst stelt Heine hem tegenover zeer groote mannen, als Napoleon I, Guizot, Talleyrand en dan steekt altijd Thiers gunstig af. ‘Niemand, zegt hij o.a. ‘dan alleen Thiers bezit het gereedschap om de groote historie van Napoleon te schrijven!’ of: ‘Indien Thiers ook nog de kunst van stilzitten had verstaan, gelijk Guizot, die bij alles wat er gebeurt, zoo vast en rustig blijft als de obelisk van Luxor, - dan zou hij, dan zou Napoleon I het veel langer hebben uitgehouden; - toch wordt deze kunst het eerst aan de kindertjes geleerd!’ Dit laatste mag Heine Talleyrand wel hebben nagezegd, die, van zijn gezantschapspost te Londen teruggekeerd, zooveel over den kleinen Thiers hoorende, hem verlangde te zien. Toen aan dit verlangen van den ouden, geslepen staatskunstenaar, in zeker salon zou voldaan worden, zeide hij, de hem omringende heeren verwijderende om Thiers door te laten: ‘laat de kindertjes tot mij komen!’ maar niettemin sprak hij daarna met oprechte opgetogenheid van hem. Napoleon III noemde Thiers den nationalen
geschiedschrijver en de fransche akademie, die hem tot haar lid had benoemd, schonk hem haar tweejaarlijkschen prijs van 20000 francs. Maar dit geld gaf hij aan de akademie terug onder beding, dat er voortaan een <hi rend="i">prix Thiers</hi> van 20000 francs zou bestaan voor wetenschappelijke werken.</p>
<p>Is het altijd een troost en een veiligheid voor een volk, als
<pb n="286"/>zijn knapste en edelste zonen zijn werkzame wachters willen zijn, hoeveel te meer moet een man als Thiers een diep verslagen natie als de Fransche welkom zijn op de gansch ingestorte wallen. Hij is haar waarlijk een reddende engel en het moet Thiers een groote voldoening zijn voor zijn onverdroten, onuitputtelijke vaderlandsliefde, dat hij nog leeft om die liefde nu meer dan ooit te kunnen toonen. Want sints zijn optreden in de wereld met Vauvenargues en de ‘National’, is de beminde vaderlandsche grond nu voor het eerst zoo diep vernederd en gezonken. Europa ziet zijn verschijning met blijdschap; de geheele wereld richt het luisterend oor en van bewondering glinsterend oog op Versailles, daar hij telkens onder de woelige fransche schare optreedt met steeds nieuwe argumenten en altijd jonge welsprekendheid. Indien het fransche volk den grooten zoon waardeert - de wereld zal hem haar sympathie geen oogenblik onthouden. Maar met ingehouden adem wacht Europa het eerste nog af, nu de rust zoo jammerlijk verstoord en den grijsaard de regering zoo moeilijk gemaakt wordt door het straatvolk van Parijs. Dat het spoedig blijken moge, hoe deze voor het meerendeel geen Franschen zijn, maar dezulken meest, die de revolutie naar de wereldstad gelokt heeft, gelijk een schipbreuk de haaien doet samenscholen om- en vreeselijk woelen in het onttakeld tuig.</p>
<p>Met het grootste vertrouwen in Thiers, wiens ervaring van zestig jaar hem nu geleerd heeft dat in Frankrijk de republiek de regeringsvorm is, die het minst verdeelt, een vertrouwen, dat millioenen Franschen in hem stellen, kon het nogtans der roode menigte gelukken, hem te doen aftreden - en dan, helaas! zou het blijken, hoe onmisbaar hij voor Frankrijk was: maar zijn vaderlandsliefde gloeit nog in den ouden man gelijk in den vurigen minister uit Heine's korrespondententijd; zijn patriotisme zal hem doen zegevieren over Parijs en Frankrijk handhaven.</p>
<p>&nbsp;</p>
<p>'s <hi rend="spat">Gravesande</hi>, m<hi rend="sup">o</hi> April 71.</p></div></div>
<div type="chapter">
<interpGrp>
<interp type="primair" value="frank01"/>
</interpGrp>
<pb n="287"/>
<head rend="h3">Elzas en Lotharingen.
<lb/>Eene studie over de geschiedenis en de beschaving beider landen.
<lb/>Naar H. Rückert.</head>
<head rend="h4">III.</head>
<p>Deze krachtige burgerlijke beschaving, waarvan de eigenlijke kern van het toenmalige Duitschland, de Duitsche Rhijnlanden, nergens zulke afdoende bewijzen heeft aan te toonen dan de Elzas der 14<hi rend="sup">e</hi> en 15<hi rend="sup">e</hi> eeuw, was op zich zelve beschouwd reeds een protest tegen den sleur en het bederf in kerk, staat en maatschappij. Nog bleef alles hier, wat de vormen betreft, bij het oude, doch de voornaamste krachten die deze vormen dienden, waren innerlijk van haar vervreemd, al was het ook dikwerf onbewust, of, zooals vaak en uit voor de hand liggende oorzaken het geval was, al wilden zij zich zelven niet bekennen, dat eene algeheele verandering van den tot nog toe gehandhaafden toestand onvermijdelijk moest plaats grijpen. Zonder dat de toenmalige Duitsche maatschappij zich van de revolutie, ten volle het moderne begrip kon vormen, had zij toch een diep gevoel van den daarmede noodzakelijk verbonden jammer; en juist daarom poogden alle ernstige karakters en beschaafde geesten haar zoo veel mogelijk tegen te gaan en aan
<pb n="288"/>het groote wachtwoord des tijds getrouw te blijven: eene volkomene hervorming van den toestand der Christelijke maatschappij zonder meer dan volstrekt noodig was, aftebreken.</p>
<p>Deze algemeene trek is bijzonder krachtig waar te nemen in de geschiedenis van den Elzas gedurende de tweede helft der 15<hi rend="sup">e</hi> en in de 16<hi rend="sup">e</hi> eeuw, waardoor deze eene hare lokale grenzen, verre overschrijde algemeen Duitsche beteekenis verkrijgt. Ook in dezen vruchtbaarsten tijd der Duitsche geschiedenis heeft de Elzas, zoo als wij tot nu meermalen hebben opgemerkt, meer ten bate het geheele volk geleverd, dan volgens statistischen maatstaf, indien men zich zoo mag uitdrukken, kon verwacht worden, en ofschoon het in de beslissende tijdperken nu niet meer in eigenlijken zin aan de spits stond van het geheele volk zoo blijft nogthans zijne verdienste groot en onvergankelijk. Voor ons is het hier van bijzonder belang aan te toonen, hoe zich daarbij het bijzondere landselement vertoont en ontwikkelt, of, zoo als men het zou kunnen noemen, de volkseigenaardigheid in den Elzas, wanneer van deze uitdrukking niet zulk een kinderachtig misbruik gemaakt was en nog werd.</p>
<p>Een der voornaamste voertuigen voor de groote beweging ter hervorming, de boekdrukkunst, heeft almede in dit land de vroegste toepassing gevonden. Het lokale patriotismus was reeds in de 16<hi rend="sup">e</hi> eeuw er op uit, de eigenlijke uitvinding in Straatsburg te zoeken, en heeft, zoo als bekend is, zijn beweeren nog niet opgegeven. Zeker is het, dat Johannes Gutenberg uit Mainz die een twaalftal jaren in den omtrek van en in Straatsburg woonde, met behulp van een kring van gegoede Straatsburger vrienden ijverig bezig was met verschillende ontwerpen en uitvindingen, doch zonder iets tot stand te kunnen brengen. Even zoo zeker is het dat de aldaar geboren Johan Mentelin reeds in 1458 met de nieuwe kunst bekend was en in 1460 in Straatsburg eenige werkplaatsen bezat, waar ijverig werd gearbeid. Van dien tijd af werden deze werkplaatsen steeds meerder in aantal, zoodat deze plaats geheel overeenkomstig hare vruchtbaarheid op letterkundig gebied, in dit opzicht wederom in de eerste gelederen stond. Ook vond men behalve te Straatsburg, in de andere voornaamste steden, Hagenau, Schlettstadt, Kolmar, reeds vóór het einde der eeuw eenige zeer beroemde drukkerijen, en, wat destijds daarmede gepaard ging, een zeer
<pb n="289"/>levendigen boekhandel. En werden ook alle deze Elzasser drukkerijen en de geheele Elzasser boekhandel door het naburige Bazel, dat zoo als men weet het brandpunt van dien nieuwen handel werd, overvleugeld, zoo bleven zij toch op eene eervolle wijze de mededinging volhouden.</p>
<p>Niet minder gelukkig toonde de Elzas te zijn, waar het de zorg gold voor andere middelen ter verspreiding der nieuwe gedachten en werkzaamheden. Reeds in den eersten tijd der middeleeuwen ging van de domschool te Straatsburg een groote roep uit; in de 14e en 15e eeuw werd door den drang des tijds, die de wetenschap zocht te verspreiden en toegankelijk te maken, eene reeks andere scholen opgericht, zoowel door bemiddeling der kerkelijke orden, met name de bedelorden, als door enkele stedelijke besturen. Zij mochten zich in een talrijk bezoek en groote beroemdheid verheugen, maar wat zij tot stand brachten verhief zich niet boven het middelmatige van wat destijds ook elders werd geleverd en uit dien hoofde boezemen zij ons geen bijzonder belang in. Zoo als overal was men ook hier reeds in het midden der 15e eeuw volkomen overtuigd dat zij, in weerwil van een vaak schitterend uiterlijk, eene algeheele hervorming noodig hadden, maar terwijl men zich elders meestal bij klagen of plannen bleef bepalen, werd hier op krachtige wijze de hand aan het werk geslagen. De raadschool te Schlettstadt werd het uitgangspunt dezer hervorming. Lodewijk Dringenberg, sedert 1450 haar rector, had zich op de buiten tegenspraak eerste en bijna nog eenige inrichting, waar dit in dien tijd mogelijk was, te Deventer gevormd, en bracht de aldaar ingevoerde leervakken en de aldaar geldende paedagogische grondstellingen naar den Elzas over. Door hem nam de studie der klassieke talen en literatuur dadelijk de door haar sedert niet ontruimde plaats in als de eigenlijke basis ter vorming der studerende jeugd, en zijne, spoedig met goed geluk bekroonde, pogingen bewezen, dat, zonder dat men zulks vermoed had, ook daartoe de grond alhier op de beste wijze was voorbereid.</p>
<p>Deze school bracht weldra een reeks der beroemdste mannen voort in de meest verscheidene vakken der wetenschap, een Joh. Sapidus, later zelf rector in Schlettstadt, Joh. Majus, Paul Phrygion, Martin Butzer, Beatus Rhenanus, allen uit een philologisch oogpunt grondig gevormd, doch meest allen, behalve
<pb n="290"/>door hunne veelomvattende encyklopedische geleerdheid, die er ernstig op uit was zich de wetenschap dier dagen eigen te maken, meestal uitmuntende in het een of ander bijzonder vak, waaraan alsdan de volle kracht hunner praktische werkzaamheid werd gewijd. De eigenaardige geest der school van Schlettstadt kenmerkte zich ook hierin bij hare voornaamste vertegenwoordigers, dat zij de klassieke vorming, waarvan zij voor zich zelven en de wereld het hoogste welzijn verwachtten, slechts als middel tot een verheven doel beschouwden. Zij was hun een, tot heil van het christendom ontdekt werktuig om een beteren en meer op het verstand gegronden leefregel te vinden. Ieder in zijnen kring en met zijne bijzondere gaven zou voor dit grootsche doel werkzaam zijn, in geenen deele de studie louter opnemen ter bevrediging van zijn eigen geest en allerminst daarin schitteren door zijne geestelijke gaven. Dit is de karakteristieke Duitsche richting van het zoogenaamde Humanismus, dat daardoor, krachtens zijn eigen beteren of meer ernstigen genius, in alle zijne werkelijk voorname volgelingen het spoor der italiaansche leermeesters volkomen verliet en de wetenschap onmiddelijk trachtte dienstbaar te maken aan de hoogste praktisch-zedelijke idealen der menschheid. Nergens in Duitschland geschiedde zulks met grooter voorliefde en reiner bezieling dan in den kring der Schlettschadter geleerden, wier scholieren en aanhangers weldra over het gansche land waren verspreid.</p>
<p>De eigenlijke ziel van dezen toen nog met de grootste eendracht samenwerkenden kring, was Jakob Wimpheling uit Schlettstadt, zelf een der oudste scholieren van Dringenberg. Geheel Duitschland bewonderde hem als een der eerste geleerden van dien tijd, maar toch moet men zijne beroemdheid zoeken op een ander veld dan dat der geleerdheid en wetenschap volgens de gewone opvatting, en juist op dat veld kan hij voor het type gehouden worden van zijne, naar hetzelfde doel strevende landgenooten. Zijne algemeen polyhistorische geleerdheid, zijne ongemeene vaardigheid in het schrijven over alle mogelijke onderwerpen en vraagstukken in het destijds moderne zoogenaamde klassieke latijn hadden slechts dit ééne doel, door de hervorming der openbare opleiding eene hervorming van het geheele volk in het leven te roepen. Dat hij daarbij polemisch te werk ging lag in de toenmalige omstandigheden en in den aard der zaak; dat hij deze polemiek doorgaans in het kleed der satire stak, lag
<pb n="291"/>deels in het karakter van dien tijd, deels in zijn eigen Elzasser aard. Zoo ergens dan was men hier geneigd, alle leemten en zwakheden des tijds en der tijdgenooten, diemen met een scherp oog opmerkte, ook met een scherpe tong, hoewel met onverstoorbare goede gezindheid, te hekelen.</p>
<p>Bij de hervorming dacht hij in de eerste plaats aan het hoogere onderwijs, of beter gezegd, aan het ideaal eener school, zoo als het hem voor den geest zweefde. Zijn Schlettstadt onder Dringenberg, zou zoo mogelijk, overal in het aanzijn worden geroepen. Inzonderheid had hij daarbij Straatsburg op 't oog, daar hij de overwegende belangrijkheid dier stad, niet slechts voor den Elzas maar ook in uitgebreider zin, volkomen erkende. Hier zou eene nieuwe grootsche leerinrichting op christelijke-humane begrippen gegrond worden en tevens ook een ander element zijn volle recht hernemen, het Duitsch-nationale, dat door de geleerden van dezelfde richting toen en in lateren tijd dikwijls schandelijk werd verwaarloosd. Door deze vereeniging zou dan de wedergeboorte worden bewerkt van het, met zoo veel warmte door hem beminde Duitsche volk. Ook dit sterke en krachtvolle nationale bewustzijn is een karakteristieke trek van zijn geboortegrond. Wij hebben dien evenzeer kunnen opmerken bij de beschouwing der volkseigenaardige historiographie der 13e, 14e en 15e eeuw en nog sterker in de groote feiten der werkelijke geschiedenis. Wel is waar werd het plan van Wimpheling voor idealistisch gehouden en daarom had het geene onmiddellijke gevolgen, met hoeveel welsprekende overreding hij het in zijn meest beroemde werk ‘Germania’ zoekt aan te bevelen, doch de eenmaal gegeven opwekking droeg de rijkste vruchten en aan haar hebben het later ontstane Gymnasium en de hoogeschool eigenlijk hun bestaan te danken.</p>
<p>Als een bij uitstek praktisch man, trachtte Wimpheling niet slechts door boeken, maar ook door eene vereeniging der verstrooide geestverwanten werkzaam te zijn. Het geleerde gezelschap te Schlettstadt is een der eerste van de talrijke gelijksoortige genootschappen, die door de humanisten dier dagen meestal met meer ophef werden opgericht dan met het wezenlijke doel, om het geheele vaderland met een net van vereenigingen van goedgezinde en ijverige vrienden der verlichting te overdekken. Eene dergelijke vereeniging ontstond weldra te Straatsburg en wel onder het opzicht van Wimpheling, die destijds in zijn veel
<pb n="292"/>bewogen reizend leven, waarbij hij meer de liefde voor zijne ideale roeping gehoor gaf, dan wel de gewoonte volgde van de meeste zijner geestverwanten, toch het meest en het langst te Straatsburg vertoefde.</p>
<p>Hier te Straatsburg ontsproot ook uit den algemeenen bodem van het humanisme eene bijzonder krachtige, wetenschappelijke richting, die op haren beurt wederom het lokale kenmerk draagt: de wetenschappelijke studie der rechtsgeleerdheid, natuurlijk van het Romeinsche recht, met het bepaalde doel, het in zekeren zin populair te maken. Niet slechts de dichters, wijsgeeren, historieschrijvers en redenaars maar ook de wetgevers der oudheid zouden bij de praktische middelen ter vorming en beschaving van het Duitsche volk als voorbeelden gelden. De Straatsburger stadschrijver, Sebastiaan Brand, die op een ander gebied nog meer roem heeft geoogst, is een der eersten, die voor dit doel als schrijver zijn opgetreden. Tijdens en gedeeltelijk reeds vóór hem heeft de Elzas, en met name Straatsburg, eene voortreffelijke reeks van uitstekende Romanisten aan te wijzen, m.a.w. rechtsgeleerden, die theoretisch en praktisch het, in Duitschland ten minste, nog nieuwe Romeinsche recht volgden, zoo als Paulus Munthart, Joh. Simler, Euchar, Trosch. Ook Peter van Andlau, die de Romeinsche rechtsbeginselen ook op het staatsrecht zocht toe te passen, en in dit opzicht als de stichter eener nieuwe wetenschap op staatsrechterlijk gebied kan worden beschouwd, behoorde tot den Elzas; hij was stiftsheer te Kolmar, en zelfs Th. Murner, dien wij spoedig onder geheel andere omstandigheden zullen ontmoeten, behoorde tot dezen landaard. Deze rustelooze man hield zich ook onledig met de algemeene invoering van het Romeinsche recht en deed daartoe in 1519 de eerste poging door eene vertolking der Instituten. Zoo als van zelf spreekt waren Sebastiaan Brand en de andere Elzasser Romanisten op het innigst verbonden met de kringen der humanisten, of beter gezegd, zij vormden daarvan de voornaamste bestanddeelen. Het geleerde genootschap te Straatsburg was langen tijd onder het presidentschap van Sebastiaan Brand. Maar deze zelfde Sebastiaan Brand is ook de vervaardiger van het
‘Narrenschip’<note n="1)" place="foot">Narrenschiff.</note> dat in 1494, wel is waar niet van een Straatsburger maar van eene Bazelsche werkplaats, van stapel liep, en de
<pb n="293"/>eerste zijner bijna ontelbare reizen om de geheele wereld begon, maar dat toch in Straatsburg gedicht, of beter gezegd geschreven werd. Het is onnoodig te wijzen op het karakteristieke van dit werk, waarmede in veel omvattenden invloed geen ander, zelfs geen ander Duitsch werk dier dagen, kan wedijveren. Bovendien zou het onmogelijk zijn in weinige woorden het tegenwoordige geslacht een begrip te geven der oorzaken van dezen invloed; daartoe zou eene nauwgezette studie behooren van de geheele zedelijke pathologie van dien tijd, welke hier misplaatst zou zijn. Voor ons doel is de opmerking voldoende dat in dezen Brand twee gewoonlijk zeer uiteenloopende richtingen, de specifiek geleerde van het humanisme, en die der populaire of burgelijke satire op schitterende wijze vereenigd waren, en zoodoende een werk voortbrachten, dat de tijdgenooten voor éénig in zijn soort hielden, en dat wij ook nu nog daarvoor moeten houden, zoodra wij ons een begrip gevormd hebben van zijne praktische beteekenis. Daarom wordt het ons ook duidelijk, waarom de reeds vermelde Geiler daaruit opstellen of teksten voor zijne kanselredenen in de Munsterkerk konde ontleenen. Want ook hij, wien men zich geheel en al als een man des volks in de ware beteekenis des woords voorstelt, stond toch door zijne geleerde studiën en denkbeelden in onafgebroken betrekking met die humanistische vorming, waarvan Sebastiaan Brand was doordrongen, even als zijn geestelijk evenbeeld of navolger, de iets jongere Franciscaner Joseph Pauli. Aan dezen laatsten, leesmeester en volksprediker in Thann in den Boven-Elzas, hebben wij in de eerste plaats de opteekening te danken van vele van Geilers preeken en bovendien nog een volksboek van verbazend grooten invloed dat eveneens op sprekende wijze zijn landaard verraadt: het bekende ‘Scherts en Ernst,’<note n="1)" place="foot">Schimpf und Ernst.</note> eene bonte verzameling van allerlei anecdoten, karaktertrekken, parabelen,
zedekundige verhalen, benevens louter kwinkslagen en grappen, waarin het den tegenwoordigen lezer moeielijk valt de moraal te ontdekken, die men in dat alles heeft trachten te leggen, even als ook Geiler's preeken meestal den indruk maken van louter snorkerij, die meer tot aandoening van het gehoorvlies dan van het hart schijnt te moeten dienen. Maar zelfs daardoor wordt een karakteristiek licht geworpen op de eigenaardige gesteldheid van den Duit-<pb n="294"/>schen landaard dier dagen, wien zelfs in zijne meest aangrijpende en ernstigste opwekkingen humor en satire bijbleven, even als het zout, waardoor alleen gezondheid en krachten kunnen behouden worden.</p>
<p>Straatsburg geniet ook den twijfelachtigen roem de bakermat te zijn van den vertegenwoordiger dezer populaire literatuur, den Franciscaner monnik Thomas Murner, gardiaan van het Straatsburger klooster zijner orde, die in zijn avontuurlijk, door de geheele wereld zwervend leven, toch immer weder in Straatsburg te voorschijn trad of zich daar schuil hield. Deze gaf haar, voorzeker niet met onverdeelden bijval, maar toch met het grootste talent en beslissenden invloed op al zijne geestverwanten, eene slechte richting. Reeds zijn berucht eerste twistschrift, het ‘Nova Germania’ van 1502, tegen Wimpheling's bovengenoemd ‘Germania’, verraadt de slechtheid van zijn karakter, hoewel de eigenlijke storm van verbolgenheid die over dit boek losbarstte en die tevens eene der eerste oorzaken was van politie-maatregelen tegen de literatuur, die reeds eene wezenlijke macht vertegenwoordigde, niet enkel zijn aanleiding vond in den oproerigen, onbetamelijken toon tegen den gevierden grootmeester der moderne wetenschap. De impopulariteit van de orde der Franciscanen, waarvoor Murner hier dus eigenlijk pro domo, streed, bracht er evenzeer veel toe bij; en er was bovendien nog eene bijkomende omstandigheid. Murner had namelijk uit de wel is waar bontkleurige, doch rijk voorziene schatkameren zijner geleerdheid het bewijs gezocht, dat Straatsburg en de Elzas in 't geheel niet tot Germanie, maar tot Gallie behoorden, zonder daarvoor iets meer dan louter geleerde phrasen en smaadredenen tegen de voorgewende onwetendheid van Wimpheling bij te brengen. Doch hier in Straatsburg herinnerde men zich nog al te goed de zoo gevaarlijke praktische gevolgtrekkingen, die ten tijde der Armagnacs door de Fransche politiek uit den geleerden onzin der natuurlijke grenzen waren afgeleid, en daarom stortte zich al de toorn van het hier zoo levendig behouden Duitsche nationale gevoel en der vaderlandsliefde zich over den schrijver uit. Het boek werd, wat het toch eigenlijk
niet was, als een verraad aan het vaderland be- en veroordeeld, en zijn schrijver voortaan door alle brave lieden, op zijn zachtst genomen, voor verdacht gehouden. Toen deze zich later door zijne met onbetwistbaar talent geschreven stukken
<pb n="295"/>een groot publiek wist te verwerven, bleef deze smet hem toch altijd aankleven, en zijn geheele levenswandel en geschriften zijn dáár om te bewijzen, dat deze opinie zijner landgenooten over hem niet ongegrond was.</p>
<p>Van deze latere stukken van den steeds schrijflustigen monnik, die ook daardoor zijn landaard doet kennen, noemen wij de ‘Narrenbezwering’<note n="1)" place="foot">Narrenbeschwerung.</note> en het ‘Schelmengild’<note n="2)" place="foot">Schelmenzunft.</note> van 1512, twee der beste, die hun ontstaan te danken hebben aan een langdurig, onvrijwillig ambteloos leven in het klooster zijner stad, alsmede de ‘geestelijke badvaart’<note n="3)" place="foot">Geistliche Badefahrt.</note> en het ‘roofdierennest’<note n="4)" place="foot">Gauchmatt.</note> van 1514; waarschijnlijk heeft Murner ook hier in Straatsburg de Hoogduitsshe bewerking van den ‘Uilenspiegel’ voltooid, waarvan eene Straatsburger uitgave van 1519 tot zóó lang de oudste zal zijn, als de onlangs gevondene editie van 1515 beter zal zijn geconstateerd. Zooals bekend is heeft dit boek evenals Brands ‘Narrenschip’ en het iets jongere ‘Scherts en Ernst’ van Pauli een opgang gemaakt, waarin geen ander in de Duitsche taal geschreven werk zich verheugen kan. Beter dan van beide laatstgenoemde werken is de invloed, dien de Uilenspiegel in de geheele wereld uitoefende, ook nog den tegenwoordigen lezer verklaarbaar, daar ons de vorm van gene langs duizenderlei wegen triviaal is geworden, en wij voor de onovertroffen populaire naïviteit der opvatting en behandeling gewoonlijk minder aandoenlijk zijn dan Murners tijdgenooten. Ongetwijfeld heeft Murner de hem ten dienste staande stof door belangrijke stukken van zijn eigen hand vermeerderd, en hoezeer het ook in sommige gevallen onmogelijk is, de grenslijn te trekken tusschen hetgeen van hem zelven afkomstig is en hetgeen hem reeds in vaste vormen werd overgeleverd; hoezeer het daarenboven in den geest dezer literatuur ligt en het hare levenskracht uitmaakt, dat ook hetgeen aan den bewerker zelven toekomt, slechts in zooverre hem mag worden toegekend,
dat hij het niet uit het voor hem liggende boek, maar uit de eene of andere mondelinge of schriftelijke bron heeft geput, zoo blijft toch de verdienste van den ‘Uilenspiegel’ en van zijn nieuwen bewerker voor alle tijden gewaarborgd. De strijd over het al of niet rechtvaardige dezer uitspraak der literatuur wordt het best
<pb n="296"/>opgelost door den steeds vernieuwden invloed, dien het werk tot op onzen tijd op het volk blijft uitoefenen. Voorzeker vindt deze invloed gedeeltelijk zijn grond in de stof zelve, doch ook - voor de tijdgenooten ten minste die in het boek Murners oorspronkelijke bedoeling lazen - gedeeltelijk in den metterdaad volmaakten vorm van bewerking. Het Duitsche proza heeft in dien tijd geen bewonderenswaardiger voortbrengsel opgeleverd, en hoe paradox het ook klinken moge, zelfs Luther bereikt de vloeibaarheid, duidelijkheid, en de schoone plastiek van Murner, maar dan ook slechts van den Murner die in den ‘Uilenspiegel’ optreedt, niet geheel en al dan in enkele gedeelten van zijnen bijbel, en in eenige zijner brieven.</p>
<p>Deze wêergalooze bedrijvigheid op letterkundig gebied in Straatsburg en omstreken, haar gehalte en vorm bewijzen, dat geen andere streek in Duitschland beter voor de hervorming was voorbereid, toen deze eindelijk in kerkelijk opzicht praktisch door Luther werd aangevangen. Toen daarom Magister Mathias Zell van Kaisersberg, pastoor te St. Lorenz, in de Straatsburger Munsterkerk den als daarvoor gepredestineerden kansel betrad, dien de raad der stad vroeger voor den in 1510 gestorven Geiler van Kaisersberg had doen vervaardigen, en in 1521 het reine gelouterde evangelie volgens Luthers opvatting deed hooren, zonder zich echter op dezen te beroepen, werd de nieuwe leer, die reeds zoo lang in de gemoederen had gesluimerd, gretig opgenomen door het talrijkste en beste gedeelte der burgerschap. Zoo als voor de hand ligt ging dit ook hier niet zonder tegenstand, die hier strijdvaardiger en krachtiger dan overal elders optrad, voornamelijk zoo lang Murner daarvan het hoofd uitmaakte. Want deze, die nog kort geleden zoo onbarmhartig den geesel zwaaide over het verval der kerk, kon het toch den monnik, en voornamelijk als Franciscanerbedelmonnik den Augustijnerbedelmonnik niet vergeven, dat hij op eenmaal de heiland des volks zou geworden zijn. Een vloed van strijdschriften in dicht- en ondicht, het eene nog bitterder en onhebbelijker dan het andere, verhief zich uit de troebele bron van Murners genie, doch deze waren het werk van Luther of der hervorming slechts bevorderlijk, daar in Straatsburg en den Elzas de persoonlijkheid zelve van Murner het sterkst tegen dezen getuigde. De werkkring van Zell werd steeds grooter, zonder twijfel niet slechts omdat hij het zuivere evangelie predikte maar ook omdat hij
<pb n="297"/>in handel en wandel door den eigenaardigen geest zijner landgenooten, in den edelsten zin, was doordrongen. Door hem werd voortaan aan de geheele hervormingsgeschiedenis in dit gedeelte van Duitschland een karakteristiek kenmerk gegeven, de geest eener verstandige en tevens innig gevoelde opvatting van de praktische eischen des godsdienstigen levens, het bevestigen van het gereinigde geloof door eene geheele verandering des levens. Alle doctrinaire vragen, die elders de gemoederen der tijdgenooten op het voetspoor hunner voorgangers zoo hevig beroerden, vonden hier in Straatsburg zoo min bij Zell zelf als bij zijne aanhangers eene hartstochtelijke deelneming, hoewel deze weldra voor het echte bewijs van het ware geloof zou gehouden worden.</p>
<p>In vereeniging met gelijkgezinde medearbeiders, die tevens ook zijne naaste landgenooten waren, met een Martin Buzer, Wolfgang Capito, Kaspar Hedio, allen mannen, die zich reeds eer zij zich in 1523, het eigenlijke geboortejaar der hervorming in den Elzas, te Straatsburg vereenigden in een goed gevestigden roep als geleerden en geestelijken konden verheugen, ging de geestelijke vader der Elzasser reformatie op zijne kalme, gematigde en echt humane wijze onbeschroomd voorwaarts. Weldra viel hem ook de ondersteuning en de begunstiging ten deel van de invloedrijkste mannen der stad, onder welke de Patriciër Jakob Sturm van Sturmeck algemeen voor het ideaal van een christelijken ridder in den zin dier tijden - eigenlijk een echt burgerlijk ideaal dat den burgerhoed met eenige romantisch-feodale pluimen voorzag - gehouden werd en die in geheel Duitschland gold voor den eersten en besten man van zijnen stand en den geleerdsten staatsman van het geheele heilige roomsche rijk. Het is moeielijk om naast eene zoo uitstekende en in zeker opzicht éénige figuur nog te spreken van andere, niet minder verdienstelijke, doch met minder glans omgeven mannen. Wij vermelden echter nog den ambt- en tijdgenoot van Sturm, Hans Bock van Eulenburg, even als hij patricier en ridder, doch minder uitstekend in den staatsdienst, of wat daarmede identiek was, in de vervulling van stedelijke ambten. Ook deze was een der ijverigste bevorderaars der hervorming en wel der hervorming in den geest van Zell en zijner aanhangers.</p>
<p>Bovendien gebood de politieke toestand der stad Straatsburg haar slechts met behoedzaamheid voort te gaan, waar het de
<pb n="298"/>uiterlijke vormen gold. Zij moest de vele en machtige naburen ontzien die vast besloten waren, al ware het door de hardste middelen, de oude orde van zaken te blijven handhaven, hetzij van ambtswege, zoo als de geestelijke landsheeren, hetzij uit staatkundig beginsel. Onder hen, zoo als reeds in den aard ligt, stelde zich de Habsburger-Oostenrijksche regeering van het landgraafschap in den Boven-Elzas-Sundgau tot Ensisheim aan het hoofd. Van uit Straatsburg, de natuurlijke hoofdstad des lands, verspreidde zich de nieuwe leer weldra over het geheele land, het meest en het vroegst in de rijkssteden en hier wederom het eerst in het noordelijkste Weissenburg en in het zuidelijkste Mühlhausen. Daar tegen kon de aartshertog, later koning en keizer Ferdinand en sedert 1521 Heer der noordelijke erflanden, niets doen, maar toch woedden zwaard, galg en brandstapel in zijn landgebied, welks evangelische martelaarsgeschiedenis een der bloedigste van Duitschland werd. Ook hier als elders gaf de uit de bekende oorzaken en op de bekende wijze ontstane boerenopstand van 1524 - waaraan ook hier zooals overal in het Zuidwesten vele kleinere opstanden waren voorafgegaan - het teeken tot eene nog heviger reactie tegen de overal en ook hier voor de hoofdoorzaak gehouden ketterij der evangeliegezinden.</p>
<p>De boerenkrijg in den Elzas gaf ook het voorwendsel aan de hand om de evangelische beweging in Lotharingen volkomen te onderdrukken. In dit land had zij in de steden reeds veel terrein gewonnen en zich ook over het platte land verspreid. Het Fransche gedeelte der bevolking deed in den beginne voor het Duitsche niet onder in ontvankelijkheid voor de nieuwe leer; zelfs speelde het werkelijk Fransche Metz gedurende eenigen tijd eene dergelijke rol bij de beweging der hervorming in Lotharingen, als Straatsburg in den Elzas. Doch de hertog Anton III, in vereeniging met de drie landsbisschoppen van Metz, Tull en Verdun, ondersteund door den geestelijken en wereldlijken adel des lands, trok de politieke en sociale omwenteling spoedig en krachtig tegemoet, onderdrukte haar te vuur en te zwaard, en wist ook de laatste nog opflikkerende vonken der evangelische ketterij geheel uit te dooven zoodat zij, behalve uit eenige grootere steden die voor de geestelijke en wereldlijke macht ontoegankelijk waren, binnen kort en voor immer verdween. Daar hij zeer wel inzag dat eene gedeeltelijke overwinning niets zou baten maar
<pb n="299"/>dat het gevaar en de strijd door alle bevoorrechten met het oude ware geloof moesten worden gedeeld, wierp hij zich op den Elzas, waar zijn verschijnen aan de spits van een zegevierend leger de boeren onverhoeds overviel. Dezen hadden hier de overmacht en waren openlijk of heimelijk door de steden begunstigd en door Straatsburg zelf ten minste niet vijandig behandeld. Door een onwaardig schenden zijner belofte gelukte het den hertog een deel van het boerenleger op den 17den Mei 1525 in Elzas-Zabern geheel te vernietigen - het was het verschrikkelijkste bloedbad gedurende den geheelen boerenoorlog in Duitschland al is ook misschien het opgegeven aantal van 40000 slachtoffers te hoog geraamd -; het andere gedeelte versloeg en vernietigde hij spoedig daarop bij Scherweiler, en daarmede was de laatste slag toegebracht aan de revolutie waaraan later overal en ook hier slechts door eenige stuiptrekkingen tot op het midden der eeuw herinnerd werd.</p>
<p>Slechts Straatsburg en eenige vrije steden lieten zich door de katholieke reactie niet medeslepen hoewel deze thans ook binnen hare muren zich met zeloten-ijver in de weer stelde. De kern der burgers en de raad behielden hunne standvastigheid en veerkracht, doch bleven als altijd afgemeten en in uiterlijke zaken hoogst voorzichtig, zoodat b.v. de mis eerst in 1529 geheel werd afgeschaft en nog wel tot zoo lang ‘als hare noodzakelijkheid uit het evangelie zou bewezen zijn’. Veel moeielijker echter was het om tegenover andere gevaren en verwarringen, die de jeugdige hervorming bedreigden, eene goede houding aantenemen. De toegevendheid van den raad en der toonaangevende evangelische geestelijken en met name van Zell, maakte Straatsburg tot het voornaamste toevluchtsoord van alle door Luther en zijnen aanhang geschuwde geestdrijvers en raddraaiers, van alle op eigene hand geïnspireerden en propheten. Reeds vóór den boerenkrijg had hier de uit Wittenberg verdreven Karlstadt langen tijd vertoefd, en zijne leer van het avondmaal, de eigenlijke aanleiding der spoedig hierop door de Zwitsers daarvan voorgestane opvatting, zonder tegenspraak verkondigd. Zell en Buzer, die volgens den boven beschreven aard der Straatsburger hervormers en der Straatsburger of Elzasser reformatie, niet veel gewicht hechtten aan dogmatische vraagstukken, zagen daarin zooveel onrustbarends niet als de Wittenbergers, integendeel stemde hun eigen gemoed tot
<pb n="300"/>op zekere hoogte daarmede in. Reeds daardoor ontstond veel ergernis, die grooter werd toen inzonderheid gedurende en na den boerenkrijg allerlei apostelen des volks ongehinderd en langen tijd ook straffeloos in de groote stad propaganda maakten en hun gif uitstortten over het schoone werk der humane en verstandige mannen, aan wie Straatsburg zoo veel had te danken. Daar zij uit den aard der zaak grooten aanhang vonden bij de heffe des volks moest men hen eindelijk tegengaan. Dit geschiedde echter op welwillender wijze dan overal elders, en hiervan was het gevolg dat de radicalen wraak riepen over de onverdraagzaamheid der Straatsburger Baälspapen en de orthodoxen morden over het openlijk dulden der ketterij. Nog langen tijd daarna ging deze zelfs zoo ver dat de overal verbannen Schwenkfeld hier jaren lang rustig leven en schrijven kon en zelfs zijne gemoedelijke dweeperijen heimelijk doch met niet weinig nadruk durfde voordragen.</p>
<p>Bijna nog grootere zwarigheden ontsproten uit de sedert 1525 meer en meer bekend geworden tweespalt tusschen den Wittenberger en den Zürich-Bazelschen kring van hervormers, tusschen Luther en Zwingli, in de eerste plaats uithoofde van den strijd over het avondmaal. De Straatburgers, die de gezindheid der strijders naar de hunne beoordeelden, hielden jaren lang en in weêrwil der bitterste teleurstellingen, met onwrikbaar vertrouwen de mogelijkheid van een vergelijk staande. De man, op wiens schouderen de last drukte tot dit doel werkzaam te zijn was Buücer die, zooals men weet, te vergeefs zijne beste krachten daartoe aanwendde, terwijl van een ander standpunt de scherpziende patriot en staatsman Jakob Sturm zich evenzeer onophoudelijk, doch te vergeefs voor de eenheid der evangelischen in de bres stelde. Het stemde daarbij geheel overeen met het innige wezen van den Elzasser landaard, dat van lieverlede de evenaar meer en meer overhelde ten gunste van Luther's opvatting als die van Duitschland in den beperkten zin des woords, en dat de Straatsburgers, hoewel door hunnen praktisch verstandigen aard aanvankelijk meer overhellend tot de meer rationeele, doch dorre en triviale opvatting der Zwitsers, deze neiging overwonnen door den bij hen zoo sterken drang naar nationale eenheid met het eigenlijke Duitsche volk en zijne helden op geestelijk gebied.</p>
<p>Onder alle deze theologische en niet theologische verwarringen
<pb n="301"/>vergat men hier zoo min als in Wittenberg de praktische hoofdvoorwaarde der hervorming, de verandering van het schoolwezen. Het verblijdend begin, voor en door Wimpheling te Schlettstadt en daarna te Straatsburg tot stand gebracht, was echter in geenen deele doortastend genoeg om die ommekeer te bewerken. De raad en de burgers, niet slechts te Straatsburg maar ook in andere steden des lands, waren vast besloten om de hervorming der school in te voeren. Ook hierin gaf Straatsburg weder den toon aan, niet slechts voor den Elzas, maar voor een groot gedeelte van Duitschland. Wederom ontmoeten wij zijne verlichte staatsmannen, zooals men die nergens anders aantrof, in de eerste plaats het ‘sieraad des Duitschen adels’, Jakob Sturm, in de schoonste harmonie met de geestelijkheid, en aan hun hoofd nog altijd den eerwaardigen Zell, eene der heerlijkste persoonlijkheden van dezen, aan groote mannen zoo vruchtbaren tijd. In eenen uit den vreemde gekomen humanist, die zich te Straatsburg met ter woon had nedergezet, Johannes Sturm van Schleiden, vonden zij den rechten man, die zelfs nog heden voor den grootsten schoolman zijns tijds wordt gehouden. De school te Deventer en te Schlettstadt tot voorbeeld nemende, vervormde hij, nogthans met de hem eigenaardige wijzigingen, de geleerde stadsschool tot het model van een gymnasium, dat ontelbare malen is nagevolgd, en in den grond der zaak nog heden bestaat. Daarop volgde eene inrichting van hooger onderwijs, later met den naam van academie bestempeld, waarin spoedig alle faculteitsstudiën door de uitstekendste krachten waren vertegenwoordigd. Van eene werkelijke universiteit onderscheidde zij zich slechts door hare regeling en geenszins door den omvang harer wetenschappelijke studiën. Van de academie, zoowel als van het gymnasium, zoude Johannes Sturm levenslang de rector zijn. Het plan der academie was door den eigenlijken ontwerper, Jacob Sturm, oorspronkelijk ontworpen in den geest der
zuivere wetenschap, met een voorbijzien van alle bekrompen vooroordeelen des tijds dat waarlijk éénig is. Niet alleen evangelische, en dan nog wel van alle richtingen, maar zelfs katholieke celebriteiten zouden als leeraren worden aangesteld, en moge ook dit plan bij de uitvoering groote wijzigingen hebben ondergaan, zoo blijft het toch een opmerkenswaardig feit dat het in Straatsburg kon worden ontworpen en dat het hier, ten minste voor zooverre de tijdgeest zulks gedoogde, tot uitvoering
<pb n="302"/>kwam. Tot op het einde der eeuw overtrof deze school door hare leermiddelen en goede resultaten zonder tegenspraak alle hare zusters in Duitschland, en ook daar buiten; voornamelijk omdat hier de eenzijdig theologische, in den meest bekrompen confessionelen zin opgevatte belangen, die elders het vrije wetenschappelijke levenzoozeer in den weg stonden, gedurende langen tijd niet op den voorgrond traden. Terwijl de theologen der stad, die reeds meermalen genoemd zijn, ook aan de academie onderwezen, waren vreemde godgeleerden van grooten naam, als Petrus Martyr, Lefèvre van Etaples, Gérard Roux, Ignatius Lambert, Farel en van 1538-41 zelfs Calvijn naast hen werkzaam en de theologische faculteit werd daardoor voor langen tijd het middelpunt der Fransche richting der hervorming. Ook is de stad nog langen tijd het voornaamste toevluchtsoord der huguenoten geweest tot de van lieverlede ook hier binnendringende zeloten, die na Luther waren opgestaan, hen hoe langer zoo meer in de engte dreven, zonder hen echter geheel te kunnen verdringen. In de rechtsgeleerde faculteit mogen wij de namen van een F. Hotomannus, Dionysius, Gothofredus en Hubert Gifannis, niet verzwijgen, daar zij wereldberoemd zijn, Onder de Duitsche geneeskundigen dier dagen, nam de in Straatsburg werkzame Michael Heer in allen gevalle de eerste plaats in, wat ons daarom merkwaardig is omdat in hem die praktisch-populaire richting, die wij overal in den Elzas als eene eigenaardigheid van het toenmalige leven des geestes hebben waargenomen, bijzonder aanschouwelijk wordt vertegenwoordigd. Eindelijk moet nog als docent aan de Straatsburger universiteit genoemd worden Johann Philipson van Schleiden (Sleidanus) de grootste historie-schrijver dier dagen, en dat niet enkel met betrekking tot Duitschland. Van denzelfden leeftijd als Johann Sturm, was hij diens landgenoot en academie-vriend, en diende de stad jaren lang, van 1541 tot aan zijnen dood in 1561, in de meest verschillende
ambten en politieke zendingen. Hierdoor verzamelde hij zijne onwaardeerbare bouwstoffen voor zijne commentaren ‘De statu religionis et reipublicae carolo V Caesare,’ en nergens anders dan in de vaderstad van Jakob Sturm, had hij deze verzameling kunnen bijeenbrengen zooals hij ook nergens anders de geschiedenis zoo echtobjectief zou hebben durven schrijven. Iets meer dan 100 jaren liggen tusschen hem en Jakob Twinger, en welke verbazende verandering in zienswijze en voorstelling was in dien tijd tot stand gekomen!</p>
<pb n="303"/>
<p>Reeds vroeger was in Straatsburg de eerste poging gedaan tot eene beschrijving der Duitsche geschiedenis in den geest der moderne wetenschap. De groote philoloog of humanist Beatus Rhenanus van Schlettstadt, die de laatste helft zijns levens - hij stierf in 1547 - als privaat-docent te Straatsburg doorbracht, deed zulks in zijn ‘Rerum Germanic. L. III,’ van 1531, waarin, alweder als kenmerk zijner Elzasser afkomst, het sterke en veerkrachtige bewustzijn der Duitsche nationaliteit, dat wij hier van oudsher hebben opgemerkt, moet worden in het oog gehouden als het eigenlijk blijvend en belangrijk gedeelte van zijnen arbeid. Het ook naar hier overgewaaide kosmopolitisch beginsel, waaraan destijds, evenals dikwijls in lateren tijd, de Duitsche wetenschap krank ging, vond in den destijds nog zoo door en door gezonden bodem van den Elzas geene vruchtbaarheid.</p>
<p>De geschiedenis der hoofdstad en van het geheele land tegenover het buitenland werd gedurende deze diep ingrijpende inwendige veranderingen in het wezen der zaak beheerscht door de algemeene gebeurtenissen in het rijk. Nog in 1530 bij de overgave der geloofsbekentenis der protesterende stenden op den rijksdag te Augsburg, had de stad Straatsburg in vereeniging met Ulm, Memmingen en Lindau, door de zoogenaamde confessio tetrapolitana hare bemiddelende positie tusschen de Boven-Duitsche (Zwitsersche) en Sakische (Wittenberger) theologie trachten staande te houden en zonder zich los te maken van den eigenlijk Duitschen kring, hare natuurlijke en van oudsher bestaande betrekkingen met de Zwitsers willen handhaven. Toen echter in 1531 de ramp bij Kappel de overwinning toewees aan de katholieke reactie in het eedgenootschap en de hervormde cantons voor een tijd lang tot eene defensieve houding gedwongen waren, was de neutrale houding van Straatsburg onhoudbaar, en eene onvoorwaardelijke toetreding tot de vereeniging der Duitsche protestanten, het Smalkaldisch verbond, noodzakelijk, die echter door de streng Luthersch-gezinde leden schoorvoetend en slechts onder den drang van belangrijke politieke omstandigheden verleend werd. Tot op het laatste oogenblik poogden de staatslieden en theologen der stad, het dreigend conflict met den keizer en de katholieke partij te voorkomen, doch toen eindelijk in den herfst van 1546 de Smalkaldische oorlog uitbarstte, vervulde de stad hare bondsplichten, hoezeer dan ook, zooals hare betrekking tot tot den bond van zelve medebracht, met weinig welgevallen, en
<pb n="304"/>alleen om haar eenmaal gegeven woord gestand te doen. De uitkomst was hier dezelfde als elders. De stad moest een afzonderlijken vrede sluiten met Karel V, doch bedong bij de capitulatie betrekkelijk gunstige voorwaarden. Ook zij sloot zich bij het interim aan, doch de wijsheid harer staatslieden wist haar de kwetsende hardheid, daarin gelegen, te verzachten. Toen in 1551 Maurits van Saxen meer openlijk met zijne denkbeelden ter bevrijding te voorschijn trad, sloot zij zich met voorzichtigheid bij hem aan. Jammer echter had ook de stad, of een aantal harer invloedrijkste mannen, de hand in die onzalige alliantie met den Franschen Koning Hendrik II, die als Vindex libertatis Germanicae achter schoonklinkende proclamaties aan de eervolle Duitsche natie de traditionele roofgierigheid en begeerlijkheid naar den Rhijn wist te verbergen. De groote paedagoog Johann Sturm, die naar den eisch dier tijden in alles geschikt moest zijn en als praktisch staatsman en diplomaat eene groote werkzaamheid aan den dag legde, toonde bij deze gelegenheid echter een slecht kenner der menschen en van den Franschen volksgeest te zijn. In zijn anti-keizerlijken en antikatholieken ijver, bevorderde hij de plannen der Franschen bijna tot aan de grenzen van met bewustheid gepleegd verraad aan het vaderland en aan zijn eigen volk, wel is waar om later, toen de onzuivere kern der Fransche bevrijdingstiraden werd onthuld van schaamte en rouw te vergaan, zonder echter daardoor ongedaan te kunnen maken wat eenmaal was geschied.</p>
<p>Alzoo kwam hoofdzakelijk door Straatsburger onderhandelaars dat schandelijk verdrag tot stand, krachtens het welk Hendrik II in het voorjaar van 1552 de vrije steden Metz, Tull en Verdun als vicarius des Rijks zoude bezetten, om van hier uit met de Duitsche bondgenooten tegen Karel V handelend op te treden. Men weet wat in plaats daarvan geschiedde. Zonder eenige voorafgaande oorlogsverklaring bezette Hendrik II het hertogdom Lotharingen, welks vorstenhuis tot de streng katholiek-keizerlijke partij behoorde, behandelde het, alsmede de drie bisdommen, als een veroverd land, zonder dat de Duitsche bondgenooten, wier toestand reeds daardoor bedenkelijk was geworden, het waagden daartegen ernstig te protesteren. De vrije steden Tull en Verdun werden zonder veel moeite door het Fransche leger overrompeld, Metz daarentegen slechts, door verraad, schandelijk bedrog en snooden meineed, op echt Fransche wijze, gewonnen,
<pb n="305"/>waarbij inzonderheid de bevelhebber van het groote Fransche belegeringscorps, de constabel van Montmorency zich met een eeuwigdurenden smaad overlaadde. In Metz, waar nog altijd de protestanten niet geheel waren onderdrukt, werkten de bisschop en de aristokratisch-katholieke partij het verraad in de hand en nauwelijks was de stad door het Fransche leger dat de Evangeliegezinden des rijks te hulp heette te komen bezet, of in Metz volgde er eene bloedige verdelging derzelfde evangeliegezinden. Op deze wijze werd Metz eene door en door katholieke stad.</p>
<p>In plaats van zijnen bondgenooten hulp aan te brengen wierp Hendrik II zich met zijn leger op den Elzas en nu eerst gingen zijnen aanhangers te Straatsburg de oogen open. Er was ten minste noch tijd genoeg, om zijne verleidelijke aanbiedingen, hem ook als bevrijder in te halen, beleefd maar bepaald van de hand te wijzen en zich tegen de Fransche verraderlijke streken beter dan te Metz te wapenen. Zoo moest hij onverrichter zake van de sterkste stad in Duitschland aftrekken en reeds in den herfst van 1552 werd bij het verdrag van Passau eene dragelijke oplossing gebracht in deze verwarde toestanden.</p>
<p>Van nu af ondersteunden de Straatsburgers alle pogingen der diplomatie om de Franschen weder uit Lotharingen te verdrijven; natuurlijk vruchteloos, terwijl zij nog niet lang geleden het in hunne hand gehad hadden den inval der erfvijanden, waarvoor niet slechts een Melanchton, maar alle verstandige Duitschers het naburige volk hielden, te voorkomen. Men moest het bij de toenmalige gesteldheid der politiek reeds voor gewin achten dat de Franschen het hertogdom Lotharingen weder ontruimden, al geschiedde zulks slechts om Metz, Tull en Verdun met haar bisschoppelijk gebied geheel als ‘Fransch land’ te behandelen en dientengevolge den vrijen regeeringsvorm dier steden te vernietigen. Verscheidene pogingen tot opstand van de burgerij bleven zonder gevolg: zij werden door bloedige maatregelen onderdrukt, en door dergelijke Fransche beschavingsmiddelen gewende men zich aldaar van lieverlede aan het aanvankelijk ondragelijk gevoel van met de aanhoorigheid aan het Duitsche rijk ook de vrijheid te hebben verloren. De Duitschers van heden verdienen niet meer den smadelijken hoon dien hun een verfranschte Elzasser nog onlangs waagde toe te voegen: ‘Si les trois évêchés lorrains ne furent pas rendus à l'empire, e'est moins parce que la France a manqué à ses engagements, que parce que l'empire
<pb n="306"/>a mis trop de mollesse dans ses réclamations!’ Voorzeker zou het antwoord van het Duitsche kanongebulder ook toen de Franschen wel tot zwijgen hebben gebracht.</p>
<p>Door het verdrag van Passau en den godsdienstvrede werd in den Elzas de toestand der beide groote religieuse richtingen en partijen derwijze bepaald, dat alle verdere kleinere veranderingen tot 1648 in den grond der zaak buiten invloed bleven. Aan de macht van den landsheer werd, zoo als men weet, ook het recht toegekend de geloofsbelijdenis der onderdanen te regelen, en in dien geest handelden de verschillende vorsten ook hier. De Oostenrijksche regeering in den Boven-Elzas en Sundgau had reeds vroeger met de protestantsche neigingen des volks bloedige afrekening gehouden; van nu af hadden slechts kleine gemakkelijk te onderdrukken bewegingen plaats. In de door kerkelijke hoofden bestuurde landen was het wegens de zwakkere macht dier landsheeren moeielijker, de bepaald naar het protestantisme overhellende gemoederen in toom te houden, doch ook hier zooals overal elders, boden de nieuwe bondgenooten der oude kerk, de Jezuieten, en ook spoedig daarna de Capucijnen hunne hulp. De eersten werden door den Straatsburger bisschop Johan van Manderscheid in 1580 in een collegie te Molsheim gevestigd, van waar uit weldra andere inrichtingen, geheel in den gewonen geest en met het gewone gevolg in het leven werden geroepen. Dit collegie te Molsheim werd gehouden voor het katholieke tegenwicht tegen de protestantsche academie te Straatsburg en verwierf daarom ook zelfs nog vroeger dan deze, in 1617, geheel het uiterlijk en den luister eener door den keizer en den paus bevestigde universiteit, doch bracht het niet verder dan tot twee faculteiten: eene in de theologie en eene in de philosophie. Voorzeker zijn het juist deze waarmede de hoofden der zonen van Loyola moesten worden vervuld, terwijl aan de andere destijds zoowel als later voor het doel der kerk weinig waarde werd gehecht.</p>
<p>De andere wereldlijke landsheeren waren, in overeenstemming met de vrije ridderschap des rijks, allen de nieuwe leer toegedaan en handelden dienovereenkomstig in hunne landen, waar bij zij natuurlijk geen tegenstand van de zijde hunner onderdanen ondervonden. Zeer eigenaardig was hierbij de houding der tien rijkssteden: de grootste onder haar waren van den beginne af protestantschgezind, en voerden ook, meestal op even voorzich-<pb n="307"/>tige wijze als de hoofdstad des lands, de hervorming in. Slechts Schlettstadt bleef uit eigen beweging getrouw aan het oude geloof, zoo als dan ook de beroemdste zoon der stad, Wimpheling, op het einde zijns levens - hij stierf in 1528 - door het nieuwe, schelle licht verschrikt - geheel en al in den schoot van het oude geloof was teruggekeerd. Zijn voorbeeld bepaalde de houding zijner medeburgers. Ook verscheidene der kleinere rijkssteden in den boven-Elzas, waarin Oostenrijksche invloed heerschte, bleven of werden weder katholiek. Hetzelfde geldt van Hagenau, den zetel der landvoogdij, dat sedert 1558 weder aan het rijk, d.i. aan Oostenrijk gekomen was. Zoo werd ook in den godsdienst de bonte rij van regeeringsvormen in het Duitsche rijk in de scherpste, onmiddellijk tegen over elkander staande contrasten, voorzeker niet tot het welzijn des lands, afgespiegeld. Opdat niets zoude ontbreken, volgde Mühlhausen even als in de politiek zoo ook in den godsdienst geheel en al het voetspoor van Zwitserland, en de Zwitsersch-gereformeerde belijdenis verwierf aldus nevens de bovendien toegelaten Luthersche confessie, een veilig toevluchtsoord.</p>
<p>Natuurlijkerwijze moest het Lutheranisme er ook hier genoegen mede nemen dat het door de geestdrijvende volgelingen van zijnen stichter in eene onverdraagzame, bekrompene en geestelooze secte veranderd werd; men moet daarbij in het oog houden, dat de nieuwluthersche orthodoxie alhier door den van Lindau komenden Johann Marbach, leeraar en professor te Straatsburg, is ingevoerd. In vereeniging met zijn jongeren landgenoot en collega Johann Pappus bracht hij het zooverre dat de tolerantere richting van vroegere jaren, die hier zoo recht op hare plaats was, aan de academie en in de geestelijkheid verdrongen werd door de gewone buitensporige eischen der confessionele orthodoxie. Dit geschiedde echter niet zonder veel strijd, waarvan de groote paedagoog Johann Sturm in 1581 ook het slachtoffer werd. Hij werd van zijne ambten ontzet en bracht de laatste jaren zijns levens zoo goed als in verbanning door. Uit den aard der zaak werd de raad der stad eindelijk door de kuiperijen der orthodoxen gedwongen om toe te treden tot het concordiaformulier, maar toch bleef de volksgeest, en hiervan zijn ondubbelzinnige bewijzen voorhanden, in weerwil van alle orthodoxe aanhitsingen, getrouw aan die verzoenende, verdraagzame richting, die gegrond was op eene gezonde, blijmoedige en verstandige levens-<pb n="308"/>beschouwing en in Matthias Zell haren klassieken vertegenwoordiger had gevonden. Indien men hiervoor een bewijs vraagt zoo zou men dit gemakkelijk kunnen vinden op elk gebied van het volksleven, doch het meest afdoende bewijs zal men verkrijgen door een blik op de literatuur van den Elzas, in de periode dezer verbitterde aanvallen der orthodoxie.</p>
<p>Want juist in deze periode ontmoet men de levendigste letterkundige werkzaamheid van Johann Fischart, bijgenaamd Mentzer, waaruit men zijne afkomst uit Mainz heeft willen betoogen, terwijl er alle grond voor is om Straatsburg voor zijne geboorteplaats te houden. Hier ontving hij zijne opleiding, hier studeerde en schreef hij de meeste zijner werken die ook hier gedrukt zijn - hier bracht hij het grootste gedeelte van zijn al te kort leven door. (Hij is omstreeks 1550 geboren en in 1590 gestorven). De grondtoon die in alle zijne, naar stof en vorm zoo oneindig veelsoortige werken heerscht, is de scherpe afkeuring van een waarlijk beschaafd man, die zich tevens in elk opzicht en geheel en al heeft gewijd aan het volk waartoe hij behoort, van alles wat priesterdom, godsdienstig fanatismus en de daaruit voortvloeiende onverdraagzaamheid heet. Door en door protestant, door en door een echte zoon van Duitschland, richtte hij zijne scherpe wapenen allereerst tegen de onbetwistbaar allergevaarlijkste vijanden van alle geestelijke vrijheid en van wat voor hem als daarmede identiek gold, de vrijheid van het Duitsche volk, tegen de jesuieten en ander nachtgespuis, dat den pas geboren dag met geweld weder verdonkeren wilde. Maar terwijl de Luthersche wachters van Sion in stad en land den huguenooten als aanhangers van Calvijn vrede en vriendschap weigerden en hun, die door de gruwelen van den Bartholomeusnacht en dergelijke misdaden der Fransche jesueten bij scharennaar Straatsburg waren gevlucht, nauwelijks het bestaan wilden gunnen, was voor hem en de meeste zijner landgenooten dit met dogmatische bitterheid volgehouden verschil tusschen de beide protestantsche richtingen niets anders dan papengetwist, waarover een vroom en verstandig man slechts medelijdend de schouders moest ophalen. Voorzeker zou het heilzamer geweest zijn wanneer het niet bij enkel schouderophalen of slechts bij woordelijke en schriftelijke oppositie gebleven ware tegen deze onzalige misgeboorte van
den eens zoo hoopvollen opstandingsmorgen van den Duitschen volksgeest, doch het is altijd in vergelijking met wat destijds in het
<pb n="309"/>overige Duitschland geschiedde, voor den Elzas in de hoogste mate eervol en karakteristiek, dat een zijner talentvolste zonen zich geheel vrij wist te houden van de grootste verkeerdheid van zijnen tijd, meer wellicht omdat hij een Elzasser dan omdat hij toevallig deze Johann Fischart was.</p>
<p>Ook in andere hoofdtrekken verraadt Fischart zeer spoedig het kenmerkend karakter van zijnen landaard. Wat op dezelfde plaats eenmaal zijne groote landgenooten der 15e en 16e eeuw, een Geiler, Pauli, Brand, Murner in den eigenaardigen humor en satire des volks hadden geleverd, vat hij in één brandpunt te zamen en bereikt daarin niet slechts het toppunt van volkomenheid maar hij sluit ook voor de geheele Duitsche volksliteratuur het tijdperk in en na de middeleeuwen af, dat onmiddelijk vóórgaat aan dat andere waarin op letterkundig gebied de uitsluitende heerschappij berustte bij hetgeen door geleerden voor geleerden of beschaafden werd in het licht gegeven. In dit opzicht steekt hij als een reus uit boven al zijne voorgangers en tijdgenooten en zelfs een Hans Sachs is in oorspronkelijkheid en rijkdom van phantasie, bij hem vergeleken, een dwerg. Toch is hij wederom in alles, in het groote zoowel als in het kleine, en niet alleen door de licht aantewijzen locale trekken in zijne geschriften, geheel en al een Elzasser.</p>
<p>Het zelfde kan gezegd worden van zijnen iets ouderen en oneindig minder begaafden, maar bij de tijdgenooten ten minste even beroemden landgenoot Georg Wickram uit Kolmar. In zijne, evenzeer op allerlei gebied zich bewegende geschriften - hij heeft novellen, anecdoten, romans, geestelijke en wereldlijke dramas, zedekundige samenspraken opgesteld, de metamorphosen vertolkt enz. - komt, vooral in het beroemdste van die allen, in het rolwagenboekje<note n="1)" place="foot">Rollwagenbüchlein.</note> van 1555, deze landaard, om zoo te zeggen, deze smaak van den vaderlandschen bodem, onweêrsprekelijk uit. Het is niets meer dan eene nieuwere ‘Scherts en Ernst’ van Pauli, doch niet eene navolging, maar een nieuw gewas uit ouden wortel, zoo als de wijnstok ieder jaar nieuwe ranken draagt, terwijl de stam dezelfde blijft.</p>
<p>Overal in Duitschland, ook daar waar de pseudo-luthersche orthodoxie, zoo als b.v. in Keur-Saksen, zich geheel en al van de regeerders had meester gemaakt en dezen had weten op te hitsen
<pb n="310"/>tegen de calvinistische mammelukken, was toch het gevoelen des volks daarin eenstemmig, dat tegenover de steeds grooter wordende gevaren der jesuietisch-spaansche aanvallende politiek, de onderlinge verdraagzaamheid tusschen de niet-confessionelen der Evangeliegezinden een dringende behoefte des tijds was. (Het moet hier gezegd worden dat de aanhangers der oude kerk eerder met tegenzin dan uit vrijen, eigen wil die politiek ondersteunden, sedert in 1576 de verachtelijke Rudolf II haar in den Prager hofburg ingang had bezorgd. Men was alzoo ten minste bereid tot eene passieve verdraagzaamheid, doch in plaats van de vruchtelooze poging om daardoor eene praktische organisatie der protestantsche krachten te verkrijgen, zoo als blijken kan uit de Unie van 1608, had men overal dien positieven, echt humanen en daarom ook echt Duitschen eerbied voor de gewetensvrijheid aan den dag moeten leggen, die ons uit Fischart en zijne beschaafde landgenooten, zoo hartverheffend toespreekt. De, betrekkelijkerwijs gesproken, onbeteekenende rol op staatkundig gebied vervuld door eene aan volk en geld nog zoo overrijke stad als Straatsburg, bracht het van zelf mede, dat men zich hier even als vroeger bij de twisten der reformatie meestal tot welgemeende doch vruchtelooze vermaningen en beraadslagingen beperkte en even als in het Smalkaldisch verbond en den daaruit ontstanen krijg schoorvoetend groote offers bracht aan eene zaak, die men vooraf reeds verloren wist.</p>
<p>Eer echter de dertigjarige oorlog als de noodlottigste ramp voor deze stad en het geheele Duitsche landvolk werkelijk uitbrak, hadden juist hier in den Elzas eenige der eerste voorloopende bewegingen plaats gegrepen. Bij de algemeene behoefte des tijds aan vrede, bij het algemeen gevoeld besef dat rijk en volk door eene ernstige botsing der beide groote religiepartijen zouden ineenstorten - het volk begreep niet ten onrechte dat het, na het verbazend groote verbruik van krachten in den reformatietijd een tijdperk behoefde van rust en herstelling - verwekten deze op zich zelf onbeteekende twisten en veeten, bovendien eene ongeloofelijke, met angst vermengde deelneming. Bovenal de zoogenaamde bisschops-oorlog van 1592-1604, die zijn oorsprong nam uit eene verkiezing in het kapittel der diocese Straatsburg. Even als overal in alle Duitsche, alleen van het rijk afhankelijke bisdommen, waar het volk niet door uiterlijken dwang d.i. door spaansche of keizerlijke soldaten onder-<pb n="311"/>drukt werd, was de meerderheid evangelisch gezind, doch konde volgens de bekende bepalingen van den religievrede van deze gezindheid niet door een openlijken overgang doen blijken, zonder haar bestaan in gevaar te brengen. Daarom nam deze meerderheid de toevlucht tot eene destijds geliefkoosde en uit een rechterlijk oogpunt onaantastbaar middel, om niet een bisschop, maar een administrateur des bisdoms uit een protestantsch vorstenhuis te kiezen. Deze keuze viel te Straatsburg op den markgraaf Johann Georg van Brandenburg. De zeer kleine katholieke minderheid dreef met behulp van Spaansch, Oostenrijksch, Lotharingisch en ander volk en geld de keus door van haren tegencandidaat, den kardinaal bisschop Karel van Metz, en van nu af werd door eene volkomene zuivering des kapittels van alle in jesuietischen zin slechte katholieken, het vooruitdringen van het protestantisme tot in het hart van de grootste geestelijke macht des lands voorkomen. Voor 's hands was de toestand der beide
partijen, hoewel uiterlijk alles hetzelfde scheen gebleven, toch een weinig in het nadeel der protestanten veranderd.</p>
<p>Toen de groote oorlog nu werkelijk losbrak ondanks de bange zuchten en gebeden des volks en de pogingen der diplomaten, werd in den beginne de Elzas daarin slechts weinig en tijdelijk betrokken. Noch de aanwezigheid van Mansfeld en zijne soldaten, 1621 en 1622, noch het eerste optreden der Zweden, onder wier bescherming zich de stad onvoorwaardelijk gesteld had, (1632) met afwijking harer anders altijd gevolgde politiek eener wijze reserve, berokkenden het land een blijvend nadeel. Eerst na den Nördlinger slag in den herfst van 1634, begonnen hier de rampen des oorlogs om tot 1648 onafgebroken op hartverscheurende wijze te blijven woeden. Reeds toen Bernhard van Weimar zich alhier op eigen gezag met zijn leger nedersloeg werd een der hoofdtooneelen des oorlogs naar hier verplaatst; toen deze daarna in 1639 door de Franschen vergiftigd, en zijn leger door omgekochte verraders, voornamelijk door den Zwitser Erlach, aan Frankrijk was verkocht geworden, streden alhier de Franschen en keizerlijken met afwisselend geluk in het open veld, en om het bezit der vaste plaatsen. Wat het land toen lijden moest - wel is waar niet meer dan bijna iedere plaats van het geheele vaderland - laat zich het beste daaruit afleiden dat de getrouwste, en, om zoo te spreken, klassieke beschrijvingen der gruwelen dezer afschuwelijkste aller oorlogen, de ontzettende tafereelen uit het
<pb n="312"/>soldatenleven van Moscherosch geheel en al, en de niet minder verschrikkelijke verhalen in den ‘Simplicissimus’ van Grimmelshausen voor het grootste gedeelte ontleend zijn aan het toenmalig oorlogstooneel in den Elzas.</p>
<p>Gedurende den geheelen oorlog wist de stad Straatsburg alleen zich te vrijwaren voor elke gewelddadige overrompeling van verklaarde vijanden of voorgewende vrienden, maar de materieële offers, die zij in elk opzicht had te brengen, gingen hare krachten te boven. Doch hare vestingwerken, die voor de sterkste in geheel Duitschland werden gehouden, en waarin de grondvester van de moderne vesting-bouwkunde, de Straatsburger architect Daniël Specklin, zijn praktisch meesterstuk had geleverd, hare talrijke aangeworven huursoldaten, hare goedgewapende en geoefende burgers, boezemden aan alle oorlogvoerende partijen en hare bevelhebbers nog zoo veel ontzag in, dat zij in 1635 de neutraliteit der stad, zij 't ook schoorvoetend, eerbiedigden, en met haar als met een zelfstandigen staat onderhandelden. Van Fransche zijde was dit reeds sedert 1444 met sluwe berekening bij elke poging tot verovering der Duitsche Rhijnlanden geschied, en jammer genoeg, waren de daarachter verborgen streken niet altijd duidelijk genoeg voor de Straatsburger burgerij aan de kaak gesteld. Thans, nu de Duitsche volksgeest overal als 't ware was doodgemarteld en de algemeene verslagenheid als het ergste gevolg des oorlogs zich van alle harten had meester gemaakt, mag het nog als een teeken van betrekkelijke kracht en gezondheid worden beschouwd, dat eene stad als Straatsburg ten minste nog zóó veel passieven moed aan den dag legde, om zich niet weerloos ter slachtbank te laten leiden. En terwijl men zich billijkerwijze wachtte om der Spaansch-Jezuïetische politiek van het keizerlijk hof in eenig opzicht vertrouwen te schenken, bleef toch nergens in Duitschland het nationale gevoel en de vaderlandslievende gezindheid zoo levendig als in deze stad. Wil men daarvoor een bewijs, zoo kan wederom een letterkundig voortbrengsel van den eersten rang daarvoor genomen worden: de verwonderlijke en waarheidgetrouwe ‘Visioenen van Philander van Sittewald’ van den
geleerden jurist en staatsman Hans Michael Moscherosch, wel is waar geen geboren Straatsburger, doch aldaar opgeleid en gedurende den besten tijd zijn levens (1640-56) in verschillende stedelijke betrekkingen werkzaam. Dit boek, dat met recht voor het beroemdste en onbetwistbaar voor een der
<pb n="313"/>beste uit de 17<hi rend="sup">de</hi> eeuw gehouden wordt, is in deze stad grootendeels ontstaan en gedacht; de plaatselijke indrukken spiegelen zich daarin zeer duidelijk af, terwijl dan ook in de doorgaande stemming en de persoonlijkheid des schrijvers diens onmiddellijke verwantschap met zijne groote voorgangers en landgenooten der 15<hi rend="sup">de</hi> en 16<hi rend="sup">de</hi> eeuw, boven alles met Fischart, niet valt te miskennen. Het kan zelfs een in de ellende en de verslagenheid van den dertigjarigen oorlog, in den pruikenstijl van het gilde der geleerden vervaardigde, tweede editie van Fischart geheeten worden, want ook diens reuzentalent zou onder zulke jammerlijke toestanden ineengekrompen zijn, en slechts in een tijd, waarin levenskracht en levenslust zich naar alle zijden openbaarden, heeft het zich tot die hoogte kunnen opwerken. Hoe zelden de tegenwoordige lezer door de verwonderlijke mengeling der krachtigste populaire naieveteit en der meest opgeschroefde geleerdheid bij Moscherosch zich aangetrokken zal gevoelen, hoezeer wij ook erkennen dat ook hij zich, ondanks zijn verzet, heeft moeten buigen onder de tuchtroede van den daemon, die destijds à la mode was, zoo blijven wij toch altijd in de hoogste mate eerbied koesteren voor den onvergankelijken echt Duitschen en bovendien Straatsburger-Duitschen grondtoon van zijn werk. Als de rechte kampioen voor zijne Duitschers zag hij al het lichamelijke en zedelijke kwaaddat van uit Frankrijk en door de Franschen over zijn volk werd uitgestort, en aan den strijd daartegen, had hij elkne ademtocht gewijd. Hij kende de boosaardigheid der Franschen van zijnen tijd wellicht beter dan eenig ander Duitscher, hoewel ieder die eenmaal met de Franschen in aanraking was geweest zich òf geheel liet bederven om voor geld en andere voordeelen een landverrader te worden, òf, wanneer hij een eerlijk man bleef met Moscherosch moest denken en spreken over het ‘Atheismus en het
heidendom der Franschen en hun slaafsch geloof aan den koning en diens geloof.’ In deze quintessens vatte hij op onovertroffen juiste wijze zijn oordeel over hen te zamen, een oordeel dat zoodra men het maar in de taal van elken lateren tijd overbrengt, voor altijd onbepaald geldig is. Door zijne ‘strafschriften,’ zooals kenmerkend genoeg voor den geest zijner werken de bijtitel luidt zijner ‘visioenen,’ gelukte het hem wel is waar niet de aloude manhaftigheid, vroomheid en dapperheid, die eenmaal zijn volk bezielden, weder te voorschijn te roepen, evenmin als door zijne aanroepingen der voorvaderlijke Duitsche hel-<pb n="314"/>den, de koningen Ariovistus, Arminius, Witichindus, Hürnen Siegfried, uit hunnen sluimer op het slot Geroltseck in den Wasgau kon wekken, die volgens het toenmalige en ook latere volksgeloof, ‘den Duitschers als zij in den hoogsten nood en den ondergang nabij waren, uit het graf te hulp zouden komen.’ Maar meer dan eenig ander heeft hij er toe bijgedragen dat ten minste de beschaafderen in den lande eenigszins zich schaamden over hunne laaghartige verfransching, en dat men den eigenlijken oorsprong der algemeene krankheid beter dan vroeger leerde kennen.</p>
<p>Evenmin als het een toeval kan genoemd worden dat Moscherosch een Elzasser was, baart het bevreemding dat de voornaamste lierdichter der Duitsche literatuur dier dagen tot den zelfden bodem behoort. Deze is Jakob Baldez, uit het door en door katholieke Ensisheim, de hoofdstad van het Oostenrijksche landgraafschap, en de hoofdzetel der Jezuieten, die hem helaas! geleerd hebben slechts Latijnsche verzen samentefiansen. Ieder recht geaard Duitscher betreurt het nog heden dat hij het heerlijkste talent, en wat meer zegt, de gloeiendste vaderlandsliefde heeft verspild ten dienste eener zaak, die wij noodzakelijk als de vijandin van het Duitsche volk moeten beschouwen. Voor hem echter, die door den bolster tot den kern weet door te dringen is in weerwil van den kouden kunstmatigen nieuw Latijnschen uiterlijken vorm, de lokale grondtrek van frischen, eigenaardig populairen humor, van verstandige en tevens gemoedelijke opvatting der menschelijke toestanden en gezindheden onmiskenbaar.</p>
<p>&nbsp;</p>
<p>De operaties van het Fransche leger gedurende den dertigjarigen oorlog, worden ons dan eerst verklaarbaar, wanneer men in het oog houdt dat eene definitieve vestiging in den Elzas het eigenlijke doel was der politiek, waardoor zij werden geleid. Dat doel werd bij den Westphaalschen vrede in 1648 wel niet formeel of volkomen, doch feitelijk zoo goed als volkomen bereikt. Jarenlange onderhandelingen en diplomatieke kuiperijen met hare natuurlijke hulpmiddelen, meer nog dan de daden der verschillende Fransche veldheeren, die meestal deerlijk geslagen werden, brachten het eindelijk zooverre, dat de Keizer besloot van de privaatbezittingen van het Oostenrijksche huis in den Elzas, van het landgraafschap Sundgaú en den Boven-Elzas, dus van bijna een vierde gedeelte des lands volkomen afstand te doen, en daarvoor eene
<pb n="315"/>schadeloosstelling van 3 millioen francs aan te nemen. De vertoogen der Spaansche Habsburgers, die niet slechts als mede-rechthebbenden maar ook krachtens eene reeks van bijzondere verdragen hun goed recht op deze bezittingen staande hielden, werden in den wind geslagen, en bij den Pyreneeschen vrede in 1659 geheel ter zijde gesteld. De keizer stond zijne bezittingen af met alle hem toekomende landsheerlijke rechten, waarvoor de Franschen dadelijk de toen nieuwe en, zooals later gebleken is, hoogst gevaarlijke benaming van Souvereiniteit wisten in de plaats te stellen. Daar ook het rijk zijne rechten niet deed gelden, werd deze schoone landstreek daardoor ook formeel van Duitschland afgescheurd. Bovendien deed de keizer afstand van iets waarover hij niet te beschikken had, - waartegen dan ook de betrokkenen reeds bij voorbaat, hoewel natuurlijk te vergeefs, hadden geprotesteerd -: de landvoogdij over de 10 rijkssteden, waarover hij uit den aard der zaak feitelijk slechts zeer nauw begrensde rechten uitoefende, die hij niet als Habsburger maar krachtens zijn ambt als opperhoofd des rijks daarover kon doen gelden. Om de steeds verdergaande roofzucht van Frankrijk, die reeds al te goed bekend was, en alle eventueele chicanen en rechtsverdraaingen te voorkomen, werden de desbetreffende vredes-artikelen (inzonderheid 70, 73, 74, 87) zoo scherp en nauwkeurig mogelijk omschreven. Wat konde b.v. meer helder en duidelijk zijn dan Art. 87: ‘De allerchristelijkste koning is gehouden, niet slechts de bisschoppen van Straatsburg en Basel met de stad Straatsburg, maar ook de overige, alleen van het rijk afhankelijke steden en inzonderheid de ridderschap des rijks en de 10 genoemde rijkssteden van de landvoogdij Hagenau in de vrijheid en het bezit van de onmiddellijke betrekking tot het rijk te laten, waarin zij zich thans verheugen en op geene andere heerlijkheidsrechten over hen aanspraak te maken, dan die tot nu toe het Oostenrijksche huis (beter gezegd de
toevallig uit het Oostenrijksche huis gekozen keizer) had genoten.’</p>
<p>Doch de Fransche politiek had vast besloten, het gedeeltelijk en voorwaardelijk in een volkomen en onbeperkt bezit te veranderen, of zoo als men het toen noemde de oude Duitsche vrijheid door de onverdragelijke Fransche slavernij te vervangen en daartoe was haar uit den aard der zaak elk middel heilig en des te bruikbaarder, hoe dieper het in het vleesch drong der arme weerlooze kudde, zooals men het Duitsche volk van dien tijd met recht mag noemen.</p>
<pb n="316"/>
<p>Eerst kwamen de 10 rijkssteden aan de beurt, waarin de kroon van Frankrijk d.i. de koning en niet de Fransche staat de rechten zoude uitoefenen, die den landvoogd toekwamen. En dan, een landvoogd, die een Franschman was en Lodewijk XIV heette, had een eenigszins ander begrip van zijn ambt, dan een Duitsch verstand en een Duitsch geweten zich konden voorstellen. Het baatte niets, dat de 10 steden, zoo als plicht en recht haar geboden, op verscheidene rijksdagen nog aan de onderhandelingen deel namen; dat zij daar onophoudelijk klaagden en protesteerden tegen steeds nieuwe wederrechtelijke aanmatigingen van haren beschermheer; dat Kolmar om zijne onmiddellijke betrekking tot het rijk te staven nog in 1660 munten liet slaan met den adelaar des rijks en het opschrift ‘vrije en keizerlijke stad Kolmar’ gestempeld. Deze geldstukken toch kwamen door de meest verschillende dwangmaatregelen in de beurzen der Fransche Intendanten der ‘provincie Elzas’. Zulk eene provincie had men terstond, eveneens op schaamteloos wederrechtelijke wijze gevormd, waardoor men aan het zoo geliefkoosde denkbeeld, als ware niet slechts een betrekkelijk klein gedeelte maar het geheele land in het bezit der Franschen gekomen, een schijn van rechtmatige feitelijkheid wist te geven, die wel alleen op een officieelen, de Fransche nationaliteit streelenden leugen berustte maar haar ten minste zeer te stade kwam om van hier uit nog andere roofaanvallen tegen Duitschland te ondernemen. Het oprichten van een hoogste gerechtshof in den smaak van het Fransche parlement, waaruit in 1680 eene der beruchtste zoogenaamde reuniekamers werd gevormd en in de eerste plaats voor het afgestane Oostenrijksche landgraafschap bestemd, had spoedig ten doel om de onderlinge betrekking der steden en ridderschap met de gerechtshoven des rijks, hoewel ze nadrukkelijk was bedongen, aanvankelijk te bemoeielijken en spoedig, ondanks alle protesten van den kant der benadeelden, geheel op te heffen.
Daardoor waren de steden en de ridderschap des rijks feitelijk gebracht onder de ‘onverdragelijke Fransche slavernij,’ of, zoo als de Franschen het noemden, het geluk deelachtig geworden werkelijke onderdanen te zijn van den allerchristelijksten koning. Hoe het daarbij toeging, welke verachtelijke listen, welk brutaal geweld en beestachtige gruwelen de weerlooze burgers van de horden der Fransche bezettingstroepen, waaronder toen toch nog geene turco's waren, te dulden hadden, behoeft geene verdere beschrijving. Een Louvois toch was in de eerste plaats
<pb n="317"/>met de leiding der geheele schandelijke procedure belast, terwijl aan een Montclar, wiens naam de laaghartigste misdaden in herinnering brengt, het militaire gedeelte der zaak was toevertrouwd. Zoo gelukte het dan ten slotte de ten doode geplaagde steden en de ridderschap tot een bepaalde hulde en den eed van getrouwheid en dus tot openbare meineed en verraad aan het rijk te dwingen. Welke inbreuk daardoor op het geweten des volks werd gemaakt was natuurlijk den allerchristelijksten koning en zijnen dienaren onverschillig. Met even goed geweten bleef hij zich stellen aan het hoofd der christenheid even als zijne opvolgers met de jakobijnenmuts of de keizerskroon aan de spits der beschaving, en de een zoo wel als de ander kon er zeker van zijn hun geheele volk, waarvan zij slechts de ware vertegenwoordigers waren, op hunne hand te hebben.</p>
<p>De eerste schrede op deze baan leidde tot eene bepaalde bezetting van Straatsburg op den 30 Sept. 1681. Wij mogen de overal gesponnen kuiperijen, de verlokkingen, het verraad, de huichelarijen, afgewisseld door bedreigingen en enkele gewelddadige militaire maatregelen te midden van den bepaald bestaanden, en door de Franschen steeds met fraaie woorden erkenden vrede, die in 1648 tusschen de stad en Frankrijk was getroffen, als algemeen bekend onderstellen. Slechts dit zij gezegd: hoe grondiger de met de acten gestaafde geschiedenis bestudeerd wordt van de zoogenaamde verovering der stad, hoe duidelijker daaruit blijkt dat de vroeger meestal te licht geachte invloed van spionnen en verraders in de stad zelf, van een Glaser, Obrecht, vader en zoon, inzonderheid van den laatste, een Günther en anderen, daarin de hoofdrol heeft gespeeld. De geest der burgerij was tot op den laatsten oogenblik getrouw, vaderlandslievend en naar omstandigheden moedig, d.i. voor zoo veel zij tegenover zulk een vijand en bij het derven van alle hulp zulks zijn konde. Had zij zich gewaagd aan een strijd op leven of dood, zoo zou de uitslag tegenover zulk eene ontzettende overmacht niet twijfelachtig geweest zijn. Dat echter het beste leger van dien tijd, dat de destijds ongehoorde sterkte van 40000 man bedroeg, enkel tot demonstraties gebruikt werd en men van den kant van Lodewijk XIV, Louvois en Montclar zich slechts op de uitwerking verliet van het heimelijk uitgestrooide gif van verraad, dat men in weerwil van alle overmacht toch te lafhartig was eene enkele stad aan te grijpen, is weder een
<pb n="318"/>echt Fransche trek, die reeds sedert 1444 op dezelfde plaats zoo dikwijls was te voorschijn getreden.</p>
<p>Bij de capitulatie werd aan de stad schriftelijk beloofden bij den intocht van Lodewijk XIV door het koninklijk woord beyestigd geworden, dat zij tegen erkenning der ‘souvereiniteit’ van Frankrijk, en het parlement voor den Elzas, dat destijds in Breisach zijn zetel had, tegen overlevering van wapenen en munitie (de stad bezat nog immer als erfenis uit beteren tijd waarin de beroemdheid van haar geschut spreekwoordelijk was, 500 kanonnen) alle hare vrijheden en privilegien behouden zou en met name met geen belasting en inkwartiering zou worden bezwaard. Het dierbaarste kleinood, waaraan het hart van den Duitschen burger des rijks hing, de ongeschonden zekerheid voor de uitoefening der evangelische religie, werd bovendien met bijzondere angstvalligheid omschreven, en zoo men hoopte op voldoende wijze, om de gewelddadige bekeeringen onmogelijk te maken, die destijds reeds vóór 1685, vóór de bepaalde opheffing van het edict van Nantes, niet slechts in Frankrijk zelf maar ook in de geroofde Duitsche landen in vollen gang waren.</p>
<p>Heden ten dage komt het ons onbegrijpelijk naïef voor dat er toen menschen met gezond verstand konden gevonden worden die zich inbeeldden dat de Franschen ook slechts een enkele letter van dit bezworen verdrag zouden houden. Reeds lang toch was het een spreekwoord geworden in den mond van het volk dat de Franschen in de Duitschers niets onnoozeler vonden dan hun kinderlijk geloof dat eene gegeven belofte of zelfs een eed ook moest gehouden worden. Daarenboven waren de Straatsburgers in hart en ziel te goede Duitschers dan dat zij zich niet met den zeepbel der onuitwischbare Duitsche gemoedelijkheid, die hun hoop en vertrouwen bleef schenken, zouden te vreden gesteld hebben bij de vermaningen van hun geweten en de vreeselijke slagen der werkelijkheid.</p>
<p>Want het bleek dadelijk hoe de Franschen de capitulatie dachten te houden. Zoo werd b.v. het artikel van vrijheid van inkwartiering zoo uitgelegd dat, wanneer de stad daarvan verschoond wilde blijven, zij kasernen moest bouwen voor de tot eene enorme hoogte opgevoerde bezetting (spoedig circa 12000 man) wat dan ook ten koste van verscheidene millioenen plaats had. Desgelijks, wanneer de burgers van persoonlijken arbeid verschoond
<pb n="319"/>wilden blijven bij het bouwen der citadel en andere reusachtige vestingwerken, waardoor Straatsburg in korten tijd veranderd werd in wat het tot 28 September 1870 gebleven is, den sleutel voor geheel Zuid-Duitschland, moesten zij daarvoor de kosten uit de stadskas betalen; wilden zij geene belasting betalen, zoo konden zij deze ‘vrijheid’ verwerven door ‘vrijwillige’ gaven. Deze vrijwillige bijdragen, die weldra jaarlijks als gedwongene geheven werden, bereikten van lieverlede het bedrag van millioenen. In 1789 waren zij opgevoerd tot de hoogte van jaarlijks 1 millioen, nadat eerst 45000, toen 90000, later 300000 francs enz. waren voldoende geweest. Wel is waar bleef in naam en vorm het regeeringstelsel der stad onaangetast, doch een koninklijke praetor (de verrader, en wat hiervan onafscheidelijk is, de bekeerling Dr. Ulrich Obrecht was de eerste en een dusdanig ambt volkomen waardig) heerschte hier met het onbeperkte despotismus van een Turkschen pacha of van een Franschen prefect in republikeinsch-napoleontischen geest; daarop volgden de beide evenzeer beruchte Klinglin's, vader en zoon, die van 1705-52 de stad stelselmatig uitzogen, bestalen en beroofden. Zij waren het echte type van dit stelsel van beheer, dat in iedere stad des lands volkomen op dezelfde wijze alle krachten der Duitsche burgerij, waar het zulks vermocht, vernietigde of verlamde.</p>
<p>Zoodra de Franschen na 1648 den Elzas als zekeren buit konden beschouwen, begonnen zij, hier zelfs nog met grooter verbittering dan in hun eigen land, den verdelgingsoorlog tegen de evangelische kerk des lands. In dat gedeelte, wat hun alleen van rechtswege was overgedragen, in de Oostenrijksche erflanden, had het huis Habsburg met zijne traditionele bondgenooten van jezuïeten en capucynen voor hen een goeden grond gelegd. Maar daarmede was natuurlijk een Lodewijk XIV niet tevreden. Het geheele land, ook wat hem niet toebehoorde, moest, en wel zoo spoedig mogelijk, katholiek worden. Uit de lijdensgeschiedenis van het protestantisme in den Elzas, die nu begon en die eenig in hare soort is, kunnen hier slechts enkele staaltjes worden bijgebracht. Reeds in 1680 werd bij koninklijk bevel gelast en werkelijk ten uitvoer gelegd, dat voortaan in alle evangelische steden en plaatsen eenige, en wel de voornaamste, stedelijke ambten alleen door katholieken, de helft van alle andere, onverschillig welke, evenzeer door katholieken
<pb n="320"/>moesten bekleed worden. In de gemengde steden - en natuurlijk was het zeer gemakkelijk vroeger zuiver evangelische plaatsen als zoodanig te bestempelen - werden zonder uitzondering alle ambten door hen ingenomen. De bepaling ‘ambt’ werd langzamerhand zóó uitgelegd, dat ook alle barbiers, slagers, bakkers, enz. kortom allen daarvoor gehouden werden die slechts eenigszins de toestemming der overheid tot uitoefening van hun beroep noodig hadden en niet in een stedelijk gild waren opgenomen; dat ook van nu af in alle evangelische dorpen slechts katholieke scholen en rechthebbende burgers werden gevonden, spreekt van zelf. In het jaar 1681 werd aan alle kinderen boven de zeven jaar toegestaan van geloofsbelijdenis te veranderen, natuurlijk slechts wanneer zij tot de roomsche kerk overgingen, want het omgekeerde werd, even als in het overige Frankrijk gestraft met de galei, bij de vrouwen met het afsnijden van het haar, deportatie, tuchthuis en zelfs werd reeds de verleiding tot afval van de kerk zeer dikwijls en met voorliefde aan de evangelische geestelijken gewroken. Door dezen overgang verkregen de bekeerde kinderen volle beschikking over hun eventueel vaderlijk erfdeel, aanspraak op een ruim onderhoud en kostgeld van hunne ouders enz. In 1682 werd elk natuurlijk kind katholiek gedoopt, want de overstrooming des lands door Franschen van allerlei stand en beroep, inzonderheid door streng katholieke Fransche soldaten, vermeerderde wel het aantal zulker onechte geboorten, waarmede de katholieke kerk verreikt werd, op schrikbarende wijze, doch dit was der katholieke propaganda nog niet genoeg. In het jaar 1683 werd ieder, die niet deugdelijk kon bewijzen dat hij tot het Luthersche genootschap behoorde, de deelneming aan het Luthersche avondmaal ontzegd en de leeraars onder bedreiging der strengste straffen - afzetting, verbanning en zelfs de galeien - voor eventueele overtredingen aansprakelijk gesteld. In hetzelfde jaar onthief
een zoogenaamd moratorium, dat voor het geheele gewest van kracht was, voor drie geheele jaren alle bekeerden van de betaling der gemeentelasten en zelfs van alle privaatschulden en te betalen renten. In het jaar 1684 bepaalde een enkele privaatbrief van Louvois aan den intendant der provincie - ‘sans rendre l'ordonnance publique n'y en rien mettre par escrit,’ schrijft de minister karakteristiek genoeg - dat in elke evangelische plaats de helft van alle voorhanden zijnde kerken op staanden voet aan de katholieken moesten wor-<pb n="321"/>den ingeruimd, ook dan wanneer vooralsnog geene daar woonachtig waren; had men slechts ééne kerk dan zou het schip daarvan, zoodra er zeven katholieke families werden gevonden, gemeenschappelijk eigendom, buitendien het choor overal aan de katholieken toegewezen en de inkomsten en goederen der kerk verdeeld worden. De deeling geschiedde naar zulke betrekkingsgetallen, dat den evangelischen meestal niets overbleef dan de last van het onderhoud der voor de helft of drie vierde katholiek geworden kerk. Sedert het jaar 1686 moesten alle kinderen, die de eerste communie nog niet gevierd hadden, bij de eventueele bekeering der ouders deze van zelf volgen of werden bij verzet met tucht- en galeistraf bedreigd. Eveneens werd in 1686 op alle plaatsen waar twee derde der bevolking katholiek was - altijd volgens de telling der Fransche jesuieten - den evangelischen de openbare godsdienstoefening verboden, hunne kerken genomen, hunne scholen gesloten, de leeraars en schoolmeesters ontslagen. In het jaar 1722 verscheen de bepaling dat geen evangelischgezinde zich op eene katholieke plaats met ter woon mocht nederzetten, ja nog in 1774, toen de jezuieten reeds verbannen en het vrijheidsgeroep en de vrijgeesterij reeds lang te Parijs in de mode waren, werden de vroeger verboden gemengde huwelijken, welk verbod feitelijk eerder voor- dan nadeel bracht aan de evangelische zaak - wel is waar toegelaten, maar de kinderen
moesten allen katholiek worden.</p>
<p>Van de werktuigen in dezen verdelgingsoorlog stonden de welbekende dragonders, jezuieten en capucijnen in de eerste gelederen, daarop volgden de katholieke beambten, die deels uit landgenooten - meestal bekeerlingen - deels uit Franschen bestonden, waarvan geheele scharen de grenzen overtrokken. Deze trokken door het geheele land met vrijwilligers van allerlei soort in hun gevolg, ook weder geboren Franschen en Françaises, waaronder in edelen wedijver generaals en kappers, markiezen en mode-maaksters. Niet ten onrechte namen zij Straatsburg als uitgangspunt. Aldaar hadden de Jezuïeten een rijk begiftigd koninklijk collegie en een seminarium. In het jaar 1701 werd bovendien de op het land te Molsheim ongunstig gelegen Jezuïeten-universiteit, waarvan de stichting reeds gemeld is, naar hier verlegd. Van hier gingen die vermaarde strijdschriften uit, waarvan die van Pater Detz uit Sedan (1685) ‘Réunion des Protestans de Strasbourg à l'église romaine éga-<pb n="322"/>lement necessaire pour leur salut et facile selon leurs principes’ het meest berucht is. Met echt jezuïetische slimheid deed hij op bijzondere wijze uitkomen, dat de raad van Straatsburg in 1529 de mis slechts voor zoolang had afgeschaft totdat haar nut uit de heilige Schrift bewezen zoude zijn. Pater Detz beweerde dit bewijs geleverd te hebben en leidde daar uit het gevolg dat de groote koning het recht bezat en het zijn plicht was zijne nieuwe onderdanen - wier gewetensvrijheid hij had bezworen - tot de mis, d.i. tot den terugkeer tot de katholieke kerk te dwingen. Vervolgens heet het ten slotte: ‘nous laissons aller à une sainte impatience de voir toute catholique cette grande ville, qui peut servir de règle à toute l'Alsace et d'exemple à toute l'Allemagne.’ Deze wenschen gingen wel is waar niet letterlijk in vervulling, maar toch waren de uiterlijke gevolgen der boven beschreven propaganda
statistisch groot genoeg, en inzonderheid mochten de Capucijnen zich verheugen in een grooten toeloop van bekeerlingen onder de landbewoners, voornamelijk wanneer zij eerst door dragonaden gedwee waren geworden. Deze orde der capucynen bloeide dan ook onder Fransche bescherming zoo zeer dat zij den nijd opwekte van de voornaamste harer ambtgenooten onder de jezuïeten. Terwijl zij in 1601 slechts één klooster bezat had zij er 21 in 1750, waaronder 2 in Straatsburg, waarvan inzonderheid één beroemd was als de vruchtbaarste inrichting voor bekeerden, voornamelijk voor weggeloopen kinderen. Reeds in 1729 kon de Elzas als eene bijzondere provincie der orde worden ingedeeld, terwijl de collegies en inrichtingen der jezuieten, die hier gevestigd waren, steeds onder de provincie Champagne bleven ressorteren. Aldus konden zij met welgevallen opnemen wat de geschiedschrijver hunner orde van hen zegt: ‘Labores quidem pro Ecclesia dedit haec provincia sed nondam scriptores.’ Maar de ongewone schrijflust in den geest van Pater Detz vergoedde den Jezuieten rijkelijk wat zij verloren, en zulks te eerder, nadat ten minste in Straatsburg en in het geheele land de drukker en uitgever van een tegenschrift door de ultima ratio der Fransche propaganda, de galeien, geheel tot bezinning was gebracht. En met dezelfde straf dreigde men zelfs de mondelinge polemiek - en wat werd niet voor polemiek gehouden! - der evangelische geestelijken op den kansel of op iedere andere plaats, zelfs wanneer zij hunne gemeenten of enkele personen tot standvas-<pb n="323"/>tigheid in het geloof aanmaanden. En het behoeft nauwelijks gezegd te worden dat op den 18<hi rend="sup">den</hi> Januari 1746, den tweehonderdsten gedenkdag van Luther's dood, te Straatsburg en in het geheele land, op alle katholieke kansels, de schandelijke en lasterlijke leugens gehoord werden, waarmede de nieuw-katholieke reactie de grootsche figuur der oudere, in waarheid katholieke
kerk, bezoedelde zonder dat een evangelisch geestelijke een woord van verdediging durfde wagen. Op deze wijze is het gemakkelijk te begrijpen dat alle evangelischgezinden, ook daar waar zij in aantal de katholieken verre overtreffen, zooals b.v. te Straatsburg, nog in het midden van de eeuw der verlichting, voor eene voorbijtrekkende processie moesten nederknielen, wilden zij zich niet wagen aan feitelijke mishandelingen van het katholieke grauw of der Fransche soldaten.</p>
<p>Overziet men deze bijna tweehonderdjarige lijdensgeschiedenis, zoo moet men onbepaalde hulde brengen aan de volhoudende kracht van het lijdelijk verzet, dat het protestantisme in den Elzas aan den dag legde. Wanneer men het zielenaantal in aanmerking neemt was zijne schade buiten tegenspraak groot genoeg. Want wanneer ook het aantal van 3420 bekeerlingen, die alleen in het Straatsburger jesuietencollegie gedurende de twee, voorzeker slechte jaren 1685-86, hun geloof zouden hebben afgezworen, met dezelfde voorzichtigheid moet worden aangenomen als de getallen van alle Fransche bulletins, zoo is het toch zeker, dat b.v. in de rijksstad Weissenburg de katholieke bevolking binnen 60 jaren van 3 huisgezinnen tot op 2000 zielen en op andere plaatsen in dezelfde verhouding of nog sterker aangroeide. Wel is waar troostten de protestanten zich daarmede dat hun geheele aantal in 1789 niet minder was dan in 1648, doch zij vergaten daarbij dat in dat tijdsverloop de bevolking des lands meer dan verdubbeld was. De betrekkingsgetallen waren ten nadeele der evangelischgezinden aldus veranderd: in 1648 was ongeveer twee derde der bevolking evangelisch, in 1789 twee derde katholiek, waaronder ongeveer 40000 man overgekomen Franschen met inbegrip van het garnizoen van 20-24000 man, waarvan echter eenige zoogenaamde Duitsche regimenten naar verhouding zijn af te trekken.</p>
<p>Ook van katholieke zijde werd echter algemeen erkend, dat de meest door protestanten bewoonde plaatsen zich van de katholieke allergunstigst onderscheidden door welvaart, zinde-<pb n="324"/>lijkheid en zedelijkheid der inwoners; zelfs vermelden de reisbeschrijvers dat zij reeds van verre aan de bearbeiding des lands, den oogst enz. de confessie der dorpelingen in den Elzas konden onderscheiden. Zeker is het dat b.v. het door en door katholieke Schlettstad, eens naast Straatsburg de bloeiendste stad des lands, geheel verviel en ongeveer hetzelfde tafereel oplevert dat ons uit George Forsters klassieke beschrijving van het heilige Keulen voor den geest komt.</p>
<p>De voortbrengende kracht, die het protestantisme in den Elzas in dit droevig tijdperk op geestelijk en zedelijk gebied konde ontwikkelen, was voorzeker gering in vergelijking van vroeger, eer de dertigjarige oorlog de Franschen en de katholieke propaganda in het land had gebracht. Doch zij was nog altijd belangrijk genoeg. Het geestelijke middelpunt des lands was en bleef de protestantsche universiteit te Straatsburg. Dezen titel en de daaraan verbonden rechten had zij zich kort vóór de ramp van 1621 verworven. Op haar aanhoudend verzet leden alle rechtsverdraaïingen en lage kuiperijen der jezuieten schipbreuk, die er op uit waren dit palladium der evangelische kerk en wat daarmede identiek was, de Duitsche beschaving en nationaliteit in den Elzas, te vernietigen of door voorgewende aanspraak op gelijkheid - die toch geldig was in alle overige instellingen der stad - in hunne macht te krijgen. De theologische faculteit bezat nog altijd eene, zich ver over de grenzen uitstrekkende aantrekkingskracht en kon met de beste andere in Duitschland de vergelijking zeer goed doorstaan. Gedurende de geheele 17<hi rend="sup">e</hi> eeuw heerschte ook hier de streng orthodoxe richting; doch zij trad ook toen alhier niet op in dorre hardheid zoo als b.v. in Wittenberg en Leipzig, want de landaard was daar nu eenmaal niet toe geschapen en deze oefende ook thans zijn gunstigen invloed uit. En dus is het ook geen toeval dat de man, die het protestantisme deed herleven, Philipp Jakob Spener, een geboren Elzasser uit Rapoltsweiler was (1645), zijne wetenschappelijke opleiding te Straatsburg ontving en ook aldaar tot 1666 aan de universiteit onderwijs gaf. Zoo weinig het latere pietisme, welks oorsprong vrij algemeen met Speners naam verbonden wordt, eenige overeenkomst heeft met den Elzasser geest, die in alle zijne typische persoonlijkheden optreedt, even zoo beslist was Spener zelf, door eene warme en bovenal krachtdadige innigheid des geloofs, door zijne
volslagen afkeerig-<pb n="325"/>heid van theologische dogmatiek en geleerde twisten, bij zijne onwrikbare evangelisch-luthersche richting een oprecht landgenoot en navolger van een Zell, Bücer en Hedio. Wat dan ook later als zoogenaamd pietisme, dat wel is waar door hen opgewekt, doch in geheel andere omgeving door geheel andere persoonlijkheden zijn vorm had verkregen, van uit Leipzig en nog meer van uit Halle zich van lieverlede meester maakte van de meest Duitsche universiteiten, de meeste praktische theologen en de leeken, - dat was hier in den Elzas niet op zijne plaats. Zoo volgde hier onmiddelijk en als van zelf op het tijdvak der gematigde orthodoxie, dat van het gematigde rationalisme, terwijl het overal elders eerst na het midden der 18e eeuw uit het pietisme zijn oorsprong nam. En bij de voornaamste vertegenwoordigers van dit Straatsburger realisme, bij een Blessig en een Haffner kan ten minste de levendige warmte des gevoels, waardoor zij zich zoo gunstig van andere partijgangers onderscheidden, nog voor een ademtocht van den geest van Spener gehouden worden, gelijk dan ook de philantropische werkzaamheid op groote schaal, die hier waarlijk niet alleen de alom bekende leeraar Oberlin van Steinthal ontwikkelde, uit dezelfde bron, of liever uit eene nog diepere, uit de ziel des volks zelve, is ontsproten.</p>
<p>In de overige faculteiten telde deze Staatsburger universiteit eene reeks van geleerden van den eersten rang, zoo als de geschiedkundigen Schöpflin en Koch, de philologen Oberlin en Schweighäuser, de juristen Schilter en Scherz. Deze beide laatsten en met hen Oberlin moeten nog inzonderheid genoemd worden, daar zij de beoefening der oudere taal en letterkunde, tot nu toe enkel oppervlakkig behandeld, op grondig geleerde wijze hebben voortgezet, en zoo ten minste de latere zelfstandigheid eener wetenschappelijke duitsche taal en oudheidkunde daarvan hebben voorbereid.</p>
<p>De universiteit des lands, nog geheel en al van den Duitschen geest doordrongen, maakte zich dus boven allen lof verdienstelijk, hoewel zij geenszins eene vijandige houding aannam tegen de binnengedrongen Franschen. Op dezelfde wijs stond het met het geheele land. Een landgenoot en schrijver kon nog in 1782 met volle recht zeggen: ‘Het is waarschijnlijk dat de Elzas reeds lang naar de zeden zijner overweldigers zoude vervormd zijn, wanneer niet vele Elzaszer jonge lieden op hunne reizen naar Duitschland en de noordelijke rijken telkens op
<pb n="326"/>nieuw met het karakter hunner voorouders bekend werden en de steden der provincie niet jaarlijks vele Duitschers als nieuwe burgers opnamen, waardoor de oude germaansche geest steeds wordt gaande gehouden en blijft voortleven.’ En behoeven wij die in Göthes ‘Waarheid en Verdichting’ (boek 9-11)<note n="1)" place="foot">Wahrheit und Dichtung:</note> een onvergelijkelijk schoon tafereel bezitten van het Duitsche leven der zeventig jaren in den Elzas, nog een verder bewijs? Even als Göthe van zich zelven zegt dat hij hier aan de grenzen van Duitschland zich ontdaan gevoelde van alles wat Fransch heette, zoo leefden ook deze met geweld binnengehaalde Franschen, hoewel zij, volgens gewoonte, zich op de brutaalste wijze in alles alleen het recht toekenden, naast de Duitschers, vreemd blijvende aan den machtigen stroom des Duitschen levens. Alle Fransche saldaten, alle Fransch roof- en dievengespuis van intendanten, tolbeambten, ontvangers, douanen enz. alle Fransche avonturiers en gelukzoekers, dus duizend en duizenden Franschen waren sedert 1648 alhier op hunne wijze als heeren opgetreden en hadden meer of minder stelselmatig aan de onderdrukking der Duitsche nationaliteit zoowel als den ondergang van het protestantisme gewerkt. Aanvankelijk dachten zij ook het eerste met geweld te doen gelukken; zoo was reeds in 1615 het bevel verschenen dat voortaan alle openbare acten in de Fransche taal moesten gesteld zijn; in hetzelfde jaar werd zelfs de onmiddelijke invoering der Fransche kleederdracht op straffe geboden. In beide deze opzichten had men evenwel geheel buiten den waard gerekend en nog in 1789 bediende men zich wel van de Fransche taal in alle koninklijke ambten die bijna zonder uitzondering door Franschen werden bekleed, doch het Duitsch was niet stelselmatig uitgesloten, terwijl aan alle ambten die onder het bereik vielen der nog overal bestaande Duitsche stedelijke regeeringen niet slechts de rijksstedelijke
kleederdracht der hoofdstad gevolgd, maar ook de Duitsche taal gesproken werd als de natuurlijke taal des lands. Natuurlijk was ook hier onder de zoogenaamde beschaafdere klasse de Fransche taal zeer algemeen, maar ondanks de menigvuldige aanleiding tot haar gebruik werd b.v. onder de Duitsche bevolking van Straatsburg veel minder Fransch gesproken dan in Weenen, Mannheim, Mainz of de meeste Duitsche residentien. Ook had
<pb n="327"/>de Fransche mode alhier op de kleederdracht des volks met hare honderdvoudige wijzingen door plaats, stand en beroep, op verre na den invloed niet uitgeoefend als in vele steden in het midden of verdere Oosten van Duitschland of zelfs in de landen aan den midden- en beneden-Rhijn, die nog geheel stonden onder de Duitsche heerschappij.</p>
<p>Geheel anders en meer ten nadeele der Duitsche nationaliteit werden de toestanden in Duitsch-Lotharingen veranderd. De rechten des Rijks op de drie bisdommen werden wel nog gedurende den dertigjarigen oorlog door fraaie woorden beschermd, doch reeds in 1630 meende Frankrijk dat de tijd gekomen was om het masker af te werpen en van het spelen eener bemiddelende rol tot het werkelijk in bezit nemen te kunnen overgaan. Van de vrije steden des rijks en de bezittingen der rijksvorsten werden eenvoudig Fransche gouvernementen gevormd en de vaderlandslievende geest der inwoners, die alvorens meer dan eens door bloedige tooneelen en voortdurend door strenge militaire maatregelen beteugeld moest worden, veranderde nu, zoo als gemakkelijk te begrijpen is, van lieverlede in eene werkelijke toegenegenheid voor de eenmaal zoo bitter gehate overweldigers.</p>
<p>Bijna zonder uitzondering reeds vroeger door taal en nationaliteit met de Franschen verwantschapt, namen zij ook thans genoegen met wat zij nog in de 16e eeuw erger dan den dood hadden gevreesd. Zij werden werkelijke Franschen, niet slechts uit een staatkundig oogpunt, maar ook volgens hun eigen gevoelen. Staande de vredesonderhandelingen boden de keizerlijke gezanten den wettigen afstand der drie rijkssteden en bisdommen als aequivalent voor de vordering van den Elzas door de Franschen. Zij moesten zich tevreden stellen met het honende antwoord van den Franschman Servien: dat dit even goed ware als of zijn koning het voorstel deed den keizer als wettigen bezitter van het aartshertogdom Oostenrijk te zullen erkennen! Zoo werd dan bij den Westphaalschen vrede Frankrijk gehandhaafd in het bezit der in 1552 geroofde landen en het rijk deed van alle zijne aanspraken afstand. Gedurende den dertigjarigen oorlog werd ook het hertogdom Lotharingen door de Fransche veroveringspolitiek bijna geheel verslonden. Sedert de Franschen in Metz stonden, trachtten de hertogen door een laaghartig laveren tusschen den keizer en Frankrijk hunnen val te voorkomen, doch in 1634 werd de hertog Karel V genoodzaakt zich
<pb n="328"/>op zulke vernederende en tevens zulke arglistige voorwaarden in de armen van Frankrijk te werpen, d.i. zijn geheele land door Fransche troepen te laten bezetten om het op Fransche wijs tot den laatsten droppel bloeds uit te zuigen, dat hij, om zijne bedreigde persoonlijke vrijheid te redden, er de voorkeur aan gaf als gemeen soldaat in het keizerlijke leger tegen de roovers te strijden. Daarom wees ook Frankrijk bij de vredesonderhandelingen zijne aanvraag om schadevergoeding bestendig van de hand tot dat hij in 1651, van alle kanten verlaten, zich toch aan de meest vernederende voorwaarden moest onderwerpen om zich, in naam, herstel van eer en stand te verwerven. Bij de volgende veroveringstochten van Lodewijk XIV werd Lotharingen door de Franschen òf geheel bezet en de landsheer verjaagd òf wel zij heerschten als onbeperkte gebieders des lands. Zelfs de vrede van Rijswijk van 1697 bracht slechts in schijn eenige verbetering in dezen verschrikkelijken toestand, die eerst na den vrede te Weenen in 1735 in zoo verre helderder werd, dat den eenzijdigen Duitschen patriotten de oogen opengingen. De keizer stond namelijk in naam des rijks, waartoe hij geen zweem van volmacht had, het hertogdom Lotharingen aan de kroon van Frankrijk af, waarvoor hij den papieren waarborg zijner fraaie Pragmatieke Sanctie had. De hertog Frans Stephanus, gemaal der keizerlijke erfdochter Maria Theresia, werd door de toewijzing van het rijksleen Toscane meer dan schadeloosg esteld; aan het rijk bleef natuurlijk niets anders over dan naderhand de keizerlijke mildheid voor zijne rekening te nemen, zoo als het ook bij den Westphaalschen vrede en zoo vele andere gelegenheden na allerlei protesten en fraaie woorden altijd geeindigd had met het hoofd in den schoot te leggen.</p>
<p>Frankrijk had nu ook hier zijn doel bereikt. Nog bij het begin van den zoogenaamden poolschen successieoorlog, die met den vrede te Weenen eindigde, had het even als bij den aanvang van boven beschreven verdelgingsoorlog plechtig voor God en de geheele wereld verklaard, dat het geenszins veroveringen in 't oog had, geene enkele sterke plaats zoude behouden enz., doch bij de vredesonderhandelingen werd dit natuurlijk zoo uitgelegd, ‘dat Frankrijk geen vrede kon sluiten, die het ongenoegen van het Fransche volk zoude opwekken en waarbij geen voordeel bedongen werd’. Huichelachtig als altijd, wist men het nog als eene bijzondere gunst te doen opnemen, dat Lotharin-<pb n="329"/>gen niet dadelijk onder Fransche heerschappij kwam, maar aan den koning van Polen, Stanislaus Leszczynski, schoonvader van Lodewijk XV, levenslang als ‘schadeloosstelling’ werd aangewezen. Onder dezen titel bezat hij het tot 1766, toen na zijnen dood zelfs de naam van zelfstandigheid voor het land verloren ging en die eener Fransche provincie daarvoor in de plaats kwam.</p>
<p>Ook hier bleven de Fransche regeering en hare betaalde en vrijwillige dienaren in dit land niet achter de bevolking van Lotharingen de buitengewone gelukzaligheid begrijpelijk te maken, die zij zou deelachtig worden door hare vereeniging met het allergeestigste volk der aarde, het eerste rijk der wereld, het rijk, zoo blijkbaar door den hemel begunstigd, welks onoverwinnelijke monarch de scheidsrechter van Europa was enz.; de Lotharingers echter geloofden er niet veel van. Door landverhuizingen op groote schaal gaven zij hun waar gevoelen te kennen en nog in 1789 was wel de oude betrekking tot het Duitsche rijk maar niet het oude hertogdom vergeten. Eerst door de Fransche revolutie en hare gevolgen werd hier een nieuw geslacht met een nieuwmodisch Fransch patriotisme gevormd. En toch bestond het grootste gedeelte der bewoners van oudsher uit een Fransch sprekend volk.</p>
<p>De Duitsche landstreken in het Noorden en Oosten, in het Westen en langs den Wasgau ondervonden den overgang onder Fransche heerschappij reeds onder de regeering van koning Stanislaus op de gevoeligste wijze. Hier werd reeds destijds nog onbeschaamder en krachtiger dan in den Elzas een werkelijke vernielingsoorlog tegen de Duitsche natie gevoerd, de Fransche taal opgedrongen in rechtbanken en scholen enz. Afgescheiden als deze Duitschers waren, zonder ééne groote stad als vereenigingspunt, van oudsher buiten alle gemeenschap met de eigenlijke Duitsche beschaving en inzonderheid sedert de hervorming door de fanatieke katholieke landsheeren geheel afgezonderd gehouden van de naburige Duitsche ketters, konden zij uit den aard der zaak een veel zwakkeren tegenstand bieden tot behoud van hunnen ter dood gedoemde nationaliteit dan de Elzassers vóór 1789. In Lotharingen was omstreeks dezen tijd het Duitsch tot eene eenvoudige ‘boerentaal’ vernederd en de Franschen maakten zich dien toestand, dien zij door hunne tyrannie over de taal hadden doen ontstaan, vooral ten nutte om volgens hunne, ook nu nog gebruikelijke logica, daaruit af te
<pb n="330"/>leiden dat zulk eene ruwe taal haar recht van bestaan had verbeurd en zoo spoedig mogelijk door de taal der ware beschaving, later kwam er nog ‘der ware vrijheid’ bij, moest worden vervangen.</p>
<p>De Elzassers zouden niet zoo door en door echte Duitschers geweest zijn, als zij waren, wanneer zij niet de nu eenmaal feitelijke vreemde overheersching van lieverlede van de beste zijde beschouwd hadden. Wel is waar werden de volstrekte nietswaardigheid der meeste in het land gekomen Franschen, hunne liederlijkheid, ijdelheid, brutaliteit, hun verraad en roofzucht door de Duitsche ingezetenen niet over het hoofd gezien; maar men was op Duitsche wijze te stomp en te zwak van gemoed, om daaruit de gevolgen af te leiden, die verstand en eergevoel daaruit afleiden moesten. In tegenstelling met het stille leven der naburige kleine Duitsche staten, was men hier niet weinig gestreeld door het denkbeeld dat men behoorde tot een levendig bewogen, grooten staat. Een den Duitschers, en niet het minst gevaarlijk, aangeboren gebrek, de zucht om als staat of individu tegen over anderen iets groots te zijn, had ook hier vooral zijne verderfelijke gevolgen. Hoe duidelijk zulks voor den tegenwoordigen beschouwer der staatkundige toestanden ook zijn moge, de Duitschers der 18<hi rend="sup">e</hi> eeuw waren er blind voor. Daarbij kwam de onverstoorbare zachtmoedigheid van het Duitsche karakter: zoodra de dragonaden, de vreeselijke kwellingen der jesuieten en capucijnen slechts een weinig ophielden, vergat men dat deze niet slechts enkele en voorbijgaande feiten, maar de noodwendige en blijvende gevolgen waren der vreemde overheersching of van den Franschen volksaard, al traden zij dan ook in andere vormen op. Kortom, men wilde nu eenmaal in de zoo noodlottige gemakzucht en gemoedelijkheid van het Duitsche privaatleven niet gestoord worden en trachtte door welbekende armzalige sophismen het eerlooze feit der onderwerping aan de Franschen zoo veel mogelijk te bemantelen.</p>
<p>Onder deze kleingeestige bedwelming deden de eerste bewegingen der revolutie haren invloed gevoelen even als in het overige Duitschland, doch niet als in Frankrijk zelf. De beschaafderen zagen daarin de praktische vervulling van hun kosmopolitisch idealisme, de heffe des volks wachtte in doffe opgewektheid op de beloofde vruchten van vrijheid, gelijkheid en broederschap. Slechts door parijzer zendelingen en hunne bekende kunstmiddelen kwam op den 21 October 1729 in Straatsburg
<pb n="331"/>eene kleine naäperij tot stand van de bestorming der bastille, namelijk eene bestorming van de Pfalz, het oude eerwaardige raadhuis der rijksstad. Dat bij deze gelegenheid het groote vaandel der stad door het grauw werd verscheurd, is wel is waar eene zaak van luttel gewicht, wanneer men haar niet beschouwt als de symbolische uiting van den geest des volks, die iets bedreef waarvan de ware beteekenis niet werd begrepen. Natuurlijk moest stad en land gedienstig alle verdere grillen der Parijzer vrijheidsideën volgen. Wel legden nog in den beroemden nacht van den 4<hi rend="sup">den</hi> Augustus de Straatsburger afgevaardigden den in zulke omstandigheden bewonderenswaardigen moed aan den dag om in de nationale vergadering met Duitsche rondborstigheid te herinneren aan de heiligheid der bezworen verdragen, waardoor de rechten der standen en de voorrechten hunner stad onder de bescherming van het internationale recht gesteld waren. Verfranschte Elzaszers van heden hebben de vermetelheid zich te schamen over de mannelijke, zij 't dan ook vruchtelooze, getrouwheid hunner vaderen, en ook destijds werd deze trouw, bij den steeds grooteren invloed der revolutionaire begrippen in het land zelf, voor verouderde burgerlijkheid gehouden.</p>
<p>Daardoor werd de veelvormige en zelfstandige Duitsche staatsregeling in stad en maatschappij geheel den bodem ingeslagen en het uniforme absolutisme hield onder het masker der liberaliteit zijnen intocht. De eerbiedwaardige naam des lands verdween en daarvoor kwamen sedert 13 Jan. 1790 de departementen van den Boven- en Benedenrhijn in de plaats, terwijl Lotharingen, het Fransche en het Duitsche, daarmede vereenigd werden. Het ligt voor de hand dat een revolutionair bestuur dergelijke vereenigingen veel beter tot stand kon brengen dan eene legitieme regeering, zelfs al stond een Lodewijk XIV aan het hoofd daarvan. Dientengevolge verkreeg niet slechts het door hem ontworpen maar niet geheel gelukte systeem eener volkomen onderwerping zijn beslag, maar werd ook de Duitsche geest in den Elzas geheel vernietigd. De ongehoorde schending der rechten van vreemde staten en vorsten bij gelegenheid van de indeeling van den Elzas en Lotharingen in Fransche departementen, was niets anders dan een natuurlijk gevolg waaraan een despoot van 150 jaren vroeger zich nog niet had durven wagen. Wel had hij het zoo ver gebracht dat
<pb n="332"/>de landen van eenige rijksvorsten, die geheel of gedeeltelijk door den Franschen staat waren ingesloten van lieverlede gesteld werden onder de opperheerlijkheid - niet onder de souvereiniteit - der kroon van Frankrijk, maar deze Duitsche enclaven in den Elzas en in Duitsch-Lotharingen, ongeveer een vijfde deel des lands, hadden niettemin hare autonomie, wat het inwendig bestuur betreft, geheel mogen behouden. Daarenboven had het rijk de afzonderlijke verdragen, door die rijksvorsten met Frankrijk gesloten, waarbij zij door eene schijnbare formaliteit hunne door Frankrijk omsloten eigendommen redden, wel nooit erkend, maar toch stilzwijgend geduld. De Fransche nationale vergadering, als de echte tolk van den Franschen volksgeest, voltooide het werk van Lodewijk XIV, die ook daarom als koning en Franschman, voor zijne misdaden aan het Duitsche land en volk verantwoordelijk moet worden gesteld. Met eene groote meerderheid werd besloten tot de inlijving van genoemde bezittingen bij het Fransche grondgebied, waartoe het echt Fransche woord van Reubl, een verfranschte Elzasser, het zijne deed: ‘De rechten der Duitsche vorsten rusten op verdragen, door vorstengunst afgedwongen en door de volken nooit erkend.’ Deze daad was tevens de juiste commentaar op de destijds in den boezem der nationale vergadering luid verkondigde ‘afschrik’ van het Fransche volk van alle veroverings politiek; want door een pennestreek maakte men zich van ongeveer dertig vierkante mijlen van het Duitsche rijksgebied meester. Het is bekend dat door de benadeelden wel heftige, doch geenszins ernstig gemeende protestaties werden aangeheven. Zij, en helaas! ook het rijk, dat zelf nog meer dan de enkele rijksvorsten in zijne eer en veiligheid op het snoodst door de Franschen was gekrenkt, hadden zich gaarne met eene kleine schadevergoeding in geld tevreden gesteld. Hoewel men van Franschen kant daartoe den schijn aannam, kwam er echter van deze schadeloosstelling
niets. In allen gevalle is uit den verbitterden toon, waarop de onderhandelingen werden gevoerd in geenen deele de aanleiding te zoeken van den oorlog dien ‘het oude despotische Europa’ tegen ‘de jeugdige republiek’ ondernam. De stelselmatige vervalsching der geschiedenis door de Franschen heeft de wereld langen tijd door leugen trachten te misleiden; toen men dien niet langer kon volhouden bleef men echter zwijgen van het grondig aangevoerd bewijs, dat de
<pb n="333"/>oorlog niet door het oude Europa en niet tegen de republiek maar door de Jakobijnen tegen de monarchie werd voorbereid en eindelijk losbrak.</p>
<p>De Franschen roemen er op dat in dezen oorlog het Fransche patriotisme der Elzassers van de schitterendste zijde bekend werd. Zeker is het dat hunne vrijwilligers en nationale garden veel beter dan de Franschen streden, waartoe, zooals men weet, zeker weinig behoort, en dat ook zij de vaderlandsche liederen met bijzondere geestdrift zongen, wellicht omdat de meesten van hen ze niet begrepen. In den grond was het niet zoo zeer Fransch patriotisme, dan het helaas, echt Duitsche negatieve particularisme dat, den Duitschen nabuur vijandig, zich noodzakelijk moest lucht geven in de republikeinsch-Fransche grimassen, die ook hier zoo schaamteloos den volke werden opgedrongen. Op den bodem van de ziel des volks leefde intusschen het bewustzijn van een onderscheid tusschen Duitsch en Fransch voort en meer dan eens werd daarvan een krachtig bewijs gegeven al was 't dan altijd slechts ten gevolge eener voorbeeldelooze uittarting van den kant der Franschen. In de stad Straatsburg namelijk had men er geen behagen in, het geheele bloedige tooneel der Jacobijnen en de fraaie bokkesprongen der Parijzer voorbeelden in het lompe Duitsch na te volgen. Hun instinct zeide hun dat een Duitsch volk wel in eene tijdelijke bedwelming om den Jacobijnschen vrijheidsboom kan dansen, maar dat de ontgoocheling en het berouw zeker volgen zouden alvorens de eergierge en roofzuchtige plannen der vrijheidshelden vervuld waren. Zoo woedden dan de Fransche demagogen in den Elzas zeer spoedig met dezelfde meêdogenlooze wreedheid, die aristocraten en priesters op het schavot bracht, tegen de Duitsche nationaliteit, onverschillig of deze het vreemde vrijheids-ideaal had omhelsd of het uit eene aangeborene oprechtheid veroordeelde. Twee echte Franschen, Teterel en Monat, de laatste maire van Straatsburg, vernietigden en vervolgden alles wat Duitsch was in den Elzas zóó stelselmatig, zóó willekeurig en zóó gewelddadig, dat bij hen vergeleken de dienaars
van Lodewijk XIV nog engelen der menschheid schijnen. Niet tevreden nog daarmede, dat zoo veel en zoo dwaas mogelijk Fransche namen tot aanduiding der openbare gebouwen, pleinen en straten in stad en land in de plaats der gebruikelijke Duitsche werden gesteld en door geweld en bedreiging hun burgerrecht verkregen, maakte een Saint-Just, die hier als zendeling der Fransche
<pb n="334"/>vrijheid verblijf hield, het volgende openbaar: ‘de burgeressen van Straatsburg worden uitgenoodigd, de Duitsche moden af te leggen, daar hare harten Fransch zijn’, waarbij het in de eerste plaats op de aloude gouden en zilveren kappen der ‘burgeressen’ gemunt was, waarvan aan deze republiek der assignaten 1061 stuks gouden en 423 zilveren op het altaar des vaderlands ten offer werden gebracht; natuurlijk gaf men deze liever dan het hoofd, indien slechts deze keus werd gelaten. Nu volgde ook het verbod om de Duitsche taal in eenige openbare acte te gebruiken, daar zij de taal van het despotisme was - volkomen juist, wanneer het Fransch de taal der vrijheid is. Om de geheele verfransching zooveel mogelijk te voltooien, werden allerlei, soms aan het waanzinnige grenzende, maatregelen deels bevolen, deels voorgesteld. Van het Fransche standpunt bezien was een der verstandigste daarvan, de geheele opheffing der universiteit, waarvan de meeste professoren, als eene rechtvaardige straf voor hunne kosmopolitische vrijheidsbeginselen die zij eerst hadden gehuldigd, in den kerker geworpen en voor de guillotine bestemd werden. Dit had ongeveer gelijktijdig plaats met de totale opheffing van alle hoogere en middelbare scholen, omdat aldaar, behalve op drie of vier jezuïeten-collegies, van oudsher het Duitsch de taal was, waarin het onderwijs werd gegeven. In hare plaats zoude in iedere gemeente eene uitsluitend- Fransche vrije school worden opgericht, maar zoo als voor de hand ligt, volgde de daad niet op den wil. Louter onzinnig was verder het voorstel van Teterel om de pyramide der munsterkerk weg te nemen, niet, zooals men meent en destijds gezegd werd, omdat zij op zoo ergelijke wijze in strijd was met de wet der gelijkheid, maar omdat zij door Duitsche handen gebouwd was en op Franschen bodem haar gelijke niet had. Niet minder dwaas was het in zijne omgeving geopperde, en ook in Parijs meermalen besproken plan, de geheele
Duitsche bevolking van de ‘grenzen’ naar het binnenste des lands te vervoeren en door nationale Franschen te doen vervangen, of de Straatsburger nationale garde voor hare vaderlandsliefde te beloonen - en aan de Duitsche zaak had zij het waarlijk wel verdiend! - met haar door een valsch alarm te misleiden en in den Rhijn te verdrinken. Ondertusschen moest door eene vrijwillige d.i. op straffe des doods bevolen leening, binnen 24 uren 9 millioen franken worden opgebracht om de arme patriotten d.i. een
<pb n="335"/>menigte Fransch gespuis, de garde van Saint-Just en zijne handlangers, in hunne kruistocht tegen alles wat Duitsch heette te ondersteunen. En inderdaad, hun barbaarsch woeden en de guillotine brachten het zoover dat in dit eenmaal zoo heerlijke land slechts de heffe des volks Duitsch bleef, terwijl al wat zich daarboven verheft tijdelijk althans - door Franschen werd ingenomen.</p>
<p>In dezen stelselmatigen verdelgingskrijg tegen het ‘Germanismus’ en de partij ‘de l'étranger’, waardoor ieder die Duitsch sprak zonder vorm van proces veroordeeld en alzoo voor de guillotine, die waardige baanbreekster voor het Fransche vrijheidsbeginsel, rijp gekeurd werd, achterhaalde de Nemesis ook den beruchten Eulogius Schneider, den gewezen Würzburger monnik en professor, en hoewel geen geboren Franschman, sedert 1791 den hevigsten aller Straatsburger jacobijnen. Zelfs heeft hij het nooit tot eenige vaardigheid gebracht in het Fransch spreken, dat hem dikwerf genoeg als een onomstootelijk bewijs voor zijne verraderlijke gezindheid door zijne Fransche collega's voor de voeten werd geworpen. Hij zelf en het geheele ‘Tribunal révolutionnaire’ waarvan hij als openbaar aanklager - men weet met welk gevolg! - de ziel uitmaakte, werden reeds in December 1793, door de echt-Fransche jacobijnen ten val gebracht, eene nieuwe ‘commission révolutionnaire’ uit enkel geboren Franschen gevormd, in den club der jacobijnen, die feitelijk het land regeerden, het gebruik der Duitsche taal kortweg verboden en Schneider naar Parijs gevoerd, wijl men zich te Straatsburg niet aan zijn leven vergrijpen durfde. Aldaar luidde de aanklacht tegen den ‘Duitschen’ priester - die in de Straatsburger Munsterkerk den eeredienst had ingevoerd van de Parijzer godin der rede! - dat hij in den Elzas als ‘federalist’ gewerkt had om aldaar den Duitschen geest levendig te houden. Reeds eenige dagen daarna viel zijn hoofd. Kort te voren was aldaar om dezelfde reden ook de eerste maire van Straatsburg, von Dietrich, dien wij ook kennen uit de ‘Waarheid en Verdichting’ van Göthe, door de guillotine gevallen. Hij is het model dier eerlijke kosmopolieten, die zich met een oprecht hart beijverden, om de phraseologie der Gironde met de Duitsche degelijkheid van hun land en
volk te vereenigen. Voor deze Duitsche naieveteit trof hem eene rechtvaardige vergelding.</p>
<p>De val van Robespierre, 27 Juli 1794, maakte ook in den
<pb n="336"/>Elzas aan het dolzinnige woeden van het schrikbewind een einde. Langzamerhand werd de stelselmatige overheersching van een onbeperkt Staatsabsolutisme, met zijne algeheele centralisatie, nadat het zich van zijne pseudo-republikeinsche vormen had ontdaan, even als elders ook hier, waar de revolutie den weg had voorbereid, ingevoerd en niet slechts met bedaarde lijdelijkheid opgenomen, maar als het laatste reddingsmiddel met vreugde en blijde verwachting begroet. Reeds vroeger was de oude rijkstad Mühlhausen, die sedert 300 jaren haar lot van dat van het overige land had afgescheiden en onder alle stormen bij Zwitserland voldoenden steun had gevonden, onder de zusterliefde der eenige en ondeelbare republiek bezweken (1798), nadat de jacobijnen te Straatsburg op alle mogelijke wijzen reeds in 1793 haren val hadden voorbereid. Thans was de geheele Elzas weder vereenigd, maar door welke middelen en tot welken prijs! Wat onder en sedert de regeering van Lodewijk XIV was geschied om het land zijne nationaliteit te doen vergeten, was kinderwerk in vergelijking met wat de revolutie in dit opzicht heeft verricht.</p>
<p>De volgende regeeringen van Frankrijk zijn sedert op de haar door den geest des volks voorgeschreven baan voorwaarts geschreden. Guillotine en fusilladen behoefde zij niet meer te hulp te roepen. Dit had de republiek met het beste gevolg gedaan en zich daarvoor ook de vervloeking op den hals gehaald van alle zoogenaamde weldenkende lieden in den lande zonder nadeel evenwel van het door haar beoogde doel. Thans duurde het niet lang of er ontstond werkelijk een Fransch patriotisme in den Elzas, dat niet slechts krachtiger was dan het revolutionaire, maar zich ook onderscheidde door eene opzettelijke verachting van het Duitsche heden en verleden. Begrijpelijkerwijze deden regeering en de vrijwillige propaganda van de zegeningen der Fransche beschaving alles wat zij vermochten, om de plant tot dien weligen wasdom te brengen, waarin zij zich thans mag verheugen. En voorzeker hebben de Duitschers van 1814 en 1815 er genoeg van ondervonden. Toen Lodewijk Philips hij zijnen intocht in Straatsburg (1831) als burgerkoning den burgers meende te moeten verzekeren, ‘ik bemin de Duitschers, hunne harten hebben altijd trouw geklopt;’ toen hij overal in den Elzas slechts in 't Duitsch wilde aangesproken worden, maakte hij zich daardoor geenszins populair, niet slechts bij zijne Franschen, maar
<pb n="337"/>nog minder bij de Elzassers zelven. Toen destijds uit Straatsburg eene stem opging, bewerende, ‘dat de Elzas geestelijk Duitsch is en het zal blijven evenzeer als het uit een staatkundig oogpunt niet licht zijn Frankrijk zoude verzaken’, kwam er uit dezen zelfden geestelijk-Duitschen Elzas de snoodste terechtwijzing op zulke dwaze aanmatigingen: slechts een paar protestantsche theologen en leeraars spraken nog Duitsch - eigenlijk nog omdat hun Duitsche tongval voor de Fransche taal te zwaar was - alle andere lieden spraken meer en liever Fransch dan Duitsch, en spoedig zoude men in Straatsburg nauwelijks een enkel Duitsch woord meer hooren. De verklaring hiervan werd door een Duitscher van den rechter Rhijnoever gegeven: ‘Duitschland heeft reeds lang de gewoonte afgelegd om op de van het Duitsche rijk afgescheurde landen eenige staatkundige aanspraken te maken: het moet dus ook den Duitschen geest in die landen geheel aan zijn lot overlaten.’ Een volmaakter schriftelijk bewijs voor de Duitsche zwakheid konden zelfs de ijverigste gallomanen niet begeeren. Geen wonder dat zij hun werk voor immer verzekerd hielden. Toen men in 1848 het gedenkteeken der tweehonderdjarige vereeniging van den Elzas met Frankrijk met grooten luister onthulde, kon zulks niet als eene demonstratie worden beschouwd maar wel als de juiste uiting van een - zoo men meende - blijvend feit.</p></div>
<div type="chapter">
<interpGrp>
<interp type="secundair" value="18710416"/>
<interp type="primair" value="vos_089"/>
</interpGrp>
<pb n="341"/>
<head rend="h3">Een gedicht van Fritz Reuter,
<lb/>uit het platduitsch overgezet
<lb/>door Dr. C.M. Vos.</head>
<p>Korten tijd nadat ik aan Fritz Reuter een exemplaar had toegezonden mijner overzetting van zijn gedicht <hi rend="i">Ok 'ne lütte Gaw' för Dütschland</hi>, die ik bij den boekhandelaar Y. Rogge te Amsterdam in het licht gaf, heeft hij mij verrast en verblijd door de toezending van een nieuw dichtstukje, <hi rend="i">Groszmutting</hi>, <hi rend="i">hei is dod!</hi> getiteld. 't Bleek me een afdrukje te zijn uit de <hi rend="i">Lieder zu Schutz und Trutz</hi>, door Lipperhaide te Berlijn ten beste van zieke en gewonde duitsche krijgslieden uitgegeven, in welke verzameling ook het eerstgenoemde dichtstuk van Reuter opgenomen was.</p>
<p>Ik wensch de lezers van dit tijdschrift in kennis te brengen met dit nieuwe product van den talentvollen duitschen auteur, uit wiens pen reeds zoo vele werken vol van gezonden humor gevloeid zijn, zoo vele werken ook, die evenzeer voor de diepte als voor de zuiverheid van zijn gevoel pleiten. Niemand zal, geloof ik, na de lezing van dit gedicht den lof wraken, dien ik Fritz Reuter toebracht. Mij althans hebben deze verzen in de hoogste mate getroffen en aangetrokken. De eenvoudigheid van taal, waarmede hij ook hier weet te schilderen en 't innigste gevoel uit te drukken, komt mij hoogst bewonderenswaardig
<pb n="342"/>voor en schijnt mij een zeer krachtig bewijs te zijn voor zijn waarachtig poëtisch talent. Ik beschouw dit dicbtstukje dan ook als een juweeltje van het zuiverste water.</p>
<p>Dr. Heije, een hooggeschatte vriend, maakte mij, toen ik hem Reuters dichtstukje mededeelde, opmerkzaam op een zijner <hi rend="i">Volksdichten</hi>, <hi rend="i">Stuurmans-lief</hi> geheeten, waarin het meisje verhaalt:</p>
<lg type="poem">
<l>‘Drie jaren en drie nachten,</l>
<l>Heb ik nu zitten wachten,</l>
<l>En zitten smachten,’</l></lg>
<p>en waarin zij verlangende uitziet naar den brief van haar ‘zoetelief.’ Maar ook daar is de post een Jobs-bode.</p>
<lg type="poem">
<l>‘'k Zit 's morgens vroeg en 's avonds laat....</l>
<l>De bode komt wel langs de straat,</l>
<l rend="; 1tab">Maar, òf hij tikt bij iedereen',</l>
<l rend="; 1tab">Mij, Arme, brengt hij geen'.</l>
<l>&nbsp;</l>
<l>De druifjes werden wit en blaauw,</l>
<l>Het meisje keek al even naauw; -</l>
<l rend="; 1tab">Het meisje, dat al schreide en bad,</l>
<l rend="; 1tab">Vergééfs voor 't venster zat.</l>
<l>&nbsp;</l>
<l>De blaadjes geelden na en voor:</l>
<l>Daar komt een brief de spijltjes door....</l>
<l rend="; 1tab">Maar 't was niet van haar Liefstes hand,</l>
<l rend="; 1tab">En rouwzwart was de rand.</l></lg>
<p>Nu moge Reuters gedicht als een pendant naast dat van Heije staan! De eenige aanmerking, die ik misschien op deze dichtregelen van Reuter heb, zou zijn, dat de inhoud daarvan zoo droevig, zoo bitter droevig is. Doch zoo iemand beweerde, dat niet de auteur, maar de onzalige krijg de schuld hiervan behoort te dragen, zou ik tegen die bewering weinig willen en kunnen zeggen.</p>
<p>Tot verklaring van dit dichtstukje behoef ik niets te schrijven; het verklaart zich zelf. De dichter deed, naar mijn inzicht, een meesterlijken greep met partij te trekken van het volksgeloof in Duitschland, dat sinds 1812 geen zoo schitterend noorderlicht is waargenomen, als juist tijdens den laatsten oorlog. De heeren
<pb n="343"/>natuurkundigen zullen het beter weten dan ik, of aan dit volksgeloof eenige waarheid ten grond ligt.</p>
<p>Den platduitschen tekst plaats ik naast mijne overzetting, deels om vergelijking mogelijk te maken, deels opdat de deskundigen het oorspronkelijke genieten kunnen, deels om tot beoefening van het Platduitsch uit te lokken, wanneer men ziet, hoe groote overeenkomst tusschen dezen tongval en onze moedertaal bestaat. Ik blijf nog steeds bij de bewering, vroeger door mij in dit tijdschrift uitgesproken, dat namelijk de kennis der platduitsche taal voor een Nederlander, die Hoogduitsch verstaat, geene overgroote moeilijkheden oplevert.</p>
<p>Moge de lezing mijner overzetting aan sommigen eenige van de genoegelijke oogenblikken bezorgen, die mij het schrijven daarvan verschafte!</p>
<p>&nbsp;</p>
<p><hi rend="spat">Heenvliet</hi>, 16 April 1871.</p>
<pb n="344"/>
<lg type="poem">
<head>Groszmutting, hei is dod!
<lb/>I.</head>
<l>Groszmutting sitt an den Füerhird,</l>
<l rend="; 1tab">Dat Füer brennt hell un warm,</l>
<l>Sei makt sik hüt kein Handgebird,</l>
<l rend="; 1tab">Slapp hängt de Hand un de Arm.</l>
<l>&nbsp;</l>
<l>Un vör ehr sitt ehr Döchter-Kind,</l>
<l rend="; 1tab">En Kind, so von achteihn Johr,</l>
<l>Dat wirkt so iwrig un spinnt un spinnt</l>
<l rend="; 1tab">Den Flasz, so weik as ehr Hor.</l>
<l>&nbsp;</l>
<l>Un buten dor brus't de Storm un Wind,</l>
<l rend="; 1tab">De Regen, de gütt in Gäten;</l>
<l>Sei sitt so trurig un spinnt un spinnt,</l>
<l rend="; 1tab">Gram hett dat Hart ehr terreten.</l>
<l>&nbsp;</l>
<l>Groszmutting geiht an 't Kind heran:</l>
<l rend="; 1tab">‘Du büst doch süs so bewandt -</l>
<l>Lat kamen, Kind, wat kamen kann;</l>
<l rend="; 1tab">Liggt All'ns in Gottes Hand.</l>
<l>&nbsp;</l>
<l>Vertru up em, hei lett Di nich;</l>
<l rend="; 1tab">Giww Gott, den Herrn de Ihr!’ -</l>
<l>‘Groszmutting, mi 's so ängsterlich,</l>
<l rend="; 1tab">Ik glöw, hei lewt nich mihr.’ -</l>
<l>&nbsp;</l>
<l>‘'Ne slimme Tid, 'ne böse Tid! -</l>
<l rend="; 1tab">Holt still, min Kind, holt still!</l>
<l>Un wehr Di nich, wenn wat geschüht,</l>
<l rend="; 1tab">Wenn Gott Di strafen will.’ -</l>
<l>&nbsp;</l>
<l>Un Wind un Storm, de brusen furt</l>
<l rend="; 1tab">Woll äwer dat Land un dat Meer,</l>
<l>Sei dragen de Kundschaft von Urt tau Urt,</l>
<l rend="; 1tab">Un 't weit Keiner, wohen un woher.</l></lg>
<pb n="345"/>
<lg type="poem">
<head>Grootmoeder, hij is dood!
<lb/>I.</head>
<l>Grootmoeder zit bij 't knappend vuur,</l>
<l rend="; 1tab">Dat brandt zoo lekker warm;</l>
<l>Zij rust wat uit in 't avonduur,</l>
<l rend="; 1tab">Slap hangen hand en arm.</l>
<l>&nbsp;</l>
<l>En naast haar zit haar' dochters kind,</l>
<l rend="; 1tab">Een maagd van achttien jaar,</l>
<l>Die ijv'rig werkt en spint en spint</l>
<l rend="; 1tab">Het vlas, zacht als heur haar.</l>
<l>&nbsp;</l>
<l>De felle regen en de wind</l>
<l rend="; 1tab">Slaan tegen 't huisjen aan;</l>
<l>Zij zit zoo treurig, spint en spint</l>
<l rend="; 1tab">En stort ook menig traan.</l>
<l>&nbsp;</l>
<l>Grootmoeder spreekt het meisjen an:</l>
<l rend="; 1tab">‘Gebruik toch je verstand! -</l>
<l>Laat komen, kind, wat komen kan;</l>
<l rend="; 1tab">'t Ligt alles in Gods hand.</l>
<l>&nbsp;</l>
<l>Vertrouw op Hem, die nimmermeer</l>
<l rend="; 1tab">Zijn menschenkind begeeft! -</l>
<l>‘Grootmoeder, ach! ik vrees zoo zeer,</l>
<l rend="; 1tab">Dat hij al niet meer leeft.’ -</l>
<l>&nbsp;</l>
<l>‘Een bange tijd, een booze tijd! -</l>
<l rend="; 1tab">Wees stil, mijn kind, wees stil!</l>
<l>Verdraag 't in onderworpenheid,</l>
<l rend="; 1tab">Als God je straffen wil.’ -</l>
<l>&nbsp;</l>
<l>De storm vliegt woest en huilend voort</l>
<l rend="; 1tab">Langs veld en zee. Niet één -</l>
<l>Al blaast de wind van oord tot oord -</l>
<l rend="; 1tab">Die weet: van waar, waar heen!</l>
<pb n="346"/>
<l>Sei riten von Hütten dat Strohdack dal</l>
<l rend="; 1tab">Un von Daglöhner-Kathen de Fast;</l>
<l>Sei riten dat Kirchendack dal ahn Wahl</l>
<l rend="; 1tab">Un dat Dack von den Königspalast.</l>
<l>&nbsp;</l>
<l>Un 't Kind steiht up so still un sacht</l>
<l rend="; 1tab">Un geiht herut ut de Dör,</l>
<l>In ehr is 't Nacht un buten Nacht:</l>
<l rend="; 1tab">‘Ach Gott! Groszmutting, kumm her!</l>
<l>&nbsp;</l>
<l>De ganze Hewen is bläudigrod,</l>
<l rend="; 1tab">Von Nurden kümmt de Schin -</l>
<l>Oh, grote Jammer! oh, grote Noth! -</l>
<l rend="; 1tab">Dat möt woll Rostock sin.’ -</l>
<l>&nbsp;</l>
<l>Un de Ollsch kümmt rut, un de grisen Hor,</l>
<l rend="; 1tab">De fleigen in Storm un in Wind;</l>
<l>Mit blöde Ogen starrt sei dor</l>
<l rend="; 1tab">Un leggt de Hand up ehr Kind:</l>
<l>&nbsp;</l>
<l>‘Dat is kein Füer, dat is kein Brand,</l>
<l rend="; 1tab">Dat is en Gottes Gericht,</l>
<l>Dat is dat Blaud, wat von dat Land</l>
<l rend="; 1tab">Henup taum Hewen schriggt.</l>
<l>&nbsp;</l>
<l>Dat is de Finger von Gottes Hand,</l>
<l rend="; 1tab">De uns sall wisen taurecht,</l>
<l>Dat is de Finger, de an de Wand</l>
<l rend="; 1tab">Hett schrewen, as Daniel seggt;</l>
<l>&nbsp;</l>
<l>Dat is de Wedderschin von Blaud,</l>
<l rend="; 1tab">Dat heww ich vördem all seihn,</l>
<l>As de Franzmann treckte in frechen Maud</l>
<l rend="; 1tab">Woll äwer den dütschen Rhein,</l>
<l>&nbsp;</l>
<l>As hei treckte in 't kolle Ruszland herin</l>
<l rend="; 1tab">Un Dinen Groszvader mi namm</l>
<l>Ik süll van <hi rend="i">de</hi> Tid Wittfru sin,</l>
<l rend="; 1tab">Wil dat hei nich wedder kamm.</l>
<pb n="347"/>
<l>Hij breekt het strooien dak, de schouw</l>
<l rend="; 1tab">Der hut. Maar evenzeer</l>
<l>Rukt hij het dak van kerkgebouw</l>
<l rend="; 1tab">En vorst'lijk slot ter neer.</l>
<l>&nbsp;</l>
<l>Het kind staat op, gaat stil en zacht</l>
<l rend="; 1tab">Het huisjen uit. Rondom</l>
<l>Is 't duis'tre nacht en in haar nacht:</l>
<l rend="; 1tab">‘O, God! - grootmoeder! - kom!</l>
<l>&nbsp;</l>
<l>De hemel straalt zoo bloedig rood</l>
<l rend="; 1tab">In 't Noorden over 't land. -</l>
<l>O, groote ellende! bitt're nood!</l>
<l rend="; 1tab">Heel Rostock staat in brand.’ -</l>
<l>&nbsp;</l>
<l>Grootmoeder komt, en 't grijze haar</l>
<l rend="; 1tab">Vliegt golvend op den wind.</l>
<l>Met sidd'rende oogen staart zij daar</l>
<l rend="; 1tab">En legt de hand op 't kind:</l>
<l>&nbsp;</l>
<l>‘Dat is geen brand, waarop gij staart;</l>
<l rend="; 1tab">Gods oordeel in deez' zaak!</l>
<l>Dat is het bloed, wat nu van d'aard'</l>
<l rend="; 1tab">Ten hemel roept om wraak.</l>
<l>&nbsp;</l>
<l>Dat is de vinger van Gods hand;</l>
<l rend="; 1tab">Die wijst den mensch terecht;</l>
<l>Die schreef met vlammen aan den wand,</l>
<l rend="; 1tab">Zooals de bijbel zegt.</l>
<l>&nbsp;</l>
<l>Dezelfde weerschijn is 't van bloed,</l>
<l rend="; 1tab">Als eertijds tot ons sprak,</l>
<l>Toen 't fransche heir in dollen moed</l>
<l rend="; 1tab">Den Rijnstroom overstak,</l>
<l>&nbsp;</l>
<l>Toen 't trok naar 't koude Rusland heen,</l>
<l rend="; 1tab">Mijn gade mij ontnam.</l>
<l>Als weduw stond ik sinds alleen,</l>
<l rend="; 1tab">Daar hij nooit wederkwam.</l>
<pb n="348"/>
<l>Dat was 'ne lange, lange Qual;</l>
<l rend="; 1tab">Ik was noch so jung, as Du,</l>
<l>Nu seih ik 't hüt taum annern Mal</l>
<l rend="; 1tab">Un bün 'ne steinolle Fru.</l>
<l>&nbsp;</l>
<l>Un doch is noch min Rath de best,</l>
<l rend="; 1tab">Den ik Di gewen will:</l>
<l>Wenn Du ok All'ns verluren hest,</l>
<l rend="; 1tab">Holt still, min Kind, holt still!’ -</l>
<l>&nbsp;</l>
<l>Groszmutting in de Käk rin geiht,</l>
<l rend="; 1tab">Dat Füer gläuht hell un warm;</l>
<l>Groszmutting ehr Hart vel warmer gläuht,</l>
<l rend="; 1tab">Sei höllt ehr Kind in den Arm. - -</l>
<pb n="349"/>
<l>Traag ging de tijd der smart voorbij.</l>
<l rend="; 1tab">Zie 'k voor de tweede reis</l>
<l>Dit teeken....'k was toen jong als gij;</l>
<l rend="; 1tab">Nu ben ik oud en grijs.</l>
<l>&nbsp;</l>
<l>En toch is noch mijn raad zoo goed,</l>
<l rend="; 1tab">Dien ik u geven wil:</l>
<l>Als g'alles zelfs verliezen moet,</l>
<l rend="; 1tab">Wees stil, mijn kind, wees stil!’ -</l>
<l>&nbsp;</l>
<l>Grootmoeder keert in 't huisjen weer;</l>
<l rend="; 1tab">Daar gloeit het vuur zoo warm;</l>
<l>Grootmoeders hart gloeit nog veel meer,</l>
<l rend="; 1tab">Zij houdt haar kind in d'arm. - -</l></lg>
<pb n="350"/>
<lg type="poem">
<head>II.</head>
<l>Woll Männigen seih ik in Lachen un Freud</l>
<l rend="; 1tab">von einen Morgen taum annern</l>
<l>Äwer Barg un Dal in fröhliche Lust</l>
<l rend="; 1tab">de Welt, de schöne, dörchwannern:</l>
<l>‘Gott grüsz Dich, Kind! - Gut Heil, mein Freund!</l>
<l rend="; 1tab">Hoch unsere deutschen Brüder! -</l>
<l>Der Sieg ist unser, sie kehren All</l>
<l rend="; 1tab">als Sieger dereinstens mal wieder.’ -</l>
<l>Ja, ja, 't is schön un de Hoffnung bliwwt;</l>
<l rend="; 1tab">äwer sacht, min Fründ, prahl sacht!</l>
<l>Ik seih dor Einen in deipe Trad',</l>
<l rend="; 1tab">de wannert dörch Storm un dörch Nacht,</l>
<l>As dat Schicksal ut Nacht, so kümmt hei heran,</l>
<l rend="; 1tab">as dat Schicksal ut düstere Firn;</l>
<l>Äwer Feller un Haiden, ümmer tau, ümmer tau!</l>
<l rend="; 1tab">em lücht kein Mahn un kein Stirn.</l>
<l>Dor is von Wannern in Lust keine Red',</l>
<l rend="; 1tab">dor is de Befehl, dat hei möt,</l>
<l>So girn hei ok woll mit sin Fru un sin Kind</l>
<l rend="; 1tab">an den Aben, den warmen, mal seet.</l>
<l>Dat helpt em nich: hei möt un hei möt,</l>
<l rend="; 1tab">ümmer tau dörch Storm un dörch Regen;</l>
<l>Hei is de Bad' ut de düstere Nacht,</l>
<l rend="; 1tab">hei kümmt von Schicksals wegen;</l>
<l>In de ledderne Tasch, dor dröggt hei de Kund,</l>
<l rend="; 1tab">dor dröggt hei Freuden un Leiden,</l>
<l>Dor dröggt hei Geburt, dor dröggt hei dat Graww</l>
<l rend="; 1tab">un de letzten Grüsz von de Beiden,</l>
<l>Hei drängt sik heran an de Hütt un dat Slosz,</l>
<l rend="; 1tab">sin Schülligkeit is ahn Erbarmen;</l>
<l>Wat dat lacht oder weint, em is dat egal,</l>
<l rend="; 1tab">kloppt an bi Riken un Armen. - -</l></lg>
<pb n="351"/>
<lg type="poem">
<head>II.</head>
<l>Zoo menigeen wandelt, dag in en dag uit,</l>
<l rend="; 1tab">over berg en door dal, op deez' aarde,</l>
<l>Met vreugd' in het hart en een lach in het oog,</l>
<l rend="; 1tab">als waar' 't leven een bloeiende gaarde.</l>
<l>‘Weest blijde, mijn vrienden! Het vaderland leev'!</l>
<l rend="; 1tab">O, buigt toch het hoofd niet zoo neder!</l>
<l>De zege is aan ons, en met roem keeren eens</l>
<l rend="; 1tab">uit den krijg alle dierbaren weder.’ -</l>
<l>Ja, ja, 't is wel schoon, en die hoop blijft bestaan;</l>
<l rend="; 1tab">doch zacht wat, mijn vriend, spreek wat zacht!</l>
<l>Ik zie daar een man, afgemeten van tred,</l>
<l rend="; 1tab">die wandelt door storm en door nacht;</l>
<l>Als 't grimmige noodlot uit donkeren nacht,</l>
<l rend="; 1tab">zoo komt hij van verre daar aan;</l>
<l>Langs bouwland en heide, onophoudelijk voort!</l>
<l rend="; 1tab">Voor hem lichten starren noch maan.</l>
<l>Van lustig te wand'len....geen sprake bij hem!</l>
<l rend="; 1tab">Neen, 't bevel drijft hem voort op zijn pad,</l>
<l>Hoe graag hij met vrouw en met kind aan den haard</l>
<l rend="; 1tab">zich eens rustig terneergevlijd had.</l>
<l>Die wensch baat hem niets! Want hij moet en hij moet,</l>
<l rend="; 1tab">altoos voort, vaak door storm en door regen;</l>
<l>Hij komt als een bode uit den duisteren nacht,</l>
<l rend="; 1tab">door het noodlot geleid op zijn wegen.</l>
<l>Hij draagt in de lederen tasch het bericht -</l>
<l rend="; 1tab">blij of smart'lijk, hij mag 't niet verhelen! -</l>
<l>Daar draagt hij geboorte, daar draagt hij het graf</l>
<l rend="; 1tab">en het laatste vaarwel van zoo velen;</l>
<l>Hij komt tot het slot en de hut. En zijn plicht....</l>
<l rend="; 1tab">hij volbrengt dien steeds zonder erbarmen;</l>
<l>Noch lachjes, noch tranen vertragen zijn gang;</l>
<l rend="; 1tab">hij moet kloppen bij rijken en armen. - -</l></lg>
<pb n="352"/>
<lg type="poem">
<head>III.</head>
<l>De Beiden sitten an'n Füerhird,</l>
<l rend="; 1tab">De Ollsch is still un gemaud,</l>
<l>Dat Mäten äwerst vor Bangen frirt;</l>
<l rend="; 1tab">Wo bewert dat junge Blaud!</l>
<l>&nbsp;</l>
<l>‘Groszmutting, hork! - Hest hürt, hest hürt? -</l>
<l rend="; 1tab">Dor kloppt wat an de Dör.</l>
<l>Groszmutting, ach, mi frirt, mi frirt,</l>
<l rend="; 1tab">Min Hart is gor tau swer.’ -</l>
<l>&nbsp;</l>
<l>‘Wes ruhig still; dat is de Wind,</l>
<l rend="; 1tab">De schüddelt den Appelboom;</l>
<l>Giww Di gefangen, leiwes Kind,</l>
<l rend="; 1tab">Denk, 't is en sweren Drom.’</l>
<l>&nbsp;</l>
<l>‘Ne, ne! Dat kloppt, dat kloppt hir an!’ -</l>
<l rend="; 1tab">Dat Mäten springt in En'n,</l>
<l>Rut ut de Dör, dor steiht en Mann,</l>
<l rend="; 1tab">Den Mann, den süll sei ken'n. -</l>
<l>&nbsp;</l>
<l>‘Ja, ja! - En Breiw? en Breiw för mi?</l>
<l rend="; 1tab">Giww her! giww her, giww rasch!’ -</l>
<l>Hei halt em rut: ‘Hei is an Di,’</l>
<l rend="; 1tab">Rut ut sin Schicksals-Tasch.</l>
<l>&nbsp;</l>
<l>Un as hei nu den Breiw ehr giwwt,</l>
<l rend="; 1tab">Dunn wendt s'em üm un üm:</l>
<l>‘Groszmutting, dat 's nich <hi rend="i">sine</hi> Schrifft,</l>
<l rend="; 1tab">Un ik weit woll worum.’</l>
<l>&nbsp;</l>
<l>Sei breckt den Breiw: ob hei lewt, ober ob - -?</l>
<l rend="; 1tab">De Breiw föllt in ehren Schoot;</l>
<l>Sei smitt de Schört sik äwer den Kopp:</l>
<l rend="; 1tab">‘Groszmutting, hei is dod!’ -</l></lg>
<pb n="353"/>
<lg type="poem">
<head>III.</head>
<l>Zoo zitten beiden aan den haard</l>
<l rend="; 1tab">En staren in het vuur.</l>
<l>Grootmoeder, kalm....maar 't kind, vervaard</l>
<l rend="; 1tab">En huiv'rend op den duur!</l>
<l>&nbsp;</l>
<l>‘Grootmoeder, hoor! men klopt hier aan,</l>
<l rend="; 1tab">Men klopt hier op de deur.</l>
<l>'t Is of mijn hart soms stil blijft staan,</l>
<l rend="; 1tab">Nu ik zoo vreez' en treur.’ -</l>
<l>&nbsp;</l>
<l>‘Wees kalm en stil, dat is de wind,</l>
<l rend="; 1tab">Die schudt den appelboom.</l>
<l>Geef u geheel aan God, mijn kind!</l>
<l rend="; 1tab">Denk, 't is een bange droom.’</l>
<l>&nbsp;</l>
<l>‘Neen, neen! Men klopt, men klopt hier au!’</l>
<l rend="; 1tab">Met springt zij overend</l>
<l>En kijkt. Daar buiten staat een man,</l>
<l rend="; 1tab">Een man, haar wel bekend. -</l>
<l>&nbsp;</l>
<l>‘Wat zegt ge?....een brief....een brief voor mij?</l>
<l rend="; 1tab">Geef hier, ach, geef hem ras!’ -</l>
<l>‘Hij is voor u,’ dus antwoordt hij,</l>
<l rend="; 1tab">En haalt hem uit zijn tasch.</l>
<l>&nbsp;</l>
<l>En als zij nu den brief beziet,</l>
<l rend="; 1tab">Keert zij hem om en om:</l>
<l>‘Grootmoeder, <hi rend="i">zijn</hi> hand is het niet,</l>
<l rend="; 1tab">En ik weet wel waarom.’</l>
<l>&nbsp;</l>
<l>Zij opent hem; - ziet, wat daar staat....</l>
<l rend="; 1tab">De brief valt in haar schoot;</l>
<l>De schort verbergt haar droef gelaat:</l>
<l rend="; 1tab">‘Grootmoeder, hij is dood!’ -</l></lg></div>
<div type="chapter">
<interpGrp>
<interp type="primair" value="18710401"/>
<interp type="primair" value="admi001"/>
</interpGrp>
<pb n="354"/>
<head rend="h3">Over vrouwelijke amtenaren bij de Telegrafie in Engeland.
<lb/>Door Aart Admiraal.</head>
<p>In het opstel over <hi rend="i">Meisjes-Telegrafisten</hi>, dat wij in het februari-nummer van <hi rend="i">de Gids</hi> schreven, hebben wij gezegd, dat de bijzondere maatschappijen, vroeger met de telegraafdienst in Groot-Brittannie belast, de vrouwen in ruime mate daaraan deel lieten nemen; maar bij afwezigheid van genoegzame inlichtingen, hebben wij toen in geen verdere bijzonderheden kunnen treden over deze belangrijke zaak. Tans zijn wij in de gelegenheid om uit het rapport, dat de heer Ives Scudamore, sekretaris van het departement der posterijen, aan den postmeester-generaal heeft overgelegd over de reorganisatie van de telegraafdienst in het vereenigd koninkrijk, enkele gedeelten te vertalen, die over dat vraagstuk belangrijke zaken bevatten.</p>
<div type="section">
<head>1. <hi rend="i">Aanwerving en opleiding van het personeel</hi>.</head>
<p>Om het noodige personeel te verkrijgen voor de bediening van de toestellen, heeft het departement (men ontwaart hieruit, dat na de overdragt van de telegrafie uit de handen der ‘company's’ aan het rijk, ook in Engeland post en telegraaf in één departement vereenigd zijn) onderscheidene scholen daartoe opgerigt, zoo in Londen als in andere groote steden des lands. De volgende staat kan ter nadere toelichting strekken van den aard en de vruchten van dit stelsel.</p>
<p>Er zijn te Londen twee scholen, een voor mannen en een
<pb n="355"/>voor vrouwen, ieder voorzien van alles wat tot onderrigt noodig is en geschikt voor 100 à 150 leerlingen. Die voor de vrouwen bestond reeds sedert November 1869, die voor de mannen werd in Februari 1870 in 't leven geroepen. Sints dat tijdstip zijn er opgekomen:</p>
<p>
<table>
<row>
<cell>In de school voor mannen:</cell>
<cell>204 leerlingen</cell></row>
<row>
<cell>In de school voor vrouwen:</cell>
<cell>367 leerlingen</cell></row>
<row>
<cell/>
<cell>_____</cell></row>
<row>
<cell>samen:</cell>
<cell>571 leerlingen</cell></row></table></p>
<p>waarmede gehandeld is als volgt:</p>
<p>
<table>
<row>
<cell>als telegrafisten bezoldigd:</cell>
<cell>154 mannen,</cell>
<cell>269 vrouwen</cell></row>
<row>
<cell>op verzoek ontslagen:</cell>
<cell>26 mannen,</cell>
<cell>25 vrouwen</cell></row>
<row>
<cell>als onbekwaam weggezonden:</cell>
<cell>10 mannen,</cell>
<cell>24 vrouwen</cell></row>
<row>
<cell>nog ter school gelaten:</cell>
<cell>14 mannen,</cell>
<cell>49 vrouwen</cell></row>
<row>
<cell/>
<cell>_____</cell>
<cell>_____</cell></row>
<row>
<cell>samen:</cell>
<cell>204 mannen,</cell>
<cell>367 vrouwen</cell></row></table></p>
<p>De 423 bezoldigde amtenaren zijn aldus verspreid:</p>
<p>
<table>
<row>
<cell>als amtenaren geplaatst op het centraalstation:</cell>
<cell>94 M.,</cell>
<cell>192 Vr.,</cell></row>
<row>
<cell>als amtenaren geplaatst in het distrikt van Londen:</cell>
<cell>34 M.,</cell>
<cell>51 Vr.,</cell></row>
<row>
<cell>als amtenaren geplaatst op de kantoren in het land:</cell>
<cell>25 M.,</cell>
<cell>1 Vr.,</cell></row>
<row>
<cell>als amtenaren geplaatst bij het rekenpligtig beheer:</cell>
<cell>1 M.,</cell>
<cell>25 Vr.,</cell></row>
<row>
<cell/>
<cell>_____</cell>
<cell>_____</cell></row>
<row>
<cell>samen:</cell>
<cell>154 M.,</cell>
<cell>269 Vr.,</cell></row></table></p>
<p>Het is bewezen, dat de gemiddelde tijd, die er noodig is ter vorming van een leerling van het mannelijk geslacht, op minstens twee maanden, en van een vrouwelijke leerling op drie maanden moet gesteld worden. Ver van eenige moeilijkheid te ondervinden om leerlingen te krijgen, is er in den regel overvloed van aanvragen van beide geslachten. Alle telegraafstelsels, die door het departement aangenomen zijn, worden in de scholen onderwezen, ook dat van <hi rend="i">pointeren</hi> bij den toestel Wheatstone; de leerlingen moeten proeven afleggen van bedrevenheid op de gebruikelijke toestellen (Morse, de naaldtelegraaf en den kloktoestel), alvorens tot de dienst te kunnen worden toegelaten.</p>
<p>Gedurende den onderwijs-tijd ontvangen zij geen traktement, maar zoodra zij getoond hebben, bekwaam te zijn op de toestellen, in de techniek en in de verkeersvoorschriften en tarieven, worden zij op een buro geplaatst en ontvangen voorloopig (de mannen) tien schellingen (ƒ 6. -) 's weeks en de vrouwen
<pb n="356"/>8 schellingen 's weeks (ƒ 4.80). Zoodra er een plaats op dat buro leegkomt, wordt de invallende als amtenaar betiteld.</p>
<p>De scholen voor de mannelijke leerlingen worden te Londen bestuurd door een hoofddirekteur, bijgestaan door een direkteur en twee ondergeschikte helpers (sekondanten); die voor de vrouwen door een direktrice, wie zes assistentes toegevoegd zijn.</p>
<p>De voorwaarden van toelating zijn de volgende:</p>
<p>1o. De kandidaten moeten van 14 tot 20 jaar oud zijn; die boven of beneden dien leeftijd zijn, worden afgewezen.</p>
<p>2o. De benoemingen geschieden door den Postmeester-Generaal naar den uitslag van het volgend examen:</p>
<p>diktee;</p>
<p>schriftproeven;</p>
<p>rekenkunde tot aan de samengestelde eveuredigheden.</p>
<p>3o. Gedurende het tijdperk van onderrigt wordt geen traktement gegeven, maar zoodra de kandidaten tot amtenaren bevorderd kunnen worden, zullen zij geplaatst worden naar evenredigheid van de vakaturen.</p>
<p>Dergelijke scholen bestaan te Edimburg, Manchester, Liverpool, Birmingham, Newcastle, Glasgow, Dublin, Belfast en Cork.</p></div>
<div type="section">
<head>2. <hi rend="i">Vrouwelijk personeel bij de administratie</hi>.</head>
<p>Het personeel in het centraalbureau te Londen (Telegraphstreet), van 8 uur 's morgens tot 8 uur 's avonds, bestaat voornamelijk, hoewel niet uitsluitend, uit vrouwen. Om tal van redenen, zegt het rapport, zijn wij voornemens, op die wijze voort te gaan. De dienst van vrouwelijke amtenaren schijnt verkieslijk op deze gronden:</p>
<p>vooreerst bezitten zij in zeer hoogen graad die waakzaamheid van oog en oor en die fijnheid van gevoel, die een amtenaar zoo zeer te stade komen;</p>
<p>ten tweede schikken zij zich beter dan de mannen en de knapen in gezetten arbeid en blijven geduldiger op haar plaats, niettegenstaande zij langen tijd aaneen zitten opgesloten;</p>
<p>ten derde eischen de vrouwelijke amtenaren uit hoogere burgerklassen slechts de zelfde bezoldiging als mannelijke amtenaren van geringer afkomst. Ook schrijven die vrouwelijke amtenaren uit beschaafder gezinnen veel beter en ontsijferen het seinschrift vlugger dan bedoeld mannelijk personeel. Bij gemengd personeel geeft de tegenwoordigheid van vrouwen een veel be-<pb n="357"/>schaafder toon. Ook zijn de vrouwen minder tot coalities geneigd dan de mannen, die er zoo vaak op uit zijn om daardoor hooger loon af te dwingen: dit is een punt van hoog belang.</p>
<p>Uit andere oogpunten beschouwd, is vrouwelijk personeel bepaald wenschelijk. Vast aangestelde burgerlijke amtenaren verwachten eeuwigdurend vermeerdering van salaris met het toenemen hunner dienstjaren als een regt, zelfs in de, uit den aard der zaak zeer talrijke, gevallen, dat zij in hun 20<hi rend="sup">ste</hi> dienstjaar nog maar evenveel dienstwaarde hebben als in het 5<hi rend="sup">de</hi> - door den aard hunner werkzaamheden. Zoowel op het eigenlijke postkantoor als op de vereenigde post- en telegraafkantoren zijn er zeer veel zaken, die even goed door een jongeling van 18 als door een man van 40 jaar kunnen afgedaan worden. Maar heeft zoo'n man dat nu gedaan van zijn 18<hi rend="sup">de</hi> tot zijn 40<hi rend="sup">ste</hi> jaar, dan gaat het niet aan, steeds zijn aanvragen om traktementsverhooging af te wijzen - en wordt hij in de dienst 60 jaar oud, dan gaat het almede niet, hem pensioen te weigeren.</p>
<p>Ook zou het niet goed voor de dienst en niet wel mogelijk zijn, een regel te volgen, krachtens welken enkele personen, die in een vaste soort van werkzaamheden gebezigd worden, na 5 of 7 jaren dienst konden verwijderd worden.</p>
<p>De vrouwelijke amtenaren nu zijn voor het departement de oplossing dezer moeilijkheden, daar zij haar ontslag aanvragen, zoodra zij in de gelegenheid zijn om te huwen.</p>
<p>Wel is waar handelen wij niet als de ‘Company's’, die het huwelijk straffen door gedwongen ontslag. Ook moedigen wij daarentegen de gehuwde vrouwen niet aan, haar dienstwerk voort te zetten: maar in den regel willen zij, die huwen, de dienst verlaten, zoodat alleen diegenen onder haar terugkeeren, voor wie het huwelijksleven minder gelukkig en minder voorspoedig is dan zij verwacht hadden.</p>
<p>Zoo komt men tot de slotsom, die men zonder vrees voor tegenspraak kan vaststellen: brengt men een zelfde aantal mannen en vrouwen op den zelfden klimmenden rooster van traktementen, dan zal de som aan de vrouwen uitbetaald altoos geringer zijn dan de andere; in een zekere afdeeling van werkzaamheden, zal de arbeid door de vrouwen beter verrigt zijn dan door de mannen, wijl de eerste uit betere standen zijn; er zal altijd een kleiner aantal vrouwen dan mannen op de pensioensrol staan.</p>
<p>De vrouwelijke amtenaren op het centraal-station in Telegraph-<pb n="358"/>street staan onder een direktrice, madame Craig, die reeds als zoodanig in dienst was bij de electric company. Ons vooreerst houdende aan de instellingen dier maatschappij, geven wij aan de vrouwen tee, koffie, brood en boter voor ontbijt en avondmaal. Zij krijgen ook verwarming, licht, dienstboden, keukengereedschappen, vaatdoeken, vaatwerken, enz. voor haar keuken en eetzaal, maar voor haar middagmaal moeten zij zelven zorgen. Sints het gouvernement de telegraafdienst van de maatschappijen heeft overgenomen, was het gedrag der vrouwen, in al de gevallen van buitengewonen toevloed van werkzaamheden, boven allen lof verheven. In de andere kwartieren van Londen hebben wij het vrouwelijk personeel uitgebreid en ook op het platteland doen wij het meer en meer. De hier volgende staat, die het aantal vrouwelijke amtenaren aangeeft dat bij de maatschappijen in dienst was toen het rijk de zaak overnam, en het getal dat in het departement der posterijen werkzaam was op 30 September 1870, kan een denkbeeld geven van de groote uitbreiding, die wij aan de medewerking der vrouwen hebben verleend.</p>
<p>
<table>
<row>
<cell role="header" cols="2"/>
<cell role="header" cols="4">Vrouwelijke amtenaren.</cell>
<cell role="header"/></row>
<row>
<cell role="header" cols="2"/>
<cell role="header" cols="4"><hi rend="i">Van de overdr. tot</hi> 30 <hi rend="i">Sept.</hi> 1870.</cell>
<cell role="header">Verschil ten gunste van het departement.</cell></row>
<row>
<cell role="header">Plaats, distrikt of landstreek.</cell>
<cell role="header">Vóór de overdr.</cell>
<cell role="header">Toestelamten.</cell>
<cell role="header">Rekenpligtige amten.</cell>
<cell role="header">postrekenpligtigen.</cell>
<cell role="header">totaal.</cell>
<cell role="header"/></row>
<row>
<cell>Londen: Centraalburo.</cell>
<cell>267</cell>
<cell>466</cell>
<cell>-</cell>
<cell>-</cell>
<cell>466</cell>
<cell>199</cell></row>
<row>
<cell>Londen: Onderwijzeressen.</cell>
<cell>-</cell>
<cell>7</cell>
<cell>-</cell>
<cell>-</cell>
<cell>7</cell>
<cell>7</cell></row>
<row>
<cell>Londen: Oostel. Centr.-distr.</cell>
<cell>29</cell>
<cell>30</cell>
<cell>35</cell>
<cell>9</cell>
<cell>74</cell>
<cell>45</cell></row>
<row>
<cell>Londen: Buro's der overige kwartieren.</cell>
<cell>67</cell>
<cell>168</cell>
<cell>4</cell>
<cell>33</cell>
<cell>205</cell>
<cell>138</cell></row>
<row>
<cell>Totaal voor Londen:</cell>
<cell>363</cell>
<cell>671</cell>
<cell>39</cell>
<cell>42</cell>
<cell>752<note n="1)" place="foot">Sints de overdragt hebben 20 vrouwelijke amtenaren de dienst verlaten om te huwen. Dit zou gemiddeld per jaar 30 zijn of vier ten honderd. Maar op 't oogenblik zijn er zeer jonge meisjes in dienst, zoodat de tegenwoordige verhouding nu niet zoo sterk is als de gemiddelde.</note></cell>
<cell>389</cell></row>
<row>
<cell>Liverpool:</cell>
<cell>29</cell>
<cell>38</cell>
<cell>-</cell>
<cell>-</cell>
<cell>38</cell>
<cell>{ 5</cell></row>
<row>
<cell>Overige steden in Engeland:</cell>
<cell>14</cell>
<cell>10</cell>
<cell>-</cell>
<cell>-</cell>
<cell>10</cell>
<cell>{ 5</cell></row>
<row>
<cell>Totaal voor Engeland:</cell>
<cell>406</cell>
<cell>719</cell>
<cell>39</cell>
<cell>42</cell>
<cell>800</cell>
<cell>394</cell></row>
<row>
<cell>Ierland:</cell>
<cell>59</cell>
<cell>87</cell>
<cell>-</cell>
<cell>-</cell>
<cell>87</cell>
<cell>28</cell></row>
<row>
<cell>Schotland:</cell>
<cell>14</cell>
<cell>14</cell>
<cell>-</cell>
<cell>-</cell>
<cell>14</cell>
<cell>-</cell></row>
<row>
<cell>Algemeen Totaal:</cell>
<cell>479</cell>
<cell>820</cell>
<cell>39</cell>
<cell>42</cell>
<cell>901</cell>
<cell>422</cell></row></table></p>
<pb n="359"/>
<p>Ter waardeering van het belang, dat aan het vrouwelijk element in de Britsche telegraafdienst gehecht wordt, moeten wij doen opmerken, dat de sijfers hierboven alleen aanwijzing doen van de vrouwen, die door het departement worden bezoldigd, en dat zij geen melding maken van de hulpamtenaren, die de postdirekteuren op hun kantoor mogen nemen.</p>
<p>In een andere passage van Scudamore's rapport vinden wij, dat op den 31<hi rend="sup">sten</hi> Augustus 1870, d.i.: een maand vóór het tijdstip waarop deze staat is gemaakt, het aantal vrouwelijke amtenaren 661 bedroeg. Op dien 31sten Augustus beliep het getal amtenaren op de telegraafkantoren (bestellers dus niet medegerekend) 4913, waarbij 31% of 1535 vrouwen.</p>
<p>Tot zoover het Berner Telegrafistenblad, alias Scudamore.</p>
<p>&nbsp;</p>
<p>Toen ik indertijd het genoegen had als amtenaar op het telegraafkantoor te Amsterdam werkzaam te zijn en op den toestel van Hughes de correspondentie te voeren met Duitschland, kwam ik daar op een goeden morgen in gesprek met Insterburg. Dit kantoor in den Noordduitschen Bond scheen destijds een overgangskantoor op de Russische lijnen te zijn, want de amtenaar vraagde mij of ik beproeven wilde om Petersburg te roepen. Ik antwoordde, dat ik op het oogenblik geen Russisch berigt voor mij had, maar dat ik mij voor een flinke verbinding met Rusland hield aanbevolen, als ik hem zou waarschuwen dat ik zulke depêches kreeg - maar gaf mijn kollega tevens met bescheidenheid mijn twijfel te kennen of Rusland wel reeds Hughes toestellen in dienst had op zijn internationale lijnen? Hierop volgde niet het verlangde antwoord maar de waarschuwing, dat Petersburg daar was met een berigt voor Amsterdam. Ik zette mij in postuur om den grooten, kapitalen Rus behoorlijk te ontvangen, en hoorde en zag dan ook werkelijk eenig getik, echter zoo bescheiden, dat 't mij verwonderde van zulk een kolossaal wezen. Het bleef al even zacht en 't kwam mij voor, dat het de tik was van een Morsetoestel (dat slechts punten en strepen kan aangeven) in plaats van een behoorlijken Hughesklavierslag (die in eens letters voortbrengt). Ik trachtte te antwoorden - om er zoo beleefd mogelijk een eind aan te maken, vooral ook, daar ik berigten vóór mij had voor de Berlijnsche beurs; maar weldra bemerkende, dat ik niet werd gehoord of begrepen, oefende ik liever geduld dan tegen mijn overbuur in
<pb n="360"/>te tamboeren, wat gewoonlijk het oponthoud verslimmert. Eindelijk liet ik over andere draden aan Berlijn en Insterburg mijn vrees te kennen geven, dat onze russische amtgenoot waarschijnlijk in een wak van de Newa was gevallen, want dat er niets van zijn korrespondentie teregt kwam.</p>
<p>Daar kwam Insterburg met een storm van Hughes-schrift op in zijn soort zeer goed, maar waarvan de inhoud voor mij een ware hagelbui was.</p>
<p>- Sie sind gewiss ein Mann!...</p>
<p>- Zweifelsohne und Sie ein Engel, weil Sie mir antworten,</p>
<p>- Ich bin ein Weib und die Petersburg auch und Sie möchten wohl besser Acht geben - die Uebertragung war wunderschön - fertig.</p>
<p>Fertig beduidt: ik heb berigten. Nadat van weerszijden de berigten op hun bestemming waren en ik mij, juist nu meer dan gewoonlijk, had beijverd om èn naar Berlijn èn daarna weder naar Insterburg zoo snel en zuiver te seinen als mij mogelijk was, zeide deze laatste bij het einde van den arbeid:</p>
<p>- Uebrigens arbeiten Sie ausgezeichnet - empfeble....</p>
<p>Nu antwoordde ik haar, dat er stellig een misverstand had bestaan in de verbinding met Amsterdam, en dat de mislukking mij om vele redenen speet, maar vooral omdat ik liever goed ontving dan slecht, - en dat ik er mij in den regel op toelegde goed en vlug te ontvangen, want dat dit de grootste helft was van den amtenaar, enz. enz.</p>
<p>Ik was waarschijnlijk een weinig week geworden omdat zij mij in haar toorn had geprezen en omdat zij een meisje was. Maar op die wijze was zij dan ook weêr in haar <hi rend="i">assiette ordinaire</hi> gekomen en zeide bij het afscheid, dat de <hi rend="i">meeste</hi> mannelijke amtenaren, in de bediening van en zorg voor de toestellen, veel te vlugtig waren en veel te veel aan andere dingen dachten.</p>
<p>Nu plaatste deze beminnelijke korrespondent van mij wel een streep onder meeste, als uit beleefdheid voor haar hollandschen broeder in de Hughesdienst, maar haar uitval op de mannelijke amtenaren in 't algemeen gaf mij iets te denken en ik wil bij deze gelegenheid, ook met het oog op het vertaald rapport, mijn hart eens uitstorten daarover.</p>
<p>&nbsp;</p>
<p>Het is mij een groot genoegen te ontwaren, hoe allerwege
<pb n="361"/>in het buitenland in ons vak vrouwelijke amtenaren aangesteld worden; het baart mij zulk een vreugde, dat ik mij beijver, zooveel en zoo spoedig mogelijk ter kennis mijner landgenooten te helpen brengen, al wat er in deze in het buitenland geschiedt, opdat ook hier het middelbaar en hooger onderwijs aan meisjes voor goed geregeld worde niet alleen, maar tevens aan die onderwezen meisjes een <hi rend="i">bestemming</hi> gegeven worde overeenkomstig de verkregen bekwaamheden<note n="1)" place="foot">Het spreekt van zelf, dat bij al wat er geschiedt om meisjes voor betrekkingen bekwaam te maken, <hi rend="i">het huwelijk de eerste plaats inneemt</hi>, zoodat al ons streven, in casu voor vrouwelijke amtenaren alleen dáárna geldt.</note>. De regeering zal hierin voorgaan, wij twijfelen er geen oogenblik aan, en de tijd is niet ver meer, dat de kleinste gemeenten in post- en telegraafnet kunnen opgenomen worden - omdat het rijk in een goed vrouwelijk personeel amtenaren zal hebben aangekweekt, die voor minder bezoldiging aan meerder eischen voldoen. De Noordsche en de Zwitsersche telegraaf-administratiën (zie Gids 1871 n<hi rend="sup">o</hi>. 2), zoowel als de heer Scudamore in zijn verslag aan den postmeester-generaal, roemen om strijd het voortreffelijke van het vrouwelijk element in de telegraafdienst, zoodat weldra slechts weinig telegraafbesturen de verzoeking zullen kunnen weêrstaan, er de proef van te nemen. Ik herhaal het, dan zal de dag aangebroken zijn, waarop de meisjes zullen kunnen zeggen: ‘ziedaar een eervolle bestemming, die ons voor 't eerst het bewustzijn schenkt van het nut der veelgeprezen, doch door de meesten onzer tot heden onbegrepen meisjesscholen!’ - Juist zoo; immers de liefde voor kunst, wetenschap en verstandelijke ontwikkeling heeft onder de vrouwen haar honderden -, maar de fatsoenlijke armoede heeft er haar duizenden onder, want (de ijverigste vrouwenstandverheffer vergeet dit alligt het
eerst): op den bodem dier kostelijke hoornen van overvloed ligt brood en eer!</p>
<p>Zie, hierin verblijdt zich elk menschenvriend; hierop bouwt elk, die het welzijn en de verheffing der maatschappij beoogt, de stoutste verwachting voor de samenleving, die, wil zij gaarne met bloemkransen door vrouwenhanden doorvlochten zijn, dan ook haar tot steun en verheerlijking dient te wezen, zal de schoone verhouding van duur zijn.....maar ook, zal
<pb n="362"/>de schoone verhouding van duur zijn, dan moeten de vrouwen blijven, waar zij overeenkomstig haar waarde, dus <hi rend="i">goed</hi> zich bevinden; dan moeten de vrouwen worden, wat haar tot nu toe belet werd te zijn: <hi rend="i">in haar soort</hi> met den man gelijk gesteld; dan moeten die vrouwen, welke <hi rend="i">om haar soort</hi> geheel dreigen wegtevallen, worden opgeheven en dit alleen door onderwijs en opvoeding. Maar laat er, bid ik u, bij dit alles geen spraak zijn van emancipatie. Daar moge hier en daar, dus veeleer sporadisch en soms zelfs heel individueel, een voorbeeld worden gevonden van vrouwenverdrukking bij ons te lande (om ons bij Nederland te bepalen) - voorbeelden van mannenverdrukking zijn er evenzeer en in de zelfde mate. Welk man nu zal emancipatie van het juk der vrouwen eischen, zonder zich aan den sp<hi rend="i">o</hi>t der mannen bloot te stellen? Welnu, de emancipatie van de vrouw moet van dit standpunt beschouwd worden en daarom mag daar hier te lande geen spraak van zijn. Zoo menig verstandige vrouw spot met die leuze en met het volste recht. Het mancipium toch, waarvan bij zoovele volken vrijmaking wenschelijk ware, bestaat ten onzent niet, wijl de wet er welsprekend over zwijgt, zelfs daar, waar zij nog sporen draagt van oudere regtsbedeeling. Of zal men de uitspraak: ‘de vrouw is verplicht den man te volgen’ voor een mancipium houden? Dus daarvan bevrijding eischen? Ik vreeze zeer - ach, welk een misverstand zal dat geven, als de zaak tot grooter ontwikkeling is gekomen, dus ook haar fouten. Welk een spraakverwarring zal er ontstaan, als het aan den dag komt, hoe honderden vrouwen zich aan deze of gene uitlegging hielden! Uitlegging! Ziedaar, gij vrouwen, die het beste, het edelste bedoelt, ook uw Karybdis, ook uw Skylla: <hi rend="i">exegese</hi>. Het woord emancipatie had nooit uw leus moeten zijn. <hi rend="i">Van den beginne</hi> hadt gij het toen niets beteekenende woord angstvallig moeten
vermijden: Ik bid u, doe het nog. Laat het niet meer in uw kolommen voorkomen, 't mogen dan Agatha- of Perk- of Storm-kolommen zijn. Uw leus is immers: onderwijs?...Zet dan uw vreedzame verschansingen om; geef aan uw bloemenmitrailleuses een andere rigting; het zal u in 't vervullen van uw roeping noch in uw streven verzwakken, integendeel zeer versterken. De emancipatieleuze leidt uw jongeren, die u niet begrijpen, tot minachting van mannen, tot ijdele zelfverheffing, waarin vergeten wordt dat juist samenwerking de kracht van bei-<pb n="363"/>den is. Wanklank was mij deze periode in N<hi rend="sup">o</hi>. 1 van <hi rend="i">Onze Roeping</hi> en droefenis verwekte zij in mij om haar noodlottige en zekere uitwerking: ‘Mogt het leed mij nog nauwer aan onze onderneming hebben verbonden en mij ten prikkel blijven om uitsluitend voor mijn taak te leven, vooral nu ik er werkelijk alleen voor sta!’ Ziedaar de taal der aanmatiging en tegelijk der onnoozelheid, gelijk ik meer en meer van de door mij gelaakte leus begin te vreezen. De vrouwelijke redakteur zegt dat, nadat 33 heeren en dames beloofd hebben, onder waarborg van hun naam, haar te zullen bijstaan, en zij zegt alleen te staan. De kritiek over de hulp der 33 kon nooit scherper zijn, om niet erger te noemen. Welk een genot, ‘zoo werkelijk alleen er voor te staan’, o heerlijke emancipatie!</p>
<p>Ja, het genot moet groot zijn, maar niet zoo groot kan het zijn als het gevaar der bekentenis. Ik waarschuw ernstig tegen zulke wellustigheden.</p>
<p>&nbsp;</p>
<p>De meisjes in alle standen moeten meer onderwezen worden. De meisjesscholen voor middelbaar onderwijs zullen haar in staat stellen om onderwijs te genieten in al die vakken van wetenschap, welke zij noodig zullen hebben om een betrekking te bekleeden. Haar bekwaamheid, die, wij hebben het in onze opstellen aangetoond, in zoovele opzigten die der mannen kan overtreffen, zal haar benoeming noodzakelijk maken; om haar mindere behoeften en haar meerdere naauwgezetheid zal zij gehandhaafd blijven. Niet dus de emancipatie baant haar den weg tot vrije bekleeding van eervolle posten, maar juist haar buigzaamheid en haar geschiktheid, - haar beantwoording aan de door mannen gestelde eischen. Laat de natuurlijke zwakheid der vrouw de magtige faktor harer waarde blijven.</p>
<p>&nbsp;</p>
<p>'s <hi rend="spat">Gravesande</hi>, 1 <hi rend="spat">April</hi> 1871.</p></div>
<div type="section">
<pb n="364"/>
<head rend="h4">Over de vereenigde post- en telegraafdienst onder vrouwelijke amtenaren ten platten lande.</head>
<p>Toen bij beschikking van den Minister van B.Z., d.d. 13 April 1850, No. 121, derde afdeeling B., een kommissie benoemd was van onderzoek:</p>
<p>1o. Of het belang van den staat medebragt, Telegrafen op 's rijks kosten aan te leggen en te doen bedienen;</p>
<p>2o. Of niet, in alle geval, een algemeen net van telegrafische lijnen voor het geheele rijk behoorde te worden ontworpen -, antwoordden de leden dier kommissie (van der Kun, Conrad, Wenckebach) o.a.:</p>
<p>‘<hi rend="i">Nederland</hi>, wij moeten het met leedwezen erkennen, heeft aan de ontwikkeling niet zoodanig deelgenomen, als men het regt had, van zijn ondernemingsgeest, van zijn gevorderde beschaving, van zijn rijkdom te verwachten. Slechts een linie van 83 mijlen is er tot stand gekomen door de zorgen der administratie van de hollandsche ijzeren spoorwegmaatschappij. Die verbindt de magtige koopsteden Amsterdam en Rotterdam onderling en met de steden Haarlem, Leiden, den Haag, Delft en Schiedam. Een linie van Amsterdam naar den Helder zal weldra door een maatschappij worden aangelegd. Een andere linie van Rotterdam langs den Briel naar. Brouwershaven is gekonsessioneerd en voor een linie van Rotterdam naar Antwerpen is konsessie aangevraagd. Ziedaar alles, wat tot heden in Nederland is gedaan, nadat in 1847 men er hier schoorvoetend toe overgegaan is om het oprigten van E.M. Telegrafen in beginsel toe te staan.’</p>
<p>Die kommissie verlangde:</p>
<p>‘Opening van een twintigtal kantoren, een post op de Staatsbegrooting van p.m. vier ton;’ zij drong er in de allereerste plaats op aan, dat de hoofdlijnen zouden worden aangelegd en bediend op Staatskosten.</p>
<p>Na verloop van betrekkelijk korten tijd werd de voordragt dezer kommissie door den M.v.B.Z., den heer Thorbecke, bijna geheel gevolgd en Nederland, ook internationaal, in het genot der elektrieke gemeenschap gesteld, waarna in de wet van 7 Maart 1852 gezegd werd:</p>
<pb n="365"/>
<p>‘Van staatswege worden E.M. Telegrafen aangelegd en onderhouden tusschen 's Gravenhage en de voornaamste steden, vestingen en havens van het rijk.</p>
<p>‘In andere dan de hierbij bedoelde plaatsen, welke aan bestaande lijnen gelegen waren, zijn van rijkswege telegraafkantoren gevestigd,’ onder voorwaarde, dat de gemeente zoude aanwijzen en op haar kosten in orde brengen een lokaal, geschikt voor een kantoor, hetwelk dan bij wijze van proefneming gedurende een jaar werd bezet om te zien of de kosten uit de opbrengst konden worden bestreden. Die kosten werden voor alle kleinere gemeenten geraamd op ƒ 1500 's jaars en voor kantoren met volle dagdienst op ƒ 2000 's jaars. Bleef de opbrengst beneden de kosten van onderhoud, dan nam de regeering het al of niet voortbestaan van zulk een kantoor in overweging, tenzij de betrokken gemeente zich verbond om het ontbrekende jaarlijks aan te vullen.</p>
<p>Hiermede nu was de grondslag gelegd voor het telegrafisch verkeer onzes lands. Den 29sten December 1853 werd de kommissie ontbonden onder dankzegging voor de gewigtige diensten door haar aan het vaderland bewezen. Een lid der kommissie, de heer E. Wenckebach te Amsterdam, werd benoemd tot Ingenieur<note n="1)" place="foot">Deze betrekking is bij Koninklijk besluit van 26 December '69, N<hi rend="sup">o</hi>. 9, opgeheven, met eervol ontslag en toekenning van pensioen aan den Titularis.</note> der Telegrafen. De telegrafie werd een onderdeel der 6e afdeeling van het Ministerie van B.Z. onder den Referendaris Staring, zoodat zij van nu aan, evenals de Waterstaat, een voorwerp van staatszorg, een tak van staatsbeheer was. Zij kon dus niet langer worden aangemerkt als een spekulatie van ondernemers zonder voldoenden waarborg, maar als een tak van nijverheid, die zich ten bate der bevolking ontwikkelen zou onder de bescherming der regeering. Zij erlangde binnen korten tijd, door een veerkrachtige leiding, dusdanige sterkte en uitbreiding, dat hèt kantoor te Amsterdam voor het buitenland onmisbaar werd. Londen seinde naar Europa en het oostelijk halfrond der aarde over Amsterdam, waar, om de degelijke administratie en een keur van telegrafisten, de gewigtige handelscorrespondentie tusschen het oosten en het westen het veiligst geacht werd. Nederland werd een belangrijk lid van de
<pb n="366"/>duitsch-oostenrijksche Telegraafvereeniging, die dan ook in 1861 haar jaarzitting binnen 's Gravenhage hield.</p>
<p>Zoo is er voor ons land een eerbiedwaardige stelling in het Europeesch telegraafnet verworven en ieder Nederlander, die deze korte schets van den gang der zaak heeft willen volgen, gevoelt zich dankbaar gestemd jegens ons Telegraafbestuur, dat met zulk een krachtige hand de moeilijkheden uit den weg ruimde, onvermijdelijk aan zulken geheel nieuwen tak van toegepaste wetenschap verbonden.</p>
<p>&nbsp;</p>
<p>Zoodra onder het ministerie Heemskerk, buiten de volksvertegenwoordiging om, het binnenlandsch tarief voor een enkelvoudig telegram op dertig cent was gebragt, en aan den eisch van borgtogt, door de gemeente te stellen, niet meer zoo de hand werd gehouden, ontstond er onder de Burgemeesters letterlijk een harddraverij om telegraafkantoren. Er schenen, ten gevolge van de tariefvermindering, behoeften te ontstaan die de Regering niet voorzien had, integendeel had zij gemeend, de geheele seinende natie op eenmaal door dien maatregel te bevredigen. Nu hadden de minister Heemskerk en zijn opvolger Fock geen van beiden een steenen hart voor populariteit. Beider ligtbewogen gemoed werd aangedaan door een quasi-industrieëlen drang, waarbij door hen niet altijd onderlinge ijverzucht der burgervaders van waarachtig gemeentebelang werd onderscheiden. Beiden waren verbaasd en verblijd over de ontwikkeling van handel en nijverheid in de afgelegenste dorpen en gaven de gevraagde kantoren, d.w.z.: vervulden de elektrieke wenschen der burgemeesters zonder door al de beslommering van staatszorgen heen te bevroeden dat de behoeften meerendeels slechts voorgewende waren. Al ras bleek dan ook, dat de meeste nieuwe kantoren, finantieël beschouwd, een lastpost waren voor het rijk, daar zij de onkosten op verre na niet dekten - en tegelijk een oorzaak van bezorgdheid voor het telegraafbestuur over de aldaar geplaatste amtenaren, die er niet vonden waar zij het hoofd zouden nederleggen. Er moesten derhalve maatregelen genomen worden om de zwarigheden op te heffen, die zich bij het oprigten van telegraafkantoren in kleinere plaatsen voordeden, en de regten niet te miskennen,
<pb n="367"/>die enkele van zulke gemeenten inderdaad mogten hebben op telegrafische gemeenschap. Men wilde zelfs die regten zooveel mogelijk overal laten gelden, mits zij niet op het nadeel van de schatkist uitliepen.</p>
<p>Nadat er door de volksvertegenwoordiging herhaaldelijk was gewezen op de noodzakelijkheid om zooveel mogelijk post- en telegraafdienst te vereenigen, verscheen er den 23<hi rend="sup">sten</hi> Aug. 1869 een Koninklijk besluit, hetwelk, ‘overwegende hoe door de vereeniging der administratiën van de posterijen en van de rijkstelegrafen onder één departement van algemeen bestuur, vereenvoudiging en besparing van uitgaven en bovendien verkregen zou kunnen worden dat zonder overwegend bezwaar voor 's rijks schatkist in kleinere gemeenten rijkstelegraafkantoren gevestigd werden,’ de overbrenging gelastte van de administratie der telegrafie uit het Ministerie van B.Z. naar dat van Finantiën. Den 26sten December daaraanvolgende werd die overgang verder bij Koninklijk besluit geregeld, echter nog alleen voor zoo ver de inrigting van het hoofdbeheer betrof en zonder nog tot plaatselijke maatregelen over te gaan. Hiertoe strekte het Koninklijk besluit van 17 Febr. 1870, N<hi rend="sup">o</hi>. 13, hetwelk in zijn eerste artikel zegt: ‘Tot vereeniging van kantoren der posterijen en der telegrafie onder het beheer van één amtenaar, hoofd van het vereenigd kantoor, wordt zooveel mogelijk overgegaan in plaatsen, waar aard en omvang der dienst bij de eene en de andere inrigting de vereeniging toelaten, en waar zij in de praktijk tot besparing van personeel of tot andere voordeelen in het belang der schatkist of van de dienst in het algemeen zal kunnen strekken.’</p>
<p>In het tweede artikel handelt dit besluit over den titel; in het derde over de magt, die de minister van Finantiën heeft om in een gemeente òf den postman òf den telegraafdirekteur aan het hoofd van het vereenigd kantoor te stellen.</p>
<p>Artikel 4 bepaalt de bezoldiging - een belangrijk punt - en luidt: ‘De direkteuren der postkantoren, die tevens met het beheer van een telegraaf kantoor worden belast, en de direkteuren der telegraafkantoren, die tevens met het beheer van een postkantoor of een hulpkantoor der posterijen worden belast, genieten boven de bezoldiging in de betrekking, die zij bekleeden, een aanvullingstraktement, dat in geen geval de som van ƒ 500 's jaars mag te boven gaan.</p>
<pb n="368"/>
<p>Dien onverminderd kan hun mede door onzen voornoemden Minister een schadeloosstelling voor kantoorkosten, de som van ƒ 300 's jaars niet te boven gaande, alsmede in voorkomende gevallen een schadeloosstelling voor huis- of lokaalhuur worden toegelegd.</p>
<p>Zij nemen voor het aanvullingstraktement mede deel in het Algemeen Burgerlijk pensioenfonds.’</p>
<p>Artikel 5 bepaalt de bezoldiging der ondergeschikte amtenaren en het 6e of laatste artikel regelt het geven van onderrigt door amtenaren der beide administratien op de vereenigde kantoren.</p>
<p>Ziedaar reeds een krachtig begin, dat bij Koninklijk besluit van 17 Augustus 1870, N<hi rend="sup">o</hi>. 1 (Staatsblad N<hi rend="sup">o</hi>. 153), even krachtig werd voortgezet door de navolgende bepalingen:</p>
<div type="section">
<head>Art. 1.</head>
<p>In plaatsen, niet verder dan 5 kilometers van een rijkstelegraaflijn gelegen, en waar geen telegraafkantoor van eenige bijzondere onderneming bestaat, kunnen, in vereeniging op den voet van ons besluit van den 17<hi rend="sup">den</hi> Februari 1870 (Staatsblad N<hi rend="sup">o</hi>. 32) met het kantoor der Posterijen, Rijkstelegraafkantoren worden gevestigd onder de navolgende voorwaarden en bepalingen:</p>
<list>
<label><hi rend="i">a</hi>.</label><item>De Gemeente levert en onderhoudt, ten genoegen van onzen minister van Finantiën, de lokalen voor de Post- en Telegraafdienst, en voor huisvesting van een beamte gevorderd.</item>
<label><hi rend="i">b</hi>.</label><item>Voor de woning van den beamte en de voor de postdienst gevorderde ruimte wordt van rijkswege een billijke huurprijs betaald.</item>
<label><hi rend="i">c</hi>.</label><item>De gemeente verbindt zich, voor een tijdvak van tien jaren, jaarlijks aan het rijk te vergoeden, hetgeen de opbrengst van het telegraafkantoor beneden de kosten van instandhouding daarvan blijkt te bedragen.</item>
<label><hi rend="i">d</hi>.</label><item>Als opbrengst van een telegraafkantoor wordt berekend, zooveel maal dertig cent als het aantal, in één jaar door het kantoor afgezonden, tot enkelvoudige herleide telegrammen bedraagt.</item>
<label><hi rend="i">e</hi>.</label><item>De kosten van instandhouding van een telegraafkantoor, waarvan de dienst met die der posterijen is vereenigd, worden door onzen minister van Finantien, voor ieder geval, bepaald, doch hoogstens tot een bedrag van achthonderd gulden 's jaars.</item></list></div>
<div type="section">
<pb n="369"/>
<head>Artikel 2.</head>
<p>In plaatsen waar de vereeniging van post- en telegraafdienst bezwaar ontmoet, kan een afzonderlijk telegraafkantoor worden gevestigd, onder de voorwaarden en bepalingen in artikel 1 gesteld, met dien verstande, dat de lokalen voor de telegraafdienst kosteloos door de gemeente worden verstrekt en onderhouden, terwijl voor de woning van den amtenaar van rijkswege een billijke huur zal worden voldaan, en voorts, dat de kosten van instandhouding van zoodanig telegraafkantoor op twaalfhonderd gulden 's jaars worden gesteld.</p></div>
<div type="section">
<head>Artikel 3.</head>
<p>Onze minister van Financiën bepaalt, waar de telegraaflijnen worden aangelegd en in welke plaatsen door het rijksbelang de vestiging of instandhouding van telegraafkantoren, zonder waarborg van een minimumopbrengst door de gemeente, gevorderd wordt.</p></div>
<div type="section">
<head>Artikel 4.</head>
<p>De bestaande rijkstelegraafkantoren, niet vallende in de termen van art. 3, kunnen worden opgeheven, ingeval de gemeente niet verlangt, zich te verbinden tot aanvulling, voor het vervolg, van een maximumopbrengst, op den voet als in artt. 1 en 2 is voorgeschreven.</p></div>
<div type="section">
<head>Artikel 5.</head>
<p>Dit besluit treedt in werking met den 1<hi rend="sup">en</hi> Januari 1871.</p>
<p>&nbsp;</p>
<p>Hiermede is de zaak waarlijk niet schoorvoetend aangevat maar met het vol bewustzijn van de noodzakelijkheid, dat de gemeenten zelven moeten betalen, zullen zij er belang in stellen. Een gemeentebestuur ten platten lande wil wel gaarne een telegraafkantoor bezitten, maar niet altoos even gaarne er voor betalen. De hier aangehaalde wetten dragen de onmiskenbare blijken van de wetenschap, die de regeering aangaande deze gemeentelijke
<pb n="370"/>neigingen bezit. Zij weet, dat zoo één enkele magt in het land haar zou bemoeilijken in het uitbreiden van het telegraafnet over de geheele oppervlakte des lands, de gemeenten die magt zouden zijn. Want, behoudens andere vormen, staan zij tegenover de regeering nog altoos als vroeger de Schieringers en Vetkoopers onderling. Zij komen bij alle gelegenheden in verzet tegen het gouvernement. Dit wordt thans afgesneden op de redelijkste wijze in zake de telegrafie. Vroeger bedroeg de borgtogt 2000 of 1500 gulden, tans slechts 1200 of 800, zoodat de voorwaarden veel milder zijn geworden en voor de lokalen, die de gemeenten ten genoegen van den minister van Finantiën voor de vereenigde administratie van den amtenaar moeten aanwijzen, erlangen zij jaarlijks een vergoeding van twee honderd gulden. Zij hebben dus niets meer te eischen. Een gemeente die post- en telegraafdienst vereenigende acht-honderd gulden opbrengt, behoeft dus alleen - en dan nog tegen bovengenoemde vergoeding - voor gebouwen te zorgen.</p>
<p>Want met de amtenaren heeft de gemeente niets te maken. Deze weldadige regeling bij de wet ontzegt aan de gemeentebesturen allen invloed op deze gewigtige betrekking en wijst den amtenaar op stellige wijze zijn standpunt aan als rijksvertegenwoordiger, die zich alleen aan de regeering te verantwoorden heeft. Wij hopen dat deze wet, trots alle bezuinigingsmaatregelen, steeds moge gehandhaafd blijven op dit punt, daar het de hoeksteen is van het openbaar vertrouwen in de vereenigde administratie. Wij hopen het met aandrang, vooral tegenover de aanmerkingen, die hierop van vele zijden gemaakt zijn, o.a. door den schrijver der Brochure: Het Koninklijk besluit van 26 December 1869, N<hi rend="sup">o</hi>. 9 etc. ‘bij Gebr. Belinfante, den Haag. Daar staat op bladzijde 13 en verder ter aanprijzing van gemeente-telegrafisten:</p>
<p>‘<hi rend="i">Van deze</hi> lieden <hi rend="i">behoeft men geen groote bekwaamheden te eischen; het examen kan veel gemakkelijker zijn dan voor surnumerair bij de posterijen of voor leerling-telegrafist. Na een goed afgelegd examen oefent men hen in de telegrafie en stelle ze daarna eenigen tijd werkzaam op een klein postkantoor. Vervolgens kunnen zij benoemd worden tot directeur van een vereenigd post- en telegraafkantoor op een kleine plaats</hi>.</p>
<p><hi rend="i">Men geve hun een tractement van</hi> 5 <hi rend="i">à</hi> 6 <hi rend="i">honderd gulden 's jaars. - Wanneer de administratie aan deze klasse van</hi>
<pb n="371"/><hi rend="i">ambtenaren geen bezwaren in den weg legt om de eene of andere betrekking van een</hi> gemeente- of polderbestuur <hi rend="i">bij hun ambt waar te nemen</hi>, <hi rend="i">dan kunnen zij op het platte land</hi> een behoorlijk bestaan vinden <hi rend="i">en dikwijls veel nut stichten</hi>.’</p>
<p>Werd aan deze wenken gehoor verleend, dan zou de regeling, waardoor de direkteur van alle gemeentelijke invloeden onafhankelijk blijft - en die wij <hi rend="i">weldadig voor het krediet der administratie</hi> hebben genoemd, al haar kracht verliezen. De burgemeester, de eerste de beste polderschout, hij mogt dan schieringer of vetkooper van geloof zijn, werd de patroon des direkteurs, de patroon der administratie. Daarom is dit, naar ons beste inzien, de verkeerde weg ter bezuiniging<note n="1)" place="foot">Zoo niet de verkeerdste. De regeering zal zich lang bedenken, alvorens zij administratiën als post en telegrafie in de handen van dorpsgemeenteraden overgeeft.</note>.</p>
<p>Het middel hiertoe, en dat tegelijk de administratie handhaaft in haar zelfstandigheid, ligt in de opleiding van vrouwelijke amtenaren. Indien het slotartikel der 17<hi rend="sup">e</hi>-Februari-wet daarheen mogt strekken, dan zou het niet langer noodig zijn zich stomp te denken op een corps afzonderlijke amtenaren voor de vereenigde administratiën ten platten lande, een corps van bedenkelijk allooi in der haast samengesteld; dan zouden de aspiranten kunnen blijven beantwoorden aan de ministeriëele beschikking van den 29<hi rend="sup">sten</hi> December 1859, N<hi rend="sup">o</hi>. 186, zesde afdeeling; een wet, waaraan de telegrafie hier te lande haar hoog standpunt in het internationaal verkeer voor een groot deel heeft te danken. Het middelbaar onderwijs, dat tans reeds hier en daar aan meisjes wordt gegeven, doet het gegronde uitzigt koesteren, dat het ook amtenaren aan den Staat leveren zal, - jonge lieden in gehalte gelijk staande met die waaruit nog steeds het telegrafisten-corps, ondanks alle bezuinigingswoede, wordt aangevuld. Op deze wijze wordt een degelijk personeel behouden en een gewenschte bezuiniging verkregen tevens, omdat de vrouwelijke amtenaren (dit bevestigen de Skandinavische telegraafbesturen met nadruk) minder behoeften hebben dan de mannen-telegrafisten. De meisjes nemen dus, in ruil voor de zelfde mate van bekwaamheden als de jonge mannen, de zelfde betrekking tegen minder bezoldiging aan. Zoo gaat de bezuiniging haar gang langs den natuurlijksten weg
<pb n="372"/>ter wereld, terwijl zij daarentegen volgens de aangehaalde brochure - hoevele finantiëele waarheden die overigens bevatten moge - zeer onnatuurlijk en slechts ten koste van den goeden naam der administratiën zou verkregen worden.</p>
<p>De gemeente, waarin ik woon, geeft 250 gulden 's jaars, benevens vrije woning en brandstof, aan haar bewaarschoolhouderes. Dit komt welligt menige mejuffer Aletta Huyck schraal voor nogtans worden er meisjes gevonden, die reden hebben om deze betrekking aan te nemen. Naar deze verhouding nu mag men 't gerust er voor houden, dat de betrekking van direkteur van het vereenigd post- en telegraafkantoor voor het dubbele of drievoudige gaarne zal aanvaard worden door meisjes, die den kurzus van middelbaar onderwijs hebben afgelegd. Ziedaar dan een direkteur van degelijke opleiding verkregen voor een bezoldiging zoo gering, dat zij zelfs den heer van Wassenaer Catwijck zou doen watertanden. (Zitting der Staten-Generaal 24 November 1869.) Zeer zeker dus voor minder dan een mannelijk amtenaar ontfangt, zou men keur hebben van flink onderwezen ontwikkelde meisjes - naast de onschatbare voldoening, dat er weder een nieuwe eervolle loopbaan was geopend voor zoo menig meisje uit den beschaafden stand, dat tans vergeefs poogt in haar onderhoud te voorzien - niet alleen, maar dat dikwijls haar moeders gezin zou tot steun dienen te zijn. Wie herinnert zich niet de goevernante van den ouden heer Smits: ‘o, dat is niemand!’ Die kennismaking alleen is genoeg voor elk, wie 't vermag, deze slavendienst te verligten, door het open stellen van een even fatsoenlijken maar zeker zelfstandiger werkkring. Maar ook dan als die belangstelling in het lot der nederlandsche vrouw den staatsman ontbrak, - ook dan als hij enkel het belang der dienst op het oog had, zou hij onmiddellijk tot den voorgestelden maatregel overgaan.</p>
<p>Arme predikantsweduwen, met kinderen vooral; amtenaarsdochters; wel opgevoede weezen uit fatsoenlijke familiën mogen geacht worden, de aangewezen personen te zijn om de vereeniging van post- en telegraafdienst in kleine gemeenten op den duur mogelijk te maken, en aan die vereenigde administratie, als een eervol en nuttig amt, een toekomst te verzekeren.</p>
<p>Wat zou er tegen zijn?</p>
<p>Het staat zoo vast als een Koninklijk besluit dat onze Regeering het met de vereeniging van post- en telegraafdienst in
<pb n="373"/>kleinere gemeenten ernstig meent. Kent zij niet, in de wet van 17 Febr., zelfs een aanvullingstraktement toe van ƒ 250 tot ƒ 500 aan den amtenaar, die de vereenigde diensten waarneemt? Gesteld dat een kommies der posterijen of een telegrafist, voor deze dienst bekwaam gemaakt, achthonderd gulden traktement heeft, dan kan hij, als vereenigd post- en telegraafdirekteur, op 1050 gulden aanspraak maken. Nu bewijst elk examen voor leerling-telegrafist in ons land, dat het gehalte der mededingers steeds minder voldoet. De kommissie, teregt bij haar onderzoek vasthoudende aan dat programma van 1859, waaraan zij zooveel degelijke amtenaren te danken heeft, wijst de jonge lieden af, liever dan te dalen tot een personeel, dat over enkele jaren niet meer in staat zal zijn om de nederlandsche telegrafie in al haar omvang te handhaven. Er ontstaat alzoo langzamerhand gebrek aan goede amtenaren in al de rangen der administratie. De jonge lieden, die den vijfjarigen kurzus der hoogere burgerschool hebben afgelegd, kunnen zonder nader onderzoek tot leerling benoemd worden, maar hiervan wordt niet zulk een druk gebruik gemaakt als men van de betrekking zou mogen verwachten. Vermoedelijk achten de ouders of voogden dezer jongelingen de bezoldiging, aan de verschillende rangen verbonden, niet in evenredigheid met de kosten der opleiding; welligt ook vinden zij den post, hoe onafhankelijk overigens, nog niet fatsoenlijk genoeg; het is mij bij ondervinding gebleken, dat de betrekking van vereenigd post- en telegraafdirekteur voor ouders van hoogere-burgerscholieren, tot heden nog met een mésalliance gelijk staat. Ik zeg: tot heden; handhaaft het telegraafbestuur gestreng de examina van 59, dan zal ook dat vooroordeel verdwijnen. - Maar wat ligt er, met het oog op het meer en meer toenemend middelbaar onderwijs voor meisjes, voor de hand om in dit gebrek te voorzien? Immers, dat die meisjes, na genoten onderwijs en van goede getuigschriften (liefst van
hun wijkpredikanten) voorzien, de aangewezen personen zijn om van het bestaande vooroordeel van kastelievende ouders partij te trekken?....De schoone plaatsen in de plattelandsgemeenten te bezetten, die jonge heeren minachten, maar die voor haar een uitkomst, een gewisse toekomst zijn?</p>
<p>‘Ja maar, zegt de een of andere heer alarmist, afgezien nog daarvan, dat die blauwkouserij mij verschrikkelijk tegenstaat, -<pb n="374"/>de volksgeest ten onzent is niet voor vrouwelijke amtenaren.’</p>
<p>Ik meen echter, dat de proef nog niet genomen is, zoodat de volksgeest ten onzent nog niet in de gelegenheid was om zich hierover te uiten; en in het algemeen worden hier de maatregelen, in het buitenland tot het door ons voorgestelde doel genomen, veeleer toegejuicht dan afgekeurd.</p>
<p>‘Ja maar, het publiek heeft nog niet zoo met de traditie gebroken, dat het zijn geheimen aan een vrouw toevertrouwt.’</p>
<p>En welken oorsprong, welke waarde wordt nog door verstandige menschen aan die onregtvaardige overlevering toegekend? mag ik op mijn beurt vragen. Steekt er ernstige waarheid in, dan kan die slechts ten laste komen dergenen, welke meisjes en vrouwen geen meerdere deelneming in degelijke zaken, geen hoogere werkzaamheden waardig keurden dan tot nu toe in den regel haar deel was. Want gesteld dat zij inderdaad zich ongeschikt hebben betoond om geheimen te bewaren, - wat hadden zij gewigtigers te doen dan die te verklappen? Wat middel schiet haar over, die gewoon zijn, een ondergeschikte rol te spelen, <hi rend="i">soms zelfs niets te zijn</hi>, dan een geheim kennende, zich daardoor een oogenblik den glans van beteekenis en gewigt te verschaffen? Dit zwak hebben ook meermalen mannelijke slaven getoond. Geef aan de beschaafde vrouw zelfstandigheid, ernstige bezigheid, openbare verantwoordelijkheid, en zij zal evenzeer, en zonder meer vrees voor de bedreigde straf dan elk ander, haar eed houden als de getrouwste mandarijn. Ach, het kristendom zelfs bezit nog niet genoeg in haar volle waarde erkende vrouwen - hoe zouden wij haar dus kennen en waardeeren kunnen, wij, kristenen!</p>
<p>Wat de zwarigheid van verplaatsing betreft, waarmede enkele europesche telegraafbesturen te kampen hebben gehad, die is, geloo ik, niet gewigtig genoeg om als grond van verwerping van het vrouwelijke-amtenaren-stelsel te mogen worden aangevoerd. Verplaatsing toch is veelal een gevolg van ondoeltreffende plaatsing. Er moet daarom, vooral bij vrouwelijke amtenaren, goed op de juiste plaatsing gelet worden; kunnen zij dáár gevestigd worden, waar zij 't liefst zouden blijven, dan zijn de moeilijkheden, aan haar verplaatsing verbonden, voor het vervolg vermeden.</p>
<p>Laat ons echter niet te ver gaan op het gebied der adminis-<pb n="375"/>tratie; genoeg, als wij zoo goed mogelijk hebben aangetoond, hoe de vereeniging van post- en telegraafdienst ten platten lande alleen haar vol beslag kan erlangen door vrouwelijke amtenaren daartoe op te leiden. Wij vertrouwen, dat de regeering, den maatregel beproevende, op den besten weg is om binnen weinige jaren de zuinigheidsapostelen tevreden te stellen en het éénig afdoend antwoord op hun klagten te hebben gegeven<note n="1)" place="foot">In het verslag der kommissie aan de tweede kamer in de zitting van 3 Maart dezes jaars, betreffende een telegraafverdrag, den 25. October 1868 door Nederland internationaal gesloten, staat nog heden het volgende te lezen: ‘De nu afgetreden Minister van Finantiën heeft meermalen te kennen gegeven, dat hij een wetsontwerp zou aanbieden tot regeling bij de wet van het binnenlandsch tarief. Wenschelijk ware het, dat alsdan te gelijkertijd verschillende andere zaken geregeld wierden, zooals: de telegraafzegels, wissels, bijdragen der gemeenten tot instandhonding der telegraaf kantoren, enz., temeer, <hi rend="i">omdat</hi>, zooals blijkt uit het voorloopig verslag over hoofdstuk VII B. der staatsbegrooting over 1871, <hi rend="i">over verschillende zaken</hi>, <hi rend="i">vooral over het koninklijk besluit van</hi> 17 Augustus 1870 (staatsblad n<hi rend="sup">o</hi>. 153) <hi rend="i">verschil van gevoelen bestaat tusschen de regering en sommige leden der Staten-Generaal</hi>.’</note>.</p>
<p>&nbsp;</p>
<p>'s <hi rend="spat">Gravesande</hi>, 21 April '71.</p></div></div></div>
<div type="chapter">
<interpGrp>
<interp type="primair" value="dekk001"/>
</interpGrp>
<pb n="376"/>
<head rend="h3">De dochter van Skernewibe.
<lb/>Historische Novelle.
<lb/>Door D. Dekker.</head>
<head rend="h4">VII.</head>
<p>Dit onregelmatige steenen gebouw met zijn eigenaardig voorkomen, met zijn torentje dat aan de lijst uit het dak oprijst en het uitgebouwd koepeltje, is de woning eens Frieschen edelmans. Wij bevinden ons namelijk even buiten de stad Sneek en de edelman die deze huizing bezit en bewoont is Homme Lieuwes.</p>
<p>Verlangt gij met mij binnen te treden, dan moeten wij niet dat kleine poortje aan de linkerhand ingaan, want dat verleent den toegang tot het lagere nevengebouw, maar de groote aan de rechterhand; dat is de hoofdingang.</p>
<p>Wij willen ons niet in het voorste gedeelte van het huis ophouden maar ons dadelijk naar de kamer van den edelman begeven.</p>
<p>Misschien vindt gij smaak in de bezichtiging van de figuren en tafereeltjes waarmee het tapijtwerk bestikt is, of van die metalen kandelaars die aan den zolder hangen, en wellicht wordt uw aandacht geboeid door dat groote ledikant met groen zijden behangsel. Dat wapen tegen een der spijlen staande, vertoont het familie-wapen van den eigenaar. Dat groote zwaard, dat vergulde schild en die wapenen, waarme het vertrek prijkt, maken met de overige meubelen geene onaardige vertooning. Doch wij willen ons met de voorwerpen, hier aanwezig, niet langer bezig houden; liever vestigen wij onze aandacht op de drie
<pb n="377"/>mannen, die hier op de met gebloemd fluweel bekleede stoelen aan deze tafel gezeten zijn.</p>
<p>De man, daar rechts van de tafel, met die zwarte hozen, dien keurigen lijfrok van effen zwart satijn met sabel en marterbont gevoerd en roodlederen lijfriem, is de bewoner van dit huis, Homme Lieuwes.</p>
<p>Hij is zoo deftig gekleed, omdat hij juist op het punt was om uit te gaan toen zich zijne twee bezoekers bij hem lieten aanmelden. Die naast hem zit met dien rijrok van grauw laken, met wit bont gevoerd, is Wibe Jarings, of kent gij hem beter bij den naam, dien men hem onder het volk in Friesland geeft, noem hem dan Skernewibe. De derde persoon hier aanwezig, die jongere man, met zwart satijnen lijfrok, met trielje gevoerd, is Bokko Haringsma, een Friesch, wiens naam als aanvoerder der Schieringers mede in de geschiedenis voorkomt.</p>
<p>De twee bezoekers brengen aan Homme Lieuwes een niet onbelangrijk bericht, hetwelk bij monde van Haringsma, als wij binnen treden, juist wordt voorgelezen. Luisteren wij: 't is een schrijven van den Ridder Jan van Naaldwijk, die zich na den dood van Jonker Frans van Brederode, zooals we reeds weten, aan 't hoofd plaatste van het gering getal Hoeksgezinden, die zich in Sluis, hun laatste toevluchtsoord, ophielden, en het luidt als volgt:</p>
<p>‘In Noord-Holland smeult het vuur van den opstand tegen de regeering van Maximiliaan. De zware lasten des volks, de gestrengheid waarmee het ruitergeld, die drukkende belasting, wordt ingevorderd, de schraapzucht der schotgaarders, de duurte der levensmiddelen bij de schrale oogsten, de willekeurige verlaging der munt tot op een derde, ziedaar zoovele oorzaken van ontevredenheid. Door de betrekking, die ik steeds in West-Friesland en Kennemerland onderhoud, ben ik op de hoogte van den toestand aldaar.</p>
<p>Vooral op Texel is men zeer verbolgen op de regeering en hare dienaren, en niet het minst is hun haat gekeerd tegen den rentmeester van Noord-Holland, Nicolaas Pijns of Korf, die de eilanders voor een niet onbelangrijke som heeft opgelicht. Deze geest van ontevredenheid komt mij, voor de plannen die ik heb gevormd, zeer te stade. Mijn voornemen is namelijk om mij vooreerst van het Marsdiep meester te maken en mij de vriendschap der eilanders, zoowel die van Texel als van Wie-<pb n="378"/>ringen, te verzekeren. Gelukt het mij daar vasten voet te krijgen, dan is mijn doel, mij, zoo mogelijk, van de Zuiderzeesteden meester te maken, en komt het smeulende vuur aldaar tot vlam, waaraan ik geenszins twijfel, dan zou het onze partij niet moeielijk vallen ons in 't bezit van het geheele gewest te stellen. Op Texel is mijne komst reeds voorbereid. Een van mijn gevolg, een man met name Henri de Lanoy, vroeger in dienst van Maximiliaan, bij wien hij in ongenade gevallen is, een man, in West-Friesland en Kennemerland, waar hij jaren lang woonde, en ook op Texel goed bekend, heeft zijne zending uitmuntend volbracht.</p>
<p>Hij heeft den eilanders mijne komst voorgespiegeld als het zekere middel tot verlichting hunner lasten, die toch langs den wettigen weg niet verminderd kunnen worden. Deze redeneering heeft gunstig gewerkt, en ik houd het alzoo voor zeker dat ik mij daar slechts met mijne schepen behoef te vertoonen om er zonder slag of stoot toegelaten te worden. Ook op Wieringen heeft De Lanoy mijne komst voorbereid en ook daar zal men mij, op 't zelfde motief als op Texel, met open armen ontvangen. Mijne zaken staan alzoo daar zeer goed, doch de macht, waarover ik te beschikken heb, is te gering om mij met goeden uitslag te vleien voor de onderwerping van Noord-Holland. Mijne hoop is derhalve gevestigd op de hulp van de edele mannen die met mij dezelfde beginselen zijn toegedaan.</p>
<p>Ondersteunt mij met krijgsvolk, wanneer het mij gelukt zal zijn op de eilanden vasten voet te verkrijgen; gij zult daardoor toonen dat gij uwe beginselen getrouw blijft en tevens gelegenheid vinden u te wreken, want Hoorn - de tooneelen aldaar in 1482, door u bijgewoond, liggen u zeker nog versch in 't geheugen - ligt het eerst aan de beurt. Ook daar heb ik betrekkingen aangeknoopt met Maarten Claesz, zoon van den in genoemd jaar onthoofden Schout Willem Claesz, en deze, bezield met gloeienden haat jegens de tegenwoordige regeering, heeft mij zijne hulp toegezegd om mij de stad in handen te spelen.</p>
<p>Zoo staan de zaken. Belooft mij uwe ondersteuning, en ik kom zoo spoedig als mij de gelegenheid gunstig is.</p>
<p>Nauwelijks had Haringsma de lezing van het geschrift volbracht of Lieuwes riep uit: Hoe, zouden mij de tooneelen, in de stad Hoorn bijgewoond, ontgaan zijn! levendig staat het mij voor den geest hoe wij, Jarings, Heer Adriaan van Naaldwijk, Van
<pb n="379"/>Middagten en ik, aan 't hoofd van zestig krijgsknechten, in Hooimaand des jaars 1482, de stadsmuren beklommen en weinig tegenstand ontmoetten. De Kabeljauwsgezinde schout Velaer was bij 't eerste gerucht van onraad de stad uitgevlucht en andere regenten waren hem gevolgd. Het kostte ons dus weinig moeite de regeering in handen te krijgen, die wij evenwel aan lieden van onzen aanhang opdroegen, zonder zelf daaraan deel te willen nemen.</p>
<p>Weldra verscheen Velaer met eenig krijgsvolk; hij deed een aanval op de stad, maar werd afgeslagen. Ten tweede en ten derde male herhaalde hij den aanval, maar ten laatste viel hij onder onze slagen en zijn volk werd op de vlucht gedreven.</p>
<p>‘Ja,’ viel Jarings in, ‘dat veroorzaakte een vreugde onder ons. Ik zie het nog hoe gij en Ridder van Naaldwijk elkander omhelsdet, en hoe aan den maaltijd ter eere van de helden de beker lustig werd geledigd, en hoe de feestdronk luide schalde.’</p>
<p>‘Helaas,’ sprak Lieuwes, ‘de vreugde was van korten duur, de stadhouder daagde zelf op met een leger van zesduizend man.</p>
<p>Dapper stonden wij pal op de wallen, maar de overmacht was te groot. Van Naaldwijk en Middagten verloren het leven, zij sneuvelden als dappere mannen en krijgsgevangenschap was ons deel. Verschrikkelijk was de woede waarmee de soldaten, gehuurde krijgsknechten, waaronder een aantal Duitschers, aan 't moorden en plunderen sloegen.</p>
<p>Alles wat hun voorkwam moest zonder onderscheid van kant, schuldigen en onschuldigen, jong en oud, geestelijken en wereldlijken, zonder eenig onderscheid. Zelfs zij, die op het hoogaltaar gevlucht waren, werden wegens de hoogwaardigheid der plaatse niet verschoond. Twee priesters werden van 't klokhuis naar beneden gesmeten. Een bestierf het terstond, de tweede ontkwam, door zich dood te veinzen. Burgerhuizen, kloosters en kerken, beelden en offerkelken, stonden der roofzucht ten doel. De buit werd door het geheele land te koop geveild en voor weinig geld verkocht. Zoo onbesuisd ging het rooven en het wegvoeren der goederen toe, dat men hier en daar kinderen vond tusschen de weggevoerde bedden in. De Schout Willem Claesz, over wiens zoon door Heer Jan van Naaldwijk in het zoo even gelezen geschrift gesproken wordt, had zich verstoken, doch werd ontdekt en benevens vele anderen op de ‘Roode steen’ onthoofd. Zijn lot was echter niet zoo verschrikkelijk als dat van een der andere
<pb n="380"/>regenten, die vaneen werd gescheurd en van wien men later de stukken samen raapte en in een mand naar zijne woning zond.</p>
<p>Een aantal andere inwoners werd op order van den stadhouder naar Bakkum gevoerd, waar ze geradbraakt werden<note n="1)" place="foot">Velius, kroniek van Hoorn.</note>.</p>
<p>‘De duizend goudguldens, die wij per hoofd als losprijs moesten betalen, zou ik weinig geteld hebben,’ sprak Wibe Jarings, ‘wanneer mij bovendien niet een slag ware toegebracht die onherstelbaar was, waarover ik gedurende al die jaren, die er sedert verloopen zijn, nog innig rouw droeg.’</p>
<p>‘Ja voorzeker,’ antwoorde Homme Lieuwes, ‘was het ontvoeren van uw dochtertje, dat in 't Sint-Geerten-klooster hare opvoeding ontving voor u een gevoelige slag. Eerst hadt gij nog hoop haar terug te vinden, toen het gerucht verspreid werd dat men haar gevangen hield om van u een hoogen losprijs te erlangen, maar die hoop vervloog weldra, toen al uwe pogingen om het meisje weder te vinden schipbreuk leden en zij niet terug werd gebracht, niettegenstaande de belangrijke sommen die gij als belooning uitloofdet.’ ‘Ik eerbiedig het smartgevoel van een vader, wanneer eene oude wonde op nieuw wordt opengereten’ hernam Rokko, ‘en meermalen was uwe verlorene dochter Hitske het onderwerp van de gesprekken van uwe dochter, mijne geliefde Sietske, en mij. Ook meen ik, dat gij het gemis uwer tweede dochter te meer zult gevoelen, wanneer mij het onschatbaar geluk ten deel valt uwe Sietske de mijne te mogen noemen, doch het is, naar 't mij voorkomt, op dit oogenblik geen tijd om ons bezig te houden met dergelijke zaken. Er moet een bepaald antwoord aan den heer van Naaldwijk gezonden worden, en wanneer het aan mij, als jongeling, tegen over twee beproefde krijgslieden, vergund is mijn gevoelen het eerst te uiten, dan zou mijn advies zijn: hulp, krachtige hulp te verleenen aan den man, wiens beginselen met de onzen één zijn; en om te toonen dat mijne woorden mij volkomen ernst zijn; bied ik niet alleen een deel van mijn vermogen aan om krijgsknechten in dienst te nemen, maar ik wil ook mijne jeugdige krachten wijden aan de goede zaak; ik wil mij zelf aan 't hoofd stellen van de hulptroepen die aan Van Naaldwijk zullen gezonden worden, al zij het dan ook dat het tijdstip, waarop mijn levensgeluk door het voltrekken van ons huwelijk zal gegrond-<pb n="381"/>vest worden, daardoor moet verschoven worden. ‘Gij toont u uw voorgeslacht waardig, Bokko!’ sprak Jarings, terwijl hij den jongeling welwillend de
hand bood, ‘ook ik ben met hart en ziel genegen de pogingen van den broeder onzes diep betreurden vriends, den Ridder Adriaan van Naaldwijk, krachtig te ondersteunen. Gaarne wil ik daartoe een stoffelijk offer brengen, en indien mijne jaren en geschokte gezondheid daartegen geene beletselen waren, zou ik mij mede aan het hoofd der onderneming plaatsen, doch ik stel mij gerust wanneer de man, dien ik thans meer dan ooit tot mijn schoonzoon wensch, het beleid der zending op zich neemt.’</p>
<p>‘En ik’ - viel Homme Lieuwes in - ‘ik stem volkomen met u in en wil mij voor de zaak van Van Naaldwijk van harte gaarne een offer getroosten, vooral wanneer zulk een wakker man als Haringsma zich aan 't hoofd stelt. Bericht dus aan den Ridder, dat wij ons voorbereid houden op zijne komst in 't Marsdiep en dat wij hem naar vermogen zullen steunen met manschappen en met geld.</p>
<p>Terwijl de drie edellieden de zaak verder bespreken onder 't genot van een beker Bourgondië-wijn, spoeden wij ons naar het kasteel Donia, ter kennismaking met jonkvrouw Sietske Jarings, de dochter van Skernewibe en aanstaande echtgenoot van Bokko Haringsma.</p>
<div type="section">
<head rend="h4">VIII.</head>
<p>In een klein en naar den tijd weelderig gemeubileerd vertrek vinden wij de jonkvrouw die we zoeken. Zij is beeldschoon, en leunende met haar lief kopje op den welgevulden arm en de schoone hand schijnt zij in diep gepeins verzonken te zijn. Waarover denkt zij? - Moeielijk zou het ons vallen dit te raden, wanneer de voorwerpen waarop zij bij wijlen staart, ons daartoe niet den sleutel in handen gaven. Het zijn proeven van schrijfkunst, naar wij meenen, van een eerstbeginnend leerling, waaronder zij den naam van Hitske Jarings heeft gezet.</p>
<pb n="382"/>
<p>'t Zijn dus overblijfselen van pennekunst harer verlorene zuster, die zij als reliquiën bewaart en nu uit de veilige en zekere bergplaats heeft te voorschijn gehaald. Voordat haar vader en Bokko den tocht naar Homme Lieuwes ondernamen, was door de beide mannen in hare tegenwoordigheid zoo veel gesproken over den tijd dat zij en hare zuster nog in 't klooster St. Geerten te Hoorn vertoefden, dat zij, na het vertrek der mannen, hare gedachten niet van dien tijd kon afleiden, totdat zij eindelijk de reliquiën, die haar zoozeer dien gelukkigen tijd herinnerden, had voor den dag gehaald en, zooals zij meermalen in de eenzaamheid deed, ze met welgevallen beschouwde, terwijl een opwellende traan haar schoon oog verduisterde.</p>
<p>Ja, dat was ook een gelukkige tijd voor haar geweest! In hare prille jeugd had zij hare moeder, die tot een der edelste geslachten van Friesland behoorde, verloren, en naardien haar vader, wegens zijn stand, het woelig krijgsmansleven, zich weinig met de opvoeding zijner kinderen kon inlaten, had hij zijne twee dochtertjes, de eenige spruiten uit zijnen gelukkigen echt, aan de goede zorg van de abdis van 't St. Geerten-klooster toevertrouwd, niet alleen omdat zij naam had een goede opvoedster te zijn, maar ook omdat zij tot de kinderen in eenige familiebetrekking stond.</p>
<p>Sietske en Hitske gevoelden zich weldra gelukkig onder de leiding van de eerwaardige vrouw, die haar best deed om aan hare kweekelingen eene uitmuntende opvoeding te geven. Doch daar kwam de tijd van woeling voor de goede stad Hoorn, en te midden van de onrust en plundering, waarvan het St. Geerten-klooster niet verschoond bleef, was het jongste der meisjes spoorloos verdwenen. Hoe veel moeite men ook deed om het kind terug te vinden, welke sommen men ook uitloofde om het terug te bekomen, alles was te vergeefsch. Het eenige wat men te weten kwam was, dat zij, na hare wegvoering uit het klooster, onder geleide van een man op eenigen afstand van de stad was gezien, maar hoe men in die richting onderzocht en naspoorde, nergens werd iets van het kind ondekt.</p>
<p>Nadat Wibe Jarings voor een aanzienlijk losgeld zijne vrijheid terug had bekomen, begaf hij zich naar zijn kasteel in Friesland, verliet als handelend persoon het krijgstooneel, omdat zijne gezondheid vóór en gedurende zijne gevangenschap zeer veel had geleden, en besteedde nu zijn tijd mede aan de opvoeding van
<pb n="383"/>zijn overgebleven kind. Eene voortreffelijke vrouw, die hij tot opvoedster van zijne dochter had gekozen, kweet zich uitmuntend van hare taak, zoodat jonkvrouw Sietske naar het lichaam zoowel als naar den geest zich gelukkig ontwikkelde.</p>
<p>Bokko Haringsma was de zoon van een bijzonder vriend van Skernewibe, die in den heeten strijd derSchieringers en Vetkoopers den dood gevonden had. Jarings had aan zijn stervenden vriend Haringsma beloofd voor diens zoon Bokko te zullen zorgen, en getrouw aan zijne belofte had hij zooveel als in zijn vermogen was voor den jongeling en diens opvoeding gedaan. 't Was dus geen wonder dat de zoon van zijnen vriend na het volbrengen zijner studiën dikwijls op het kasteel Donia vertoefde; nog minder te verwonderen dat hij op de schoone jonkvrouw het oog liet vallen, en toen hij zich overtuigd meende te mogen houden dat zij in het teeder gevoel dat zij hem had ingeboezemd deelde, vroeg hij aan zijn vaderlijken vriend Jarings de hand zijner dochter.</p>
<p>Skernewibe had aan Bokko gaarne zijn diersten schat willen toevertrouwen, dewijl hij wist dat er voor zijne dochter geen betere bruidegom zou te vinden zijn. Men was op het punt om den tijd voor het huwelijk der gelieven te bepalen, toen de uitnoodiging van Van Naaldwijk tot deelneming aan den strijd, die in Noord-Holland op handen scheen, bij de edele Friezen, die de partij der Schieringers, even als Van Naaldwijk en de zijnen die der Hoekschen, steunden, aankwam.</p>
<p>Toen jonkvrouw Jarings kennis kreeg van het verhandelde in de woning van Homme Lieuwes, en haar vader haar tevens verhaalde hoe haar Bokko zich had bereid verklaard om zich aan 't hoofd te stellen van de hulptroepen welke aan Van Naaldwijk zouden gezonden worden, zwol haar boezem van edelen trots op den man harer keuze, en wel verre van zich te bedroeven over het uitstel van hare echtverbintenis, waarnaar zij met niet minder verlangen had uitgezien dan haar Bokko zelf, moedigde zij hem aan tot het volvoeren van zijn voornemen, terwijl zij hem zeide dat haar voorgevoel haar ingaf dat uit dezen tocht iets goeds voor hen zou geboren worden. Met innige liefde sloot de minnaar daarop zijne schoone in de armen en beloofde haar zich zoo te zullen gedragen, dat hij na het volbrengen van zijnen tocht zich harer waardig zoude achten; want voegde hij er bij, tot hiertoe was mijn leven nog zoo werke-<pb n="384"/>loos en vooral zoo weinig roemvol, dat ik het bezit van eene zoo schoone en edele bruid niet verdien. Ik wil mij daarom zoo mogelijk lauweren trachten te verwerven, en mocht het mij niet gelukken roem en overwinning te behalen, ik zal dan toch op een daad kunnen wijzen waarin ik mijn goeden wil daartoe betoond heb. - Van tijd tot tijd bracht Homme Lieuwes, bezoeken op het kasteel Donia, terwijl Skernewibe en Bokko wederkeerig bezoeken aflegden ten huize van den edelen Lieuwes, die ook niets ontzag om met de uitrusting der manschappen ter rechter tijd gereed te zijn.</p>
<p>Deze bijeenkomsten strekten dan niet alleen om de onderneming te bespreken en met elkander de beste middelen van wapening en vervoer te beramen, maar ook om de mannen, die door de uitgezondene handlangers der edelen waren aangeworven, te onderzoeken en hun het stilzwijgen op te leggen omtrent het doel der onderneming op verbeurte van een deel hunner soldij.</p>
<p>Aldus waren de edele Friezen werkzaam, niet om voor zich zelven roem en voordeel te behalen, maar vooral uit het beginsel waarvoor Skernewibe en Lieuwes reeds geheel hun leven gestreden hadden, namelijk om den nijveren stand tegen de overheersching en onderdrukking van den adel te beschermen.</p>
<p>Het gevolg van hunne bemoeiingen in deze zaak was dan ook, dat weldra eene niet onaanzienlijke macht onder aanvoering van Bokko Haringsma gereed was om op het eerste sein van Van Naaldwijk hem ter hulp te snellen.</p></div>
<div type="section">
<head rend="h4">IX.</head>
<p>Het kleine schele mannetje, dat in de bijeenkomst van Kennemers en West-Friezen ter taveerne van Diederijc van Enting te Alkmaar dien spotenden lach liet hooren, was, zoo als de waard trouwens reeds gezegd had, niemand anders dan Michiel Stael, klerk en bediende van Nicolaas Pijns en door zijn meester, die door zijne spionnen verwittigd was van het houden dezer vergadering, expresselijk daarheen gezonden om te hooren wat er verhandeld werd.</p>
<pb n="335"/>
<p>Stael richtte zijne schreden dadelijk naar de woning van Korf om hem verslag te geven van hetgeen hij in ‘de Os’ had gehoord. Vrij nauwkeurig gaf hij de woorden van Kasper van Harrege, Kosse Pregel van de Wijk en Goosen Vink van Winkel terug. De rentmeester was bij het vernemen van de woorden der drie sprekers eer verbaasd dan ongerust.</p>
<p>Het verwonderde hem toch dat men binnen of zoo na aan zijne woonstede zulke woorden durfde uiten, en met een grijns zeide hij tot Michiel: ‘heeft men zoo gesproken? 't Is wel, gij kunt heengaan.’ Toen Stael hem verlaten had, liep de rentmeester in peinzende houding eene wijl door de kamer op en neer; vervolgens ging hij naar zijn schrijfvertrek, nam een groot boek ter hand, bladerde er in en noemde half luid de drie namen, hem door Stael als de sprekers ter vergadering in ‘de Os’ opgegeven. Eindelijk scheen hij het met zich zelven eens te zijn wat hem in deze zaak te doen stond, en terwijl hij het noodige schrijfgereedschap ter hand nam en zich aan zijne schrijftafel plaatste, zeide hij, als sprekende tot zich zelf: ‘Alzoo verzet gepredikt door de meest gegoeden uit de streek waarover mij het rentmeesterschap is opgedragen. Openlijke verklaring dat zij zelven het schot niet zullen voldoen, aansporing bij welgezinden om niet te betalen. - Verzet, dat is opstand en verleiding daartoe, dat is een zeer strafbare daad; zeer strafbaar!’ Hij zette zich nu tot schrijven en stelde in dien geest eenen brief, gericht aan den stadhouder, vergezeld met wenken en raadgevingen, die hij, als kennende de boeren van West-Friesland en Kennemerland, zich meende te mogen veroorloven te geven.</p>
<p>Wat valschheid lag er op het gelaat van den gehaten man toen hij het geschrift verzegelde, terwijl hij, zeker van den triomf dien hij zou behalen, sprak: ‘daar ligt het doodvonnis voor u, opstandelingen, Kasper van Harrege, Kosse Pregel van de Wijk en Goosen Vink van Winkel; 't is al zoo goed alsof gij u reeds in hechtenis bevondt, en wanneer het van mij afhangt, zult gij met den koorde of op het rad uw stoutmoedigheid boeten.’ Om intusschen nog meer bewijzen tegen hen te hebben, zond hij aan deze drie mannen oogenblikkelijk zijne deurwaarders, natuurlijk in de hoop dat zij volgens hunne verklaring ronduit zouden weigeren. Deden zij dat, - en het was te verwachten, - dan zou hij een nader schrijven aan den stadhou-<pb n="386"/>der richten, vermeldende dat ze de daad aan het woord hadden gepaard, en daar het bekend was dat zij juist, de rijksten uit de geheele streek, wel konden betalen, kon hunne weigering niet anders dan als onwil beschouwd worden.</p>
<p>De zending der deurwaarders liep af zooals Pijns vermoed had. Hij zond de verklaringen dier mannen met een tweede schrijven van zijne hand aan den stadhouder, die zelf met zijne ruiters kwam om de onwilligen voorloopig in hechtenis te nemen. Dat dit met eene helsche vreugde door den rentmeester werd aangezien, behoeft nauwelijks vermeld te worden.</p>
<p>Het bericht van deze inhechtenisneming ging als een loopend vuur door geheel West-Friesland en Kennemerland vond en alomverwekte het schrik, maar ook haat, niet het minst tegen Klaas Korf, dien men als den bewerker van dezen strengen maatregel beschouwde. In stede echter van de boeren tot rede te brengen, was deze daad veeleer oorzaak om hen in hunne weigering te doen volharden.</p>
<p>Het onderzoek, dat niet lang daarna op bevel van den stadhouder plaats greep, wees uit dat Kosse Pregel van de Wijk en Goosen Vink van Winkel in de taveerne van Diederijc van Enting openlijk verzet gepredikt hadden tegen de wettige regeering des lands, weshalve zij veroordeeld werden om het leven te laten op het rad. Tegen Kasper van Harrege kon niets anders ingebracht worden, dan dat hij op dezelfde plaats een te somber tafereel had opgehangen van den toestand des lands en dat hij zijne reden besloten had met de vraag: wat staat ons te doen? welke vraag door de twee veroordeelden zoodanig was beantwoord dat daardoor feitelijk verzet was ontstaan tegen de regeering. Zij waren des doods schuldig, terwijl Kasper van Harrege in hechtenis zou blijven. Het vonnis van Pregel en Vink werd te Bakkum aan hen voltrokken. Nu kende de woede van de boeren in West-Friesland en Kennemerland geene palen. Algemeen was de leus, zich liever dood te vechten dan wegens gebrek aan het noodige om te komen of door strenge rechters naar de strafplaats gesleept te worden. Even als het op Texel Leendert Meerbijt, alias haringslokker was, die zich aan 't hoofd der beweging stelde, was het hier rooie Lammert van Schoorl. Hij was een dito vent als de haringslokker, we zeiden het vroeger reeds, met knuisten aan het lijf.</p>
<p>Deze ging met eenige zijner vrienden geheel Kennemerland door om de dorpers tot wraak op te roepen.</p>
<pb n="387"/>
<p>In West-Friesland deden Ewout Spaan van Wognum en Jacob Rob van Huisduinen hetzelfde. Overal hoorde men elkander toeroepen: ‘Laten wij den dood der slachtoffers wreken!’ Overal zag men groepjes om de beste wijze van wraakoefening te beramen, overal was men werkzaam om zich van wapenen te voorzien, al waren de verdedigingswerktuigen dan ook wat ongewoon.</p>
<p>Ofschoon 't meest mannen waren die door West-Friesland trokken om de huislieden tot wraakneming aan te sporen, werd hij toch ook vergezeld door eenige vrouwen, van wie we Marij Schol in de eerste plaats noemen.</p>
<p>Deze vrouw, afkomstig van Petten, won den kost met het verkoopen van visch en was zoowel in Kennemerland als in West-Friesland alom bekend als eene, wie men niet veel behoefde te zeggen om haar mond open en hare handen tot geduchten tegenweer gereed te maken. Op het vernemen, eerst van de gevangenschap der drie boeren, en later van het vonnis van Pregel en Vink had zij zich in bewoordingen uitgelaten die voor Klaas Korf het ergste deden vreezen, wanneer hij eenmaal in hare handen viel.</p>
<p>Eene waardige gezellin van Marij Schol was Barbora Haai van Enkhuizen. Zij had ter zee gevaren. Op eene buis had zij jaren lang de plaats vervuld van haren man, die voor kok had gevaren en door een ongelukkig toeval op zee was omgekomen. Deze waren als de aanvoerders te beschouwen van de bende vrouwen, die de mannen van dorp tot dorp volgde om aanhang te verwerven. Een deel der wervers stak ook naar Texel en Wieringen over, maar op het eerstgenoemde eiland was de gisting reeds zoo groot, dat men die aldaar bezwaarlijk meer zou hebben kunnen aanwakkeren. Een groot aantal Texelaars trok onder aanvoering van Meerbijt, Schaghen en Hoefnagel mede naar den vasten wal. Zij werden door hunne eigene vaartuigen en door die van Huisduinen overgebracht. Van Huisduinen ving men den tocht aan, nadat men zich van de vreemdsoortigste wapenen voorzien had. Elgers, knijven, pieken, hooivorken en knodsen waren in de handen van de woeste volksmassa wapenen, waarmee ze wisten om te gaan. Van hier trok men naar 't Oog. De Oogers, reeds op de komst voorbereid, stonden gereed om te volgen. Zij waren op dezelfde wijze gewapend. Nu werd de tocht voortgezet naar Petten. Daar hadden een aantal vrouwen, aan-<pb n="388"/>gevuurd door het voorbeeld van Marij Schol, zich tot deelneming aangesloten, vooral ook bewogen door de welsprekendheid van Engel Moot, eene der intiemste vriendinnen van Marij Schol. Zoo trok men langs Camp en Schoorl naar Bergen, alwaar men bepaald had zich uit alle oorden te zullen vereenigen. De Wieringers waren te Winkel ontscheept. Die van Schagen en Niedorp voegden zich bij hen en samen trokken zij, vermeerderd met velen die zich uit de omliggende plaatsen bij hen voegden, mede naar Bergen, terwijl de dorpers uit den omtrek van Hoorn naar die stad trokken, waar zij der regeering zeer onwelkom waren, ofschoon zij zich rustiger gedroegen dan de bende die naar Alkmaar trok.</p>
<p>In talrijke scharen kwamen zij dan in 't Berger bosch aan, waar nu nog de Kennemers van de dorpen in 't zuidelijkst gedeelte gewacht werden, om daarna naar Alkmaar te trekken, waarop men het eerst het oog gericht had.</p></div>
<div type="section">
<head rend="h4">X.</head>
<p>Onder Louw Snip van Bakkum waren de verwacht wordende Kennemers te Bergen aangekomen. Nu beklom rooie Lammert eene hoogte en sprak de verzamelde menigte dus aan:</p>
<p>‘Mannen! De oproeping om wraak te nemen over den dood van onze vrienden heeft in onze landpalen overal weerklank gevonden. Van heinde en ver zijn hier Kennemers en West-Friezen samen tot dit doel.</p>
<p>Wat staat ons nu te doen? In de eerste plaats eendrachtig te handelen.</p>
<p>De algemeene haat is vooral gekeerd tegen Klaas Korf, en te recht, want deze man heeft voorzeker den stadhouder aangespoord om met zijne ruiters naar ons gewest te komen en zoo streng te handelen.</p>
<p>Ik ben getuige geweest van den dood van onze vrienden; ik heb de martelingen die men hun aandeed aanschouwd, en toen Kosse Pregel van de Wijk naar de strafplaats geleid werd riep hij, mij aanziende, uit: Wreek u op Klaas Korf!’</p>
<pb n="389"/>
<p>Dat woord klinkt mij nog in de ooren, en daarom moet, naar 't mij voorkomt, ons eerste werk zijn, het huis van den rentmeester aan te vallen, te plunderen en te vernielen; niets er van moet op of aan elkander blijven. Door deze daad plegen wij geen roof, want de rijkdom dien hij bezit heeft hij ons ontstolen.</p>
<p>Vele mannen van Texel zijn hier om getuigenis af te leggen, op welk eene lage wijze hij hun nog kortelings voor eene som van zesendertighonderd rijnsche guldens heeft bedrogen.</p>
<p>Laten wij, hem vindende, hem niet op eenmaal dooden. Hij moet in onze macht geraken, om hem al de kwellingen aan te doen die hij heeft verdiend. Onze leuze zij overigens: ‘Beter is het zich dood te vechten, dan dood te hongeren!’ Dit zullen wij onzen onderdrukkers te verstaan geven, en dan mogen wij vooreerst niet verder gaan. Wij moeten dan afwachten wat voor ons zal gedaan worden, en nu - naar Alkmaar! Op, om ons op den gehaten Klaas Korf te wreken.</p>
<p>‘In vrij goede orde ging de troep nu op marsch. In de nabijheid der stad gekomen, zag men een aantal Alkmaarders hun als vrienden te gemoet komen, met het bericht dat een nog grooter getal de poort bewaakte, zoodat der bende de vrije toegang verzekerd was.</p>
<p>De gegoede poorters, vooral die welke tot de regeering behoorden, verkeerden in doodelijken angst bij het zien van zulk eene woeste bende, op zoo vreemdsoortige wijze uitgerust en gewapend.</p>
<p>Men stormde de poort binnen. Een breede stroom van mannen, met van woede fonkelende oogen, vergezeld door vrouwen, die om 't zeerst wraak riepen, bewoog zich weldra ïn de hoofdstraat van Alkmaar en verdrong zich voor het huis van den rentmeester. Onder de geweldige slagen van Leendert Meerbijt en Rob van Huisduinen bezweek weldra de goedgeslotene deur van het huis, en ouder de eersten die met daverend gejuich naar binnen stormden waren Marij Schol, Barber Haai en Engel Moot.</p>
<p>Als furiën holden zij het huis door, zoekende boven en beneden om den rentmeester in handen te krijgen, want de drie vrouwen hadden elkander haar woord gegeven dat zij geene hand aan de plundering zouden slaan, alvorens zij Korf in hare macht of de overtuiging zouden hebben dat hij zich daar niet bevond.</p>
<p>Anderen, meer begeerig naar buit, hadden zich naar dat gedeelte des gebouws begeven waar Pijns de ontvangene gelden gewoon was te bergen, en maakten zich daar meester van de
<pb n="390"/>aanzienlijke sommen welke daar voorhanden waren. De haringslokker speelde hier eene voorname rol. Hij wilde, zeide hij, zich vóór alle andere dingen in 't bezit stellen van de schuldbekentenis, aan het hestuur van zijn eiland op listige wijze afgetroggeld. Het zou zijn om dit stuk weder in handen te stellen van den schout en de schepenen van Texel. 't Was echter niet te vinden, en daarom vergenoegde hij zich met zijn aandeel te nemen van het goud en zilver. De drie vrouwen, vergezeld door Rob van Huisduinen, rooie Lammert en Louw Snip van Bakkum, doorzochten nog steeds het huis, zonder dat ze alsnog eenig spoor van Korf vonden. Eindelijk kwamen zij in de kamer waar de zilveren voorwerpen, die Korf in zoo groote menigte bezat, geborgen waren. Nu konden de vrouwen aan hare begeerte om zulke fraaie voorwerpen te bezitten geen weerstand bieden en begonnen alzoo mede aan het plunderen der kasten.</p>
<p>Doch daar viel de aandacht van Engel Moot op eene kast in 't zelfde vertrek, en toen deze open werd gemaakt vonden zij daarin den huisknecht Jan Luyken.</p>
<p>In een oogwenk had Marij Schol den knecht aangegrepen, terwijl zij, de krachtige opgeheven arm voor hem houdende, van hem begeerde te vernemen, waar zijn meester zich had verborgen. De arme Jan Luyken stond daar bevende voor haar en bezwoer haar bij al wat heilig is, dat hij het niet kon zeggen.</p>
<p>‘Gij liegt!’ schreeuwde de furie, terwijl zij hem de kracht van hare vuist deed gevoelen, ‘gij liegt! maar ik zeg u, als gij uw leven lief hebt, zoo zeg het ons!’</p>
<p>'t Was te vergeefsch dat de arme man volhield dat hij er niets anders van wist, dan dat zijn meester in den vroegen morgen was uitgegaan en hij naar waarheid niet kon opgeven waar hij zich bevond. Telkens wanneer hij deze bewering uitsprak ontving hij hevige slagen, hoofdzakelijk van de vrouwen, want deze hadden zich rondom hem geschaard.</p>
<p>Daar verschenen in 't bewuste vertrek een aantal mannen, den haringslokker aan het hoofd, die zich in den welvoorzienen kelder van den rentmeester hadden te goed gedaan en bedwelmd door het druivennat, daar geplengd, meenden zij dat de vrouwen den rentmeester omsingelden maar niet bij machte waren hem ter neder te vellen. Daarom vlogen zij op hem aan, en eer de vrouwen het konden verhoeden bracht Meerbijt den knecht zulk een geweldigen slag toe, dat hij nedertuimelde. Vervolgens vie-<pb n="391"/>len verscheidene mannen, nog meer dronken dan de haringslokker, op Jan Luyken aan en brachten hem zonder genade om 't leven.</p>
<p>Het plunderen en vernielen werd nu voortgezet; geen voorwerp van eenige waarde of het werd prijs verklaard, terwijl de groote meubelstukken, ongeschikt om gemakkelijk vervoerd te worden, tot gruis werden geslagen. Zoo was men gedurende eenige uren bezig om van binnen te rooven en te vernielen, maar de woeste hoop, hiermee niet voldaan, begon ook de woning te vernielen en af te breken; want, zeidemen, naar het woord van rooie Lammert, te Bergen gesproken, moet er niets van zijn huis op of aan elkander blijven.</p>
<p>'t Is schier ongeloofelijk hoe spoedig het vernielingswerk zijne voltooiing nadert; van de benedenverdieping, van steen gebouwd, blijft geen enkele steen op den ander en weldra vertoont het schoone huis van den rentmeester niets meer dan een puinhoop. Maar wat gebeurt daar ginds? Een man wordt omsingeld door een groot aantal woeste West-Friezen en Kennemers. Is het eindelijk gelukt den rentmeester te vinden? O neen, wij zien het al, het is Michiel Stael, de klerk en bediende van Pijns, dien men achter het huis in eene bergplaats van brandstoffen gevonden heeft.</p>
<p>Door velen wordt de verraderlijke handlanger van den schelmschen meester herkend als de lacher op de vergadering in ‘de Os’ bij Van Enting en daarom voorwaarts gesleept, onder bedreiging dat hem hetzelfde lot zou treffen als den knecht van Korf, die reeds het lot had ondergaan dat men den rentmeester had toegedacht, wanneer hij niet oogenblikkelijk meedeelde waar zijn meester te vinden was. Ook Stael kon niet aan het verlangen der menigte voldoen en zou nu zeker onder hunne geweldige slagen den dood gevonden hebben; maar daar verscheen rooie Lammert, misschien de meest bezadigde van allen.</p>
<p>Stael hief de handen smeekend naar hem op, en daar rooie Lammert, hoe verbolgen ook op Korf, zeer goedhartig was, begaf hij zich tot Stael en vroeg wat deze van hem begeerde.</p>
<p>‘Slechts uwe bescherming,’ zuchtte de kleine schele man, ‘en daarvoor zal ik u in de gelegenheid stellen u op Nikolaas Pijns te wreken. Hij is onverstandig genoeg geweest mij zijn vertrouwen te schenken, of wellicht was ik slimmer dan hij vermoedde. Daardoor ben ik achter geheimen gekomen die, wanneer
<pb n="392"/>zij aan 't licht komen, hem zonder twijfel in ongenade zullen doen vallen, want hij heeft zich aan zeer kwade practijken schuldig gemaakt, waarvan ik de bewijzen in handen heb. Houd mij, tot borg voor het nakomen van mijne belofte, gevangen, maar verhinder mijne aanvallers mij langer te mishandelen of te dooden, want uwe wraakneming zou daardoor mislukken.’</p>
<p>Rooie Lammert had invloed onder het volk. Zijne woorden werden niet in den wind geslagen, toen hij gebood den man niet verder te mishandelen maar hem naar ‘de Os,’ de taveerne van Van Enting, te brengen en hem streng te bewaken. Over een uur zou hij daar zijn om met Michiel Stael te spreken en van hem te vernemen wat deze hem te zeggen had.</p>
<p>Intusschen zocht hij de meest bezadigde hoofden op om met hem naar het stadhuis te gaan, waar hij door de regeering der stad vriendelijk verzocht was te verschijnen.</p>
<p>Daar begon men met de erkenning, dat het volk in zijn recht was wanneer het zich verzette tegen de drukkende lasten, maar dat de weg om tot verlichting er van te geraken eerder gelegen was in een verzoek om wegneming der grieven dan in de middelen van geweld die men pleegde. Men prees echter de houding der huislieden, daar zij hun geweld tot hiertoe slechts bepaald hadden tot het huis van den rentmeester en den burgers geen overlast hadden aangedaan. Ook van Haarlem kwamen afgevaardigden om de Kennemers en West-Friezen te bewegen huiswaarts te keeren, belovende dat door hunne tusschenkomst binnen kort een dagvaart in den Haag zou gehouden worden, waar hunne belangen zouden behandeld en waar hun zeker eenige vermindering van lasten zou toegestaan worden.</p>
<p>De hoofden raadpleegden samen en besloten zich rustig te houden, om te zien of de te houden dagvaart voor hen iets goeds uitwerkte. Zij verbonden daaraan echter de voorwaarden, dat de stadhouder zijne ruiters, met welke hij in hun gewest gekomen was, zou doen terug trekken, en dat hij aan den nog gevangen Kasper van Harrege de vrijheid zou schenken. Deze voorwaarden werden aangenomen, de ruiters trokken af, Kasper werd in triomf uit de gevangenis gehaald, en er bestond alle hoop dat de rust verder zou bewaard blijven, wanneer de vergadering in den Haag althans een goeden uitslag had.</p>
<p>Nu werd Michiel Stael, die nog steeds in de bekende taveerne bewaakt werd, in verhoor genomen.</p>
<pb n="393"/>
<p>Deze verhaalde vele schelmerijen van zijn meester. Hij had het bewijs in handen dat Korf met zijne boeken op vreemdsoortige wijze te werk ging. Hij hield dubbele boeken. Het eene bevatte de sommen die ieder schotplichtige volgens de schotzetting schuldig was, en daarnaar deed hij zijne verantwoording. Het andere bevatte de sommen die hij werkelijk invorderde en die aanmerkelijk hooger waren, zoodat de rentmeester vele jaren belangrijke sommen aan vele eenvoudige schotplichtingen had ontstolen. Ten aanzien van de meer ontwikkelde belastingschuldigen had hij dit spel niet durven drijven, uit vrees dat dezen de schelmerij allicht ontdekken en hem daardoor ten val zouden brengen.</p>
<p>Verder verklaarde hij dat hij, toen het volk den storm tegen het huis zijns meesters was begonnen, gevlucht was, maar niet eer dan nadat hij zich had meester gemaakt van de boeken, die tot bewijs zouden kunnen strekken van zijne verklaring. Die boeken had hij in de loods, bergplaats voor brandstoffen, verborgen, en werkelijk kwamen zij te voorschijn toen men daarnaar een onderzoek instelde.</p>
<p>Omtrent dit een en ander werd eene verklaring opgesteld en met de bewijzen aan den stadhouder gezonden. Nu hoopte men voor goed van den gehaten man ontslagen te zijn en zag alzoo de toekomst lichter in.</p>
<p>Nog werd wel, door de meest wraakgierigen, waaronder Marij Schol en Barber Haai, naar den rentmeester gezocht en omtrent de plaats van zijn verblijf gevorscht, doch nergens was eenig spoor van hem te vinden, niemand scheen bekend te zijn met de plaats waarheen hij zich had begeven. Velen, die te huis niets te verzuimen hadden, bleven in Alkmaar ten laste der ingezetenen<note n="1)" place="foot">Boomkamp, Alkmaar.</note>, om daar den uitslag van de vergadering in den Haag af te wachten, doch een aantal mannen, die op de plaats hunner inwoning iets beters te doen hadden, trokken met hoop op verbetering in hun lot huiswaarts.</p></div>
<div type="section">
<pb n="394"/>
<head rend="h4">XI.</head>
<p>Op de hoeve van de weduwe Pregel, in de Wijk, zag het er treurig uit. De gevangenschap en de daarop gevolgde veroordeeling van en de voltrekking van het vonnis aan den man, die meer voor de belangen zijner minbedeelde vrienden dan voor zich zelf had gestreden, had een diepen indruk op zijne vrouw en Anneke gemaakt, had de huizing waarin weleer het geluk zetelde in eene sombere plaats van diepe smart en doffen weemoed doen verkeeren. De invrijheidstelling van Kasper van Harrege, die, nog kort in 't genot zijner vrijheid, de weduwe en Anneke had bezocht en zoo veel mogelijk orde op zaken gesteld, was een geringe lichtstraal in den somberen nacht des lijdens, welke over deze woning was gedaald. Meestal zat de droeve weduwe in stomme smart daar neer, en Anneke, hoewel haar het harte van weemoed brak bij de voorstelling van de ijselijke straf, den dierbaren man toebedeeld, deed zich geweld aan om de diep geschokte weduwe op te beuren.</p>
<p>Maar ach, de maat des lijdens was nog niet vol; nog meer onheil zou over deze weleer zoo vreedzame woning gebracht worden. - - - - - - - - - - - - - - -</p>
<p>Door Ridder Jan van Naaldwijk was het bericht van de toenemende onrust en woeling in West-Friesland en Kennemerland met groote vreugde vernomen, en daar zijne komst, gelijk wij weten, op de eilanden Texel en Wieringen was voorbereid, haastte hij zich zoo veel mogelijk om zijne schepen uit te rusten tot den tocht naar het Marsdiep. Binnen korten tijd waren ze gereed om uit te zeilen. Zij waren bemand met zeelieden en soldaten, gehard in den strijd, met mannen, gewoon het oorlogsgevaar te trotseeren en moedig het hoofd te bieden. Hadden zij daarvan in den Jonker-Fransen-oorlog geene bewijzen gegeven? hadden zij hun geliefden en dapperen aanvoerder, den edelen jonker, te vroeg aan hen ontvallen, niet met onkreukbare trouw aangekleefd en tot zijn stervensuur op zijne tochten vergezeld? Hoe gering de kans ook ware om hunne partij op nieuw te verheffen, toch hadden zij zich onder Van Naaldwijk geschaard, om, ware het mogelijk, het verloren terrein te herwinnen.</p>
<pb n="395"/>
<p>Geen wonder dus dat hun een gelegenheid om weder het oorlogstooneel te betreden welkom was, geen wonder dat het bericht, dat men in Noord-Holland wellicht op nieuw voet zou kunnen krijgen, met onstuimige vreugde vernomen werd en men zich met spoed gereed maakte om aldaar roem en buit te behalen.</p>
<p>Met al de beschikbare vaartuigen vertrok men met gunstige gelegenheid van Sluis, doch op de hoogte van Wijk aan Zee kreeg men volkomene windstilte, en daar het getij tegen was kon men de reis niet voortzetten. Werkeloosheid was voor de naar buit begeerige Hoekschen niet uit te staan. Zij verlangden daarom naar den wal te gaan om zich meester te maken van hetgeen hun zou voorkomen.</p>
<p>Ofschoon het niet in het oorsponkelijke plan van Van Naaldwijk lag aan de kust te plunderen, zoo kon hij moeielijk zijne manschappen tegenhouden, en nu de oorlogsmannen zonder tegenstand te ondervinden den wal bereikt hadden, trokken zij de Wijk door, roovende, moordende en brandstichtende; want te lang hadden zij te vergeefs gewenscht, zich wegens de laatste nederlagen, onder Jonker Frans geleden, te wreken.</p>
<p>Nu zij geen andere tegenstanders vinden dan ongewapende huislieden, gaan zij naar hartelust en onbesuisd te werk<note n="1)" place="foot">Van Alkemade, Jonker-Fransen-oorlog.</note>. Het noodgeschrei, vooral in 't dorp Wijk aan Zee, is hartverscheurend. Vrouwen en weerlooze kinderen worden door de woeste Hoekschen geveld; wat vluchten kan, verzuimt niet eene veilige wijkplaats te zoeken.</p>
<p>Zie eens, daar wordt eene vrouw, die het gewaagd heeft vliedende hare voornaamste bezitting meetevoeren, door tal van mannen achtervolgd, ingehaald, beroofd en zonder medelijden geveld. Den armen grijsaard, die daar ginds zijn heil in de vlucht zoekt, zoo snel als zijne stramme leden het toelaten, wordt mede door den moedwil van eenige onmenschelijke soldaten de genadeslag toegebracht. Beladen met allerlei geroofde goederen, ziet men tal van manschappen naar de schepen terugkeeren om daarna andermaal naar het strand te roeien ten einde meer buit te bemachtigen. Zie, daar stijgen rook en vlammen omhoog uit verschillende huizen des dorps. De moedwil der bende
<pb n="396"/>kent geene palen, en nu er weinig meer valt te rooven wordt de roode haan in het dorp meester, en de Hoekschen gaan den omtrek door om aan hunne roof- en plunderzucht ook daar bot te vieren. 't Is te vergeefsch, dat de inwoners van Wijk, die nog overbleven, den brand trachten te stuiten: het geheele dorp wordt eene prooi der vlammen, en de eigenaars der panden staan handenwringend daar, om het verlies van het eenige wat hun nog was overgebleven.</p>
<p>Dat aan de op buit loerende schepelingen de in den omtrek van Wijk aan Zee gelegene hofstede van de weduwe Pregel weldra in het oog viel, en dat zij, door haar schoon uiterlijk aangetrokken, de hoop voedden van daar voor hunne roofzucht begeerlijke zaken te zullen vinden, is niet te verwonderen.</p>
<p>Een aantal woeste mannen drong weldra het huis binnen; maar gelukkig voor de weerlooze vrouwen was daar een man ter harer bescherming. 't Was Kasper van Harrege, die juist een bezoek bij de weduwe en Anneke bracht, toen de Hoekschen den wal naderden, en daar was gebleven om de jammerende vrouwen te beveiligen wanneer gevaar haar mocht bedreigen. Gewapend met een bijl stond hij daar om de indringers tegen te houden, terwijl de vrouwen in de aangrenzende kamer waren gevlucht.</p>
<p>‘Wie nadert is een kind des doods!’ roept hij zijnen bestormers toe, ‘want ik zweer u dat ik mijn leven niet dan duur - zeer duur zal verkoopen.</p>
<p>Een woeste lach van een der aanvallers is het antwoord op deze woorden van Kasper, maar toch schijnt men vrees te hebben voor den krachtigen arm waarmee hij de bijl heen en weder zwaait. Intusschen dringen de vijanden al nader en nader en trachten den man, die het waagt tegen zoovelen te strijden, te ontwapenen. Dit valt echter niet gemakkelijk, want van Harrege kampt met de kracht van den leeuw en de woede van den tijger; doch wat vermag hij op den duur tegen zoo velen? Arme man, uw laatste uur zal weldra slaan en wie blijft dan over om de zwakke vrouwen te beschermen? Zie, daar stormen zij in groote menigte op hem aan; hij wordt van alle kanten aangegrepen, en hoe hij ook tot zijne laatste stonde, met reeds gewonden arm, zijn wapen blijft hanteeren, in 't eind bezwijkt hij voor de overmacht en tuimelt bewusteloos neder. Helaas! de stoute verdediger der weerlooze vrouwen sterft den heldendood.
<pb n="397"/>Nu de tegenstander is geveld, stormen de woestelingen door het huis en maken zich meester van den huit dien ze daar vinden.</p>
<p>Weldra komt men in het vertrek waar de van angst sidderende vrouwen zich bevinden. Voor 't oog van Anneke wordt de weduwe met éénen slag geveld.</p>
<p>Een alles doordringende gil van het schoone kind gaat zelfs den woesten krijgslieden door merg en been. Een der soldaten wil ook haar den genadeslag toebrengen, doch daar treedt iemand vooruit, waarschijnlijk hooger in rang dan de man die haar bedreigt, en spreekt: ‘laat af, schaamt gij u niet om met weerlooze vrouwen aldus te handelen?’</p>
<p>Hij voegt er echter binnensmonds bij: ‘te schoone buit, om op deze wijze te bejegenen!’ en de blik, dien hij op het lieve kind vestigt, toont aan dat haar in zijne handen schande wacht in stede van den dood, waarmeê zij even te voren bedreigd werd. Maar anderen schieten toe en willen den woesteling zijne prooi niet laten. Eene worsteling ontstaat tusschen de mannen, die haar ieder voor zich begeeren; daardoor vindt het meisje gelegenheid om te ontsnappen. Als eene gejaagde ree vlucht zij langs veld en duin. Daar zitten de woeste mannen haar achterna. Bijna bezwijkt de arme maagd, want zij is op het punt van achterhaald te worden; doch daar verschijnt, alsof God een engel uit den hemel zond om hare onschuld te beschermen, een vriend: 't is de ons bekende Henri de Lanoy, haar voormalige leermeester, in wiens armen zij bewusteloos nedervalt. Hij beveelt den ruwen schepelingen zich te verwijderen en brengt het arme kind naar het strand, om haar op het schip van Van Naaldwijk eene veilige schuilplaats te verschaffen.</p>
<p>De wind is intusschen aangewakkerd en Van Naaldwijk geeft bevel dat zijne manschappen zich aan boord zullen begeven. Met loome schreden wordt aan dit bevel voldaan, want de roofen moordlust der mannen, in den laatsten tijd zoo schaars voldaan, is nog niet bekoeld. Eindelijk moet gehoorzaamd worden, want op de schepen worden de zeilen reeds geheschen om de reis voort te zetten. Met gunstige gelegenheid stevenen de vaartuigen nu naar het Marsdiep; doch eer zij op de eilanden voet aan land zetten geeft Van Naaldwijk aan zijne manschappen den strengen last, zich jegens de eilanders niet den geringsten moedwil te veroorloven, dewijl zij daar als vrienden zouden
<pb n="398"/>worden ontvangen en hun alles gelegen was aan de welwillendheid en vriendschap der bewoners van Texel en Wieringen. Bij deze vermaning en dezen last voegde hij overigens de bedreiging dat, wie maar in 't geringste van dit bevel afweek, ten strengste zou gestraft worden.</p></div></div>
<div type="chapter">
<interpGrp>
<interp type="secundair" value="cice001"/>
<interp type="primair" value="burg010"/>
</interpGrp>
<pb n="399"/>
<head rend="h2">[Wetenschap en belletrie.]</head>
<head rend="h3">De verdiensten van Cicero ten opzichte van de wijsbegeerte.
<lb/>Door Dr. D. Burger.</head>
<p>Het schijnt, dat Cicero's wijsgeerige geschriften tegenwoordig minder gewaardeerd worden dan zij verdienen. Nu eens ontbreekt de lust en de ernst om bij de beoordeeling van zijnen arbeid het rechte standpunt te kiezen; dan weer zijn het valsche meeningen, waardoor sommigen, die van hem konden en moesten leeren, zich boven hem verheffen; alsof hij, die toch maar de Grieken vertaalde en voor Rome toegankelijk maakte, niets oorspronkelijks bezat, waaruit wij nut konden trekken. Inderdaad, hij, die eigene nasporingen, streng wetenschappelijke, oorspronkelijke werken bij eenen staatsman en redenaar zoekt, hij zoekt niet alleen te vergeefs, maar hij heeft dit aan zich zelven te wijten; want hij had moeten bedenken, dat oorspronkelijke scheppingen in de wijsbegeerte den geheelen mensch in beslag nemen; daar toch zelfs de vraagstukken der wijsgeerige bespiegeling slechts door voortdurend ingespannene opmerkzaamheid kunnen vastgehouden worden, en zelfs diegenen, welke hun geheele leven aan dien arbeid wijden, slechts zelden zoover komen, dat zij den omvang en het gewicht der vraagstukken volledig leeren kennen. Men kan echter onder de nasporingen van anderen, onder eene menigte van geschriften, leerstukken, tegenstrijdige gevoelens eene eigene keus doen; eene keus, waarbij het gezonde oordeel, zoowel in wetenschap-<pb n="400"/>pelijk als in praktisch opzicht moet uitkomen; eene keus, die steeds den mensch, welke kiest, doet kennen, en die in fijnere bijzonderheden licht even verscheiden kan wezen als de karakters en eigenaardigheden der menschen zijn kunnen. Cicero, een belezen, geleerd man, een kenner der in dien tijd zeer rijke Grieksche letterkunde, een der eersten van zijn land, die wel kon verwachten, dat zijn oordeel voor velen van gezag zijn zou, die in de gaven van de voordracht zijns gelijken niet had, voor wien het gemakkelijk was, met de geheele kracht der Latijnsche welsprekendheid die sekte te wapenen, waaraan hij de voorkeur gaf; Cicero deed eene keus, maar
zóó, dat hij voor bescheidene en bezonnene twijfeling plaats overliet; hij begiftigde de wijsbegeerte met zijne kunstrijke behandeling; maar om de wijsbegeerte zelve en niet enkele partijen te helpen, liet hij elke partij spreken; hij leert ons Epicurus, hij leert ons de Stoa kennen, zonder door eenig overwicht, dat niet in de zaak gelegen is, ons tot de Academie, waaraan hij zelf trouw blijft, te willen overhalen. Overal zien wij den man van zuivere waarheidsliefde, en tevens den ontwikkelden man, die niet in eens uit de rij der leerlingen in die der leermeesters overstapt, maar die, wat hij zich voorlang door ijverige studie had eigen gemaakt, wat hij gedurende een werkzaam leven gebruikt, beproefd, en door nieuwe studiën uitgebreid had, nu in de laatste jaren zijns levens nog eens met nieuwen ernst aangrijpt, verkondigt, met alle kracht aanbeveelt, met indringende uitvoerigheid, en meest met die helderheid, die van waar inzicht getuigt, uit elkander zet.</p>
<p>Ondertusschen hapert deze helderheid op twee plaatsen, waar de meesten haar wellicht het eerst gezocht hebben. Voordat wij dus verder gaan, is het noodig het mistrouwen, dat daardoor ontstaan kon, weg te nemen. Iemand, die slechts door de gewone schoolstudie met Cicero als wijsgeer bekend is geworden, die hem misschien slechts uit de herinnering daarvan beoordeelt, heeft waarschijnlijk, om nu niet de geheel voor het groote publiek bestemde Tusculanae te noemen, het boekje van de Plichten in de gedachte; deze navolging van Panaetius, geschreven met het oogmerk, om door vaderlijke raadgevingen eenen zoon van nut te zijn, die toen voor het praktische leven zijnen raad noodig had, maar minder voor het wetenschappelijke, daar hij zich in Athene bevond, waar de scholen der wijsgeeren
<pb n="401"/>voor hem openstonden. Deze boeken van de Plichten hadden vroeger eene vermaardheid, die zij niet konden handhaven; want in wetenschappelijk opzicht zijn zij het zwakste wat Cicero heeft nagelaten. Wij vinden daarin een redeneerkundig geraamte waarin de uitwerking als in hokjes met moeite wordt samengeperst, zonder te zorgen, dat al de plaatsen behoorlijk gevuld worden; maar met eene niet goed gelukte inspanning, om de zwarigheden, die tegen het einde, als de lezer alles nog eens samenvat, ontstaan moeten, door klinkende woorden en machtspreuken neder te drukken. De zoon moet zich overtuigen, dat het nut met de deugd niet in strijd is; daardoor verliest de vader de bedaardheid, waarmede hij in de boeken over het Hoogste Goed elke zaak voor zich zelve heeft laten spreken. Deze boeken over het Hoogste Goed waren reeds geschreven, en de zoon studeert in Athene; daarom loopt de vader ditmaal vluchtig over de beginselen heen en wordt slechts uitvoerig op die plaatsen, waar hij er prijs op stelt, eene onmiddellijk praktische waarheid aan zijnen zoon duidelijk te maken en in te prenten. En juist deze plaatsen zijn, als men ze afzonderlijk beschouwt, zóó voortreffelijk, dat het boek steeds zijne warme vrienden en vereerders zal behouden, al hindert de vertooning van een geheel, dat innerlijke volledigheid mist, den stelselmatigen denker.</p>
<p>Eene tweede plaats, waar de verwachting, met welke men Cicero's werken opent, erg wordt te leur gesteld, is het begin van het derde boek over het Hoogste Goed, alwaar de beginselen der stoicijnsche zedekunde behandeld worden, doch zoo weinig samenhangend, met zulke gebrekkige gevolgtrekkingen, dat men bij het eerste lezen onvermijdelijk op de gedachte komt, dat Cicero de stoicijnen niet begrepen heeft. Ook is hier zeker niet alles onberispelijk; maar het is de vraag, hoe groot het misverstand zijn kan, en waar het van daan komt. Neemt men het volgende, vierde boek ter hand: dan blijkt, dat Cicero het gebrek aan samenhang zeer goed kende, daar hij dit juist aan de stoicijnen verwijt; ja er blijkt nog meer, namelijk, dat het gebrek aan samenhang uit den wortel van het stoicijnsche stelsel zelf voortkomt, en dat Zeno, de stichter daarvan, een man, die niet door scherpzinnigheid uitmuntte, de zwakheid had begaan, van zijnen leermeester Polemo een grondbeginsel over te nemen, dat op zijn eigen hoofddenkbeeld in 't geheel
<pb n="402"/>niet paste, en integendeel, wanneer het stelsel zich in den goeden samenhang zou ontwikkelen, uitdrukkelijk had moeten verworpen worden. Dit grondbeginsel was: <hi rend="i">overeenkomstig met de natuur te leven is het hoogste goed;</hi> de stoicijnsche gestrengheid daarentegen verlangt juist verachting van hetgeen in de uiterlijke natuur de zinnen streelt, en zelfs, als het noodig is, opoffering van datgene, wat de zinnelijke natuur van den mensch behoeft en tracht vast te houden. Nu kunnen wel de hoofddenkbeelden van Zeno langs eenen anderen weg van onderzoek zeer duidelijk gekend worden; het is, om mij van eene bekende uitdrukking van Kant te bedienen, zeer wel mogelijk, Zeno beter te verstaan dan hij zich zelven verstond; en juist Kant heeft ons daartoe den weg gebaand. Het was evenwel van Cicero niet te eischen, dat hij zulk een spoor zou vinden; hij merkte de onvolkomenheid van het voor hem liggende leerstelsel; en het is een deel van zijnen roem, dat hij, bij zijne vatbaarheid voor de verhevene leerstéllingen der stoicijnen, zich hierin niet vergiste.</p>
<p>Om nu de werkzaamheden van Cicero ten opzichte van de wijsbegeerte goed te waardeeren, moeten wij nog een paar omstandigheden in het oog vatten, waarvan de eene gunstig, de andere nadeelig daarbij medewerkte. Het was voor Cicero gelukkig, dat zijne leermeesters Philo en Antiochus, die wel naderhand oneenig werden, maar misschien juist daardoor hunne leerlingen vrijer van hun gezag en dus zelfstandiger maakten, beiden Academici waren; en hem door den onpartijdigen geest van onderzoek hunner school konden wapenen zoowel tegen de oppervlakkigheid van Epicurus als ook tegen de leerstelligheid, de valsche spitsvondigheid en het bijgeloof der Stoa. Daarentegen was de tijd, waarin Cicero leefde, in het algemeen volstrekt niet gelukkig; het eigenlijk wijsgeerige tijdperk der Grieken was lang voorbij; de stoicijnsche en de Epicuréïsche school, beiden in den grond uit allerlei brokken samengestelde, oppervlakkige wijsgeerige stelsels, ofschoon van tegenovergestelde soort, streden sedert een paar eeuwen met elkander over de leerstellingen, met de Academici over de beginselen en de wijze van behandeling; en beheerschten door dezen strijd zoo zeer de richting van het wijsgeerig onderzoek, dat zelfs mannen als Arcesilaüs en Karneades, de eerste denkers van hunnen tijd, waarmede onder de Stoicijnen slechts Chrysippus kan vergeleken
<pb n="403"/>worden, hunne scherpzinnigheid in redetwisten verbruikten, en van samenhangend eigen onderzoek werden afgetrokken. Lang voorbij was de gouden eeuw van Herakliet, Leucippus, Parmenides, Zeno van Elea, Plato, Aristoteles; die tijd, toen bij de beschouwing van de ware, oorspronkelijke vraagstukken echt wijsgeerige denkbeelden te voorschijn kwamen; zoodat toen de wijsbegeerte misschien eenen zekeren wetenschappelijken grondslag had kunnen verkrijgen, indien er slechts één gevolgd ware, die het werk der voorgangers met Plato's diepzinnigheid had kunnen voltooien, of indien Aristoteles, dio op alle velden der wetenschap ging rondwandelen, zich meer tot het onderzoeken der hoofdzaken bepaald had, en zich meer moeite had gegeven om waar hij indrong ook door te dringen. Doch het groote werk was onvoltooid gebleven, de nagelatene geschriften plantten den roem maar niet het streven hunner vervaardigers voort; ook Cicero las Plato en Aristoteles; hij gevoelde de voortreffelijkheid der ouden boven de minder groote geesten van zijnen tijd; maar hij werd niet van hunne onderzoekingen vervuld; hij was te zeer vervuld van de tegenwoordige twisten, om tot op den grond der bespiegeling door te dringen. Dat zijne Muze het evenwel verdiend had, met de verhevene mannen, die te vroeg voor hem geleefd hadden, vertrouwelijk bekend te worden, kan men opmaken uit de wijze, waarop hij datgene gebruikte wat zijne eeuw binnen zijn bereik bracht.</p>
<p>Wanneer wij nu Cicero, niet aan den kleinen kring der eigenlijke wijsgeeren van beroep, maar aan de veel grootere menigte van de liefhebbers van godsdienstige en zedekundige bespiegelingen aanbevelen: dan zijn er vooral drie punten, waarop wij bijzonder de opmerkzaamheid moeten vestigen. Vooreerst de neiging tot twijfelen, het overwegen van het vóór en tegen, welke Cicero van de Academici had overgegenomen, en die den grondtrek van zijn wijsgeerig redeneeren uitmaakt; ten tweede de vaste en diepe overtuiging, waarmede hij de geldigheid der zedelijke grondbegrippen huldigt; ten derde zijne oprechte achting voor de wijsbegeerte in haren geheelen omvang, als een van de beste opvoedingsmiddelen der menschen, ja der volken, hetwelk hij daarom in het belang van zijn vaderland in zijne moedertaal tracht toegankelijk te maken.</p>
<p>Volgens het weinige, dat wij van de Academici weten, schijnt het, dat zij geenszins alle kennis loochenden, maar wel hun
<pb n="404"/>best deden, om elk punt lang en uitvoerig te doen bespreken, ten einde zooveel mogelijk te verhoeden, dat het onderzoek als gesloten beschouwd, de uitkomsten daarvan geloovig aangenomen, en de bewijzen vergeten werden. De eigenlijke twijfelaars trachtten naar onverschilligheid, de leerstelligen naar vaststaande leerstukken, de Academici naar wetenschap, maar meer nog naar voortdurend onderzoek, daar zij onvermoeid het vóór en tegen van alle zijden overwogen. Wat tegenwoordig aan de inspanning van eenen leeraar in de wijsbegeerte nauwlijks gelukt, namelijk de toehoorders, die meestal uitkomsten verlangen, om die van buiten te leeren, tot gedurig overwegen en van alle kanten bezien van hetzelfde voorwerp over te halen, kon misschien Arcesilaüs in de oude stad van Pallas gemakkelijker te weeg brengen; althans het gelukte hem eene leerwijze in gang te brengen, waarbij niet zoozeer een bepaald geloof, maar veelmeer oefening in het denken verkregen werd. Ook had Plato hem voorgewerkt; want wie kan dezen overtreffen in de kunst, om de voorstellingen der menschen handelbaar en buigzaam te maken? Het was echter noodig Zeno tegen te werken. Deze stijfzinnige man wist zich te doen gelden, daar hij, eenige oudere gevoelens samenvoegend, maar de fijnste onderscheidingen van den vorigen tijd over het hoofd ziende, eene zeer bevattelijke, maar geheel ongegronde natuurleer uitdacht, deze met vreemde woorden, zeldzame vergelijkingen en stijve manieren voordroeg, en in dit gewaad op nieuwheid en oorspronkelijkheid aanspraak maakte; ofschoon zelfs ten aanzien van de zedelijke leerstukken, waarop de Stoa vooral trotsch is, nog tegenwoordig het begin van het tweede boek van Plato's Republiek, al ware al het overige verloren, ons zou kunnen overtuigen, dat er geen gebrek meer was aan verhevenheid van leer, en dat men tot ongerijmd klinkende stellingen zijne toevlucht moest nemen, om den schijn, en misschien ook de inbeelding, van het bereiken van een
hooger standpunt te verkrijgen. En wanneer wij ons verbazen over de lichtvaardigheid, waarmede Zeno de wereldziel, het noodlot en het vuur van Herakliet met de voorzienigheid van Socrates in een zonderling mengelmoes samensmelt, om daardoor zonder verlegenheid den omloop der grondstoffen in beweging te brengen; wanneer wij ons daarbij met verwondering de gewichtige, aan waarschuwing rijke plaatsen bij Plato herinneren, waar eene krachtige
<pb n="405"/>bespiegeling zich juist tegen dezen omloop, juist tegen deze ijdelheid der zinnelijke wereld, die zich zelve ontloopt, verzet en tot verheffing in het bovenzinnelijke opwekt; wanneer wij, nog verder terugdenkend, overwegen, dat, schier in het begin van de geschiedenis der wijsbegeerte, juist het begrip der verandering, juist het verschijnsel van de wisseling der dingen, reeds aan de voortreffelijke mannen uit Eléa eene eerste aanduiding van het rijk van het ware zijn gegeven had; wanneer wij nu vragen, hoe toch Zeno, die meer dan twintig jaren door Atheensche leermeesters onderwezen was, van al die onderzoekingen niets wetend, of niets begrijpend, het wagen durfde, ja hoe het hem gelukken kon, midden in Athene eene nieuwe school te stichten, wanneer <hi rend="i">wy</hi> zoo vragen: wat moest dan een beschaafde tijdgenoot en medeburger, een kenner en vereerder dier ouden, een Arcesilaüs daarvan denken? wat later Karneades? wat eindelijk Cicero, die de bewijsstukken van den langdurigen strijd over die zoogenaamde nieuwe uitvindingen voor oogen had, en die, indien de bovennatuurkundige fijnheden hem ook ontsnapten, toch genoeg van de geschiedenis der wijsbegeerte wist, om de meeningen van Zeno met andere en oudere gevoelens te kunnen vergelijken? Vandaar de menigvuldige, vaak levendige, soms aan afkeer grenzende uitspraken van Cicero over Zeno, welke niet tegen de zaak, ook niet tegen den persoon, maar tegen de aanmatiging om eene nieuwe sekte te stichten gericht zijn, en welke wel met de meermalen, ook in lateren tijd, vernomen loftuitingen op de Stoicijnsche school niet best overeenkomen, maar daarentegen door hare scherpte en helderheid de sterkte zijner eigene overtuiging doen kennen. Nergens blinkt Cicero's scherpzinnigheid meer uit, nergens wordt in tegenstelling met de nagebootste taal van Grieksche voorgangers zijne eigene stem duidelijker vernomen, nergens is de uitdrukking vloeiender en meer samenhangend dan in de boeken, die aan de
weerlegging der Stoicijnen gewijd zijn. En het verdienstelijke dezer geschriften moet des te hooger geschat worden, wanneer men bedenkt, hoe Zeno zich aan de beide oude vooroordeelen, het materialismus en het geloof in de wichelarij, geheel overgegeven, hoe hij daardoor het verhevene begrip der voorzienigheid bedorven, hoe hij zijne godsdienstleer door de bewering van de sterfelijkheid der zielen misvormd had. Zeno miste, zoo goed als iemand anders, de opvoeding door het
<pb n="406"/>Christendom. Had hij dit geluk kunnen hebben, dan zou zijn gemoed veredeld, zijne hardheid verzacht zijn; hij ware dan misschien een vijand der wijsbegeerte, maar daarentegen een wakker, indrukwekkend kerkleeraar geworden; zooals de menigte der menschen noodig heeft. In de wijsbegeerte werd zijn ernst lichtvaardigheid; want met deze hard klinkende benaming moet het gedrag aangeduid worden van eenen wijsgeer, die, terwijl waarheid en grondigheid voor hem de hoogste wetten moesten wezen, de dieper gaande onderzoekingen zijnor voorgangers neerdrukt door aanmatigende, onbewezene beweringen, al mogen dezen hem ook nog zoo zeer voor de behoeften der menschen schijnen te passen. Daarom was het noodig, dat eene ernstige, scherpe beoordeeling Zeno en de zijnen voortdurend tegenwerkte. Hoe velen kunnen door de algemeen vernomene taal van Cicero voor het verzinken in dat bijgeloof bewaard zijn! Hoe velen kunnen hierdoor hun gezond verstand behouden hebben, vooral in de volgende eeuwen, toen de geheele wijsbegeerte in dweeperij ontaardde! En hoe verkwikkend is nog tegenwoordig het schouwspel der kalme waardigheid, waarmede de beoordeeling steeds bij Cicero te voorschijn treedt! Onder de prachtige inleidingen, waaraan de groote redenaar ons gewend heeft, munt die in schoonheid en ernst uit, waarmede het laatste voor ons bewaarde boek der Academische onderzoekingen begint. En met welke zorgvuldigheid wordt in het midden van het boek, als de eischen der leerstelligheid afgewezen worden, aangetoond, dat geen gebrek aan belangstelling in de waarheid, maar slechts voorzorg om de waarheid niet met dwaling, de kennis niet met ongegronde meening te vermengen, de drijfveer is der Academische denkwijze! Met welke behoedzaamheid en verschooning behandelt het werk over de Wichelarij de vooroordeelen, welke het bestrijden wil. Hoe zichtbaar heeft de wensch, om uit de tegen elkander overstaande meeningen eene aannemelijke waarschijnlijkheid te ontwikkelen, aan het geheele werk
over de Natuur der Goden medegearbeid! Het ware te wenschen, dat diegenen onder onze tijdgenooten, die, om te kunnen medespreken, het eerste het beste stelsel bestudeeren en zijne spreekwijze overnemen, de nauwgezette waarheidsliefde van Cicero tot voorbeeld namen.</p>
<p>Eén ding kon Cicero zonder bezwaar vaststellen, namelijk dat het hoogste goed van de zedelijkheid afhangt. Deze waarheid
<pb n="407"/>zocht on erkende hij in al zijne wijsgeerige verhandelingen; niets boezemde hem meer belangstelling in dan aan zulk een gewichtig voorwerp de laatste en scherpste bevestiging te verschaffen. Hoewel nu ook in dit opzicht het stelsel van Zeno ongeveer evenveel schaduw als licht gaf, zoo hielp het toch althans één punt ophelderen, dat, wel niet in de leer van Plato, maar toch in die zijner naaste opvolgers, met name van Polemo, verduisterd was. Wij bedoelen de reeds vermelde stelling, dat overeenkomstig met de natuur te leven het hoogste goed is. Deze volstrekt onwetenschappelijke uitdrukking, waarin op zijn hoogst door beschouwingen over de doeltreffendheid in de natuur eenige bruikbaarheid komt, die evenwel in nieuwere tijden door Rousseau en anderen onverstandig genoeg is toegepast, totdat Kant het misbruik stuitte; deze uitdrukking moest noodzakelijk de vraag uitlokken, waarin de natuur, vooral de natuur van den mensch bestaat. Het beantwoorden hiervan verwikkelt ons in onmetelijke onderzoekingen, waarbij wel ook eenmaal de beurt aan het zedelijke in den mensch komen moet, maar zonder dat <hi rend="i">dit</hi> zich ook maar in het minst als <hi rend="i">meer of minder natuurlijk</hi> onder de overige levenswijzen en soorten van gevoel kan onderscheiden of op den voorgrond plaatsen. Op dezen weg kwamen dus ook van ouds alle partijen, Epicuristen, Stoicijnen, Academici enz., even goed en even slecht tot het voorgestelde doel; daar elke partij, zonder twijfel met even veel recht, dat voor natuurlijk hield, waartoe juist <hi rend="i">zij</hi> zich door eene natuurlijke neiging getrokken voelde. Zeno echter, die zeker in de zedelijkheid oprecht en hartelijk belang stelde, brak door het woud, en rukte het voorwerp, hetwelk hij zocht, los van al wat het omgaf en er mede verbonden was; zoodat wel zeer wonderlijke stellingen over de natuur te voorschijn kwamen, maar tevens de tegenstelling, die bij ons sedert Kant door de woorden
<hi rend="i">natuur</hi> en <hi rend="i">vrijheid</hi> pleegt aangeduid te worden, al is er op deze wijze van uitdrukking veel aan te merken. Zooveel is zeker, dat, wanneer Zeno de keus van het goede of slechte uitdrukkelijk van het voortrekken en verwerpen van het nuttige en schadelijke onderscheidde, wanneer hij de juistheid der laatste keus als geheel onverschillig voor die van de eerste voorstelde, hij evenzeer de waarheid trof als Cicero, die de scherpte van dit onderscheid niet uit de bovengemelde grondstelling kon afleiden, omdat het er niet uit volgt, en omdat de verkeerde afleiding het denkbeeld zelf moest in de
<pb n="408"/>war brengen. Beiden waren even nabij aan de hoofdzaak, doch van verschillende zijden. Vooreerst begingen beiden eene fout, daar zij, volgens de heerschende gewoonte, het onderzoek naar het eerste richtsnoer van het zedelijke met de beschouwing der menschelijke natuur begonnen; maar vervolgens kwamen beiden weder terecht, daar zij het natuurlijke onder eene hoogere beoordeeling brachten, waarvan zij de eigenaardigheid echter geen van beiden nauwkeurig wisten te bepalen; hierop gingen zij uiteen, daar Zeno vooral den <hi rend="i">door</hi> het zedelijke oordeel <hi rend="i">bepaalden wil</hi>, die zich van alle vreemdsoortige bemoeiingen moet losrukken, in het oog vatte, Cicero daarentegen, met de Academici, meer in de nabijheid der oorspronkelijke beteekenis bleef; hetgeen van veel gewicht is, om de verwantschap van het schoone, betamelijke, passende met het goede en rechte niet te missen, en om juist hierdoor het <hi rend="i">menschelijke</hi> der zedelijke gezindheden te bereiken, zonder hetwelk zij eene strengheid aannemen, die noch beminnelijk noch prijzenswaardig is. Alleen in dit opzicht, hetwelk door den strijd van Herder tegen Kant, en door de in latere stelsels uitkomende afkeerigheid van den kategorischen imperatief aangeduid, ofschoon niet genoeg besproken is, kan het eenigszins verontschuldigd, maar nimmer wetenschappelijk verdedigd worden, dat men, nadat Kant de afhankelijkheid der zedekunde van den godsdienst ontkend had, hiertoe later is teruggekeerd. Ook in dit opzicht echter mogen wij Cicero weder in zijn voordeel met andere Romeinen, met Cato b.v. en Brutus, vergelijken, daar dezen overeenkomstig met de Romeinsche gestrengheid maar al te geneigd waren, om zich den steilen vorm van de Stoicijnsche leer te laten welgevallen. Daardoor werden zij geschikter, om op het schouwtooneel van eenen instortenden staat met grootheid te handelen; maar een betere tijd zou Cicero's vatbaarheid voor de Grieksche zachtzinnigheid met eenen vroolijken
glans hebben doen schijnen, waar genen van moesten verstoken blijven.</p>
<p>Thans willen wij Cicero als mensch beschouwen. Wij moeten nagaan, met welke gezindheid hij zijne wijsgeerige werkzaamheden ondernam. Wij spreken hier geenszins van de gewone en bekende, op zich zelve gewichtige, maar niet hier te huis behoorende vraag: hoe ver de grondstellingen zich in zijn leven en handelen deden gelden; maar van eene andere, die minder gedaan wordt, doch veel dieper in het karakter van den mensch
<pb n="409"/>indringt: welke beweegredenen hem tot wijsgeerige studie aanspoorden, welke soort van belangstelling hem tot de inspanning van het denken en tot den arbeid van het schrijven bewoog. Want het algemeene antwoord: dat de liefde tot de waarheid hem heeft aangezet, is veel te onbepaald. De waarheden, waar iemand naar zoekt, kunnen hoogst verschillend zijn; er kan een hoogst verschillende samenhang wezen van middelen en doeleinden, daar men het ééne leert, om het andere te verstaan, deze soort van onderzoek uitoefent, om zich tot gene voor te bereiden. Zeer verschillend zal tengevolge daarvan de achtenswaardigheid van den onderzoeker en de waardij zijner gevolgtrekkingen uitvallen. De edelste beweegredenen worden hier niet altijd door de schoonste uitkomsten beloond; veel meer zal de loffelijkste gezindheid, wanneer zij voor een vreemd doel het denken te hulp roept, uiterst zelden een echt denken te weeg brengen. Toen Cicero als vader voor zijnen zoon schreef, gelukte zijn werk het minst; eenigszins beter gelukt het hem op andere plaatsen, waar hij, om zich zelven op te wekken, de stelling zoekt te bevestigen, dat deugd alleen tot levensgeluk genoegzaam is. Al zijne wijsgeerige werken worden gedrukt door het dubbele oogmerk: om zijn verdriet te overwinnen, en om de Grieksche wijsheid naar Rome over te brengen. Beide kon al te gemakkelijk bereikt worden door navolgingen, ja dikwijls vertalingen, van Grieksche werken. Zoo ontstond een niet gering aantal van geschriften, maar reeds hierdoor werd Cicero binnen de grenzen der liefhebberij vastgehouden en verhinderd het meesterschap te verwerven. Hoe weinig dit nu kan geloochend worden, zoo moet toch verder worden nagegaan, in hoe verre zijne wijsgeerige werkzaamheid daardoor bedorven werd. Zien wij hem het oog sluiten voor ongelegen komende waarheden, voor onaangename inzichten? Zien wij hem steun zoeken bij zwakke troostgronden, onderstellingen aangrijpen, zich met mythologisch speelgoed den tijd
verdrijven? Verraadt zich ook slechts eene eenzijdige genegenheid voor enkele deelen der wijsbegeerte, met uitsluiting en onderdrukking der overige? Klaagt hij over dorre en onvruchtbare velden der wetenschap? Stuit het hem tegen de borst, de fijnere bepalingen en gevolgtrekkingen met nuchtere kortheid voor te dragen? Is hij te traag, om voor de Grieksche kunstwoorden eene overeenkomstige Latijnsche uitdrukking met zorgvuldigheid te kiezen? En zocht hij, daar de
<pb n="410"/>roem hem toch zoo sterk aantrok, zijne landgenooten te winnen door schitterende behandeling van hetgeen men gaarne hoorde en geneigd was aan te nemen? Epicurus was in Rome bemind, en kon zulks lichtelijk nog meer worden; Cicero wijst hem af, en beveelt hem te zwijgen van dingen, waarvoor hij niet berekend was. De Stoa werd door de aanzienlijksten en besten bewonderd; Cicero grijpt haar van alle zijden aan, en laat haar slechts zooveel eer als haar toekomt. Alle wijsbegeerte werd door de groote menigte in Rome voor noodeloos, voor schadelijk gehouden, zij werd gehaat en bespot; Cicero vermaant zijne landgenooten, hij dringt bij hen aan, om dit vooroordeel te laten varen, en zich de hoogere beschaving der Grieken toe te eigenen. Dit punt verdient des te meer overwogen te worden, daar hem juist het allermeest hevige roemzucht verweten wordt. Ja hij beminde den roem, evenals anderen de heerschappij, het geld, den wellust. Hij kwam er voor uit, dat hij naar roem streefde, anderen verzwegen en verborgen het. Eindelijk, hij vleide den roem niet, hij gebood hem te komen voor echte verdiensten, voor den strijd tegen een zedenbederf, hetwelk Verres en Catilina beschermde, voor eene kracht en kunst van taal, die het voorbeeld en de wet der welsprekendheid werd; eindelijk voor de bestede moeite, opdat ook de wetenschap kon beproeven, of zij in het bedorvene Rome nog kon inkeeren, of zij nog eenigen invloed kon verwerven op de zedelooze jeugd; of misschien eenige weinige meer edele karakters, door haar aangevuurd, mochten ondernemen het bijna verlorene vaderland te helpen. Zulken roem eischte Cicero als zijn recht. En hij heeft dien in zulk eene uitgebreidheid en voortduring verworven, als zelfs zijne ijverigste pogingen zich slechts zelden als met een voorgevoel ten doel kunnen gesteld hebben. Dezen roem kunnen wij niet vermeerderen. Al is onze erkentenis nog zoo volkomen, zij verdwijnt in het niet bij de onmetelijke werking van zulk eenen schrijver. Wij kunnen de
onschatbare nalatenschap gebruiken. Wij kunnen die lezen en ophelderen, beproeven en schiften; ons aan vorm en stof oefenen; vergelijkingen maken met oudere en nieuwere, met onze eigene meeningen en overtuigingen. Onze tijd is rijk aan meeningen, rijk aan schrijvers, welke de <hi rend="i">geoefende denker</hi> met voordeel leest, onderzoekt en tot zijn voordeel aanwendt. Wij hebben Kant, den overwinnenden beoordeelaar met rustige kracht; Fichte, den diepen
<pb n="411"/>onderzoeker met doordringend geweld; Schelling, den ver in het rondzienden, aan verbeelding rijken geleerde; wij kunnen teruggaan tot den bondigen, elk vooroordeel verwerpenden Spinoza; teruggaan tot den alomvattenden Aristoteles en den hemelschen, blijmoedigen Plato; en hoe vele anderen kunnen wij nog op hunne geestelijke oefenplaatsen bezoeken, om in kunst en sterkte te winnen; namelijk <hi rend="i">indien</hi> wij reeds mede brachten wat noodig is, om hen te verstaan, en wat heilzaam is, om hen te kunnen wederstaan, wanneer zij ons al te snel konden meeslepen. Maar wien hebben wij, om de aanvangers te hulp te komen met die verscheidenheid van voorloopige oefeningen, met die verschooning, met die onpartijdigheid, welke slechts oefenen, niet overreden wil? Waarlijk men is verlegen bij het zoeken naar voorbereidende wijsgeerige leesboeken. Het is gemakkelijk tegen korte begrippen en wijsgeerige afschrijvers te waarschuwen; doch waar vindt men eenen oorspronkelijken denker, die tegelijk veelzijdig en voorzichtig genoeg is, om aanvangers te vormen? Cicero is in de handen van allen, die studeeren. Mocht het mij gelukt zijn hem aan te bevelen, zoo als hij verdient? Mocht het aan onze wetgevers, aan de bemoeiingen van zoovele geleerde mannen gelukken, de studie der klassieke oudheid van alle eenzijdigheid en stijfheid te verlossen, opdat de geest der ouden tot onze jongelingschap kunne spreken en ze van alle kanten langs den rechtsten en natuurlijksten weg in het heiligdom der wetenschappen kunne binnenleiden! Dan zal een nieuwe dag ook voor de wijsbegeerte aanbreken. Het volgende geslacht zal dien aanschouwen, het zal de lofredenen, waarmede de Romeinsche wijze de wetenschap zoo heerlijk opsiert, verstaan en rechtvaardigen, en hierdoor dankbaar erkennen, dat de krachtige aanbeveling van het heerlijkste en hoogste, dat de weldoende hulp om dit te verkrijgen en te behouden, voor alle tijden aan den grooten doode moet gedankt worden.</p>
<p>Het bovenstaande bevat het oordeel van Herbart over de verdiensten van Cicero ten opzichte van de wijsbegeerte. Het kwam mij voor, dat het in dezen tijd nuttig zijn kon, het onder de oogen van onze landgenooten te brengen.</p>
<p>&nbsp;</p>
<p>D. <hi rend="sc">Burger</hi>.</p></div>
<div type="chapter">
<interpGrp>
<interp type="primair" value="scho046"/>
</interpGrp>
<pb n="412"/>
<head rend="h3">Zonderling testament van Maarten van Heemskerk.
<lb/>Door Dr. G.D.J. Schotel.</head>
<p>Het leven van weinig schilders geeft den dichter en romanschrijver rijker stof dan dat van Maarten of Martijn van Heemskerck. Zijn geslachtsnaam was eigenlijk Van Veen, doch hij noemde zich liever naar zijne geboorteplaats, ook wel Marthijn Jacobsz., naar zijn vader Jacob Willemsz., een landbouwer te Heemskerk, waar onze schilder in 1496 het levenslicht aanschouwde. Ook hij werd voor den bouwmansstand opgeleid, doch, daar hij meer lust voor de schilderkunst had, besteedde hem zijn vader bij mr. Cornelis Willemsz. te Haarlem. Spoedig echter haalde hem zijn vader, die niets met de kunst ophad en in de beoefening er van weinig voordeel zag, weder te huis en gaf hem op nieuw de spade in de hand. Doch het akkerwerk verdroot onzen Martijn, en toen hij eens met de melkemmer op het hoofd naar de hoeve terugkeerde stiet hij, 't zij bij ongeluk 't zij willens, tegen een boomtak, de emmer viel op den grond en de melk ging verloren. Woedend over 't verlies van het kostbre vocht, nam de oude Van Veen een stok en joeg zijn zoon achterna. Deze ontvlood, verborg zich des nachts in het hooi en sloop den volgenden morgen de ouderlijke woning binnen, waar zijne moeder hem van een knapzak en reisgeld voorzag om naar Delft te gaan, waar hij zich in de leer van
<pb n="413"/>Jan Lucas bestelde en zich dapper op het teekenen en schilderen toelegde. Ondertusschen was de schilder Jan Schoorel van zijn Italiaansche reis te Haarlem weêrgekeerd. Weldra kwam het gerucht van diens ‘ongemeene schoone manier van werken’ ter ooren van den jongen schilder, die zich haastte, om zich onder zijn leiding te stellen, en in korten tijd zijn meester op zijde streefde. Deze, naijverig op zijn roem, gaf hem zijn afscheid en nu begon Martijn voor zich zelven te arbeiden, liet zich meester Marten noemen, werd lid van het St. Lucasgild, en schilderde menig historisch tafereel in den trant van zijn meester. Eindelijk kreeg hij lust Rome te bezoeken, en ‘wat aan zijn const ontbrack daer te vercryghen, doch vooraf schilderde hij naar toenmalig gebruik een St. Lucas tot een voye of fooi voor de bent. Deze schilderij, uitvoerig door Van Mander en Ampzing beschreven, verbeeldt St. Lucas, Maria met het kindeke op haar schoot schilderende, ‘was een uitnemend werk, heerlijk, en, vooral de Maria, prachtigch schoon gepenseeld en toonde den poëtischen geest van den kunstenaar.’ Onderaan was een briefje met een nagel aan de metzelerye ('t stuk moest tot een altaartafel in de St. Bavo dienen) gehecht, waarop men las:</p>
<lg type="poem">
<l>‘<hi rend="i">Tot een Memorie is dese taeffel ghegheven</hi></l>
<l><hi rend="i">Van Marten Heemskerck, die 't heeft gewracht</hi></l>
<l><hi rend="i">Ter eeren Sinte Lucae heeft hij 't bedreven</hi></l>
<l><hi rend="i">Ons gemeen geselle heeft hij mede bedacht</hi></l>
<l><hi rend="i">Wij mogen hem dancken bij dage bij nacht</hi></l>
<l><hi rend="i">Van zijn milde gifte die hier staet present</hi></l>
<l><hi rend="i">Dus willen wij bidden met al onse macht</hi></l>
<l><hi rend="i">Dat Gods gratie hem wil zijn ontrent</hi>.</l>
<l><hi rend="i">Anno Duijst V</hi><hi rend="sup">o</hi> <hi rend="i">XXX</hi><hi rend="sup">o</hi> 23 <hi rend="i">May volent</hi>.’</l></lg>
<p>Van Heemskerck was 34 jaar oud, toen hij zich ‘Roomwaerd’ begaf. Aldaar werd hij de gunsteling van een kardinaal, die hem in zijn woning opnam en voor zich liet schilderen. Hij bragt zijn tijd niet door ‘in de bent der Nederlanders met drinken en anders,’ maar hield zich vlijtig bezig met het afteekenen van overblijfselen der oudheid, vooral van de meesterstukken van Michiel Angelo, en het vervaardigen van portretten. Eens was hij uitgegaan om te teekenen, toen een Italiaan
<pb n="414"/>zijne kamer binnen sloop, twee doeken uit de ramen sneed, de kist, waarin hij zijn werk borg, openbrak en met zich nam. Van Heemskerck, die den dief kende, kreeg zijne kunst wel terug, maar bevreesd voor diens wraak nam hij, na een driejarig verblijf in de wereldstad, de terugreis naar het vaderland aan. Te Dort nam hij zijn intrek in het Ankertje, den bekenden moordkuil, door de pen van Mevrouw van Calcar uitvoerig beschreven, en zou dáár, indien hij er slechts één nacht in vertoefd had, het lot van zoo vele reizigers gedeeld en zijn einde ‘in de cuyle der moorderatie’ gevonden hebben. Doch hij vond tot zijn geluk een gereed liggend schip, waarmede hij nog des avonds afstak. Wederom vestigde hij zich te Haarlem, doch schilderde niet meer in Schoorel's manier en volgens het oordeel van kunstenaars niet beter. Toen een zijner leerlingen hem dit oordeel mededeelde, was zijn antwoord: ‘vroeger wist ick niet wat ick maeckte’.</p>
<p>Was het ons plan Van Heemskerck als schilder te schetsen, wij zouden menig blad aan de beschouwing zijner kunst kunnen wijden, doch zulks is ons doel niet en door anderen gedaan. Daarenboven, schreef Van Mander, ‘daer waer geen endt te verhalen al de tafelen, tafereelen, epitaphien, conterfijtsels, die hij gedaen heeft: want hij van natueren vlijtigh oefende, al stadig wrocht en seer veerdigh van handelingh was.’ Alfred Michiels, die zijn leven in romantischen stijl beschreef, vermeldt 129 voortbrengsels van zijn penceel, en burgemeester van Huls te 's Hage bezat 648 stuks prenten van zijne hand. Van Mander meldt, dat de Spanjaarden in 1572 de meeste zijner kunstgewrochten naar Spanje vervoerd hebben, en noemt hem ‘een hoofdschilder en in alle dingen gheoeffent, een universael, een zoo goet ordineerder, soe een man, die als de heele wereldt schier vervult heeft met zijne inventien, wesende ook een goed architekt.’ Kort na zijne terugkomst uit Rome huwde hij eene schoone vrijster, Marie Jacobs Coninghs dochter, en bij die gelegenheid speelden de Rederijkers een comedie of sotte cluyt.</p>
<p>Anderhalf jaar later stierf zij in 't kinderbedde, waarna hij ‘hertrouwde met de dochter van Cornelis Cornelisz., een oude vrijster minder met schoonheid dan met rijkdom begaafd, en zóó geldgierigh dat zij kocht zonder betalen oft vondt eer het verloren was, tot groot leedwezen van Marten, die yeghelyck waerschuwde haer niet te beschamen, en als eerlijk oprecht
<pb n="415"/>man elc voldede.’ Reeds toen hij zijn eerste vrouw huwde was hij een oud vrijer, en in 1558, dus op 62jarigen leeftijd, maakte hij met haar dit zonderlinge testament. ‘In den name des Heeren Amen. Bij desen jegenwoordigen instrument publyck sy een ygelycken cont ende openbaer dat in jaere ons lieffs Heeren geboorte duysent vyffhondert acht vyftich in den eersten indictie op den 16 dagh in Aprili ontrent sesse nae middagh spausdoms onser allerheylichste vaders in Gode ende onsen Heere Heere Pauli des vierde van die name, in 't derde jaer syner coronatie, regnerende d'alder deurluchtigste ende grootmogenste Heere Heere Caroli Rooms Keyser de vyfte van dien name, altyt vermeerdere 's Rycs, onse genadige ende erffachtige Heere, int 29 jaere syner coronatie, in presentie van my notaris publyck ende getuygen, bij naemen ondergeschreven, syn persoonlyck in heúre propere personen gecompareerd ende geconstitueert geweest de eersame ende voorsichtigen meester Marthyn Jacobszoon, van Heemskerck principalyck voor hem selffs ende Marytgen Gerrits dochter met hem Mr. Martyn Jacobsz. voornoemt heure wettige ende getroude man ende vooght inwoonende poorteren der stadt van Haerlem, beyde ende elcke van hem voorn. sterck ende gezont nae den lichaem, in gaende ende staende lyffen, mede ende machtich van verstant, memorie ende spraecke soo cloeck 't buytenledelyck leeck ende men anders niet sien en mercken en conde, ende hebben sy comparanten voornoemt, soo sy seyde contemplerende op Godt den Heere ende syn gebooden, bysonder op 't gebodt der broederlycke minne ende leyffde aengemerckt ende uytter harten gebadt dat sommige jonge maeghden menige wysen ende dickmaele wel geschapen ende gesien soude wesen ter goeder state ende tot welvaeren te coomen, voorts heure huyse ende huysraet te besorgen, ende oft Godt den Heere haer salichden, hare kinderkens tot Godts eere op te brengen ende ter goeder staete, waert bij als'oo dat sommige maegden eenige
assistentie, voortsettingen ende behulpicheeden van iemant vercregen, waerby sy luyden tot eere soude hylicken aen goeden ende deugtsaemen jongen geselle die heure ambachten wel condich syn, die mede geen dronckaerden synde, wel gecshapen ende gesien syn, ten goeden staete te coomen.</p>
<p>Soo ist dat sy comparanten voors. dese goedertieren saecke ende andren tot Godts eeren voor oogen nemende, gesamentlycken, soo sy seyden, ende elckx van hen bysondre tot behulppe-<pb n="416"/>lichheyt van dien niet haestelyken nog te onbedagtelyken, niet mede deur jemants sinistere persuatie ofte quade raet 't daertoe geinduceert, maer soo sy beyde elcx van hen seyten uyt haeren moet ende vrye wille, lange mede voorgaende tydens daerop gedelibereert, beraden ende bedagt synde onwederroepelycken tot eenen eenwygen donatie of te giften gegeven hebben, ende mits desen tot een gestadigen eeuwygen ende onwederroepelyken gifte donatione intervivos geven, te weten by eenen donatie, die nae style van rechten noemen te geschien onder den levendigen, niet tot eenige propriete ofte eygendomme, ofte ten behoeve van eenige Godtshuysen (soo den E.M. sulcx niet en gelieft te geschien buyten syn ouctroye) maer tot behoeff der navolgende dispositien ende ordonnantien tot seeckere....van jonge hylick baere maeghden, eerst een stuck lants, groot wesende ontrent ses talff morgen, genoemd den Vollemeer, gelegen in de banne van Tetterooden, ofte soo men seyt to werven, daer endens aff syn, aens de oestzijde de heeren wegh, aen de westzijde sheeren wildernisse, aen de suyt by de heer Jacob van Duyvenvoerden, Ridder, heere van Opdam enz. ende aan de noortzijde Dirok Huybertsz, ende staet op 't voors. lant ierst vyff pont Hollants, welcke de Rentmeester ontfangt van de wildernisse, ende ten anderen een oortje Hollants, welck den Rentmeester ontfanct van Kennemerlant, ende worden beyde betaelt sjaerlyckx te bamisse in October, ende nogh een stuck lants gelegen in den ban van Haerlem en heden genoemt het varckenslant, groot wesende ontrent vier waden, daer eenden off syn aen de oostzijde Dirck Claesz, aen de suytsyde Cornelis Claes Claesr weduwe Nanningh Willems, ende Duyff Claes Roemers weduwe aen de westzijde 't kermelex wech, ende aen de noortsijde 't convent van Syli binnen der stede
van Haerlem. En donatie der voors<hi rend="sup">s</hi>. landen geschiedende soo voorn. wilden sy Donateurs beyden ende elckx van hen bysonder dat sy Donateurs haer leven langh gedurende by dese voorsz. donatie niet geobligeert nogh gehouden sullen wesen, eenige gelden ofte renten der voors<hi rend="sup">s</hi>. landen uyt te keeren tot behoeve soo vooren - maer wilden ende mits desen willen datten voors<hi rend="sup">s</hi>. donatie syn perfecte volcoomen ende geheel effecte sorteren sal naer doode ende overlijden des langst levende heuren beyde voorn. wel, verstaende dat de langst levende heuren beyden, syn leven langh gedurende, hebben ende behouden sal d'usufrúct ende
<pb n="417"/>bruyckware der goeden ende renten der landen voors<hi rend="sup">s</hi>., maer ingevallen hy Mr. Marthyn Jacobsz. voorn. sterft ende afflyv worde, dat Marritje Gerrits voorn. haer leven langh geduyrende hebben en behouden sal d'ufufrucit der beyden voors. perseelen van landen, maer in afcortinge der somme van gelden haer in haere beyder testamentaire dispositie gegroot en de toegevonden. Soo dan sy donateurs voorn. expresselyck wilden ende by desen willen dat heure donatie voors. naert ovenlyden van den beyden allen naevolgenden jaeren ter eewygen dagen toe gedurende syne volcomen effect sorteren sal als tusschen Sint Lucas merct ende onsen lieven vrouwen lichtemisse daer naest aencomende. Seer ernstelyck sy donateurs versochten ende mits desen versoecken ende meesteren de Regenten der landen ende goederen der Heyligen Geesthuyse binnen Haerlem toecomende, die in de jaeren des overlijdens der langstlevende heuren beyde Donateurs voors<hi rend="sup">s</hi>. de administratie hebben sullen der landen ende goederen des heyligen Geesthuyse voors<hi rend="sup">s</hi>. ende die voorts met ter tyden by den Burgemeesteoen sjaerlycx geordonneert endo gestatueert sullen worden als ten uyteynde toe der werelts, dat deselve meesteren in der tyt wesende mede den twee perceelen van landen voors<hi rend="sup">s</hi>. sullen accepteren willen ende aenvaerden ende denselven in allen manieren regeren, denselven te verhuyren, soo den landen des huyse voors<hi rend="sup">s</hi>. sonder denselven te belasten, vercoopen oft vervreemden in eeniger manieren omme de gelden ende renten 's jaerlycx daervan comende sjaerlycx te ontfangen, sjaerlycx mede deselven sullen willen in den voors. tijt uytkeren <hi rend="i">ende geven tot behoeff van twee jonge maegden gebooren binnen der steede voors. oft in den banne van Heemskercke</hi>, daert hen luyden (bij heuren conscientie) goetduncken sal welle aenbesteet te. wesen, deselven twee maegden halff ende halff daermede donerende tot
heuren huwelycken ende echtelycken staete, omme bij middelen van dien ten beeter huwelyck te moogen coomeu, ende gehylickt synde heuren bruydegoms oft manenn den behoeffden heuren ambachten bij dien sullen moegen coopen ende heuren ambachten sullen mogen opstellen, des sy donateurs voors<hi rend="sup">s</hi>. wilden dat als 't bevonden wert, ende den Heiligeest meesteren voors<hi rend="sup">s</hi>. notoir ende condich is dat eenige jonge maeghden die van den bloede oft maegstallen syn jemant heuren donateurs ten selven jaere ende tijden sullen willen hylicken ende den voors<hi rend="sup">s</hi>. assistentie
<pb n="418"/>ende behulpicheyt aen de Heyligen geestmeesteren versochten te genieten datte selven die van heurn bloede ende maegstallen syn, anderen die hen vreemt syn geprefereert sullen wesen, ende den voortganck hebben, ende voorts opdat alle gunt dat voors. staen deligentelyck, perfectelycken ende getrouwelycken volbragt enda ten eewychen daghe toe geduyrende te bet onderhouden sal werden, hebben wy donateurs voorn. den heyligen Geesthuysen meesters geassigneert ende boven heuren Godts loon toegeleyt den XX penninck der jaerlycxe incoomende rentens der voors jaerlicxe huyren, omme deselve alle jaeren gesaementlyske onder malcander als verdiende salaris te participeren, daerby statueerende dat ingevalle de Heylige Geesthuyse meesteren negligent waren, dat Godt den Heere verhoeden wilden, ende de voors<hi rend="sup">s</hi>. assistentie ender behulpicheyt geen maegden en deeden, te weeten tusschen den Lucas merct ende onsen lieven vrouwe lichtmisse daer naestvolgende, dat als dan de kerckmeesteren des prochiekerck der steede voors<hi rend="sup">s</hi>. voor dien jaere der negligentie, mits desen bij hen donateurs geauthoriseert sullen wesen de voors<hi rend="sup">s</hi>. renten der voors<hi rend="sup">s</hi>. landen van den Heyligen Geesthuyse te ontfangen ende de assistentie ende behulpicheyt voors<hi rend="sup">s</hi>. twee maeghden soo voorn. te doen van den voors<hi rend="sup">s</hi>? Geesthuysen sonder ynterdictie oft weggeringe van den Heylygen geesthuyse meesteren ende daertoe de XX penninck der voors renten te <hi rend="i">vorderen</hi>. Wilden voors. sy donateurs dat soo wanneer en maegt voor de heyligen kerck trout, die by handen van den Heyligen Geest priester oft voors<hi rend="sup">s</hi>. kerckmeesteren dese assistentie ende behulpicheyt genoten heeft, dat sij als in goeden memorie ende geheugenisse van hem donateurs trouwen op den sepulture ende graven van hen donateurs in de prochiekerck begraven. Allesgunt dat te voren geschreven staen sy donateurs
lauderende ende bij de voors. donatie persisterende, willende mede dat de voors<hi rend="sup">s</hi>. donatie intervivos genaemt ten eeuwigen dagen toe, geduyrende sulcx jaerlycx geobserveert, onderhouden ende volbraght sal worden, niettegenstaende alle soo was mij ten contrarie (<hi rend="i">hier is het Hands. onleesbaar</hi>) van dien soude moogen, ofte comen, dan zeer ernstelyck an myn notaris publyck ondergeschreven versocht een instrument publyck ofte meer hem hier op geconfereert te worden, als tot behoeft van hem donateurs ende heuren erffgenamen voors<hi rend="sup">s</hi>. tot behoeff van de Heyligen Geesthuyse meesteren, die des voors. prochiekerck meesteren in den beste forme ende manieren.</p>
<pb n="419"/>
<p>Aldus gedaen ende geschiet binnen der voors<hi rend="sup">s</hi>. steede van Haerlem ten huyse en woonstede van mij notaris publyck, staende in de Berckenroode steege, in den jaere inductie woensdagh spausdoms ende keyserdoms als voren, daer by van die over geweest hebben de seer getrouwe ende geloofwaerdige mannen meester Frans Henriecksz. priester ende vicarius perpetuus des voors. prochie-kercke ende meester Gerritsz. Licentiatus Juris utriusque praesiderende Burgemeester der stede voorn. als wetkrachtyge getuygen daer over geroepen ende specialycken gebeeden, die tot meerder verificatie 't selve alle by heuren eygen handen gesubsigneert hebben.’</p>
<p>Volgens Van Mander overleed Van Heemskerck den 3. October 1574, in den ouderdom van 78 jaren, en werd te Haarlem in de Groote kerk, aan de noordzijde, in de kapel begraven ‘maer de const (voegde hij er bij), ghelijck hij haer een licht was, en sal sy oock synen naem niet duyster laten, soo langh als de schilderconst self bij den menschen gheacht en in weerde sal wesen.’ Sedert is gevolg gegeven aan zijne testamentaire dispositie, en zijn er jaarlijks twee maagdekens op zijn graf in den echt verbonden. Of zulks echter naar de bepaling in dit testament geschiedde, is eenigszins onzeker, daar hij in 1568 in een tweede testament het eerste wijzigde, na de Vollemeer verkocht en er een ander stuk land voor aangewezen te hebben. Volgens Koning zou de testateur nog een huwelijksgift van ƒ 30 vermaakt hebben aan twee kinderen, van beiderlei sekse, die, onder de 9 jaren oud, in het H. Geesthuis, later in het Burgerweeshuis komende, huwbaar geworden, op zijn graf getrouwd werden. Het is zeer te betwijfelen of de H. Geestmeesters steeds in gevolge van het testament gehandeld hebben, daar zij omstreeks 1737 land verkochten, en de ban van Heemskerk in dit jaar klaagde ‘dat zij zulks tegen den wil van de erflaters gedaan hadden.’ Onzeker is het juiste jaar, wanneer die trouwplegtigheid gestaakt werd: het is alleen bekend dat de inkomsten der stichting in 1669 ƒ 314 bedroegen en er in 1787 honderd en drie maagden die huwelijksgift hadden genoten. De echtverbindtenis zelve geschiedde op de volgende wijze. Op den dag, voor het huwelijk bepaald, werd het graf van Van Heemskerck door den koster der Groote kerk met een kleed of met matten overdekt, plaatste hij er een overdekte tafel met een groen kleed op, en rondom die tafel stoelen, waarop het bruidspaar, en zij die de trouwplegtigheid verrigten
<pb n="420"/>moesten, zich nederzetten. Hierop kwam de binnenvader van het H. Geest- later van het Burger-weeshuis en plaatste zich met den eenen voet op het graf, ten bewijze dat hij getuige was van dezen echt, die daarna op de gebruikelijke wijze werd voltrokken. De vader ontving voor het bijwonen dezer plegtigheid en het staan als getuige ƒ 3: ook konden de pasgehuwden op dien dag het middagmaal in het burger-weeshuis houden. Dat de jongelieden benevens de gasten op het graf moesten dansen, is een sprookje.</p></div>
<div type="chapter">
<interpGrp>
<interp type="primair" value="dekk001"/>
</interpGrp>
<pb n="421"/>
<head rend="h3">De dochter van Skernewibe.
<lb/>Historische Novelle.
<lb/>Door D. Dekker.</head>
<head rend="h4">XII.</head>
<p>In een der vertrekken op den huize Blankenstein, gelegen op een half uur afstands van den Burg op Texel, vinden we Anneke weder, maar hare toestand is zeer ongunstig, zij is ernstig ziek.</p>
<p>Nadat De Lanoy haar uit de handen van hare vervolgers verlost en in veiligheid aan boord had gebracht, was zij langzamerhand tot zich zelve gekomen, maar de angst, tijdens hare vlucht uitgestaan, maar de tooneelen, door het lieve meisje dien dag bijgewoond, maar de smart over het verlies harer dierbare moeder, over den geweldigen dood van den vriend die zich voor haar had opgeofferd, dat alles had hare zenuwen zoozeer aangedaan, dat zij in eene ernstige ziekte verviel.</p>
<p>De eerste zorg van De Lanoy, bij zijne aankomst op Texel, waar hij gelukkig geen vreemdeling was, bepaalde zich tot het opsporen van eene veilige goede verblijfplaats voor zijne beschermeling. Bij den schepen Lieuwe Druyff op Blankenstein vond Anneke eene liefderijke opname en verpleging. Nauwelijks had de eigenaar van Blankenstein van De Lanoy, die bij zijne zen-<pb n="422"/>ding op het eiland ten huize van den schepen had vertoefd, de lotgevallen en den toestand van het jonge meisje vernomen, of <hi rend="i">hij</hi> bood zijn huis en <hi rend="i">zijne dochter</hi> hare hulp ter verpleging aan, die door den beschermer met vriendelijken dank werden aangenomen. Sedert drie weken heeft Anneke ten huize van den schepen Druyff vertoefd, zijne dochter Machteld heeft de zieke zeer liefderijk verpleegd en de arts heeft, tot aller vreugde, heden de verklaring afgelegd dat het grootste gevaar voor de arme kranke is geweken.</p>
<p>Nu gij haar met doodelijke bleekheid op 't gelaat in dat groote vierkante ledikant ziet liggen, zoudt gij haar inderdaad voor een lijk houden, doch zie! zij beweegt zich en spreekt met zachte stem hare verzorgster toe.</p>
<p>Hoe brandt de lieve Machteld Druyff van verlangen om aan de zieke, van wier sponde ze nauwelijks wijkt, het heugelijk nieuws mee te deelen, dat zij, naar het voorschrift van den arts, Anneke nog niet zeggen mag, maar dat naar haar oordeel zoo geschikt zou zijn om de zieke geheel te doen herstellen, te meer daar zij weet dat de zaak, die het betreft, hare gedachte, zoo verre de kranke tot denken in staat was, gedurende al den tijd, dien zij daar vertoefde, heeft ingenomen.</p>
<p>Immers was, 't zij in de ijlende koorts, 't zij in hare sluimering, het eenige woord hetwelk van de zieke gehoord werd: ‘Moeder!’ en omtrent die moeder had Machteld haar goed nieuws mee te deelen.</p>
<p>De weduwe Pregel was, na het vertrek der Hoekschen, door een der buren gevonden, terwijl zij nog teekenen van leven gaf. Spoedig had men de noodige maatregelen genomen tot redding van de arme vrouw. Het bleek weldra dat zij ernstige kneuzingen had bekomen, die echter niet doodelijk waren en door de goede zorgvuldige verpleging, die ze genoot, was zij in zoo verre hersteld dat haar leven niet meer in gevaar was.</p>
<p>Maar luisteren wij, wat de zieke tegen hare verzorgster spreekt:</p>
<p>‘Ja’ - zegt ze met afgebroken stem, als antwoord op hetgeen Machteld zoo even sprak - ‘ja, zij was zoo liefderijk voor mij; - als ik ziek was, zorgde zij voor mij, even als gij het nu doet - - en nu....’</p>
<p>‘Nu is zij veel beter!’ valt Machteld in, want zij kan het nieuws niet langer verzwijgen - ‘en wacht slechts hare geheele
<pb n="423"/>herstelling af om hier te komen, ten einde zich met u te vereenigen.’</p>
<p>‘Ik kan nooit met haar vereenigd worden, tenzij ik sterve, en gij hebt mij immers gezegd, dat ik leven zal,’ - zuchtte Anneke.</p>
<p>‘Maar ik zeg u dat uwe moeder leeft,’ herneemt de goedhartige verpleegster; - ‘de slag haar toegebracht was niet doodelijk; - zij is herstellende en zal hier komen, zoodra haar toestand dit gedoogt.’</p>
<p>Ongeloovig ziet de zieke Machteld aan, maar na eene wijl zegt zij, terwijl een blosje hare wangen kleurt: neen, ik geloof u; - een engel kan immers geen logen spreken - en gij zijt een engel, want met onuitsprekelijke liefde hebt gij mij verpleegd, en om de kroon nog op uw goed werk te zetten, brengt gij mij zulk eene tijding.’</p>
<p>‘Vlei u neder en houd u rustig’ - smeekte Machteld - ‘overmacht van blijdschap zou u schaden, daarom had de arts bevolen het geluk, dat ik u heb meegedeeld, nog te verzwijgen, maar ik kon dit niet. - Ziet ge, nu moet gij u, als gij mij dankbaar wilt zijn, heel rustig houden, dan zal ik u, als ge geheel kalm zijt, nog meer - nog veel meer van die lieve moeder verhalen.’</p>
<p>‘Ja, ik zal kalm zijn’ - zegt de zieke, terwijl zij zich op nieuw nedervleit, maar het blosje van genoegen op hare kaken en de kalmte die uit hare oogen spreekt zijn voor de dochter van schepen Druyff de bewijzen, dat hare overijling, haar handelen tegen het bevel van den arts voor de zieke niet nadeelig zal zijn, maar hare herstelling in de hand zal werken.</p>
<p>Doch verlaten wij de ziekekamer. De belangstelling voor Anneke zou ons doen vergeten te spreken over de ontvangst, welke Van Naaldwijk op Texel ten deel viel, en over zijne handelingen.</p>
<p>De schout en de schepenen van het eiland moesten den schijn vermijden, alsof zij het met Van Naaldwijk, den openlijken tegenstander der wettige regeering, eens waren; daarom kwamen zij bij hunne eerste samenkomst overeen, dat de manschappen niet aan den wal mochten komen dan om levensmiddelen te halen, die hun tegen goede betaling zouden verstrekt worden. Deze bepaling was niet van toepassing op de hoofdlieden; die zouden, hoewel oogluikend, aan den wal worden toegelaten. Overigens zouden de eilanders, wanneer het niet te in 't oog loopend
<pb n="424"/>was, de belangen der Hoekschen steunen, en wanneer storm of andere omstandigheden het noodzakelijk maakten, zou ook het volk op het eiland mogen komen, mits het onder behoorlijke discipline werd gehouden.</p>
<p>Van Naaldwijk beloofde al deze bepalingen na te leven, en wanneer hij in Noord-Holland vasten voet kreeg, vóór alle dingen vermindering van lasten aan de bewoners van dat gewest te bezorgen.</p>
<p>Ten gevolge van deze bepaling voeren de hoofdlieden der Hoekschen af en aan naar het eiland. - Behalve Van Naaldwijk en De Lanoy brachten de hoplieden Van Blankenberghe en Damme veelvuldige bezoeken, zoowel bij den schout als bij schepen Druyff op Blankenstein, waar allen met de meeste belangstelling steeds informeerden naar den toestand van de zieke, door hen aldaar gebracht.</p>
<p>De bezoeken, vooral van Van Blankenberghe, werden meer herhaald, naarmate Anneke in beterschap toenam, en dat was in den laatsten tijd het geval, want sedert Machteld Druyff haar de blijde tijding van het herleven harer moeder gebracht had, was de herstelling, in korten tijd, bijna volkomen geworden. - Welk een oogenblik van zalig genot was het, toen de weduwe, eindelijk volkomen hersteld, op het eiland was gekomen en hare Anneke in de armen sloot.</p>
<p>Vreugdetranen biggelden de vrouwen over de wangen, en de eenige woorden, die vooreerst tusschen haar gewisseld werden, bepaalden zich tot: ‘lieve dierbare moeder!’ en ‘innig geliefd kind!’</p>
<p>Toen de eerste vervoering van blijdschap eenigszins bekoeld was, had de weduwe Pregel nog meer goed nieuws mee te deelen. Ofschoon bij de plundering der hoeve veel was verloren gegaan, was toch veel behouden gebleven. De brandstichting was door een der hoplieden aan de moedwillige manschappen belet; - de landerijen hadden de waarde behouden, de bezittingen, door wijlen Pregel elders geplaatst, waren nog te harer beschikking, zoodat moeder en dochter niet alleen voor armoede beveiligd waren, maar nog welgesteld, zoo niet rijk konden genoemd worden. - De raad, door schepen Druyff der weduwe gegeven, om zich vooreerst op Texel te vestigen, werd gaarne door Annekes moeder aangenomen. Terwijl een geschikt verblijf voor de vrouwen gezocht werd, bleef ook de weduwe op Blankenstein, en toen
<pb n="425"/>men eindelijk eene goede gelegenheid gevonden had, kon Machteld Druyff noode besluiten hare herstelde zieke te laten vertrekken.</p>
<p>Ook Anneke kostte het veel moeite hare weldoenster te verlaten; hare dankbaarheid voor de liefderijke verpleging was zeer levendig, en alleen de gedachte, dat zij elkander dikwijls zouden ontmoeten, kon de meisjes troosten nu zij verplicht waren van elkander te gaan.</p>
<p>Ook de moeder van Anneke kon geene woorden vinden om haren dank aan den edelen heer Druyff en zijne lieve dochter te brengen, voor al de goedheid en liefde aan haar bewezen.</p>
<p>Bij de komst van de weduwe Pregel bevond De Lanoy zich op reis naar Friesland. - Hij was door Van Naaldwijk naar zijne vrienden aldaar gezonden om nader over de beloofde hulp te onderhandelen.</p>
<p>Toen hij nu de nieuwe woning der vrouwen betrad, was de aandoening van allen, maar vooral die van moeder en dochter, zeer hevig. Zijne verschijning verplaatste de weduwe in verbeelding terug in de gelukkige dagen toen hij haar kind onderwees; zijne tegenwoordigheid stelde Anneke den geheelen omvang voor oogen van de weldaad, die De Lanoy haar bewezen had door haar uit de ruwe handen van hare vervolgers te redden. - Bij menig bezoek, dat De Lanoy later in de woning der vrouwen bracht, werd het gelukkig verleden besproken en niet zelden een traan gewijd aan den dierbaren echtgenoot en den moedigen Van Harrege, die door De Lanoy en de weduwe als een zoon, door Anneke als een broeder werd beweend; want ofschoon Kasper weleer met zijn vriend Pregel over zijne liefde voor Anneke had gesproken, had hij zich aan het meisje nog nimmer verklaard en beschouwde zij zijne genegenheid als die van een geliefden broeder, die zij van hare zijde met eene liefde als die eener zuster beantwoordde. - Onder de personen, die meestal met De Lanoy bezoeken brachten in de woning van de weduwe Pregel, was de heer Van Blankenberghe wel de voornaamste. - De schoonheid van het lieve meisje, hare natuurlijke eenvoudigheid gepaard aan haar zoo wel ontwikkeld verstand, hare kennis door De Lanoy aangebracht en die voor een meisje buitengewoon kon genoemd worden, dat alles boeide den edelman aan de dochter van de wel rijke maar toch zeer eenvoudige weduwe eens landmans. - Bij de eerste ontmoeting aan boord was hij door hare
<pb n="426"/>schitterende schoonheid bekoord, en toen hij het meisje, terwijl zij herstellende was, op Blankenstein hoe langer hoe meer had leeren kennen en hoogschatten, was daar een gevoel in zijn binnenste ingeslopen, zoo zoet en zoo zalig, als hij nog nimmer had ondervonden. - Damme, aan wien hij dit in vertrouwen had meegedeeld, had hem op den afstand gewezen die er bestond tusschen een edelman en het kind eens dorpers; maar wat gaf een man, zijne beginselen toegedaan, om adel, wanneer het 't geluk zijn levens gold? Ook met De Lanoy had hij gesproken over het gevoel dat het meisje hem had ingeboezemd, en daar deze Van Blankenberghe kende als een man van beginselen, met wien zijne lieve kweekelinge zeker gelukkig zou zijn, zoo bevorderde hij de kennismaking, nadat zijn scherpe en juiste blik zich verzekerd had dat het meisje Van Blankenberghe mede genegen was.</p>
<p>Toen daarna Van Blankenberghe met zijn welgemeend voorstel voor den dag kwam, bezweek de tegenspraak der moeder, vooral gegrond op het verschil in stand, voor de redeneering van den minnaar en De Lanoy en capituleerde het meisje, dewijl zij den hopman werkelijk groote genegenheid toedroeg.</p>
<div type="section">
<head rend="h4">XIII.</head>
<p>De beloofde dagvaart in den Haag, waarvan de West-Friezen en Kennemers zooveel goede verwachting hadden gekoesterd, was afgeloopen, maar wel verre dat men daar maatregelen had genomen om de belastingen te verminderen, had de stadhouder aangedrongen op het heffen van een nieuwen last. - Elk huis zou door de betaling van twee gouden Andriesguldens bezwaard worden. Dit bericht, deze teleurstelling bij de opgevatte hoop, deed het misnoegen van het volk zeer toenemen; van alle kanten trokken zij, die, in afwachting van den goeden uitslag der vergadering in den Haag, naar huis gegaan waren, weder naar Alkmaar, waar de achtergeblevenen inmiddels ten koste der ingezetenen een goed leven hadden geleid. - Door zeer vele
<pb n="427"/>misnoegden, die aan den eersten tocht geen deel genomen hadden, werden de optrekkenden gevolgd, en door hunne vrienden in Alkmaar met gejuich begroet.</p>
<p>Onder degenen die aldaar gebleven waren behoorden de drie bekende Texelaars: de haringslokker en gevolg, Rob van Huisduinen en meer dergelijke kerels, die wegens hunne lichaamsgestalte en kracht vrees inboezemden; zij hadden hunne rol aldaar voortreffelijk gespeeld. Zij kozen nu dit, dan weder een ander huis, eischten dat men hun zou opdisschen, lieten zich van goede spijs en vooral van goeden wijn voorzien, en brachten overigens den tijd door in ledigheid, van tijd tot tijd de stad doorslenterende, om, zoo ze zeiden, Klaas Korf te zoeken, die echter nergens gevonden werd. - De meest gematigden, met rooie Lammert en anderen van die soort aan 't hoofd, deden personen rondgaan naar alle steden en dorpen van West-Friesland en Kennemerland, met uitnoodiging om te Hoorn ter algemeene vergadering te verschijnen, ten einde te raadplegen wat hun te doen stond.</p>
<p>Van alle plaatsen, behalve Enkhuizen, werd aan deze uitnoodiging voldaan, en weldra zag men van alle kanten zwermen van Kennemers en West-Friezen op de stad aantrekken.</p>
<p>Maarten Claesz, zoon van den in 1482 vermoorden schout Willem Claesz, werd belast met de leiding der bijeenkomst, waartoe uit ieder dorp of stad eenige mannen waren afgevaardigd. Toen ze voltallig was, sprak hij de verzamelde menigte dus aan:</p>
<p>‘Mannen van West-Friesland en Kennemerland! voor eenigen tijd konden wij de hoop voeden dat onze rechtmatige klachten gehoord en onze lasten verminderd zouden worden. Het volk, dat in deze stad en te Alkmaar te hoop liep, werd door vele regeeringspersonen met dat uitzicht gepaaid. Werkelijk is de dagvaart in den Haag gehouden, doch het is bekend met welken uitslag. In stede van vermindering van lasten wordt aan ons nog de nieuwe zware belasting van twee gouden Andriesguldens opgelegd. - Het schot is daardoor zoo hoog gestegen, dat het ons onmogelijk is het te voldoen. De vraag: “wat nu te doen?” is niet moeielijk te beantwoorden. Naar 't mij voorkomt, is het antwoord daarop: weigering als van één man om te betalen, omdat wij het niet kunnen; maar wij moeten elkander met handschrift en zegel beloven dat wij ons allen aan
<pb n="428"/>dat besluit zullen houden. Wil de regeering ons dan vervolgen of in de gevangenis werpen of doen ter dood brengen, zooals zij het helaas reeds twee voorvechters voor de belangen des volks gedaan heeft, dan heeft zij handen vol werks om het ons allen te doen.</p>
<p>Wij zullen trouwens zien of zij den moed heeft de handen aan ons te slaan, en in dit geval zal zij van ons moedigen tegenstand ondervinden.’</p>
<p>Door lange en levendige toejuiching werd deze toespraak begroet, en overeenkomstig de woorden van Maarten Claesz werd met eenparige stemmen niet alleen het besluit genomen om het ruitergeld niet meer te voldoen, maar door al het volk als met eede bekrachtigd.</p>
<p>Tevens werd besloten dat een deel van 't volk in Hoorn zou verblijf houden, terwijl een ander gedeelte naar Alkmaar zou trekken.</p>
<p>In deze steden, die men in ontzag zou houden, wilde men afwachten welke houding de regeering tegen hen zoude aannemen, wanneer ze de betaling volstandig weigerden.</p>
<p>Werd die houding vijandig, dan kon het niet anders of de algemeene ontevredenheid zou aangroeien, daardoor zou hunne macht versterkt worden en zouden zij te vaster tegenover de regeering staan. Overeenkomstig dit besluit werd gehandeld. De burgers van Hoorn en Alkmaar hadden intusschen veel last van deze lieden, welker onderhoud te hunnen laste kwam, want het aantal groeide steeds aan en onder de aankomenden waren er zeer velen, die uitgelokt werden door het goede leven dat het volk in de twee genoemde steden genoot. Zij lieten zich overal opdisschen zonder dat men zich in 't minste daartegen durfde verzetten. Ook de regeering kon noch durfde eenigen maatregel nemen om de burgers van dien last te bevrijden. Integendeel, zij moest zelfs toegeven aan hunne eischen, zooals bleek toen het volk te Hoorn het verlangen kenbaar maakte om het Blokhuis aldaar, dat hun hinderlijk was of toescheen, af te breken, hetgeen hun niet geweigerd werd.</p>
<p>Door dergelijke toegevendheid gesterkt groeide hun moedwil steeds aan, zoodat men te Hoorn veel moeite deed om het volk kwijt te raken. Eindelijk gelukte dit, want de overheid bood het daartoe geld aan, hetwelk gretig werd aangenomen, te meer daar door hen, die te Alkmaar verblijf hielden, de wensch
<pb n="429"/>was te kennen gegeven dat allen in ééne stad zouden samenkomen, daar men alsdan aan een aanval te beter tegenstand zou kunnen bieden. In vaandelen en rotten verdeeld trok nu het volk, dat te Hoorn vertoefd had, naar Alkmaar. Op hunne banieren stond kaas en brood geschilderd, terwijl velen dit in natura op de borst hingen, zeggende dat zij zich tegen de regeering verzetteden om dit te behouden of te verkrijgen en zich om het bezit er van des noods zouden doodvechten.</p>
<p>Op den tocht van Hoorn naar Alkmaar gaven deze lieden, die om het zoo even vermelde den naam van Kaas- en- broodvolk verkregen, het bewijs dat hunne stoutmoedigheid met den dag toenam, daar zij de sloten Nieuwburg en Middelburg, op hunnen weg gelegen, aanvielen, uitplunderden en tot den grond vernielden.</p>
<p>In Alkmaar kreeg de troep nu ten leste een dreigend aanzien. De stadhouder, in den waan dat het niet moeielijk zou zou zijn het Kaas- en- broodvolk uiteen te drijven, wilde zich met eenig krijgsvolk naar Alkmaar begeven om de hoofden in hechtenis te nemen en streng te straffen: dan zou - meende hij - het kaas- en- broodspel, zooals hij het noemde, weldra geëindigd zijn. Maar het bleek spoedig dat hij de zaak verkeerd inzag.</p>
<p>Het Kaas- en- broodvolk, vernomen hebbende dat de stadhouder naar Alkmaar zou komen of op weg was, had in allerijl eenig volk gezonden, dat zich op den weg tusschen Haarlem en Alkmaar in hinderlaag gelegd had, ten einde hem en zijne ruiters onverhoeds aan te vallen, waardoor te voorzien was dat hem een gevoelig verlies zou worden toegebracht alvorens Alkmaar te bereiken, wanneer hij er in slaagde het nog zoo ver te brengen. - Gelukkig voor Van Egmond, was hij nog in tijds gewaarschuwd, zoodat hij het gevaar, hetwelk hem bedreigde, ontkwam door terug te trekken.</p>
<p>Bij de terugkomst der uitgezondene manschappen werden zij met gejuich ingehaald, alsof zij eene roemrijke overwinning bevochten hadden. Zij beschouwden den terugtocht van den stadhouder dan ook als eene nederlaag voor hem en werden nu hoe langer hoe stouter.</p>
<p>Het aantal mannen dat aan het kaas- en- broodspel deelnam vermeerderde met den dag, tot groot verdriet van vele ingezetenen der stad, die hen eerst niet ongaarne hadden zien komen,
<pb n="430"/>maar nu sedert verscheidene maanden - want het verblijf te Alkmaar duurde reeds van den zomer van 1491 tot het voorjaar van 1492 - veel overlast van hen hadden geleden en veel moedwil door hen hadden zien plegen, zoodat zij nu hartelijk wenschten van die lastige bezoekers ontslagen te zijn.</p>
<p>De hoofden hielden van tijd tot tijd bijeenkomsten, ten einde te beraadslagen hoe verder te handelen, en te overwegen of het raadzaam zou zijn eene aanvallende houding aan te nemen. - Tot hiertoe had men het laatste onraadzaam geoordeeld, doch nu de stadhouder zelf was uitgetrokken met vijandige oogmerken tegen hen, meenden zij daarin eene oorlogsverklaring te zien en besloten zij, zich te organiseeren tot een tocht die zich vooreerst tot Haarlem zou bepalen. - Eenige Haarlemmers, die zich mede in Alkmaar bevonden, verklaarden zich sterk voor deze onderneming, wel wetende dat zij er een aantal lieden zouden vinden, die met hen gemeene zaak zouden maken, waardoor het hun gemakkelijk zou vallen in de stad te komen. Om nu met eenige orde te werk te gaan, begon men den troep in meer geregelde vaandelen te verdeelen. Rooie Lammert, Leendert Meerbijt, Ewout Spaan van Velzen, Louw Snip van Bakkum, Willem Wolf van Castricum en Lambert Schaghen van Texel stonden ieder aan het hoofd van eene der zes afdeelingen waarin men den troep verdeeld had, terwijl het bevel over de onderafdeelingen werd opgedragen aan mannen die zich bij den eersten tocht naar Alkmaar, bij den marsch van Hoorn tot die stad, bij de vernieling van de huizen Nieuwburg en Middelburg of door het voeren van een hoogen toon hadden onderscheiden.</p>
<p>Wel toegerust, vooral van betere wapenen voorzien dan in het begin van den oploop, stond men nu gereed om den tocht te aanvaarden, en wel met uitzicht op goeden uitslag, want de lieden in Haarlem, met wie men inmiddels betrekkingen had aangeknoopt, hadden ten stelligste beloofd hun den intocht in hunne stad gemakkelijk te zullen maken.</p></div>
<div type="section">
<pb n="431"/>
<head rend="h4">XIV.</head>
<p>Kort na de komst van Jan van Naaldwijk op Texel was, gelijk wij met met een enkel woord vernamen, Henri de Lanoy naar Friesland gereisd om aan de edele Friezen, die aan Van Naaldwijk hulp beloofd hadden, verslag te doen van de komst der Hoekschen op de eilanden. - Tevens moest hij het bericht overbrengen, dat Maarten Claesz te Hoorn zijne hulp nu bepaald beloofd had om deze stad in handen der Hoekschen te spelen, welk bericht aan Homme Lieuwes en Skernewibe zeer welkom was, omdat zij vooral eene veete hadden tegen de overheid van de stad, waar zij eerst verdreven, waar zij later als overwinnaars waren binnengetrokken en ten laatste eenigen tijd in gevangenschap hadden doorgebracht. - Vooral was het Skernewibe, die zich zeer beklaagde dat hij den tocht niet kon mededoen.</p>
<p>'t Zou voor hem een genot geweest zijn, zich nog eens als overwinnaar binnen de muren dezer stad te vertoonen.</p>
<p>Daar hij niet kon, zag hij met welgevallen dat Bokko, zijn aanstaande schoonzoon, de plaats van aanvoerder der Schieringers, die hij zoo gaarne had ingenomen, zou vervullen.</p>
<p>Een aantal koggen lag in de haven van Stavoren gereed om de mannen, die onder de bevelen van Haringsma stonden, in te schepen. - Wel gewapend stonden de krijgslieden daar, om op het eerste sein den tocht te aanvaarden.</p>
<p>Het afscheid, dat Bokko van zijne geliefde nam, was kort maar hartelijk en wel in staat om hem te bezielen, want terwijl de lieve maagd aan zijn hals hing lachte zij hem, door hare tranen heen, blijmoedig toe en sprak: ‘Ga, mijn vriend! God geleide u. Ik zal voor u bidden; waak zelf dat gij uw leven niet roekeloos in gevaar stelt, maar ontzie het niet waar uw plicht gebiedt te handelen. - Vaarwel, dierbare vriend! denk aan uwe Sietske als gij in gevaar komt, dat zal uwen moed verlevendigen. Ga nu, - wat ik vroeger reeds zeide, herhaal ik: er zal zeker uit dezen uwen tocht iets goeds geboren worden.’</p>
<p>'t Sein was gegeven, de Schieringers hadden zich ingescheept en de tocht ving aan. Met gunstigen wind bereikte men Wíe-<pb n="432"/>ringen. Onder den wal van dat eiland liet men het anker vallen, ten einde nadere berichten van Texel af te wachten. Haringsma ontving weldra eene uitnoodiging om op Texel te komen, ten einde met Van Naaldwijk en zijne hoplieden eene bijeenkomst te houden, ter overlegging en bespreking van verscheidene zaken in betrekking tot de onderneming.</p>
<p>Er werd besloten een visscher, dien men volgens het getuigenis van Lieuwe Druyff van Blankenstein goed vertrouwen kon, uit te zenden als spion.</p>
<p>Deze moest nauwkeurig toezien, wanneer zich drie kleine vaartuigjes, voerende ieder een wimpel, de een rood, de ander wit, de derde blauw, voor de haven van Hoorn vertoonden en daar bleven rondzeilen zonder de haven in te gaan of er zich van te verwijderen, want dat zou, volgens de afspraak met Maarten Claesz het teeken zijn, dat de Hoekschen, ondersteund door de Schieringers, de stad zouden kunnen naderen en binnenkomen, zonder gevaar van veel tegenstand te ontmoeten. Jan Blank vertrok met zijn klein vaartuig, belovende dadelijk verslag te zullen brengen, zoodra hij het bepaalde sein had ontdekt, doch Jan Blank keerde niet weder, want zijn toeven in den omtrek van de haven wekte achterdocht; - de overheid der stad, hiervan verwittigd, zond eenige mannen uit tot onderzoek, en Jan Blank werd, daar hij zich niet kon verantwoorden wegens zijn langdurig toeven ter zelfder plaatse, gevankelijk binnen Hoorn gebracht, alwaar hij nader in 't verhoor genomen werd, zonder dat hij in het eerst iets wilde bekennen; doch de pijnbank ontwrong hem ten laatste het geheim en hiervan maakte de overheid gebruik, niet alleen om zich tegen den aanval gereed te houden maar ook om de Hoekschen onverhoeds op het lijf te vallen en geduchte afbreuk te doen. Van Naaldwijk en de zijnen bleven onbekend met het lot van Jan Blank, maar dewijl men niets van den uitgezonden spion vernam, besloot men andermaal een vertrouwd persoon uit te zenden, ten eerste om naricht in te winnen omtrent Blank, en ten andere om op het reeds genoemde sein voor de haven van Hoorn te letten. Hij kwam en bleef in de nabijheid der haven, steeds uitziende naar het afgesproken teeken, zonder echter iets van Blank of zijn vaartuigje te ontdekken.</p>
<p>De schout van Hoorn, Jan van Schaghen, had er op gerekend, dat er een tweede spion zou verschijnen. Hij liet dus wacht
<pb n="433"/>houden en alles gereed maken om, zoodra deze werkelijk verscheen, de drie vaartuigjes, uitgemonsterd als door Blank was aangewezen, buiten de haven te brengen.</p>
<p>Kort na de komst van het vaartuigje van Willem Roeper, den tweeden spion, geschiedde wat de schout had bevolen. De drie vaartuigjes, met de wimpels in dezelfde kleuren als door Maarten Claesz was bepaald, vertoonden zich en de visscher Roeper, die dit alles natuurlijk voor goede munt hield, haastte zich om naar Texel te komen ten einde mee te deelen dat het teeken gegeven was. Gelukkig voor Maarten Claesz was de eerste spion, Jan Blank, onbekend met den man, die met de Hoekschen en Schieringers heulde, anders zou deze het lot zeker niet ontgaan zijn dat zijn vader omtrent tien jaren vroeger op den rooden steen getroffen had.</p>
<p>De overheid van Hoorn, bekend met de nadering der Hoekschen en Schieringers, waren in staat zich op gepaste middelen van tegenweer voor te bereiden.</p>
<p>Het bericht, door den visscher Roeper aangebracht, werd door Van Naaldwijk en de zijnen met vreugde ontvangen, en dadelijk ondernam men den tocht naar Hoorn.</p>
<p>De schepen van de Hoekschen, voor zoo verre ze niet in 't Marsdiep moesten achterblijven, zeilden vooruit, terwijl de Friesche koggen, bemand met de Schieringers, de achterhoede uitmaakten.</p>
<p>Haringsma bevond zich echter op het schip van Van Naaldwijk, want hij brandde van verlangen om op dezen tocht eer en roem te verwerven en wilde eer dan zijne manschappen het vijandelijk terrein bereiken, ten einde ze bij hunne aankomst dadelijk voor te kunnen gaan.</p>
<p>Toen zij in den avond nabij de haven kwamen, scheen in de stad alles rustig te zijn; men waande zich bijna meester van de haven, doch nadat men meer genaderd was, vertoonden zich eensklaps tal van gewapende mannen en werden de schepen met een hevig kanonvuur van den wal begroet. Door dezen onverwachten tegenstand verschrikt, keerden eenige koggen den steven; - dit voorbeeld werd door anderen gevolgd, tot groote spijt en ergernis van Bokko, die bovendien bij het eerste vuur van den wal eene zware kwetsuur bekwam. Van Naaldwijk alzoo belet zijnde om te landen, en niet in staat om van zijne vaartuigen veel tegenweer te bieden, was wel verplicht
<pb n="434"/>terug te keeren zonder iets te hebben uitgericht. De tocht was totaal mislukt.</p>
<p>Gelukkig vond Haringsma bij den schepen Druyff op Blankenstein huisvesting en verzorging, en nauwelijks had de jonkvrouw Jarings het onheil, haren vriend overkomen, vernomen of zij snelde naar Texel om haar geliefden vriend te verplegen. Het verdriet dat Haringsma ondervond over het mislukken der onderneming was grooter dan dat over zijne bekomene wonden, die gelukkig niet zeer gevaarlijk bleken te zijn. - Onder aanvoering van de overige hoplieden begaven zich de Schieringers naar Friesland, waar hunne dienst eindigde en de soldij werd uitbetaald<note n="1)" place="foot">Van Alkemade, Jonker-Fransen-oorlog.</note>.</p>
<p>Voor Van Naaldwijk bleef nu niets meer over dan in het Marsdiep schade te doen aan koopvaardijschepen of haringbuizen, waardoor hij, als 't ware, den geheelen zomer de zeegaten hield gesloten; want om grooter schade te voorkomen, moesten de kooplieden zich het nadeel getroosten, dat hunne vaartuigen aan den wal bleven, daar de regeering het verblijf van de Hoeksche schepen lijdelijk bleef aanzien, of uit gebrek aan macht om ze tegen te staan wel moest toelaten dat Van Naaldwijk den handel en der visscherij geduchte schade toebracht.</p>
<p>Toen de zaken van het Kaas- en- broodvolk achteruitgingen en het jaargetijde naderde, waarin men niet dan met groot gevaar in het Marsdiep kon vertoeven, trok Jan van Naaldwijk zich terug naar Sluis, welke stad ook niet lang meer aan de overgeblevenen der Hoekschen tot schuilplaats zou strekken.</p>
<p>Alzoo had hij, welke groote voorstelling hij zich ook van zijnen tocht naar het Marsdiep en de Zuiderzee gemaakt had, voor de zaak van zijne partij niets uitgericht. Alleen kwam de buit, dien men te Wijk aan Zee was machtig geworden, en wat men op de handels- en visschersvaartuigen veroverd had, hun ten goede als het loon voor de moeite en inspanning van dezen tocht.</p></div>
<div type="section">
<pb n="435"/>
<head rend="h4">XV.</head>
<p>Na het plunderen en vernielen van het huis van Nicolaas Pijns was er van den rentmeester geen spoor ontdekt. Toch had hij zich niet ver af bevonden van de plaats, waar zijn huis en meubelen vernield werden en zijne schatten in de handen van het roofgierige volk overgingen, zonder dat hij iets had kunnen doen om dit onheil van zich af te wenden, wel wetende dat hij een kind des doods zou zijn, zoodra hij zich aldaar waagde om iets van zijne bezittingen te redden.</p>
<p>Kermend en weeklagend zat hij neer bij de vrienden, die hem eene veilige schuilplaats verleenden. Akelig was het, te zien hoe hij ze bad en smeekte om pogingen in het werk te stellen om voor hem te redden wat te redden was; doch wie zou het wagen zich onder dezen woesten hoop te begeven, ten einde iets in 't belang van Korf te ondernemen?</p>
<p>Eindelijk bracht hij het, door zijn ernstig smeeken, zóó ver, dat een zijner beschermers, onder voorwendsel van aan de plundering deel te nemen, zou trachten zich van zekere boeken, voor Pijns van zooveel belang, meester te maken. Het gelukte den vriend binnen te dringen, maar hij kwam te laat, want Michiel Stael had er zich reeds meester van gemaakt, om ze, als 't zijn moest, als middel tot het behoud zijns levens te doen dienen. Wij weten reeds dat Stael aan dezen maatregel van voorzorg zijn leven werkelijk te danken had.</p>
<p>De woede van den rentmeester was verschrikkelijk, toen hij vernam dat Stael zijne boeken in handen van zijne doodvijanden geleverd had.</p>
<p>Met een duren eed zwoer hij zich op hem te zullen wreken, maar tevens achtte hij het raadzaam zich nu uit de voeten te maken, want wanneer hij zich hier of elders vertoonde zou dit zijn dood zijn, òf van de zijde des woedenden volks òf van den kant der hooge regeering wegens zijne ontrouw in de waarneming van zijn ambt. Gelukkig voor hem was hem op den morgen van den dag, waarop de plundering van zijn huis plaats had, de som van honderd rijnsche guldens ter hand gesteld, welke som hij bij zich had gehouden, 't Was geld dat hij van Texel had bekomen, want de Texelaars, bij de verlaging der
<pb n="436"/>munt hun schuld aan Korf niet kunnende voldoen, hadden zijn voorstel aangenomen om hem in plaats der betaling een rentebrief te geven van honderd rijnsche guldens 's jaars, en ten gevolge van deze overeenkomst had hij juist die som ontvangen.</p>
<p>Tot 1506 is deze som jaarlijks aan zijne erfgenamen uitbetaald, totdat het Hof de Texelaars van dezen drukkenden last onthief en hun toestond de schuld te delgen naar den maatstaf van de waarde der munt van den tijd waarin de verbindtenis met den rentmeester had plaats gehad<note n="1)" place="foot">Privilegie van Texel.</note>.</p>
<p>Door 't bezit van deze som was Klaas Korf in staat zich naar elders te begeven en daar, ten minste gedurende eenigen tijd, in zijne behoeften te voorzien. Hij zou dan kunnen afwachten, welk vonnis de regeering over zijn gedrag zou vellen. Hij hoopte nog dat het bewijs tegen hem, in de ruwe handen waarin het zich bevond, mocht verloren gaan, als wanneer het hem misschien zou gelukken zich te rechtvaardigen. Immers de vlucht, toen men zijn huis en zijne bezittingen zoo onverhoeds aanrandde, kon hem niet als misdaad worden aangerekend.</p>
<p>Korf begaf zich, zoodra hij daartoe de gelegenheid gunstig zag, eerst naar Utrecht en daarna naar Geldre, waar hij van tijd tot tijd berichten door zijne vrienden verkreeg. Ze waren niet gunstig, want de bewijzen tegen hem waren wel degelijk in handen gekomen van de regeering en gelukkig was het voor den gewezen rentmeester dat hij zich uit de voeten gemaakt had, anders zou zijn lot niet minder verschrikkelijk geweest zijn, dan wanneer hij in de handen van het volk gevallen ware.</p>
<p>Nu de hoop van Pijns verloren was, om ooit weder in zijn ambt hersteld te worden, keerde zich zijne woede nog sterker tot Stael. wien hij andermaal wraak zweer. - Michiel Stael, die intusschen niets beters wist te doen, had zich onder de banieren van het Kaas- en- broodvolk geschaard en trok met de bende mee, overal heen waar het haar lustte heen te gaan.</p>
<p>Na lang overwegen omtrent de wijze waarop Korf zich wraak zou verschaffen op zijn gewezen dienaar, had de ex-rentmeester eindelijk zijn plan daartoe gevormd. Door zijne vrienden nauwkeurig ingelicht omtrent de plaats waar Michiel verblijf hield, schreef hij hem den volgenden brief:</p>
<pb n="437"/>
<p>Waarde Michiel!</p>
<p>&nbsp;</p>
<p>Het noodlot heeft ons verschrikkelijk vervolgd. - Van rijk en aanzienlijk ben ik in eens arm en ellendig geworden, en gij, goede Michiel, deelt in mijn val. Steeds waart gij mij een trouw dienaar, en mijn lot is des te verschrikkelijker wanneer ik er aan denk, dat gij nu ook zonder dak en zonder dienst zijt. Voorzeker zoudt gij, wanneer gij er toe in staat geweest waart, voor mij gered hebben wat te redden was, maar de woestelingen hebben ons overvallen, zonder dat wij zelfs de boeken, voor ons van zooveel waarde, hebben kunnen redden. Sedert langen tijd had ik echter een voorgevoel dat mij eenig leed zou overkomen. De West-Friezen kennende, en wetende dat zij mij allerlei slechte dingen toedichtten, moest ik er wel op voorbereid zijn, dat zij mij den een of anderen tijd zouden aanvallen en plunderen.</p>
<p>Met dat treurig vooruitzicht in 't verschiet, heb ik ergens eene niet onbelangrijke som in goud in den grond verborgen. - Die som zal ons nu te stade komen. Ik zeg ons, trouwe Michiel, want gij zult er mee in deelen en ruim ook, want gij hebt het aan mij verdiend, trouwe vriend!</p>
<p>Hoe zou ik het echter aanleggen om de som in handen te krijgen, indien ik niet op uwe hulp rekenen kon? Immers kan ik mij niet in Alkmaar - wat zeg ik? - niet in geheel West-Friesland en Kennemerland vertoonen, zonder groot gevaar te loopen! - Daarom, Michiel! moet gij bij mij komen.</p>
<p>Ik bevind mij te Zandvoort. In de Roskam, vraag daar naar Gerrit Blom, zoo heet ik, - daar zult gij mij vinden. - Kom ten spoedigste, dan zal ik u de plaats nauwkeurig beschrijven, want ik vertrouw deze aanwijzing niet aan het papier.</p>
<p>Gij zult daarna het goud halen, en wij begeven ons samen naar eene plaats waar wij veilig zijn. Wij zullen vooreerst genoeg hebben, en later wel weder iets vinden om van te bestaan. - Ik wacht u dus en noem mij uw toegenegen</p>
<p><hi rend="sc">Nicolaas Pijns</hi>.</p>
<p>&nbsp;</p>
<p>Toen Michiel Stael dit geschrift ontvangen had, sprak hij in zich zelven: ‘Ei, ei, waarde vriend! trouwe Michiel! Ja, zoo heette het
<pb n="438"/>altijd als er iets te doen was, waar Michiel moest voorgespannen worden. - Met dat al blijkt mij toch dat hij onkundig is gebleven van de omstandigheid, dat ik, om mijn leven te redden, de boeken aan zijne vijanden heb overgeleverd. Nu, dit kan geen kwaad, vooral bij de zaak die hij mij nu wil opdragen. - Maar - je weet wel, Klaas Korf! dat ik je nog heel wat heb te vergelden. - Gij zijt nu evenwel in mijne macht; - zonder mij kunt ge het goud niet in handen krijgen, daarom zullen wij eerst de voorwaarden vaststellen, waarop ik u mijn dienst verleen. - 't Zal niet gaan als weleer, toen je Michiel Stael voor alle zaakjes wist te gebruiken die veel winst gaven, en hem vervolgens met een kluitje in 't riet stuurdet, adres aan mijne zending naar Texel, die hem 3600 rhijnsche guldens winst zou opleveren en waarvoor ik één kwart procent ten honderd verkreeg. De Henricusnobel, die hij mij gaf, had ik hem wel in 't aangezicht willen smijten, maar ik was zijn dienaar! Nu ben ik vrij; nu maak ik deel uit van het nobele Kaas- en- broodvolk, dat met wijn en gebak en gebraad nauwelijks te vreden is als het zich bij de gegoede burgers in deze goede stad laat opdisschen. Hoor eens, Klaas Korf! je spaarpot moet al heel vet wezen eer ik in je voorstel treed om met je naar een afgelegen oord te trekken, want het leven dat wij hier leiden is een heerlijk leven, en als wij de overhand behouden, wie weet hoe ver ik het dan nog breng!</p>
<p>In ieder geval zal ik tot u gaan, want het is voor mij van belang met de plaats bekend te zijn, waar het goud verborgen ligt; ik heb het dan immers nog altijd in mijne macht mij alles toe te eigenen, wanneer hier de zaken verkeerd mochten loopen.’</p>
<p>Met zulke gedachten en gevoelens maakte de kleine schele man zich tot de reis naar Zandvoort gereed. Weldra bereikte hij de genoemde plaats en vond ook spoedig den voormaligen rentmeester. 't Zou echter moeielijk voor Stael geweest zijn in den persoon, die zich aan hem voordeed, zijn gewezen meester te herkennen, want Korf had, als maatregel van voorzichtigheid, zich in 't pak gestoken van een Zeeuwschen boer. Met gehuichelde hartelijkheid werd Michiel door hem ontvangen, en nadat hij zich door het gebruik van spijs en drank had versterkt, stelde Pijns voor naar het strand te gaan, ten einde aldaar, zonder gevaar van beluisterd te worden, de zaak te bespreken.
<pb n="439"/>Daar gekomen sprak Korf: ‘Het is mij aangenaam dat gij niet geaarzeld hebt, tot mij te komen. Het belang der zaak en de gehechtheid, die gij mij steeds hebt bewezen, waren mij trouwens genoegzame waarborgen dat ge komen zoudt.’ - ‘Hoe innig ik met uw lot was bewogen, hoe bezorgd ik over u ben geweest toen er na de ramp nergens iets van u vernomen werd, hoezeer ik mij verheugde ten laatste een bericht van u te ontvangen, kan ik schier niet beschrijven,’ gaf Stael ten antwoord. ‘Laten wij ons’ - sprak Korf - ‘onder al ons leed verheugen, trouwe Michiel! dat wij er het leven hebben afgebracht, dat wij samen mogen zijn en wij door mijne goede voorzorg althans beveiligd zijn voor gebrek, want samen zullen wij voortaan leven en sterven; - al het mijne is het uwe, tot den laatsten penning; maar luister nu nauwkeurig naar mij, terwijl ik u de plaats, waar ons goud ligt, beschrijf.</p>
<p>Gij weet, waar in den tuin de groote noteboom staat?’</p>
<p>‘Gewis.’</p>
<p>‘Schuins links van den boom staat een pereboom.’</p>
<p>‘Ja, dat kan ik mij nog zeer goed voorstellen.’</p>
<p>‘Plaats u nu eens zoo, alsof gij met uw rug naar den noteboom en met uw linkerhand naar den pereboom stond, zóó.’</p>
<p>Terwijl Korf dit zeide, wendde hij Stael zoodanig om dat deze met den rug naar hem kwam te staan, en nadat hij zich overtuigd had dat buiten hen zich niemand op het strand bevond, wierp hij Stael behendig een koord om den hals, dat hij al meer en meer toetrok.</p>
<p>‘Om 's hemels wil, wat gaat gij aanvangen?’ riep Stael verschrikt.</p>
<p>‘Den trouwen dienaar zijn loon geven,’ was het korte antwoord van Korf, terwijl hij den strop steeds nauwer toehaalde.</p>
<p>‘Genade, genade!’ smeekte Michiel.</p>
<p>‘Geen genade voor den hond, die zijn meester heeft verraden,’ donderde de rentmeester hem in de ooren, ‘maar toch zult gij nog eenige oogenblikken leven, opdat gij zoudt weten dat ik de meester ben en gij de dienaar zijt, ook in verstand en overleg, ook in de wraakneming op den Judas die mij verraadde.</p>
<p>Weet dan dat het bericht van het verborgen goud slechts een voorwendsel was om u hier te lokken ten einde mijn dorst naar wraak aan u te koelen.’</p>
<p>‘Genade, genade!’ smeekte Stael bij herhaling, terwijl hij
<pb n="440"/>zich, doch te vergeefs, uit de handen van zijn aanvaller trachtte los te wringen; doch Korf had vooraf wel overwogen en was er wel zeker van dat Michiel Stael in lichaamskrachten niet tegen hem was opgewasschen.</p>
<p>Gaarne had de gewezen rentmeester zijn slachtoffer nog meer gekweld, maar hij vreesde overvallen te zullen worden en daardoor zijn doel te missen; daarom trok Pijns het koord al sterker aan, totdat de arme Michiel ademloos voor zijne voeten neertuimelde.</p>
<p>Ofschoon de avond inmiddels gevallen was, vreesde de moordenaar toch te zeer voor ontdekking om het lijk van Stael op het strand te laten. Hij sleepte het over de duinen, stopte het in een konijnenhol dat zich daar bevond, overdekte het, nadat hij zich nogmaals van zijn dood overtuigd had, met zand en verwijderde zich met rassche schreden.</p></div>
<div type="section">
<head rend="h4">XVI.</head>
<p>Van Blankenberghe genoot aan de zijde van zijne geliefde Anneke gelukkige dagen. Als zijne tegenwoordigheid niet volstrekt aan boord vereischt werd, was hij aan den wal. Gedurende den tocht naar Hoorn had Anneke grooten angst uitgestaan bij de gedachte, dat haren vriend eenig ongeluk zou kunnen treffen, maar toch had zij gedurende zijne afwezigheid met welgevallen gedacht aan de kans die er bestond om aan de regeering, op wier bevel haar vader den dood gevonden had, afbreuk te doen of ten onder te brengen.</p>
<p>De koopman Van Blankenberghe was zonder wonde van de mislukte onderneming wedergekeerd en vond steeds een gastvrij dak bij den schepen Druyff op Blankenstein, waar Bokko Haringsma, verpleegd door de lieve zorg van zijne Sietske, langzamerhand van zijne wonde herstelde.</p>
<p>Was de jonkvrouw Jarings dadelijk aangetrokken geworden door Machtelo, de dochter van haren gastheer, niet minder belang stelde zij, van de eerste kennismaking af, in Anneke
<pb n="441"/>Pregel, die op Blankenstein nog altoos de gevierde gast was, die geen dag liet voorbijgaan zonder een bezoek ten huize van Druyff af te leggen, want zij gevoelde zich aan Machtelo zeer nauw verbonden.</p>
<p>Bokko had zijne Sietske reeds eer over dit meisje geschreven, vooral over de overeenkomst die er in het uiterlijke bestond tusschen Anneke en haar zelve.</p>
<p>De jonkvrouw Jarings had op het schrijven over dat dorperskind weinig acht geslagen, en in antwoord er op hem schertsenderwijze eenig verwijt gedaan, dat hij zooveel aandacht schonk aan andere meisjes; maar toen zij Anneke zag, stond zij toch verbaasd over de gelijkenis van dit meisje in gestalte en gelaatstrekken met haar, en zij gevoelde zich zoo zeer tot de dochter van de weduwe Pregel aangetrokken, dat zij steeds haar bijzijn zocht, zonder zelve recht te weten of de sympathie voor haar voortvloeide uit de gelijkenis die tusschen haar beiden bestond of wel uit andere oorzaken.</p>
<p>Toen Bokko in zoo verre hersteld was, dat hij met haar kleine wandelingen kon maken, richtten zij meestal hunne schreden naar de woning van de weduwe Pregel, om met de lieve Anneke samen te zijn; dan was het gesprek in den regel zoo levendig, dait werden er zoovele zaken behandeld, dat men tijd en uur vergat, en als de jonkvrouw dan met haren vriend weder huiswaarts, dat is naar den huize Blankenstein ging, was Sietske onuitputtelijk in den lof van het dorperskind, dat zij zoo gaarne hare vriendin noemde, en Bokko kon dan evenmin nalaten zijne bewondering omtrent het schoone meisje uit te drukken, vooral omdat zij in hare gesprekken zoo veel kennis aan den dag legde, kennis, zoo ongewoon in een meisje en vooral in een van lage geboorte, dat onder huislieden hare opvoeding had genoten; en wanneer De Lanoy niet daar geweest was om te getuigen, hoe leerzaam zij zich onder zijne leiding had betoond en met welk een gelukkigen uitslag hij aan de ontwikkeling harer vermogens had gearbeid, zouden zij zich voorzeker nog meer over zulk eene verschijning verwonderd hebben.</p>
<p>Wanneer Sietske aan haren vader schreef, roemde zij zeer de lieve gastvrijheid die zij bij den schepen Druyff op Blankenstein genoot, maar van 't begin tot het einde van haren brief maakte zij tevens gewag van het meisje, dat niet alleen, ofschoon van lage geboorte, zoo belangwekkend was door de gebeurtenissen,
<pb n="442"/>die met haar in den laatsten tijd hadden plaats gehad maar dat haar zoozeer boeide door eene treffende gelijkenis met haar, en dat eene zoo ontwikkeld verstand en zoo uitgebreide kennis bezat dat men er zich over moest verbazen.</p>
<p>Naarmate de jonkvrouw Jarings Anneke nader leerde kennen, bevond zij dat het meisje in denkbeelden en neigingen op wonderbare wijze met haar overeenkwam, en de gehechtheid die de meisjes wederkeerig aan elkander betoonden was zoo in 't oog vallend, dat Machteld, de dochter van schepen Druyff, die van beiden de intieme vriendin was, wel eens ijverzuchtig werd op die bijzondere genegenheid.</p>
<p>Haringsma en Van Blankenberghe waren sedert de geheele herstelling van den eerste zeer dikwijls samen.</p>
<p>Zij vermaakten zich vooral veel met de jacht op klein wild, waartoe het terrein zoo bijzonder gunstig was.</p>
<p>Zulk een tijd maakten de meisjes zich ten nutte om ook elkanders gezelschap te genieten. Zij wandelden dan samen of in vereeniging met Machteld, of zaten in de schaduw der boomen van het uitgestrekte boschje, dat zich bij den huize Blankenstein bevond.</p>
<p>Eens dat Anneke en jonkvrouw Jarings op eene steenen bank onder de schaduw der hooge eiken gezeten waren, spraken zij over hare jeugd.</p>
<p>Sietske vertelde van haar verblijf in het klooster St. Geerten te Hoorn. Zij sprak van hare lieve opvoedster, van hare kinderspelen, van het speelgoed waarmee zij en hare zuster gewoon waren zich in vrije uren bezig te houden, en van de lof en berisping waarmede zij beloond of gestraft werden.</p>
<p>Na dit verhaal verviel Anneke in een diep gepeins, en toen hare vriendin haar naar de reden van hare afgetrokkenheid vroeg, gaf zij ten antwoord dat door de verhalen, zoo even gehoord, herinneringen waren gerezen van droomen die zij in hare jeugd en ook op rijperen leeftijd gehad had. ‘Och, vertel mij, ik houd er zooveel van het verhaal van droomen te hooren, ze zijn vaak zoo zonderling, en ik weet ze ook een weinig uit te leggen,’ schertste Sietske.</p>
<p>‘Ja, zonderling waren zij omdat ze zoo dikwijls wederkeerden, maar luister. Ik was dan in mijn droom steeds in een groot gebouw, waar zich verscheidene vrouwen bevonden, meestal jong en schoon, die heel lief voor mij waren en mij leerden
<pb n="443"/>bidden, lezen en schrijven. Ik was altijd vergezeld van een lief klein meisje, maar als ik haar wilde omvatten was er niets. 't Was mij alsof ik mijn eigen beeld in den spiegel zag, dat verdween wanneer ik daar achter ging om er bij te zijn.</p>
<p>Onder de vrouwen, die voor mij zorgden, was er ééne die ouder was dan de overigen en die.’ ‘Ursela heette?’ viel Sietske in de reden. - ‘Ja, maar hoe weet gij dat?’</p>
<p>‘Ik heb u immers gezegd dat ik mij versta om droomen uit te leggen, en ze zelfs ietwat kan raden, als ik het begin heb gehoord. Wilt gij een staaltje?’</p>
<p>‘Gaarne.’</p>
<p>‘Als gij u ter rust begaaft, bracht de meer bejaarde vrouw, die Ursela heette, u in uw ledikant, dat een groen behangsel had, en zeide u, terwijl ge op uwe knietjes laagt, het Vader-ons en Wees-gegroet voor, en dan vertelde zij van de Engeltjes die de kinderen in den slaap bewaken, sloot u in de armen en kuste u goeden nacht, en 's morgens als gij ontwaaktet en de zon in uwe slaapkamer scheen, luisterdet gij naar het zingen van den leeuwerik die in een kooi aan de zoldering hing en vermaaktet gij u met zijne vroolijke sprongen. Bij dit alles scheen het u toe alsof gij in een ledikant, staande tegenover het uwe, u zelve zaagt, en dat beeld vergezelde u den geheelen dag, totdat gij het des avonds in dat tegenoverstaande ledikant zaagt verdwijnen om het den volgenden morgen daar weer te zien.</p>
<p>Eindelijk, wanneer de vogel u niet meer boeide, kwam eene jonge vrouw.....laat zien hoe heette zij.....ja, Martha, u halen.</p>
<p>Dan moest er gebeden en gelezen, vooral geschreven worden, en al vielen de laatste oefeningen ook zwaar, en al kostten ze ook wel eens een traan, ten laatste was het werk volbracht en er volgde een spel, waaraan het meisje, dat gij voor u zelve aanzaagt, mee deed.’</p>
<p>‘O foei! mijne moeder heeft u de opstellen laten lezen, die ik als kind maakte en waarin ik de droomen verhaalde, die ik zoo vaak gedroomd had, of De Lanoy heeft u er van verteld,’ viel Anneke in, ‘anders kondt gij dit alles niet weten.’</p>
<p>‘En ik zeg u,’ hernam Sietske, ‘dat niemand mij iets heeft verhaald: het is mijne wetenschap, die mij een droom in zijn geheel doet kennen, als men mij het begin verhaalt. Neem verder de proef. Hadt gij nog andere droomen?’</p>
<p>‘Ja, nog een dien ik in schrift bracht, maar die is zoo akelig.’</p>
<pb n="444"/>
<p>‘Verhaal, verhaal,’ drong Sictske ongeduldig.</p>
<p>‘Omdat gij 't wilt, maar anders herinner ik mij dien akeligen droom liefst niet meer. Op een morgen werd ik door een vreeselijk geweld uit mijn slaap gewekt.</p>
<p>Harde slagen als van het onweder, maar die van korter duur waren, troffen mijne ooren. In huis was alles in rep en roer. De vrouwen baden of liepen handenwringend. De goede vrouw die mij zoo lief had en iederen avond te bed bracht, Ursula, nam mij in hare armen en droeg mij ongekleed in een vertrek dat naar eene kerk geleek, want er waren heiligbeelden en een altaar, maar het was anders veel kleiner dan eene kerk.......’</p>
<p>‘O, houd op, ik ken het vervolg van uwen droom volkomen,’ viel Sietske in, luister ‘slechts: soldaten, woeste gewapende mannen, drongen met een vervaarlijk geweld binnen, sloegen alles in hunne woede neer en ontzagen zelfs de vrouwen niet. Met wonden overdekt bezweken zij onder hunne slagen; de goede Martha, die u s'morgens uit uw bed hielp, wilde met u vluchten, zij werd gegrepen, gij werdt van haar af genomen en uit het gebouw weggevoerd; is het niet zoo?’</p>
<p>Verbaasd zat Anneke daar neer; zij kon geen woorden vinden om hare verwondering uit te drukken over hetgeen hare vriendin haar zeide, want het kwam zoo volkomen met haar droom overeen, dat zij zelve er geen juister verslag van had kunnen geven.</p>
<p>Eindelijk zeide zij: ‘ik herhaal het nog eens, mijne moeder of De Lanoy heeft u verteld of moeder heeft u laten lezen wat ik over mijne droomen opschreef en wat zij altijd - ik weet niet waarom - met zoo veel zorg heeft bewaard.’</p>
<p>‘Anneke, vriendin, zuster!’ sprak Sietske terwijl zij het meisje hartstochtelijk in hare armen sloot, ‘dank met mij den hemel voor de omstandigheid die ons samenbracht, maar bovenal voor het uur dat wij heden hier hebben gesleten. Er zijn vermoedens bij mij gerezen, die tot klaarheid moeten gebracht worden, maar zeg mij, is de goede vrouw, die gij moeder noemt, werkelijk uwe moeder?’</p>
<p>Op deze vraag zag het meisje de jonkvrouw verwonderd aan, alsof zij zeggen wilde: ‘Hoe is het, zijt gij niet bij zinnen? ik van die goede moeder niet een eigen kind?’</p>
<p>Eindelijk sprak zij: ‘Weet gij dan niet wat De Lanoy u van mij heeft verhaald? hoe hij mij van jongs af heeft gekend, als
<pb n="445"/>het geliefde kind mijner dierbare ouders? Hoe zoudt gij daaromtrent eenigen twijfel voeden? en op welken grond?’</p>
<p>‘Op grond uwer droomen, Anneke; maar genoeg, laat ons nu van dit onderwerp afstappen - spoedig zal ik u daaromtrent meer meedeelen. Zie daar komt mijn vriend Bokko met Van Blankenberghe; de gelegenheid om ons gesprek voort te zetten zou ons nu toch ontbreken, dus later meer.’ En met deze woorden was het gesprek geëindigd, daar de heeren intusschen genaderd waren.</p></div>
<div type="section">
<head rend="h4">XVII.</head>
<p>'t Is den 3en Mei 1492. Op de markt te Alkmaar heerscht eene buitengewone drukte. Zie, de zes vaandelen waarin het Kaas- en- broodvolk zich heeft verdeeld, staan gereed om de stad te verlaten. De banieren, waarop kaas en brood nu beter en natuurlijker zijn afgebeeld dan op die welke men bij vorige gelegenheden in der haast had vervaardigd, steken boven de hoofden der manschappen uit.</p>
<p>Als ge de bende zoo aanziet, heeft ze een vrij ordelijk aanzien. Men heeft gedurende den langen tijd, dien men te Alkmaar heeft doorgebracht, ruimschoots de gelegenheid gehad om zich behoorlijk te organiseeren en uit te rusten.</p>
<p>De mannen zijn dan ook allen van de noodige wapenen voorzien. De hoofdlieden, vroeger genoemd, staan gereed om den troep te leiden. Het vaandel van rooien Lammert, die zich in vele opzichten onderscheidde, ook door zijne cordaatheid, gepaard met gematigdheid, gaat vooraan; daarop volgt dat van Leendert Meerbijt, die zich zelf anders 't allermeest op den voorgrond stelt, maar nu, naar de uitspraak van 't volk, aan rooien Lammert, door allen geacht, de eerste plaats heeft moeten inruimen.</p>
<p>De vrouwen hebben zich bij de verschillende vaandelen ingedeeld, Marij Schol en Engel Moot natuurlijk bij het eerste. Vele inwoners van Alkmaar, den overlast, hun door de woeste bende aangedaan, reeds lang moede, verheugden zich zeer, toen zij den troep zagen uittrekken, hartelijk wenschende dat hunne
<pb n="446"/>veste voor 't vervolg van het bezoek van 't Kaas- en- broodvolk mocht bevrijd blijven.</p>
<p>Met goeden moed trok het volk op, daar de intocht in Haarlem hun zoo goed als verzekerd was. De regeeringspersonen konden er weinig aan doen om den troep tegen te houden. Het volk vlamde reeds op den buit, dien men in die stad dacht te verwerven. Voor de poort gekomen, vond men slechts zwakken tegenstand en weldra trok men de stad binnen.</p>
<p>'t Was door toedoen van rooien Lammert dat de huizen van die burgers, welke den intocht van 't Kaas- en- broodvolk niet tegengewerkt hadden, van plundering verschoond bleven. De vrienden, die de bende had ingelaten, waren volkomen op de hoogte wie van de burgers en regeeringspersonen ze zoo gaarne hadden willen tegenhouden, en deden aanwijzing hiervan.</p>
<p>De zoodanigen werden niet verschoond, en de plundering in hunne woningen was weldra in volle werking.</p>
<p>Het stadhuis werd het eerst aangevallen, omdat men wist dat zich daar de drie personen bevonden, die het meest tegen hen waren, namelijk de schout Van Ruijven en de schepenen Pieter en Andries Thomasz. Het vaandel onder aanvoering van den Haringslokker trok op het stadhuis aan, dat weldra een prooi was van de bende. De schout zocht door een achterdeur te ontkomen, hetgeen hem gelukt zou zijn, indien er niet eenige Haarlemmers bij waren geweest die hem kenden en aanhielden. Nu was er voor hem geen kans om te ontkomen en hij werd op eene verschrikkelijke wijze mishandeld. Onder degenen die hem de eerste slagen en wonden toebrachten, behoorden Marij Schol en Engel Moot genoemd te worden.</p>
<p>Als furiën vielen zij op hem aan, onder den uitroep: ‘de rentmeester Klaas Korf is ons ontkomen, maar deze moet er aan!’ Marij Schol vloog naar hem toe, om, zooals zij zeide, hem de oogen uit te krabben. Hare trouwe gezellin Engel Moot volgde haar voorbeeld, en weldra was de achtbare man door de twee wijven neergeworpen.</p>
<p>Toen er ook mannen op hem wilden aanvallen verkozen zij haar recht te behouden om hem van kant te maken, hetgeen zij ook werkelijk deden.</p>
<p>Met zijn dood niet tevreden, scheurde het woeste volk zijn lichaam vaneen, pakte het in eene mand, en zond het aan zijne echtgenoot met het opschrift:</p>
<pb n="447"/>
<lg type="poem">
<l>O, Vrouwken van Ruyven,</l>
<l>Aan deze boutkens zult dij kluyven!</l></lg>
<p>Terwijl dit tooneel aan de achterzijde van het stadhuis plaats had, werden de broeders Pieter en Andries Thomasz, die getracht hadden vooruit te ontsnappen, op straat aangevallen en op wreede wijze omgebracht.</p>
<p>Daarna plunderde men de huizen van wie men wist dat de komst van het Kaas- en- broodvolk met leede oogen hadden aangezien. Men verscheurde een aantal papieren van waarde zoowel bij de burgers als op de wees- en thesaurierskamers, en bracht daardoor aan velen onberekenbare schade toe.</p>
<p>Van den intocht op 3 Mei tot den 8<hi rend="sup">en</hi> dier maand ging men te Haarlem op deze wijze te werk. Inmiddels was de bende nog meer aangegroeid, want uit Noord-Holland kwam eene menigte, aangespoord door het goed geluk hetwelk het Kaas- en- broodvolk genoot en den buit dien zij maakten, zich bij hen voegen, zoodat de bende nu weldra tot meer dan drieduizend man was aangegroeid.</p>
<p>Nu trok men, op hoop van meer buit te maken, op Leiden aan. Men bereikte dien dag echter de stad niet, maar legerde zich des nachts te Noordwijk, waar bij allen, die niet met hen heulden, veel moedwil bedreven werd. Omtrent den middag van den 9. Mei kwamen zij voor de wallen van Leiden, doch de stadhouder, van hun voornemen om die stad aan te vallen verwittigd, had zich bij tijds met vele edelen en een aantal krijgslieden naar Leiden begeven om het Kaas- en- broodvolk aldaar door het geschut, dat men in allerijl op de wallen gebracht had, tegen te houden.</p>
<p>Het blokhuis bij de Rijnsburgerpoort viel echter weldra in handen van de bende, en vele huizen in den omtrek van de voornoemde poort ondergingen hetzelfde lot. Maar nu begon het geschut van de stadswallen hevig op hen te vuren. Hierdoor deinsden zij achteruit, ofschoon zij eerst nog beproefden van al de boomen die in den omtrek stonden, en die men omver begon te hakken, eene borstwering te maken tegen dien aanval. Doch te midden van hun arbeid vermeerderde het vuur van Leidens wallen; een groot aantal van de bestormers werd er door geveld, en daardoor sloeg den overigen zulk een schrik om 't hart, dat zij hun heil zochten in de vlucht. Toen de vlucht algemeen
<pb n="448"/>werd, deed de stadhouder een uitval, zette de vluchtenden na en dreef ze uit elkander. Velen van hen vonden den dood onder de slagen der krijgsknechten van Van Egmond, terwijl een aantal gevangen werd genomen.</p>
<p>De anderen kwamen te Haarlem aan, alwaar zij zich zochten te versterken om daarna een nieuwen aanval te ondernemen.</p>
<p>De algemeene landvoogd Albrecht van Saksen had intusschen aan den stadhouder eenige geregelde krijgsbenden, vooral bestaande uit Duitschers, te zijner ondersteuning gezonden.</p>
<p>Van dezen hadden de bewoners van Noordwijk en Zandvoort, terwijl zij door die plaatsen trokken, veel schade te lijden en moedwil te verduren. Zij legerden zich in de Beverwijk, vanwaar zij steeds uitgingen om in en omtrek te rooven en te plunderen.</p>
<p>Te Haarlem maakte men zich tot tegenweer gereed, doch toen men vernam, dat de Hertog van Saksen in persoon zou komen, ontzonk hun de moed en zonden zij gevolmachtigden naar den Haag om met hem te onderhandelen.</p>
<p>Deze wilde echter van geene onderhandeling hooren en trok op Haarlem aan.</p>
<p>Bij de aankomst van het vreemde krijgsvolk waren vele Kennemers en West-Friezen, die 't eerst en 't meest aan den opstand hadden deelgenomen, in stilte afgedropen en naar hunne woonsteden wedergekeerd. Die er waren gebleven en vooral de Haarlemmers, die den intocht van het Kaas- en- broodvolk hadden begunstigd, waren zeer beangst bij de nadering van den Hertog.</p>
<p>De wijze, waarop de Duitsche troepen met de ten onder gebrachte Kennemers omgingen, was ook wel in staat om hun hart met angst te vervullen.</p>
<p>Op het bericht dat de Hertog zich niet ver van de stad bevond, gaf de regeering aan de aldaar zich nog bevindende Kennemers en West-Friezen de gelegenheid om de stad te verlaten, waarvan dezen een gretig gebruik maakten.</p>
<p>Vervolgens ging men den Hertog te gemoet, hem op de nederigste wijze de sleutels aanbiedende.</p>
<p>Nauwelijks was hij als overwinnaar binnen Haarlems muren, of hij deed op de markt eene galg oprichten, waaraan de meest schuldigen gehangen werden.</p>
<p>Deze gestrengheid vervulde de Kennemers en West-Friezen zoodanig met schrik, dat zij van alle kanten afgevaardigden zonden om genade af te smeeken.</p>
<pb n="449"/>
<p>Niet gemakkelijk liet hij zich verbidden; in 't einde schonk hij echter vergiffenis, doch niet dan op zeer harde voorwaarden. Alle Kennemers en West-Friezen, de steden Alkmaar, Medemblik, Hoorn, Edam en Monnikendam werden tot zware geldboeten veroordeeld, onder gedurige schatting gesteld, genoodzaakt hunne wapenen over te leveren, hunne voorrechten af te staan, een zeker getal personen te zenden, om, blootshoofds en barrevoets, ongegord, met een wit stokje in de hand, den Hertog van Saksen, in naam des Roomschen-konings, knielende vergiffenis te smeeken, lijf en goed te zijnen bevele te stellen, en te beloven dat zij zich voortaan als gehoorzame onderdanen zouden gedragen.</p>
<p>Het opgestane Kaas- en- broodvolk ondervond dus wel de nadeolige gevolgen van zijn gedrag, maar de steden, waar de meesten uit dwang aan de woelingen hadden deelgenomen, moesten er het meest door lijden.</p>
<p>In Haarlem, Alkmaar en Hoorn moesten sterkten worden opgericht om de bevolking in toom te houden, en om de geldboeten te kunnen voldoen moesten vele poorters hunne gouden en zilveren sieraden en tafelzilver te gelde maken.</p>
<p>Van de grootste belhamels werden er eenigen, waaronder Leendert Meerbijt of de haringslokker, gevankelijk voor den Hertog gebracht, die hen veroordeelde om te Bakkum geradbraakt te worden.</p>
<p>Rooie Lammert en anderen reddeden zich door de vlucht.</p>
<p>Alkmaar en Kennemerland kregen hunne verlorene voorrechten na verloop van eenigen tijd weder, doch Haarlem en andere steden verwierven die niet eer dan onder de regeering van Keizer Karel<note n="1)" place="foot">Velins, Kroniek van Hoorn.</note>.</p>
<p>Na alzoo den opstand van het Kaas- en- broodvolk in Noord-Holland gedempt te hebben, trok de Hertog naar Zeeland, sloot Sluis, de laatste verzamelplaats der Hoekschen, van de land- en zeezijde in, en ofschoon de belegerden zich zeer dapper verdedigden, moesten zij zich toch ten laatste onderwerpen. Jan van Naaldwijk trok naar Frankrijk, alwaar hij overleed<note n="1)" place="foot">Van Alkemade, Jonker-Fransen-oorlog.</note>. Zijne hoplieden en manschappen werden naar verschillende kanten verstrooid, en Van Blankenberghe trok naar Friesland, waar hij zich bij de
<pb n="450"/>edelen voegde die de hoofden van de partij der Schieringers aldaar uitmaakten.</p>
<p>De Hertog van Saksen genoot alzoo de eer den noodlottigen Hoekschen en Kabeljauwschen twist nu voor goed te doen eindigen.</p></div>
<div type="section">
<head rend="h4">XVIII.</head>
<p>De weduwe Pregel en hare dochter Anneke hadden zich op vriendelijken aandrang van jonkvrouw Jarings in Friesland gevestigd. Op een landhuis, niet ver van het kasteel Donia gelegen, woonden de vrouwen en genoten daar een stil en rustig leven.</p>
<p>Van Blankenberghe, die zich ook in den omtrek gevestigd had, genoot aan de zijde van zijne Anneke gelukkige dagen. Evenals jonkvrouw Jarings zich bij de eerste ontmoeting met Anneke tot haar getrokken gevoelde, ging het ook met Skernewibe. Nauwelijks had hij het meisje, waarvan hij, én door zijne dochter én door Bokko, reeds zooveel vernomen had, aanschouwd, of hij stond verbaasd over hare gelijkenis met zijne dochter Sietske en 't was of een stem in zijn binnenste hem toeriep: ‘zij is uw verloren kind!’ Het vermoeden daaromtrent bij Sietske opgewekt, bij gelegenheid van de samenspreking der meisjes over de droomen van Anneke, was geen geheim gebleven voor Skernewibe, en Sietske kwam er gedurig op terug en drong er bij haren vader op aan dat hij Annekes moeder in 't geheim zou gaan spreken en haar ernstig zou ondervragen of Anneke werkelijk hare dochter was. Lang had Skernewibe geaarzeld eer hij aan het verlangen zijner dochter voldeed, maar naarmate hij meer met Anneke Pregel bekend werd, begon hij meer over te hellen tot het vermoeden zijner dochter en besloot hij de weduwe over dit punt aan te spreken. Bij de eerste gunstige gelegenheid deed Skernewibe aan Annekes moeder een omstandig verhaal van de gebeurtenissen, die de ontvoering van zijn kind uit het St. Geerten-klooster te Hoorn vergezeld hadden, deelde haar mede dat het
<pb n="451"/>laatste bericht, omtrent zijn kind vernomen, hierin bestond dat zij was gezien, gedragen wordende door een man die zich in de richting van het Schermer-eiland voortspoedde, en deed haar ten slotte op plechtige wijze de vraag of Anneke werkelijk hare dochter was. Der weduwe Pregel, zoo onverwacht overvallen, was het gemakkelijk aan te zien dat zij eene onwaarheid sprak toen zij de vraag bevestigend beantwoordde. Jarings, aan wien de gejaagdheid der arme vrouw niet ontging, sprak nu zijn vermoeden uit dat Anneke niemand anders was dan zijne ontvoerde dochter Hitske.</p>
<p>Nu kon de weduwe Pregel zich niet langer bedwingen en snikkende riep zij uit: ‘Beroof mij niet van het eenige wat mij is overgebleven; o, ik bid u, ontneem mij mijn kind niet! Zweer mij dat gij mij niet van haar zult berooven, alvorens gij het bewijs kunt leveren dat gij recht op haar hebt! - alleen op deze voorwaarde zal ik u de volle waarheid meedeelen.’</p>
<p>De verlangde plechtige belofte werd door Skernewibe afgelegd, waarop Anneke's moeder het volgende verhaal deed:</p>
<p>‘'t Was in de lente van het jaar 1482 dat mijn echtgenoot zeer vroeg in den morgen naar het veld ging, toen hij niet ver van onze woning een meisje van 5 jaren ongeveer, in diepen slaap, midden op den weg vond. Haar opnemen en in onze woning brengen was voor hem het werk van een oogenblik. Ik was niet weinig verbaasd een zoo schoon kind in zijne armen te zien, maar had in het eerst geene gelegenheid om zijn verslag aan te hooren, want het kind was ontwaakt en daar het van koude als verstijfd was, wendde ik al het mogelijke aan om het te verwarmen. Nadat ik het eenigen tijd gekoesterd had, kwam het kind tot zich zelve, - ik voorzag het van voedsel, dat het gretig gebruikte, en toen eerst begon de kleine eenige woorden te spreken. Zij vroeg naar Ursula en Martha en naar haar zusje, en klaagde dat een booze man haar meegenomen en lang gedragen had. Hoe zij op de plaats, waar Pregel haar gevonden had, gekomen was, wist zij niet te zeggen.</p>
<p>Ons huwelijk was kinderloos. Menige zucht was deswege door mij geslaakt, en ook mijn echtvriend smartte het zeer dat onze vurigste wensch onvervuld bleef. Verbeeld u dus onze vreugde! Zoo in eens in 't bezit van zulk een lief schoon kind. Onze wenschen waren eenstemmig dat wij het kind mochten behouden. Intusschen meenden wij toch dat het plicht was, zoo mo-<pb n="452"/>gelijk de ouders van het meisje op te sporen. Ik verklaar plechtig dat wij, hoezeer wij ook wenschten niet te zullen slagen, ons best deden, om ons licht te verschaffen in deze donkere zaak. Onze pogingen bleven vruchteloos, en alzoo achtten wij ons gerechtigd ons te belasten met de opvoeding van het kind, ons, als 't ware door de Voorzienigheid toegezonden. Naarmate Anneke, - dien naam gaven wij haar, - in onze woning vertoefde, nam onze liefde voor het meisje toe en daarmee de wensch dat zij ons niet zou ontnomen worden. De vrees daarvoor dreef ons aan, het Schermer-eiland te verlaten en ons elders te vestigen, en om het kind, dat ons vader en moeder noemde, niet te doen weten dat wij slechts hare pleegouders waren, ontsloeg mijn man al de personen die die bij ons dienst waren, om die in onze nieuwe woonplaats door anderen te vervangen. Ziedaar dan ook de reden dat men aan de Wijk niet beter wist dan dat Anneke ons eigen kind was.’ De verklaring, door de weduwe Pregel afgelegd, bevestigde Skernewibe zeer in zijne meening dat Anneke werkelijk zijne verlorene dochter moest zijn. Sietske juichte bij het vernemen van deze tijding, en ofschoon Jarings geen plan had om aan de trouwe voorzorgster en opvoedster haren grootsten schat te ontnemen, haakte hij er zeer naar tot zekerheid te komen. Wie zou echter licht in deze donkere zaak aanbrengen? De omstandigheid, dat het meisje bij hare komst in de woning van Pregel de namen Ursula en Martha uitsprak, was naar de meening van Sietske een zeker bewijs dat het pleegkind der weduwe hare zuster Hitske moest zijn. De omgang van de beide meisjes was hoe
langer hoe inniger geworden, en zeer veel moeite kostte het aan Sietske om het geheim te bewaren. Ter liefde van de weduwe Pregel, die in hooge mate de achting en toegenegenheid van Skernewibe en zijne dochter genoot, deed zij haar best om hare tong te bedwingen.</p>
<p>Toch noemde zij haar na dien tijd steeds zuster, een naam dien zij haar vroeger ook wel eens gaf, zoo zij zeide, om de innige vriendschap die zij voor haar gevoelde uit te drukken.</p>
<p>Jarings was, na het gesprek met de weduwe Pregel, niet tevreden als er een dag voorbij ging, waarop hij het lieve meisje niet zag. Daarom was het eene oorzaak van groote vreugde voor vader en dochter, toen de weduwe eindelijk aan het verlangen van Skernewibe gehoor gaf en met hare dochter haar intrek nam in het kasteel Donia.</p>
<pb n="453"/>
<p>Van Blankenberghe, door Jarings mede met het geheim bekend geworden, verheugde zich zeer over deze ontdekking. Hij kon echter de vermoedelijke jonkvrouw Jarings onmogelijk meer liefhebben dan hij het dorperskind Anneke Pregel beminde.</p></div>
<div type="section">
<head rend="h4">XIX.</head>
<p>Bokko Haringsma hoopte nog steeds op de vervulling van zijnen vurigsten wensch. Door den tocht ter ondersteuning van Van Naaldwijk was zijn huwelijk uitgesteld. Na zijne herstelling van de wonde, bekomen bij den aanval op Hoorn, had Skernewibe steeds geaarzeld, om den dag van zijne echtverbindtenis vast te stellen. Nu echter was die niet alleen bepaald maar kort op handen.</p>
<p>Er heerschte groote bedrijvigheid op het kasteel Donia, ter oorzake van de toebereidselen voor de bruiloft.</p>
<p>Kort voor dat zij zou plaats hebben zat Skernewibe met zijne huisgenooten aan den disch. Haringsma en Van Blankenberghe namen als gasten deel aan den maaltijd, toen een der bedienden in de eetzaal trad met het bericht, dat een bejaard man niet ver van het kasteel wegens uitputting op den weg was nedergevallen. Zonder de bevelen van Jarings af te wachten, hadden eenige dienstbare mannen, wel wetende dat dit de goedkeuring huns meesters zou wegdragen, den ongelukkige in het kasteel gebracht. Het gezelschap, bewogen met den man, die volgens de beschrijving van den knecht zich in eenen zeer ellendigen toestand bevond, spoedde zich naar de plaats waar men den man had nedergelegd. Nauwelijks daar aangekomen, ontdekte men dat de levensdraad van den bezwijmde weldra zou zijn afgesponnen. Dadelijk werd door Jarings een bediende afgezonden om geneeskundige hulp voor den patient in te roepen. Eer die verscheen, bekwam de ongelukkige door de aanwending van gepaste middelen van zijne bezwijming. Hij zag schuchter in 't rond toen hij zich door zoo vele edelen omringd zag en sprak met zwakke stem: ‘Goede menschen! ik hen de belangstelling en
<pb n="454"/>de zorg, die gij voor mij aan den dag legt onwaardig. Ik ben een groot zondaar, en in deze streek gekomen om mij naar Skernewibe, die hier in den omtrek moet wonen, te begeven, om wellicht nog eene mijner misdaden, zoo mogelijk, te herstellen. Zijt gij met den edelman Wibe Jarings bekend, o zend dan om hem, opdat hij mij hoore eer ik sterve!’ ‘Gods wegen zijn ondoorgrondelijk! Zijne liefde is oneindig!’ zuchtte de man, toen hij werd onderricht dat hij zich juist bevond bij den man, dien hij verlangde te ontmoeten. Daarop wendde hij zich tot Skernewibe en sprak:</p>
<p>‘In mij ziet gij Klaas Korf of Nicolaas Pijns, weleer de beruchte rentmeester van West-Friesland en Kennemerland. Ik zie het, afschuw teekent zich op uw gelaat, niet waar? bij het vernemen van dezen naam. Ja, geen wonder ook, want mijne misdaden zijn gruwelijk: vervalsching in beheer en geschrift, afpersing, vergiftiging, roof, moord, ziedaar een kort register van mijne zonden; want niet alleen sleepte ik vele onschuldigen ter slachtbank, maar door vergif bracht ik mijne echtgenoot, die ik om hare fortuin gehuwd had, om 't leven, en uit lage wraakzucht doodde ik mijn trouwen bediende Michiel Stael. Doch laat ik de krachten, die mij nog resten, niet verspillen met de optelling mijner ongerechtigheden. Ze wegen zwaar op mijn geweten.</p>
<p>O dat het mij gegeven ware, de misdaad die ik jegens u bedreef nog te herstellen. Weet dan, Skernewibe! dat ik het was, die uw kind in 1182 bij de bestorming van Hoorn, op hoop van hoogen losprijs, uit het St. Geerten-klooster heb ontvoerd. Op mijnen tocht met het kind werd ik nagezet door lieden, die meenden dat ik met grooten buit beladen was. Dit was ook werkelijk het geval, want ik was bij de plundering van Hoorn in 't bezit geraakt van vele kostbaarheden. Die vreezende te verliezen, liet ik het kind op 't Schermer-eiland op den weg achter, om des te gemakkelijker met mijn roof beladen te kunnen vluchten.</p>
<p>Het gelukte mij de geroofde schatten in veiligheid te brengen. Ik werd door het hezit er van en later door mijn huwelijk een vermogend man die zich ten laatste tot rentmeester wist te verheffen.</p>
<p>Op welke wijze ik arm en ellendig werd is u bekend. Tot de diepste armoede vervallen, zwierf ik onlangs in de streek
<pb n="455"/>waar ik het kind op den weg had nedergelegd. Mijn geweten sprak luide. Bij een man, die mij uit medelijden in zijn huis had opgenomen, onderzocht ik naar het meisje en vernam dat zij door den landman Pregel was gevonden en verpleegd. Hij verhaalde mij tevens dat Kosse Pregel zich later elders had gevestigd, hij wist niet waar. Ik wist het, helaas! wel, want had ik hem niet uit zijne hoeve aan de Wijk doen slepen en ter slachtbank gevoerd? Was ik niet de voornaamste bewerker van zijn val?</p>
<p>Was de vrouw van Pregel nog in leven? Waar bevond zich het meisje? Zou Skernewibe zelf nog tot de levenden behooren? Zou het mogelijk zijn deze ééne misdaad nog goed te maken, alvorens ik ter verantwoording mijner daden word opgeroepen? Zie, deze vragen bestormden mij. Ik moest voort, - voort naar de Wijk om daar berichten in te winnen. Ik vernam dat de weduwe Pregel en hare dochter zich op Texel bevonden. Bedelende begaf ik mij op weg en liep dagelijks zoo ver als mijne voeten mij konden dragen; eindelijk bereikte ik de kust; een visscher erbarmde zich over mij en voerde mij met zich naar het eiland, welks bewoners ik in der tijd zoo schandelijk had bedrogen. Ook daar vond ik niet wat ik zocht; men zeide mij dat zij naar Friesland gereisd waren. Ik moest en zou ook daar heen, want het lag toch in mijn plan, wanneer ik het meisje gevonden had mij naar dat gewest te begeven, ten einde Skernewibe op te zoeken en hem te zeggen dat zijn kind leefde. Na vele vergeefsche pogingen is het mij gelukt Frieslands bodem te bereiken. Men had mij gezegd dat ik u in dezen omtrek zou kunnen vinden, en zie, de Voorzienigheid leidt mijne schreden en voert mij tot u. Gij weet nu dat uwe dochter leeft, dat zij zich in Friesland en wel bij de weduwe Pregel moet bevinden. O, dat de Heere God zich nog zoo genadig jegens mij betoonde, dat ik u vereenigd zag met uw kind!’</p>
<p>Met klimmende belangstelling had het gezelschap het verhaal van den lijder aangehoord en met verschillende aandoeningen was het bericht omtrent het ontvoerde kind van Skernewibe vernomen. De weduwe Pregel stond sprakeloos.</p>
<p>Innig klemde Jarings zijne dochter Hitske aan het hart, terwijl hij tot Korf sprak: ‘God heeft uwe bede verhoord. Zie, Skernewibe omhelst zijne dochter! uwe verklaring verheft mijn vermoeden tot zekerheid.’</p>
<p>Daarop wendde hij zich tot zijne dochter, die op het verne-<pb n="456"/>men van deze berichten als roerloos stond, en zeide: ‘Geliefd kind! thans kunt gij in al uwe rechten treden; maar vrees niet, want gij zult uwer trouwe pleegmoeder niet ontnomen worden.’</p>
<p>‘O God!’ zuchtte de ongelukkige Korf en verviel andermaal in eene flauwte.</p>
<p>Intusschen was een geneesheer verschenen die den lijder met de meeste zorg behandelde, terwijl het gezelschap zich naar de zaal begaf, waar men zich meer vrij dan in het bijzijn van bedienden en onderhoorigen aan zijn gevoel van blijdschap over de onverwachte ontdekking overgaf. De weduwe Pregel toonde zich te midden der algemeene vreugde zeer gejaagd en hield hare Anneke omklemd, alsof zij vreesde dat zij haar nu ontvoerd zou worden, doch Skernewibe en Van Blankenberghe stelden haar gerust, terwijl zij haar de verzekering gaven dat zij zich zoo lang zij leefde, nooit van haar dierbaar kind zou behoeven te scheiden.</p>
<p>Bokko had intusschen op nieuw een bezoek gebracht aan den zieke, en kwam het gezelschap berichten dat de geneesheer van meening was dat de patient nog slechts korten tijd had te leven.</p>
<p>Door jonkvrouw Sietske werd om een priester gezonden, die den zieke, nadat hij van de laatste bezwijming bekomen was, in zijn uiterste ure ter zijde stond.</p>
<p>Gaarne schonk Skernewibe den ongelukkige vergiffenis voor het leed dat deze hem had aangedaan, en door den geestelijke vertroost en bemoedigd blies de rentmeester den laatsten adem uit.</p></div>
<div type="section">
<head rend="h4">XX.</head>
<p>Eenige weken, na de gebeurtenis, zoo even vermeld, had het kasteel Donia een feestelijk aanzien.</p>
<p>Geen wonder: er zouden op denzelfden dag twee huwelijken voltrokken worden.</p>
<p>Van Blankenberghe had er op aangedrongen, dat zijn huwe-<pb n="457"/>lijk met jonkvrouw Hitske te gelijk met dat van Bokko en Sietske zou plaats hebben. Van de zijde van Skernewibe vond dit plan geen tegenstand, en de weduwe Pregel en hare dochter gaven ook weldra hare toestemming.</p>
<p>Hitske was niet weinig ingenomen met haren bruidegom. Het deed haar goed, zeker te weten dat hij haar om haar zelfs wil zoo vurig lief had; want toen hij nog niet beter wist dan dat zij het kind eens dorpers was, had hij haar bemind en standvastige trouw betoond. En hoezeer het haar verheugde in stand met haren Van Blankenberghe gelijk te staan, toch zou zij nimmer vergeten wat zij aan hare pleegmoeder verschuldigd was, en zou zij haar niet alleen steeds moeder blijven heeten, maar haar ook als zoodanig blijven liefhebben en vereeren.</p>
<p>De bepaalde dag brak aan, en de huwelijken werden met veel plechtigheid gesloten.</p>
<p>Bokko voerde zijne echtgenoot naar zijne bezittingen, het voorvaderlijk erf, niet ver van Donia gelegen, terwijl de jongste dochter met haren echtvriend het kasteel van Skernewibe bleef bewonen, omringd door haren vader, wiens bijzijn zij zoo lang had moeten ontberen, en door de weduwe Pregel, die zij steeds als hare eigene moeder bleef liefhebben.</p>
<p>&nbsp;</p>
<p><hi rend="spat">Helder</hi>, 1869.</p></div></div>
<div type="chapter">
<interpGrp>
<interp type="secundair" value="volt002"/>
</interpGrp>
<pb n="459"/>
<head rend="h3">De philosophie van Voltaire.</head>
<p>Het plan om een tweede opstel over Voltaire aan de bespreking van zijne werkzaamheid als philosoof te wijden, was reeds door mij opgevat, toen ik het werk van David Friedrich Strausz over Voltaire in handen kreeg<note n="1)" place="foot">David Friedrich Strausz: ‘Voltaire. Sechs Vorträge. 2e Aufl.’ (Leipzig. Hirzel 1870.) 8<hi rend="sup">o</hi>. De vijfde voorlezing komt mij voor wel de beste van al de zes te zijn, maar het geheele werk is belangwekkend. De voorstelling van Strausz is aangenaam, en, even als zijn oordeel, in den regel billijk en onpartijdig. Slechts enkele punten maken daarop eene uitzondering, b.v. de veroordeeling van Voltairc's ‘Histoire de Charles XII’ op het gezag van Schlosser, ondanks diens verregaande partijdigheid en vooringenomenheid tegen Voltaire. De derde voorlezing van Strausz handelt over de betrekking, over de vriendschap en de breuk van Voltaire met Frederik den Groote. Het is de moeite waardig, en, om der onpartijdigheidswille, zeer aan te raden, daarmede te vergelijken het laatstverschenen deel van Desnoiresterres' werk over Voltaire (‘Voltaire et Frédéric, Paris, Didier 1870’), alwaar men ook inlichting zal vinden omtrent den oorsprong van de vijandschap tusschen Voltaire en Lessing, ten aanzien waarvan men tot dusverre te zeer geneigd is geweest om den eerstgenoemde onvoorwaardelijk in het ongelijk te stellen.
<lb/>Het boek van Strausz over Voltaire was, even als de voorlezing van Du Bois-Reymond over de werkzaamheid van Voltaire op het gebied der natuurwetenschap, een heugelijk teeken van een tijd - die reeds niet meer is. Men begon juist te beseffen wat er niet al voor de beschaving uit konde voortkomen, wanneer de Franschen en de Duitschers elkander waardeerden, en wanneer zij begrepen dat de natuur hen heeft bestemd om elkander aan te vullen en om gemeenschappelijk eene groote taak te volbrengen. Het scheen dat beide volkeren daartoe tot elkander naderden. Maar eene zware misdaad - wie er dan ook de schuld van drage - heeft die verwachting in rook doen verdwijnen, en het zal zeer lang duren eer zij zal kunnen terugkeeren. Thans is de wederkeerige bewondering in verachting en hoon verkeerd: de onderlinge welwillendheid in woesten rassenhaat; men werkt niet meer samen om de beschaving op te bouwen, maar men brandt van een strijdlust waardoor men haar zal vernielen. Men is als met waanzin geslagen. Zelfs geleerden, zoo als Du Bois-Reymond, wier inzicht in den natuurlijken samenhang der verschijnselen hen - gelijk men zou denken - boven hartstochtelijkheid moest verheffen, worden mede de lijdelijke slachtoffers van de algemeene kwaal. Door wien en wanneer zal al het onheil van dien jammervollen oorlog vergoed worden?</note>. Onder de zes voorlezingen,
<pb n="460"/>waaruit het bestaat, handelt er eene, de vijfde, in het bijzonder over de philosophie van Voltaire, waarvan Strausz een vrij uitvoerig overzicht geeft en welke hij beoordeelt met eene billijkheid, waarop schier niets is af te dingen. Door Strausz de denkbeelden bevestigd te vinden, die ik mij door de studie van Voltaire's werken had gevormd, was geene geringe voldoening aan den eenen kant, maar geene bemoediging aan den anderen tot de behandeling van hetzelfde onderwerp waarin ik mij aldus zag voorgekomen. Het scheen mij evenwel toe dat de stof door Strausz nog niet geheel was uitgeput, en dat eene nadere bespreking er van, voor ons publiek, nog van eenig aanbelang konde zijn. Vooral blijft het der moeite waardig, de betrekking van Voltaire tot zijne voorgangers en leermeesters uitvoeriger na te gaan; aan te toonen, welken invloed zij op hem hebben uitgeoefend, wat hij aan hen te danken heeft gehad en waarin hij van hen is afgeweken; en daarbij den samenhang, op menig belangrijk punt, van de philosophie van Voltaire met de natuurwetenschap van zijn tijd te doen uitkomen. Hier en daar kan eindelijk ook de vergelijking van de resultaten, waartoe Voltaire is gekomen, met die van later tijd haar nut hebben. In betrekking daartoe scheen het onderwerp nog voor eene nieuwe zelfstandige bespreking vatbaar, en daaraan wil ik thans de volgende bladzijden wijden.</p>
<p>Strausz heeft aan Voltaire recht doen wedervaren door, in den aanhef zijner vijfde voorlezing, verzet aan te teekenen tegen de minachtende wijze, waarop men doorgaans gewoon is voor Voltaire als philosoof de schouders op te halen en hem oorspron-<pb n="461"/>kelijkheid, grondigheid en voornamelijk ernst te ontzeggen<note n="1)" place="foot">Strausz. Als boven. S. 223.</note>. Voorzeker kan Voltaire niet gerekend worden onder de oorspronkelijke denkers. Hij is misschien niet in staat geweest, als de stichter eener school met een eigen stelsel op te treden, maar het staat vast dat hij, zoo hij dat anders al had kunnen doen, het toch niet zou hebben gewild. Want het zoude in strijd geweest zijn met den geest van zijn streven. Hij had een afschuw van hetgeen hij ‘esprit de système’ noemde en levenslang met al zijne kracht bekampte; en alle schoolsche wijsbegeerte, waarbij de belangen der waarheid aan die van een stelsel worden opgeofferd en waarbij de denker meer aan zich zelf denkt dan aan iets anders, vond in hem haar doodvijand. De weg, dien Voltaire insloeg, had eene geheel andere richting: hij vergenoegde zich met de uiteenzetting en de toelichting van de resultaten, door andere, en wel voornamelijk door de Engelsche wijsgeeren bereikt. De wijsbegeerte van Locke en die van Newton trok hem vooral aan en is door hem in Frankrijk bekend en populair gemaakt - altijd voor zoover wijsbegeerte populair zijn kan. Daarin kan men Voltaire vergelijken met Cicero, die op gelijke wijze de philosophie der Grieken voor zijne tijd- en landgenooten heeft uiteengezet. ‘Voltaire,’ zegt zijn jongste levensbeschrijver, ‘vindt niets uit en zal niets uitvinden.....Hij zal zich de reeds verworven kundigheden eigen maken en het juiste en waarachtige met een weergaloos gezond oordeel beseffen. Ziedaar zijn lot, zijn roeping, zijn roem. Victor Cousin heeft gezegd: “Voltaire is het oppervlakkig gezond verstand;” - in één
woord de rechte man voor de groote menigte, die haar alles openbaart, wat haar gegeven is te begrijpen, zonder van haar bevattingsvermogen ooit ongeëvenredigde en onmogelijke inspanning te vorderen. leders oogen zijn niet gemaakt om zulke diepten te doordringen, en voor hen, die zich zelven niet kunnen vormen, zijn tolken noodig van eene geheel bijzondere scherpzinnigheid, die over de wetenschap spreken zonder pedanterie, maar met die zegevierende helderheid, die alle duisternis verdrijft. Zoo is de <hi rend="i">Vulgarisateur</hi> in zijn meest volmaakt type. En zoude nu die rol der eerzucht van een grooten geest geheel onwaardig zijn? En zoo de achting en zelfs de bewondering moeten afgemeten wor-<pb n="462"/>den naar de belangrijkheid van den bewezen dienst, verdient men haar dan niet door een geheel volk te onderrichten in waarheden, die tot dusverre slechts bereikbaar geweest waren voor eenige weinigen<note n="1)" place="foot">Gustave Desnoiresterres: ‘Voltaire an châtean de Cirey’ (Paris, Didier, 1868), p. 154, alwaar wordt aangehaald: Victor Cousin: ‘La philosophie seusualiste du dix-huitième Siècle’ (5e édit. Didier, 1867). Ik laat deze aanhaling voor rekening van den schrijver, aangezien ik betwijfel of Cousin de man wel was om dat ‘bon sens’ billijk te beoordeelen, en of hij niet geneigd was het wat heel spoedig op hoogen toon als ‘superficiel’ af te wijzen.</note>?’</p>
<p>Doch aan die bevattelijke en heldere voordracht van de stelsels van anderen weet Voltaire tevens, gelijk door Strausz wordt erkend, den besten wijsgeerigen vorm te geven en ‘daarbij betoont hij zich doorgaans volkomen en vrij meester van zijn stof, die hij, met onvergelijkelijk overleg, uit elk oogpunt en in ieder mogelijk licht weet te doen beschouwen, waardoor hij, zonder streng methodisch te zijn, ook aan de eischen der grondigheid weet te beantwoorden<note n="2)" place="foot">Strausz. Als boven. S. 224.</note>.’ Voltaire heeft de stelsels zijner voorgangers niet enkel voorgedragen, maar hij heeft ze ook bewerkt en beoordeeld. Hij heeft zeer wel het koren van het kaf weten te scheiden, en met groote onafhankelijkheid van oordeel en veel wijsgeerigen zin heeft hij niet geaarzeld de fouten aan te wijzen en te verbeteren, die hij in de leerstellingen zelfs van zijne meest vereerde meesters, Locke en Newton, had opgemerkt. En voor zich zelf is Voltaire niet blijven staan op het punt, waarvan hij aanvankelijk was uitgegaan: hij heeft zelf een weg afgelegd; in menig opzicht zijn zijne begrippen ontwikkeld en gewijzigd en hij is daarvoor zelf uitgekomen met eene openhartigheid die bij wijsgeeren geen algemeene deugd is. Voor het overige meen ik te mogen veronderstellen dat zij, die aan Voltaire alle grondigheid ontzeggen, òf in 't geheel niets van hem gelezen hebben, òf alleen zijne <hi rend="i">facéties</hi>, zijne pamfletten en satyren, vol bittere scherts, die trouwens een veel ligter en aangenamer lectuur opleveren, vooral voor hen die niet al te wel <hi rend="i">au fait</hi> van het onderwerp zijn, dan zijne ernstige, minder geestige maar een weinig moeijelijker te volgen verhandelingen, gelijk die van ‘le philosophe ignorant,’ die door Strausz ‘gediegen’ wordt genoemd<note n="3)" place="foot">Strausz. Als boven. S. 226.</note>.</p>
<pb n="463"/>
<p>Wat nu de bewering betreft, dat Voltaire geen ernst gekend zou hebben: geen oordeelvelling kan oppervlakkiger zijn dan deze, die gegrond is op volslagen miskenning van het wezen der zaak, op wier uiterlijken vorm slechts acht wordt geslagen. Zonder ernst werkt men niet zestig jaren lang voor de bereiking van één doel, gelijk Voltaire heeft gedaan; zonder ernst brengt men niet tot stand wat hij tot stand gebracht heeft. Indien hij werkelijk zoo frivool geweest ware als men beweert, dan zoude de inhoud zijner werken en de geschiedenis van zijn leven geheel anders zijn uitgevallen. Hij zoude dan onmogelijk zulk een invloed of liever macht verkregen en zich tot zulk een hooge stelling verheven kunnen hebben; hij zoude dan nooit zoo bewonderd en vereerd, nooit zoo gevreesd en gehaat zijn geworden. Hij had dan zijn geheele leven rustig en kalm aan het hof kunnen slijten en zich op vrij wat gemakkelijker en veiliger wijze naam kunnen maken. Juist bij zijn zwak voor dat hofleven, dat men hem zoo bitter verwijt, was er voor hem eenige ernst, een weinig kracht van overtuiging en besef van zijne roeping noodig, om te doen en te worden wat hij gedaan heeft en geworden is. Wanneer Voltaire spotte, dan voerde hij, in vollen ernst, een vreeselijk wapen: dan had hij volstrekt niets van een grappenmaker. Het is moeielijk, in al zijne werken een enkelen trek te vinden die geen doel treft en niets beteekent. Maar Voltaire heeft niet altijd geschertst en gespot. Zij, die zich dat voorstellen, moeten hunne kennis al weder uit eene vreemde bloemlezing zijner werken hebben geput. Ook de ernstige vorm was Voltaire niet vreemd - evenmin als ernstige overtuiging, ernstig gevoel en ernstige studie. Ieder, die zijne werken kent en er niet enkel op hooren zeggen over praat, zal mij dat toestemmen.</p>
<p>De philosophische werken van Voltaire zijn zeer talrijk. Vooreerst behooren daartoe de ‘Lettres sur les Anglais, ou Lettres philosophiques,’ waarin, onder vele andere onderwerpen, de wijsbegeerte van Newton en van Locke, die Voltaire gedurende zijn gedwongen verblijf in Engeland had leeren kennen, werd besproken. In 1734 schreef hij voor zijne vriendin, Mevrouw Du Châtelet, een ‘Traité de métaphysique,’ welke verhandeling zeer belangrijk is; want, daar zij nooit voor de uitgave bestemd en werkelijk eerst na Voltaire's dood in het licht verschenen is, kan men er met zekerheid uit opmaken, hoe zijne overtuiging, die naderhand in menig opzicht gewijzigd is, in dien tijd
<pb n="464"/>was. Tot dezelfde periode behooren ook de ‘Élémens de philosophie de Newton,’ waarvan de eerste afdeeling aan de behandeling der metaphysica is gewijd, - benevens de belangrijke correspondentie met Frederik den Groote - toenmaals nog Kroonprins van Pruisen - over het vraagstuk der wilsvrijheid. - Doch al de overige gewichtige en in strengen vorm gehouden wijsgeerige geschriften van Voltaire behooren tot de laatste - en in menig opzigt de schoonste - periode van zijn leven, na zijne vestiging aan het meer van Génève. Reeds in het eerste jaar van zijn verblijf aldaar leverde hij eene reeks van artikels, waaronder ook over wijsgeerige onderwerpen voor de bekende ‘Encyclopédie.’ In 1764 verscheen de eerste uitgave van de ‘Dictionnaire philosophique,’ welke verzameling later gedurig is uitgebreid en, in den vorm waarin wij haar uit de nieuwe uitgaven kennen, ook de gemelde artikels uit de Encyclopédie bevat, benevens de bijdragen, door Voltaire voor het woordenboek der Fransche Academie geleverd, en vele stukken die bij het leven van Voltaire niet uitgegeven waren. In 1766, alzoo 32 jaren na de metaphysische verhandeling, verscheen ‘le Philosophe Ignorant’; in 1769: ‘Tout en Dien ou commentaire sur Malebranche’; in 1771 de ‘Lettres de Memmius à Cicéron’; in 1771: ‘Il faut prendre un parti, ou le priucipe d' action.’ Tot dien tijd behoort ook nog de verhandeling: ‘De l'ame, par Soranus, médecin de Trajan.’ Van groot belang zijn ook de vele ‘Dialogen’ over wijsgeerige onderwerpen, door welken vorm van voordracht Voltaire, schoon bij groot verschil van stijl, ons ook aan Cicero herinnert. En ten slotte zijn een groot aantal van Voltaire's gedichten, waaronder de leerdichten ‘Sur l'homme’ (1734-37), ‘Sur la loi Naturelle’ (1752), ‘Sur le
Désastre de Lisbonne’ (1755), benevens vele dichterlijke brieven, satyren enz. - en nagenoeg al zijne romans van wijsgeerigen inhoud en strekking.</p>
<p>De bronnen, waaruit wij te putten hebben, zijn dus talrijk, maar het zal niet noodig zijn, ze alle aan te halen, want in Voltaire's wijsgeerige geschriften komen veelvuldige herhalingen voor: in sommige kan men zelfs woordelijk den inhoud van andere terugvinden. Die herhalingen waren niet toevallig en evenmin het gevolg van armoede, maar Voltaire was van gevoelen dat het dienstig was, sommige zaken meer dan eens aan zijn publiek voor te honden, en dit overleg heeft vermoedelijk zijn uitwerking niet gemist. Voor ons is het natuurlijk
<pb n="465"/>overbodig, naar al die gelijkluidende plaatsen te verwijzen; het zal voldoende zijn, slechts de gewichtigste aan te halen, waarin men de krachtigste en meest karakteristieke uiting van Voltaire's gevoelens vindt, waarbij inzonderheid die geschriften van hem in aanmerking komen die èn het ernstigt en grondigst èn tegelijk het minst bekend zijn.</p>
<div type="section">
<head rend="h4">I.</head>
<p>De practische richting van Voltaire's geheelen aanleg en zijn streven om in en met alles een zeker resultaat ten bate der menschheid te bereiken en nooit het groote doel uit het oog te verliezen, waaraan hij zich wijdde, waren voorzeker zijne grootste verdienste, en het is voornamelijk daarin, dat de beteckenis zijner geheele werkzaamheid is gelegen. Maar het is niet te ontkennen dat juist daardoor de weg, dien hij bewandelde, op vele plaatsen werd vernauwd. Wij hebben elders daarvan reeds blijken opgemerkt in zijne opvatting van de geschiedenis: nog grooter en nog minder gelukkig was de invloed er van op zijne opvatting van de kunst, en ook op wijsgeerig gebied verkeerde hij onder dien invloed, en dit deed zijn afkeer van bloote bespiegeling nu en dan verder gaan dan juist wel wijsgeerig kan heeten. Hij was al te spoedig gereed om de oplossing van sommige vraagstukken voor volstrekt onmogelijk te verklaren en aan het vermogen der menschelijke natuur daartoe absolute perken te stellen, waar die perken slechts betrekkelijk zijn en tot in het oneindige uitgezet kunnen worden, en wel voornamelijk op het gebied der zielkunde: in dat opzicht had hij wel iets van Comte. Waar hij ontkent, dit het voor den mensch ooit mogelijk zoude zijn zijn eigene natuur te doorgronden<note n="1)" place="foot">Voltaire, ‘Le Philosophe Ignorant.’ §. XI. Oevr. Compl. (Bruxelles, Ode et Wodon, 1827-29. 12<hi rend="sup">o</hi>); T. LIV, p. 88.</note>, daar vergeet hij er het belangrijke woord <hi rend="i">volkomen</hi> bij te voegen. En zijne reactie tegen de systema's gaat te ver wanneer hij alle kennis, die hem <hi rend="i">à priori</hi> onbereikbaar voorkomt, tegelijk voor ten eenenmale nutteloos verklaart<note n="2)" place="foot">‘Le philosophe Ignorant.’ §. XIX. Oevr. Compl. T. LIV, p. 100.</note>, tegen welke be-<pb n="466"/>wering een zijner uitgevers, in eene noot, terecht is opgekomen.</p>
<p>Het ligt in den aard der zaak, dat de philosophie van Voltaire, met die practische rigting, bijna uitsluitend de groote vraagstukken des levens ten onderwerp heeft. De begrippen van God, van de ziel, van onsterfelijkheid, vrijheid, goed en kwaad: ziedaar waarmede Voltaire zich zijn geheele leven lang ernstig heeft bezig gehouden. Maar alles wat hem voorkwam meer tot de school dan tot het leven te behooren, wekte zijn weerzin; het ontwarren van spitsvondige twistvragen, waarbij door de redeneering geen ander doel wordt bereikt dan de redeneering zelf, - een soort van patientie-spel, - konde hem niet behagen. ‘De Grieken, zegt hij ergens, hebben met de philosophie goocheltoeren uitgevoerd en hunne kwakzalvers-stellages aan onze scholastieken nagelaten<note n="1)" place="foot">Voltaire, ‘Dictionnaire philosophique’, <hi rend="i">in voce</hi> ‘corps.’ Oevr. Compl. T. LXVII, p. 76.</note>.’ Zelfs voor de zuivere logica heeft hij weinig of niets geleverd: de wetenschap van het weten, tegenwoordig overal zoo ijverig beoefend, heeft aan Voltaire wel het minst te danken.</p>
<p>Evenwel heeft Voltaire niet verzuimd, zich rekenschap te geven van den aard van de voornaamste kenbron der waarheid: van de zinnelijke waarneming namelijk, en hij heeft zich de vraag gesteld en getracht die te beantwoorden, of wij wel recht hebben om het werkelijk bestaan der buitenwereld op het gezag dier waarneming, aan te nemen. In het ‘Traité de métaphysique’ et in de ‘Dictionnaire Philosophique’ heeft Voltaire die vraag bevestigend beantwoord en de leer der stofontkenners van zijn tijd<note n="2)" place="foot">Voornamelijk Berkeley.</note> wederlegd. Hij voert tegen dezen verschillende drangredenen aan, die der overweging niet onwaardig schijnen, al moge het zijn dat de hedendaagsche aanhangers van die leer er het antwoord niet op schuldig zouden blijven. Het eerste argnment, dat Voltaire laat gelden, zal intusschen zijne waarde wel altijd behouden, omdat het eigenlijk het eenige is dat met vrucht kan worden aangevoerd tegen hen, die moeielijk voor redeneering vatbaar zijn, daar zij zich geheel buiten den kring van ons weten plaatsen. Voltaire zag namelijk zeer juist in, dat de leer der stofontkenning geheel van inhoud, beteekenis en gevolgtrekking ontbloot is; dat zij alle dingen volkomen zoo laat blijven gelijk zij ze vindt; dat zij ons niets leert en van geen den minsten invloed op ons weten is; - in één woord, dat het
<pb n="467"/>er mede slechts te doen is om een klank zonder wezenlijke beteekenis. ‘Laat ons,’ zegt Voltaire, ‘laat ons eens voor een oogenblik aan die Heeren nog meer toegeven dan zij verlangen; zij beweren dat men hun niet bewijzen kan, dat er werkelijk lichamen bestaan: laat ons hen dan ontslaan van de verplichting om te bewijzen dat er <hi rend="i">geen</hi> ligchamen bestaan. Wat zal dan daaruit volgen? Zullen wij ons leven daarom anders inrichten? Zal onze voorstelling van iets ter wereld er door gewijzigd worden? Men zal eenvoudig slechts een woord in zijne gesprekken te veranderen hebben. Bij voorbeeld, wanneer er een veldslag is geleverd, zal men moeten zeggen dat er tienduizend man <hi rend="i">schijnen</hi> gesneuveld te zijn, dat die of die officier zijn been <hi rend="i">schijnt</hi> gebroken te hebben en dat een chirurgijn zal <hi rend="i">schijnen</hi> het hem af te zetten. Evenzoo, wanneer wij honger hebben, zullen wij vragen om het schijnbeeld van een stuk brood, en wij zullen ons dan verbeelden dat wij het verteren<note n="1)" place="foot">Voltaire, ‘Traité de métaphysique.’ Ch. IV. Oevr. Compl. T. LIV, p. 38-39. - Men zoude intusschen kunnen betwijfelen of deze op zichzelve zoo zinledige theorie der stofontkenning toch wel geheel van beteekenis en strekking ontbloot is, en of er niet iets zeer bepaalds mede bedoeld wordt. Heeft Schopenhauer zelf niet ergens gezegd dat zij goed is tegen het ‘materialisme’? Dat is zeker eene groote aanbeveling, maar het argument geeft stof tot nadenken.</note>.’</p>
<p>Daarbij laat Voltaire het intusschen niet blijven. ‘Wanneer,’ vaart hij voort, ‘de mensch het zintuig van het tastgevoel miste en enkel met het gezicht, het gehoor, den reuk en den smaak was begaafd, dan zoude men het den stofontkenners gewonnen moeten geven. Want met behulp van die vier zintuigen alleen zoude de mensch zeer moeielijk en misschien wel in 't geheel niet tot de bewustheid van het bestaan der dingen buiten hem kunnen geraken. De gewaarwording van kleur, geluid, geur en smaak kan op zichzelve die bewustheid niet doen ontstaan. Die gewaarwordingen zijn wezenlijk gevoelsindrukken, maar wij gevoelen op die wijze niet de lichamen zelve, niet de attributen van hun zijn, maar slechts hunne modificatiën, de uitwerkselen die zij op ons organisme hebben door de middelstof waarop zij werken of die, volgens de lichttheorie van Newton, van hen uitgaat. Maar met het tastgevoel is het anders gelegen: daardoor verkrijgen wij den indruk en het bewustzijn van de stof zelve - van hare ondoordringbaarheid of uitgebreidheid, die haar attri-<pb n="468"/>buut is en tot haar wezen behoort. ‘Wanneer ik een rots aanraak,’ meent Voltaire, ‘dan gevoel ik, dat ik mij niet in de plaats van die rots kan stellen, en dat daar bij gevolg iets is, dat uitgebreid en ondoordringbaar is<note n="1)" place="foot">‘Traité de métaphysique.’ Ch. IV. Oevr. compl. T. LIV. p. 40. - ‘Dictionnaire philosophique’, <hi rend="i">in voce</hi> ‘corps’. Oevr. compl. T. LXVII, p. 73-77.</note>.’ Men zoude nu voorzeker tegen deze bewijsvoering eene tegenwerping kunnen vinden in de vraag, wat eigenlijk het essentiëel onderscheid is tusschen de indrukken van het tastgevoel en die der andere gewaarwordingen, - en met welk recht Voltaire het bestaan van zijn eigen lichaam stilzwijgend aanneemt. Is dan de hand, waarmede hij de rots aanraakt, zijn <hi rend="i">ik</hi>? Als de hand er is, dan
is de rots er natuurlijk ook, maar is de hand er wel?</p>
<p>Voltaire meent verder de stofontkenners te betrappen, waar zij de zaak zoo voorstellen als zoude het leven waarlijk een droom zijn, en als zouden de indrukken der buitenwereld in hun wezen niet verschillen van die der droombeelden. Daaromtrent merkt hij aan, dat er geen droom voorkomt die niet ontstaat uit en niet verklaard kan worden door hetgeen wij in wakenden toestand zijn gewaar geworden en gedacht hebben: de droombeelden hebben dus hun oorzaak in het geheugen, maar de indrukken der buitenwereld hebben, op hunne beurt, eene andere verklaring noodig. En op het <hi rend="i">geheugen</hi> beroept Voltaire zich ook waar hij zegt: ‘Wanneer ik mijne gedachten op dit papier schrijf, en iemand anders komt mij vervolgens voorlezen wat ik geschreven heb, hoe kan ik dan dezelfde woorden, die ik gedacht en geschreven heb, hooren, wanneer die andere persoon ze mij niet werkelijk voorleest? En hoe kan ik zelf ze later terugvinden, wanneer zij er niet zijn<note n="2)" place="foot">‘Traité de métaphysique.’ Ch. IV. Oevr. compl. T. LIV, p. 40-41.</note>?’</p>
<p>Dat zoude nu inderdaad zoo overtuigend mogelijk zijn, wanneer er niet eene kleine moeielijkheid in den weg kwam. Wat is ons geheugen eigenlijk? Wat bewijst het? Wanneer ik iets zie, dan heb ik eene voorstelling; wanneer ik mij daarbij herinner dat ik het vroeger reeds gezien heb, dan is dat eene andere voorstelling, maar nu is de vraag alweder: zijn die twee voorstellingen onderling wezenlijk verschillend? Ik zie de dingen altijd in den tijd; het tegenwoordige en het verledene zijn voor
<pb n="469"/>mij niet hetzelfde. maar bestaat dat onderscheid inderdaad? Welk gevolg kan ik uit mijn begrip daarvan trekken ten aanzien van de dingen zelven?</p>
<p>Van veel meer gewicht daarentegen is het argument tegen de leer der stofontkenning, dat opgesloten ligt in de vraag, door Voltaire ten slotte nog gesteld: ‘Hoe komt het, dat ik mij brand wanneer ik werkelijk aan het vuur raak, maar dat ik mij niet brand wanneer ik mij in den droom verbeeld het vuur aan te raken?’ Daarop zoude het antwoord niet zoo spoedig en gemakkelijk te geven zijn. Immers wanneer ik van vuur droom, dan maak ik mij eene voorstelling, niet van een vuur dat ni et brandt, maar van een vuur dat wèl brandt: want ik verwacht in den droom stellig mij te zullen branden, en het is tot mijne groote verwondering dat ik de gewaarwording daarvan voel wegblijven. Mijne <hi rend="i">voorstelling</hi> van het vuur is altijd volledig: in den droom zoowel als wanneer ik werkelijk vuur zie en voel. Maar waarom gaat dan die voorstelling niet altijd met dezelfde gewaarwording gepaard, wanneer de gewaarwording het gevolg is van - of hetzelfde is als de voorstelling? Is het bedoelde verschijnsel niet veel beter - ja niet enkel te verklaren, wanneer men het werkelijk bestaan des vuurs buiten ons aanneemt<note n="1)" place="foot">Ibidem, p. 40.</note>?’</p>
<p>In de Inleiding tot zijne verhandeling over de metaphysica geeft Voltaire het standpunt aan, waarop hij zich bij de beschouwing van mensch en wereld wil plaatsen en van waar uit hij de oplossing der vraagstukken, die zich voor hem opdoen, wil beproeven. ‘Bij de navorsching van den mensch,’ zegt hij, ‘zoude ik willen te werk gaan gelijk ik doe wanneer ik de sterrekunde bestudeer: mijn geest verplaatst zich somtijds buiten den aardbol, van welk standpunt al de bewegingen der hemellichamen onregelmatig en verward schijnen, en, na de beweging der planeten te hebben gadegeslagen alsof ik mij op de zon bevond, vergelijk ik de schijnbare bewegingen, welke ik op aarde waarneem, met de wezenlijke bewegingen, die ik zoude zien wanneer ik op de zon was. Op dezelfde wijze wil ik trachten, wanneer ik den mensch bestudeer, te beginnen met mij buiten zijne sfeer te plaatsen, niet om zijn bijzonder belang te denken, en mij te ontdoen van alle vooroordeelen der opvoeding, der nationaliteit, maar vooral van die der wijsbegeerte. Ik onderstel bij voorbeeld,
<pb n="470"/>dat ik, geboren met het vermogen om te denken en te gevoelen, dat ik werkelijk bezit, maar zonder den menschelijken lichaamsvorm, van den bol van Mars of van Jupiter ben afgedaald. Ik kan dan een vluchtigen blik werpen op alle eeuwen, op alle landen, en bijgevolg op alle dwaasheden van dezen kleinen wereldkloot<note n="1)" place="foot">‘Traité de métaphysiqne’. Introduction. Oevr. compl. T. LIV, p. 11.</note>.’</p>
<p>Ziedaar een stelregel, die verdient met gouden letters boven de deur van elke studeerkamer geschreven te worden; niets is zoo gewichtig en zoo juist; tevens schijnt niets zoo gemakkelijk voor de hand te liggen, terwijl er toch niets is dat zoo dikwijls en zoo vruchteloos herhaald wordt. Het schijnt van zelf te spreken, dat een wijsgeer vóór alles moet beginnen met zijne veroordeelen af te leggen en zijne voormalige onwetenschappelijke meeningen zóó te beschouwen alsof het die van iemand anders waren, terwijl hij zich wel moet wachten, zich aan begrippen, die hij, de Hemel weet hoe, heeft opgevat, over te geven, er van uit te gaan en er zijne wetenschap mede in overeenstemming te willen brengen. Dat is zeker zoo duidelijk mogelijk, maar het gaat er mede als met alle zedelessen, die ieder met deugdzamen ijver op anderen - maar niemand op zich zelf toepast. En Voltaire zelf is ook wel eens afgeweken van den waren weg, dien hij zoo goed wist af te bakenen.</p></div>
<div type="section">
<head rend="h4">II.</head>
<p>De goede trouw van Voltaire is dikwijls in twijfel getrokken, maar nooit sterker en nooit in een ernstiger opzicht dan op het zeer belangrijk punt van zijn Godsbegrip. Men heeft het sterk betwijfeld, of het hem met zijn theïsme wel ernst geweest is, en of men ten aanzien daarvan niet enkel te denken heeft aan eene exoterische leer, voor de groote menigte bestemd, terwijl Voltaire voor zich zelf eene esoterische leer van een geheel anderen inhoud huldigde; want hij grondde zijn begrip van God op twee gronden, waarvan de eene zeer zwak wordt geacht, en de andere, als geheel onwijsgeerig, alle recht van bestaan schijnt te missen. Men meende dat het physico-teleologisch bewijs onmogelijk aan Voltaire zelven heeft kunnen voldoen, en
<pb n="471"/>daarin lag dan natuurlijk opgesloten de volstrekte veroordeeling van zijn tweede hoofdargument, dat eenvoudig bestaat in het betoog, dat het geloof in het bestaan van een persoonlijk God <hi rend="i">nuttig</hi> is om de menschen van het kwade terug te houden. Wie herinnert zich niet dien bekenden, al te dikwijls aangehaalden versregel:</p>
<p>‘Si Dieu n'existait pas, il faudrait l'inventer’<note n="1)" place="foot">Voltaire. ‘Épitre à l'auteur du livre des trois Imposteurs.’ (1771) Oevr. compl. T. V, p. 251.</note>?</p>
<p>Op talrijke plaatsen van zijne werken heeft Voltaire datzelfde gevoelen uitgesproken, dat, zoo al niet voor een klein aantal van wijsgeeren en zeer ontwikkelde menschen, dan toch voor de groote menigte des volks en niet minder voor de vorsten en machtigen der aarde, die zich aan niemand verantwoordelijk achten, het geloof aan eene vergeldende en straffende Voorzienigheid eene zaak van het hoogste gewicht is, en dat eene maatschappij van atheïsten niet zou kunnen bestaan.</p>
<p>Dit gevoelen heeft Voltaire onder anderen ook ontwikkeld in den roman, getiteld ‘Histoire de Jenni, ou l'Athée et le sage’ (1775)<note n="2)" place="foot">‘Histoire de Jenni, ou l'athée et le sage.’ Oevr. compl. T. LXVIII, p. 73-161.</note>. Bij deze wijze van voordracht echter moest het onwijsgeerige van deze opvatting der quaestie, hoe practisch en welgemeend ook, het duidelijkste blijken, en zelfs onder Voltaires handen kwam er weinig anders van dan eene platitude.</p>
<p>Men zegt, dat er uit de waarheid nooit iets anders dan het goede kan voortkomen en dat men haar nooit behoeft te schuwen of te verbergen, noch voor zichzelf, noch ook voor de menigte. Men beseft hoe treurig het zoude zijn, wanneer deugd en maatschappelijke orde slechts hunnen grondslag vonden in een geloof, dat mogelijk eene dwaling is en ieder oogenblik kan wegvallen, en wanneer men zich genoodzaakt zag, de menschen te bedriegen om eenige orde onder hen te bewaren. Niets is gegronder dan dit, en men mag wenschen dat maatschappij, deugd en zeden geheel onafhankelijk kunnen zijn van alle mogelijke dogmatiek. Maar op deze wereld is niet alles gelijk men wel zou kunnen wenschen, en een man van Voltaire's menschenkennis en koel verstand zou er mogelijk nu nog aan kunnen twijfelen, of alle waarheden wel voor ieder zonder onderscheid geschikt zijn. In ieder geval behoort men die waarheden toch eerst, vóór
<pb n="472"/>alles, te begrijpen, om er geene valsche en gevaarlijke gevolgtrekkingen uit af te leiden; maar is de groote, zelfs betrekkelijk niet onbeschaafde menigte daartoe wel in staat? kan zij streng philosophische waarheden wel zoo goed vatten en toepassen als het gewone, gangbare, anthropomorphistische begrip van een persoonlijk God?</p>
<p>Bij eene vroegere gelegenheid hebben wij opgemerkt dat Voltaire, even als de meeste zijner tijdgenooten, van gevoelen was dat de godsdienstige denkbeelden der volkeren, tot eenige ontwikkeling gekomen zijnde, niet het resultaat zijn van het nadenken en de phantasie der menigte, maar het werk van een betrekkelijk gering aantal van priesters en wijzen, die in in den regel zelven niet veel geloofden van hetgeen zij aan anderen predikten, en daarentegen onder elkander eene geheime leer huldigden, die voor het volk verborgen werd gehouden. Uit het misbruik nu dat deze priesters en wijsgeeren van hun invloed hadden gemaakt om zich macht, aanzien en rijkdom te verschaffen, uit het veelvuldig bedrog dat zij daartoe pleegden, waren fanatisme, slavernij en allerlei ellende ontstaan. Dat misbruik alzoo was de oorzaak geworden van de grootste rampen voor de menschheid; het was een misdaad, tegen deze gepleegd. Doch de krachtigste afkeuring daarvan betrof slechts het misbruik en niet het beginsel zelf, waarvan men in de achttiende eeuw niet afkeerig was. Het volk was nu eenmaal geneigd om geloovig aan te nemen al wat mannen van gezag slechts verkozen te prediken: dat was een feit. Er was een zeer slecht gebruik van gemaakt, maar men konde en men moest er een goed gebruik van maken. Men had op die wijze aan de menigte leerstellingen verkondigd, die tot huichelarij en tot godsdienstoorlogen, tot stompzinnig bijgeloof en tot razend fanatisme, tot duizend misbruiken en schanddaden hadden geleid, die het zedelijk gevoel der menschen verstompt en hun geweten op het dwaalspoor hadden gebracht, zoodat zij hemeltergende gruwelen gepleegd hadden in de overtuiging van zich voor God verdienstelijk te maken. Maar juist daarom te meer moest men nu trachten een waardiger en heilzamer gebruik te maken van diezelfde macht over de gemoederen, ten einde een anderen godsdienst te doen veld winnen waardoor de deugd bevorderd, de zeden verzacht en de menschen tot goede burgers gevormd konden
worden.</p>
<p>Deze denkwijze was ook die van Voltaire en is door hem
<pb n="473"/>dikwijls uitgesproken. Zij zoude hem er misschien toe gebracht kunnen hebben, het theïstisch godsbegrip, waaraan hij een zoo heilzamen invloed toeschreef, staande te houden ondanks eigen twijfel aan de houdbaarheid van die leer; en, gelijk gezegd is, zijn sommigen van gevoelen, dat hij die stelling werkelijk heeft ingenomen. Ik voor mij heb tot die meening vroeger sterk overgeheld, maar ik ben er thans geheel van teruggekomen. Uit de geschriften van Voltaire, vooral ook uit die waarin hij, òf vertrouwelijk, gelijk in zijne briefwisseling, òf onder het schild der anonymiteit, gelijk in de ‘Dictionnaire philosophique,’ zijne wezenlijke overtuiging volledig en onbewimpeld uitspreekt, blijkt, mijns inziens, dat Voltaire, die ook op dit punt door Strausz juist beoordeeld is, van het bestaan van God buiten de natuur waarlijk overtuigd is geweest. Dat dit geloof aan God tevens nuttig was, - dat was zooveel te beter en eene drangrede te meer, welke Voltaire niet naliet te doen gelden. Maar bij slot van rekening was dat toch slechts eene bijkomende omstandigheid en geenszins de eenige grond van zijne uitgesproken overtuiging. Die grond moet elders gezocht worden.</p>
<p>Voltaire's theïsme rustte slechts op een enkel bewijs, maar hetwelk in zijn oog onwederlegbaar en alles afdoende was. Al de overige gronden der wijsbegeerte voor het bestaan van God worden door Voltaire slechts ontwikkeld om er de zwakheid van te doen uitkomen; onder zijne handen komt er niets van terecht, en dit heeft velen versterkt in het gevoelen dat Voltaire het niet konde meenen, wanneer hij desniettegenstaande zich tegen het atheïsme en het pantheïsme verklaarde<note n="1)" place="foot">F. Bungener, ‘Voltaire en zijn tijd,’ vertaald door Dr. G.W. Brill. (Utrecht 1857.) Dl. II, bl. 197. vlgg.</note>. Maar terwijl Voltaire overigens aan alles twijfelde, was er iets, waaraan hij blijkbaar nooit getwijfeld heeft: namelijk aan de kracht van het teleologisch bewijs. Niets, zelfs geen enkele plaats uit zijne vertrouwelijkste briefwisseling, geeft ons recht om te onderstellen, dat het hem daarmede geen ernst geweest zoude zijn. De groote hoofdstelling van Voltaire was: ‘De wereld is een kunstwerk: de natuur is niets dan kunst.’ Het schijnt overbodig, hier in eene uiteenzetting en beoordeeling te treden van de bedoelde bewijsvoering, waarvan de gansche onhoudbaarheid reeds zoo dikwijls en zoo overtuigend is aangewezen, voornamelijk door
<pb n="474"/>Hume, door Kant, door Lewes<note n="1)" place="foot">Lewes, ‘History of Philosophy,’ I. p. LXXXV. Aangehaald bij Van der Wijck, ‘Voltaire’, (Amsterdam 1868), bl. 30, 31, in de noot.</note>, en laatstelijk onder ons ook door Opzoomer<note n="2)" place="foot">Mr. C.W. Opzoomer, ‘de Godsdienst,’ (Amsterdam 1864-1867), bl. 98-109 en 413.</note>, - hoezeer Du Bois-Reymond, in zijne redevoering over Voltaire, in de teleologie nog een ‘schwer angreifbares Schild’ erkent<note n="3)" place="foot">Emil du Bois-Reymond, ‘Voltaire in seiner Bezichung zur Naturwissenschaft. Festrede, u.s.w.’ (Berlin 1868), 5, 19.</note>. Terecht merkt Strausz op, dat juist Voltaire's uiteenzetting dezer bewijsvoering - die vóór hem nog nooit zoo stellig en volledig ontwikkeld was - grootelijks heeft bijgedragen om te doen inzien, in welk een cirkel zij omloopt en ‘hoe zij datgene, wat zij uit den zak te voorschijn wenscht te halen, er zelf eerst insteekt. Is de natuur een zichzelf scheppend of een geschapen wezen? Dat is de vraag. Zij is geschapen, want zij is kunst, luidt het antwoord; maar de wezenlijke beteekenis van dat antwoord is slechts: zij is geschapen omdat ik mij haar als geschapen denk<note n="4)" place="foot">Strausz, als boven S. 233.</note>.’ Met dat al heeft men zich niet te verwonderen over den grooten bijval, dien de teleologie - niet enkel bij Voltaire - ondanks al hare zwakheid gevonden heeft, telkens wanneer zij op nieuw werd voorgedragen, hetgeen dikwijls gedaan is en, ondanks alle wederlegging, waarschijnlijk nog wel meer gedaan zal worden. Reeds bij de wijsgeeren der oudheid vindt men datzelfde bewijs: Cicero heeft het voor zijne tijdgenooten voorgedragen<note n="5)" place="foot">M. Tullius Cicero, ‘De Natura Deorum,’ libro II, cap. 38.</note>, en nog heden ten dage is het in veler oogen overtuigend. Juist die menschelijke opvatting van de zaak,
waarop het berust, maakt het zoo aantrekkelijk; het is zoo licht te begrijpen, zoo eenvoudig, dat het de menigte moet treffen, en daartoe werkt mede dat juist de oppervlakkigste en eenzijdigste kennis van de natuur, die het gemakkelijkst te verkrijgen is, geen beletsel maar veeleer eene voorwaarde voor de bedoelde wereldbeschouwing is.</p>
<p>Voltaire heeft het teleologisch bewijs in zijne philosophische geschriften, bij iedere gelegenheid, in allerlei vorm en gedurig op nieuw ontwikkeld en altijd op den toon eener stellige overtuiging: op dat punt is hij zich van het begin tot het einde gelijk gebleven, zonder de geringste afwijking van zijn stand-<pb n="475"/>punt. En het bewijs moge dan zoo zwak zijn als het wil, - zóó zwak is het toch niet dat men het onmogelijk zou moeten achten dat het Voltaire werkelijk bevredigd heeft: het is immers toch niet onredelijk, dat wil zeggen niet klaarblijkelijk ongerijmd; het steunt op eene verkeerde opvatting, maar juist zulke opvattingen zijn moeielijker te rectificeeren dan eenige andere dwaling waarin men vervallen kan.</p>
<p>Het is onnoodig, al de plaatsen uit Voltaire's werken, die op dit punt betrekking hebben, aan te halen: men heeft die geschriften slechts op slaan. Het algemeenst bekend zijn weder de versregels:</p>
<lg type="poem">
<l>‘L'univers m'embarrasse, et je ne puis songer</l>
<l>Que cette horloge existe, et n'ait point d'horloger<note n="1)" place="foot">Voltaire, ‘Les cabales’ (1772), vrs. III, 112. Oevr. compl. T. VII, p. 266.</note>.’</l></lg>
<p>En elders zegt Voltaire: Ik weet niet of er wel ooit een schooner argument is aangevoerd dan: ‘<hi rend="i">Coeli enarrant gloriam Dei</hi><note n="2)" place="foot">Voltaire, ‘Élémens de philosophie de Newton’, I. part. Ch. I. Oevr. compl. T, LII, p. 44.
<lb/>Voltaire was overtuigd, dat de teleologische wereldbeschouwing in het algemeen gerechtvaardigd wordt door een voldoend aantal gewichtige feiten en verschijnselen, maar hij moet erkennen, dat, als het beginsel eenmaal aangenomen is, men wijs doet met dan maar niet verder naar blijken van goddelijke wijsheid en overleg in kleinigheden te zoeken, want dat men het daar slecht afbrengen kan, gelijk die man, wien een eikel op den neus gevallen was en die het toen zeer wijs beschikt vond dat er geene kalebassen aan boomen groeien, maar geheel vergat dat zulks in andere landen der aarde wèl plaats heeft. Zie de ‘Dictionaaire philosophique’, <hi rend="i">in voce</hi> ‘Calebasse’. Oevr. compl. T. LXVI, p. 76, 77.</note>.’</p>
<p>Met deze opvatting van de wereld als kunstwerk, en in de stellige overtuiging van het bestaan eener intelligente oorzaak van alles buiten de wereld, stond Voltaire recht tegen Spinoza over, en wat hem in diens wijsbegeerte hoofdzakelijk mishaagde, was de ontkenning van een vooruit bepaald doel in de schepping<note n="3)" place="foot">‘Le Philosophe ignorant’, § XXIV. Oevr. compl. T. LIV, p 111, 112. - ‘Dictionaire philosophique,’ <hi rend="i">in voce</hi> ‘Dien, Dieux’ Sect. IV. Oevr. compl. T. LXVII, p. 266 sqq.</note>. Daarmede valt voor Voltaire de geheele inhoud van zijn Godsbegrip weg, en hij is van gevoelen dat Spinoza.
<pb n="476"/>wanneer hij van God en van de liefde Gods spreekt, die uitdrukkingen steeds gebruikt ‘om het menschelijk geslacht niet te verschrikken’, en dat hij eigenlijk een atheïst is. Daarmede heeft Voltaire zeker geen ongelijk, in zooverre het theïstisch begrip van een persoonlijk God bij Spinoza niet te vinden is en de uitdrukking ‘God’ bij dien wijsgeer eene geheel andere beteekenis heeft, gelijk dan ook onlangs een zijner hedendaagsche aanhangers en uitleggers heeft erkend: ‘dat men wijs doet, door eenvoudig dat uit de overlevering en van buiten aan Spinoza opgedrongen Godsbeeld, met den naam zelf, uit zijn stelsel te lichten’<note n="1)" place="foot">Dr. J. van Vloten, ‘De Levensbode’ (Devent. 1868), Dl. III, blz. 251.</note>.</p>
<p>Het spreekt van zelve, dat iedere poging om het ontstaan der zichtbare wereld te verklaren uit eene bloote natuurwerking zonder goddelijke tusschenkomst, of ten minste in dier voege dat er, ook behoudens erkenning der Goddelijke werking op de stof, toch niet langer aan een vooruit gevormd plan gedacht konde worden, - dat iedere stap op dien weg levendige bestrijding van de zijde van Voltaire uitlokte. In de vorige eeuw heeft Darwin reeds zijne voorloopers gehad: in Engeland poogde Needham de mogelijkheid eener generatio aequivoca te bewijzen; hij beweerde, dat hij kleine diertjes, in den vorm van aaltjes, uit bedorven meel, stijfsel en vleeschnat had zien ontstaan, en daaruit trok hij het gevolg, dat de eenvoudigste dierlijke vormen hun ontstaan te danken hebben aan een gistingproces. Voltaire doorzag de, zijns inziens hoogst bedenkelijke consequenties van die theorie, en trok er niet minder sterk tegen te velde dan onze Martinet, die, in hevige verontwaardiging, het denkbeeld, dat de dieren uit ‘verrotting’ voortkwamen, als ‘beleedigend en onteerend voor den Schepper’ verwierp<note n="2)" place="foot">J.F. Martinet, ‘Katechismus der natuur’ (Amsterdam 1778), Dl. III, blz. 22.</note>. Maar Voltaire, die gewoon was zulke zaken in een anderen stijl te behandelen, overstelpte den armen Needham (dien hij altijd een Jezuïet noemde, hoewel Needham dat niet was) met zijn bittersten spot<note n="3)" place="foot">Voltaire, ‘Questions sur les miracles.’ Lettres V-IX. Oevr. compl. T. LXXX, p. 106 sqq. ‘Des singularités de la nature,’ Ch. XX. Oevr. compl. T. LIII, p. 276 sqq. ‘Dictionaire philosophique’, <hi rend="i">in voce</hi> ‘Dien, Dieux’ Sect. IV. Oevr. compl. T. LXVII, p. 237, sqq.</note>, welk wapen de Iersche geleerde, onvoorzichtig
<pb n="477"/>genoeg, begonnen was tegen hem te voeren. Niet minder tegenkanting van Voltaire's zijde vonden nog meer dergelijke systema's, die in zijn tijd nu en dan werden opgeworpen, b.v. de theorie van De Maillet omtrent de metamorphose der diersoorten, - die van het ontstaan der koraalriffen, en zelfs het feit dat polypen dieren en geen planten zijn. Wat zoude hij niet van onze <hi rend="i">protoplasmen</hi> gezegd hebben! Voltaire had tegenover hen, die zich in de vorige eeuw aan zulke verklaringen waagden, schoon spel: het was niet moeijelijker hen te weerleggen dan hen belachelijk te maken. Want hunne geleerdheid was van eene phantastische soort. Het is opmerkelijk, dat groote waarheden gewoonlijk eer vermoed dan gekend worden en dat zij, alvorens wetenschappelijk en stellig voorgedragen en bewezen te worden, gemeenlijk eerst op onhandige wijze worden geformuleerd. Niet alleen Darwin heeft zulke voorboden gehad als Needham. Met de vergelijkende taalwetenschap is het juist zoo gegaan, en het is wederom Voltaire die ergens heeft aangemerkt, dat de etymologie eene wetenschap is waarbij men zich zeer weinig om de klinkers en volstrekt niet om de medeklinkers te bekommeren heeft.</p>
<p>In deze tegenkanting van Voltaire tegen alles wat konde strekken om het ontstaan der soorten van geschapen wezens te verklaren, vinden wij ook de reden van zijne bestrijding der theorie dat het menschelijk geslacht uit één paar zou zijn voortgekomen, en van zijne onvermoeide polemiek tegen Buffon, die, op grond der aanwezigheid van zeeschelpen op de bergen, beweerde, dat de zee eenmaal de toppen had bedekt dier bergen, die door bezinking en aanspoeling ontstaan moesten zijn. Wanneer wij Voltaire zich tegen een en ander zelfs op hartstochtelijke wijze zien aankanten, dan hebben wij daarbij niet enkel te denken aan oppositie tegen het boek Genesis, tegen de geschiedenis van Adam en Eva en van Noach, gelijk men misschien anders geneigd zou zijn te onderstellen.</p>
<p>Zoowel door Du Bois-Reymond als door Strausz is gewezen op het volstrekte verschil in richting dat omtrent het besproken punt tusschen Voltaire en Goethe is op te merken. Op dit gebied zijn beide groote mannen, met gelijke en niet geringe verdienste, elkanders tegenvoeters: beiden volgden zij, in vergelijking met elkander, eene geheel tegengestelde methode. Goethe heeft, waar het op zulke zaken aankwam, Voltaire evenmin als Newton be-<pb n="478"/>grepen en hem, ondanks de grootste vereering van al zijne overige verdiensten, onrecht gedaan; en Voltaire zoude, zoo hij geleefd had, van zijne zijde evenmin in staat zijn geweest Goethe te begrijpen en hem recht te doen<note n="1)" place="foot">Stransz, alsb. S. 285. Du Bois-Reymond, alsb. S. 17, 18.</note>.</p>
<p>De slotsom van Voltaire's begrip van God en wereld is, dat hij aan de materie slechts één enkel attribuut toeschrijft: namelijk dat der ondoordringbaarheid of uitgebreidheid<note n="2)" place="foot">Dat is ten minste, volgens Voltaire, het eenige attribuut der materie dat wij kennen. Maar hij houdt het voor zeer wel mogelijk dat er meer zijn. Zie ‘Micromegas, histoire philosophique.’ Ch. II. Oevr. compl. T. LXXVI, p. 164.</note>. Alles wat wij verder waarnemen zijn modificatiën: de stof heeft die niet uit zichzelve, maar zij ontstaan door de werking van God op de stof. Malebranche had beweerd dat de stof op zichzelve geene indrukken bij ons kan verwekken, en op dien grond had hij zijne stelling gevestigd: ‘dat wij alles in God zien.’ Voltaire bestreed dit en keerde het als het ware om, zeggende ‘dat wij God in alles zien.’ Alles, wat bestaat, is ontstaan door den wil en de werking van God; Hij geeft aan de materie al hare eindige vormen, hare krachten en hare eigenschappen. Evenals het licht van de zon uitvloeit, zoo is de schepping een uitvloeisel van God. Men heeft hier alzoo een gestreng dualisme, eene consequente scheiding van stof en kracht. Daarin ligt het verschil tusschen Voltaire's theïsme en Spinoza's pantheïsme; maar in zijne opvatting van de werkzaamheid van God in alles en op ieder oogenblik - waartoe ook behoort de ontkenning der wilsvrijheid, waarop wij later terugkomen - nadert Voltaire grootelijks tot Spinoza.</p>
<p>Terwijl Voltaire's theïsme, gelijk gezegd is, geheel op het teleologisch bewijs rustte, heeft hij echter niet verzuimd ook de andere, zuiver metaphysische bewijzen aan te voeren, waarmede men had gepoogd het dualisme tegen Spinoza's monisme staande te houden. De opmerkelijkste uiteenzetting daarvan vindt men in het ‘Traité de métaphysique’, waaraan zich onderscheidene plaatsen uit zijne latere geschriften aansluiten. Maar juist uit die uiteenzetting blijkt, dat Voltaire zich door die bewijzen niets minder dan bevredigd gevoelde, en Bungener heeft geen ongelijk, waar hij zegt, dat Voltaire de tegenwerpingen, die er tegen aan
<pb n="479"/>te voeren zijn, slecht heeft opgelost en zich om die oplossing ook weinig bekommerde<note n="1)" place="foot">F. Bungener, alsbov. Dl. II, blz. 197.</note>. Alleen daar, waar de natuurwetenschap van zijn tijd hem te hulp komt, staat hij op een vasten bodem, en dit is blijkbaar alleen in staat hem stellig te overtuigen.</p>
<p>Voltaire begint met te betoogen, dat het begrip van God niet voortkomt uit eene innerlijke bewustheid van den mensch, maar dat hij het van buiten af verkrijgt. Want, meent Voltaire, er bestaan wilde volkeren, die volstrekt geen denkbeeld van het bestaan van God hebben; die wilden zijn echter menschen, en zoo de bewustheid van God aan den mensch van nature eigen ware, dan zouden zelfs zij, die op den laagsten trap van beschaving staan, er niet ten eenenmale van verstoken kunnen zijn. En bij de beschaafde volkeren is er geen enkel kind, dat door zichzelf tot het flauwste begrip van God komt; het wordt hun met veel moeite aangeleerd, en dan nog kunnen zij, hun geheele leven lang, het woord God blijven uitspreken, zonder er eenige vaste voorstelling aan te verbinden<note n="2)" place="foot">‘Traité de métaphysique’, Ch. II. Oevr. compl. T. LIV, p. 15, 16.</note>. Men ziet dus dat Voltaire niet, gelijk vele hedendaagsche denkers, het godsdienstig gevoel aanneemt als eene kenbron der waarheid, waaruit de overtuiging van het bestaan van God voortvloeit en waaraan zij haar recht van bestaan ontleent, zonder dat er andere bewijzen, wier zwakheid te klaarblijkelijk is, voor behoeven aangevoerd te worden.</p>
<p>Na vervolgens de groote stelling te hebben geformuleerd, dat men eene intelligente oorzaak moet aannemen van hetgeen met intelligentie geschapen blijkt te zijn, erkent Voltaire dat dit alleen echter niet voldoende is. ‘Ik zoek te vergeefs,’ zegt hij, ‘de aaneenschakeling te vatten van deze denkbeelden: Het is waarschijnlijk dat ik het werk ben van een machtiger wezen dan ik zelf: <hi rend="i">dus</hi> bestaat dat wezen in alle eeuwigheid, <hi rend="i">dus</hi> heeft het alles geschapen, <hi rend="i">dus</hi> is het oneindig. Ik zie de keten niet, die tot deze gevolgtrekking leidt: ik zie slechts dat er iets bestaat dat machtiger is dan ikzelf, maar verder niets<note n="3)" place="foot">Ibidem, p. 17, 18.</note>.’</p>
<p>Hij wil dus beproeven, of de metaphysica hem meer licht zal geven. Hij begint met de Spinozistische stelling: ‘Ik besta, dus
<pb n="480"/>heeft er iets van alle eeuwigheid her bestaan.’ En vervolgens gaat hij voort met de ontwikkeling der bewijsvoering van Clarke, den leerling en uitlegger van Newton, die vooral de metaphysica van zijnen meester voorgedragen en er veel van het zijne bijgevoegd heeft: ‘Wanneer er iets bestaat, heeft er iets eeuwig bestaan, want al wat bestaat is er òf door zichzelf, òf het heeft het aanzijn van eenig ander wezen ontvangen. Zoo het uit zichzelf bestaat, dan bestaat het noodwendig; dan heeft het altijd noodwendig bestaan; dan is het God; maar wanneer het zijn bestaan door een ander wezen heeft verkregen, dat andere weder door een derde, en zoo voort, dan moet datgene, waardoor het laatste zijn bestaan heeft verkregen, noodzakelijk God zijn. Anders toch zoude wel ieder wezen afzonderlijk eene oorzaak van zijn bestaan hebben, maar alle te zamen niet: zij zouden dan alle te zamen uit en door zichzelven bestaan, maar ieder in het bijzonder niet, hetwelk eene tegenstrijdigheid is. Er moet dus een wezen zijn dat noodwendig, eeuwig, oneindig door zich zelf bestaat en dat aan alle anderen het aanzijn gegeven heeft.’ - Doch nu kan men de vraag stellen, of niet misschien juist de stoffelijke wereld zelve dat wezen is, dat wij zoeken. Voltaire ontkent dat, op het voetspoor van Clarke, en wel in de eerste plaats op grond van het volgende: wanneer alles te zamen noodwendig en eeuwig uit zichzelf bestaat, dan moet ook ieder bijzonder deel dier wereld noodwendig en eeuwig uit zichzelf bestaan, ‘maar deze tafel, waaraan ik schrijf, deze pen, waarvan ik mij bedien, zijn niet altijd geweest, hetgeen zij nu zijn, en de gedachten, die ik op het papier schrijf, bestònden een oogenblik geleden nog in 't geheel niet: alzoo bestaan zij niet noodwendig, en wanneer nu ieder deel op zichzelf niet noodwendig bestaat, dan is het onmogelijk dat het geheel wél krachtens eene volstrekte noodwendigheid zou bestaan.’</p>
<p>Al verder bestrijdt Voltaire hier de opvatting van hen, die meenden: ‘God moet de wereld eeuwig hebben geschapen, want ik kan niet begrijpen, waarom hij haar op een zeker tijdstip geschapen zou hebben, en niet op een ander.’ Daartegen voert hij aan: ‘Dat zou op hetzelfde neerkomen, alsof men zeide: Ik begrijp niet, waarom deze mensch of dat paard niet duizend jaren vroeger heeft bestaan: dus is hun bestaan onmogelijk<note n="1)" place="foot">Ibidem, p. 18, 20, 26.
<lb/>Voltaire drukt zich hier wat al te kort en daardoor min volledig en verstaanbaar uit. Hij wil zeggen: ‘wanneer God de geheele wereld eeuwig geschapen heeft, dan moet hij ook dezen mensch of dat paard eeuwig geschapen hebben. Evenals de geheele wereld, zoo moet dan ook elk schepsel òf eeuwig òf niet bestaan; de mensch en het paard nu bestaan niet eeuwig, - dus zij bestaan niet. De conclusie dezer redeneering: “Ik kan mij niet begrijpen, waarom iets op eenig bepaald tijdstip is geschapen; bij gevolg kan ik ook niet begrijpen, dat het in het geheel ooit geschapen is” - is met de feiten in strijd.’ Voltaire heeft gelijk: deze redenering is klaarblijkelijk valsch; want dat ik niet begrijpen kan waarom iets bestaat of gebeurt, is geen bewijs dat het niet bestaat of gebeurt. Het is opmerkelijk, dat zelfs sommige wiskundigen blind zijn geweest voor die eenvoudige waarheid en de bedoelde valsche redeneering op hunne wetenschap hebben toegepast. Ook is het waar, dat hetgeen alzoo van de wereld in het algemeen gezegd wordt, ook ten aanzien van ieder bijzonder, eindig verschijnsel dier wereld zou moeten gelden. Maar voor Voltairo is dat niet enkel eene eenvoudige logische waarheid, maar ook eene consequentie van de verkeerde Clarkiaansche opvatting, waarvan verder in den tekst gesproken wordt.</note>?</p>
<pb n="481"/>
<p>Van die redeneeringen, door Voltaire in 1734 ontwikkeld, is hij later geheel teruggekomen. Reeds in de ‘Élemens de philosophie de Newton’ maakte hij de opmerking, dat Newton zelf weinig waarde had gehecht aan die bewijsvoering, waarbij het eene geschapen wezen wordt aangenomen als de oorzaak van het andere en God eindelijk achteraankomt om de keten als <hi rend="i">cause finale</hi>, als <hi rend="i">eindoorzaak</hi> te sluiten<note n="1)" place="foot">‘Élémens de philosophie de Newton’. Part. I. Ch. I. Oevr. compl. T. LII, p. 43.</note>. Voltaire heeft later ingezien, dat God niet de eindoorzaak, maar de oneindige oorzaak van alles is; dat, wanneer b.v. eene merrie een veulen werpt, zij wel de <hi rend="i">occasioneele</hi> oorzaak van het bestaan van dat veulen is, maar dat zij dat is door de krachten der natuur - hetgeen zeggen wil door den wil van God - die in haar werken. - De geheele redeneering van Clarke berust op eene verwarring van de materie met de vormen, die zij tijdelijk aanneemt. De tafel, de pen, waarvan Voltaire spreekt, zijn er niet altijd geweest, maar de stof, waaruit zij bestaan, is er, onder telkens afwisselende vormen, wèl altijd geweest. God kan de materie eeuwig geschapen hebben, zonder dat daaruit volgt dat hij een mensch of een paard, die er op een gegeven oogenblik
<pb n="482"/>zijn, eeuwig geschapen zou moeten hebben. Clarke neemt de oneindige wereld kort en goed voor de som van de verschijnselen der eindige wereld, en hij vormt zich geen abstract begrip van de materie met hare attributen en met wegdenking van hare eindige vormen en modificatiën - waaruit dan, hetzij door den wil van God of krachtens haar eigen wezen, de eindige wereld ontstaat, die geenszins eeuwig en onveranderlijk kan zijn.</p>
<p>In de hierboven aangehaalde zinsnede noemt Voltaire in éénen adem zijne <hi rend="i">gedachte</hi> tegelijk met zijne tafel en zijne pen. Ook deze fout heeft hij later op meer dan ééne plaats in zijne werken verbeterd. De gedachte toch is geen vorm der materie gelijk de tafel en de pen, geene substantie, maar òf, volgens Spinoza, een attribuut van de substantie, òf, volgens Voltaire zelf, eene werking, eene modificatie van de substantie. Even goed als wat Voltaire in 1734 van de gedachte zeide, zou men kunnen zeggen: De klok wijst twaalf, dus moet zij, gesteld dat de wereld eeuwig en noodwendig bestaat, van alle eeuwigheid af noodzakelijk twaalf gewezen hebben<note n="1)" place="foot">Voltaire, ‘Lettres de Memmius à Cicéron’, XV. Oevr. compl. T. LIV, p. 288.</note>.</p>
<p>Zien wij nu, hoe Voltaire in de metaphysische verhandeling zijn betoog voortzet. ‘Ik breng beweging voort; alzoo bestond die beweging vroeger niet; dus is de beweging niet essentiëel aan de materie; dus ontvangt de materie haar van buiten af; dus is er een God die haar de beweging geeft’. En verder: ‘Geene mathematische wet kan door zich zelve werken; want geene werkt zonder beweging en de beweging bestaat niet uit zich zelve<note n="2)" place="foot">‘Traité de métaphysique’, Ch. II. Oevr. compl. T LIV, p. 19-27.</note>’.</p>
<p>Dit konde Voltaire in zijn tijd inderdaad op goede gronden beweren. Vóór hem had Descartes betoogd dat de som der in de wereld voorhanden beweging, evenals de hoeveelheid der materie, door God steeds constant wordt onderhouden; alzoo dat de beweging evenmin ontstaat en vergaat als de stof<note n="3)" place="foot">‘Renati Des-Cartes Prineipia philosophiae etc.’ (Amstelod. apud Elseviros, 1656, 4<hi rend="sup">o</hi>) P. 11 §. 36, p. 37.</note>, maar hij had die groote stelling niet bewezen op de gronden eener proefondervindelijke natuurwetenschap, maar in de eerste plaats op theologische gronden: hij beweerde, dat het zóó en
<pb n="483"/>niet anders tot de volmaaktheid van God behoorde. Daartegen nu konde Voltaire met het volste recht aanvoeren, dat men dan even goed beweren mocht dat het ook tot Gods volmaaktheid behoorde, de hoedanigheid en den vorm van alles wat bestaat onveranderd te doen voortduren. Daarenboven had Descartes ook zijne stelling verkeerd geformuleerd en bij zijne mathematische bewijsvoering eene fout begaan, waaruit tusschen de geleerden een langdurige en hevige strijd ontstond, die door Voltaire eene schande werd genoemd voor eene zoo stellige wetenschap<note n="1)" place="foot">Du Bois-Reymond, als boven, S. 11, 12, en de daar aangehaalde schrijvers. Voltaire, ‘Élémens de philosophie de Newton.’ Part. I. Ch. X. Oevr. compl. T. LII, p. 98-104. ‘Doutes sur la mesure des forces motrices et sur leur nature’. Oevr. compl. T. LIII, p. 145-157. ‘Exposition du livre des Institutions Physiques’. Oevr. compl. T. LIII, p. 159-188. ‘Dictionnaire philosophique’, <hi rend="i">in voce</hi> ‘mouvement’. Oevr. compl. T. LXXIII, p. 60 sqq. Descartes had de grootte der beweging gelijk gesteld aan het product van massa en snelheid. Leibnitz verbeterde later die fout door in plaats van de snelheid het quadraat daarvan te stellen, - en niet de som der beweging maar die der kracht als onveranderlijk te stellen. Aan het geschil daarover werd een einde gemaakt door d'Alembert, die aantoonde, dat het slechts een woordenstrijd gold. Eindelijk is het in onzen tijd, door J.R. Mayer en Helmholtz, op geheel andere en veel vaster gronden dan men vroeger aan te voeren had, bewezen, dat kracht niets anders is dan beweging; dat de eene beweging in de andere overgaat, zonder dat er ooit iets bijkomt of afgaat, zoodat de beweging oneindig on hare som constant is, en dat er zulk een overgang plaats heeft wanneer wij van <hi rend="i">kracht</hi> spreken. Deze theorie, die tot de belangrijkste gevolgtrekkingen leidt,
konde eerst ontwikkeld en bewezen worden, nadat men tot de erkenning gekomen was dat de warmte geen stof maar eene beweging is. Maar zoover was men in Voltaire's tijd nog niet gekomen.</note>. Voltaire nu volgde het gevoelen van Newton, die de standvastigheid der som van beweging verworpen had, en daarvoor konde hij, behalve de wiskundige bewijzen, nog een grond aanvoeren, welks wederlegging, in zijn tijd, nog niet mogelijk was: namelijk dat er bij de botsing van niet-veerkrachtige lichamen kracht verloren ging, terwijl daarentegen in de dieren kracht ontstond. Voltaire meende dus met het volste recht te mogen zeggen: ‘Ik breng beweging voort’. Eerst in onzen
<pb n="484"/>tijd is de gedachte, waarvan de kiem bij Descartes wordt gevonden, ontwikkeld tot het hoogste beginsel der theoretische natuurwetenschap. dat, gelijk Du Bois Reymond zich uitdrukt, alle veranderingen der materie in het verledene, het tegenwoordige en de toekomst omvat, en waarmede aan de wetenschap haar doel is gesteld, daar deze, menschelijkerwijze gesproken, nu verder niets meer doen kan, dan dat beginsel nog verder bevestigen en uitwerken<note n="1)" place="foot">Du Bois-Roymond, als boven S. 11.</note>.</p>
<p>En ten slotte voert Voltaire nog het volgende aan: ‘Ook de gedachte behoort niet tot de essentie van de stof, want eene rots of eene kaas denken niet. Hoe zijn dan die gedeelten der materie, die denken en gevoelen, aan het vermogen daartoe gekomen? Uit zich zelven kunnen zij het niet hebben, want zij denken en gevoelen ondanks zich zelven; het kan ook niet zijn van de materie in het algemeen, omdat het denken en het gevoelen niet tot het wezen der materie behooren; - zij hebben die gaven dus ontvangen uit de hand van een hoogste wezen<note n="2)" place="foot">‘Traité de metaphysique,’ Ch. II. Oevr. compl. T. LIV, p. 19.</note>’. Dit is blijkbaar tegen Spinoza gericht, die het denken voor een attribuut der materie had verklaard, maar het antwoord er op ligt voor de hand. Het denken en het gevoelen behoort niet tot de essentie der materie, maar wel tot die van ons organisme, dat wederom een deel is van de eindige wereld of liever: <hi rend="i">van de wereld van het eindige;</hi> een van de vormen, die de materie krachtens hare essentiëele eigenschappen aanneemt. Overigens is het een woordenspel, te zeggen: ‘De materie kan niet geven wat zij niet heeft; zij denkt niet; dus kan zij, door hare essentiëele eigenschappen, het vermogen om te denken niet aan hare eigene vormen schenken’. Men heeft hier weder de begripsverwarring van Clarke, waarbij geen onderscheid gemaakt wordt tusschen gedachte en substantie, en overigens zoude men dan even goed kunnen zeggen: ‘een horlogiemaker wijst de uren niet aan, dus kan hij het vermogen om de uren aan te wijzen niet aan staal en koper verleenen’; of juist het omgekeerde: ‘God geeft mij het denkvermogen, maar dat bewijst volstrekt niet, dat hij zelf denkt’.</p>
<p>Voltaire zelf zag aanstonds het gebrekkige van Clarke's redenering op dit punt in, en hij erkende, dat, zoo Clarke be-<pb n="485"/>weerde dat God intelligent moet zijn omdat hij de intelligentie geeft, een ander zou kunnen staande houden dat God stoffelijk moet zijn omdat zijne schepping stoffelijk is; en de schoolsche distincties van <hi rend="i">volmaaktheden</hi> en <hi rend="i">beperkende eigenschappen</hi>, van <hi rend="i">positief</hi> en <hi rend="i">negatief</hi>, waarmede Clarke gepoogd had zich uit de moeielijkheid te redden en waarin hij zich geheel had verward, waren alles behalve in den geest van Voltaire, en deze erkent: ‘dat onze intelligentie misschien even verschillend is van die van God, als de wijze waarop wij de ruimte vervullen verschilt van die waarop God dat doet’<note n="1)" place="foot">Als boven, blz. 25.</note>. Voltaire erkent, dat hij hier aan de grens van het Spinozisme staat; maar hij kan het niet helpen; en de teleologie blijft het plechtanker. ‘God heeft geest en stof kunnen scheppen, zonder zelf stof of geest te zijn: noch het een noch het ander is van hem afgeleid, maar beiden zijn door hem geschapen. Het <hi rend="i">quomodo</hi> weet ik niet, dat is waar; ik wil liever stil blijven staan dan verdwalen; zijn bestaan is mij bewezen; maar wat zijne attributen en zijne natuur betreft, is het, geloof ik, bewezen, dat ik niet gemaakt ben om daarvan ooit iets te begrijpen’.</p>
<p>Zoo Voltaire hier tot Spinoza naderde, vereenigde hij zich daarentegen geheel met hetgeen Bayle tegen Spinoza had aangevoerd: namelijk dat deze zijn God uit deelen had samengesteld<note n="2)" place="foot">Bayle, ‘Dictionnaire historique et critique’ (Rotterdam 1697, f<hi rend="sup">o</hi>.), <hi rend="i">in voce</hi> ‘Spinoza’, p. 1083 sqq.</note>. Ook bij Voltaire is de God van Spinoza ‘ster en citroen, gedachte en mest, hetgeen slaat en hetgeen geslagen wordt’<note n="3)" place="foot">‘Le philosophe ignorant’, §. XXIV. Oevr. compl. T. LIV, p. 110.</note>, en daarin zag hij een tegenstrijdigheid, die er inderdaad niet in is, maar die hij er zelf inbracht, door de zaak. altijd volgens Clarke, verkeerd voor te stellen.</p>
<p>Sommige wijsgeeren (met name Leibnitz) waren nog niet tevreden geweest met de ontkenning van dit gedeelde bestaan van God, en zij hadden verzekerd dat men aan God - in tegenstelling met de stof - geene <hi rend="i">uitgebreidheid</hi> mocht toeschrijven. Doch daarmede ging men in Voltaire's oog weder te ver. Die <hi rend="i">simpliciteit</hi> van God, gelijk men het noemde, verschilde volgens hem weinig van niet-bestaan. God, die op alles werkt wat in de ruimte is, moet zelf ook in de ruimte zijn, en wanneer hij niet hier en niet daar is,
<pb n="486"/>dan is hij ten slotte nergens<note n="1)" place="foot">‘Le Philosophe ignorant’, §. XXIII. Oevr. compl T. LIV, p. 107. ‘Lettresde Memmius à Cicéron’, XII. Oevr compl T. LIV, p. 279, 280. Voltaire betuigt niet te begrijpen, wat niet-uitgestrektheid eigenlijk beteekent. Dit begrip schijnt de uiterste consequentie te zijn van dat der ondeelbaarheid. Men kan zich toch moeielijk iets, dat uitgebreid is, als absoluut ondeelbaar denken Toch blijft het zeer onbevattelijk en, als geheel <hi rend="i">negatief</hi>, van inhoud ontbloot; men kan er geene voorstelling aan verbinden.</note>. Dit wil echter voor Voltaire, blijkens het boven aangehaalde, niet zeggen dat God op dezelfde wijze uitgebreid is en de ruimte vervult als de stoffelijke lichamen, maar enkel dat men geen recht heeft hem stellig die simpliciteit toe te kennen.</p>
<p>Wij hebben hierboven opgemerkt, hoe Voltaire aanvankelijk, onder den invloed van Clarke, de eeuwigheid der materie had ontkend, op grond dat de <hi rend="i">keten der wezens</hi>, zoo het heette, niet oneindig konde zijn. Maar vele jaren later zien wij Voltaire ook op dit punt geheel van overtuiging veranderd. De oude volkeren, merkt hij op, hadden een denkbeeld van het bestaan der materie op zich zelve, afgescheiden van hare eindige vormen, en zij meenden dat de stof werkelijk eenmaal in dezen vormeloozen staat had verkeerd en dat die toestand aan de schepping der wereld was voorafgegaan; zij spraken van een chaos. Maar die chaos kan nooit bestaan hebben en is iets geheel ondenkbaars<note n="2)" place="foot">‘Le philosophe ignorant,’ §. XIV. Oevr. compl. T. LIV, p. 97.</note>. Eene schepping der wereld daàruit meende Voltaire evenmin te mogen aannemen als eene schepping uit het niet. God is eeuwig, maar hoe kan men zich God voorstellen zonder schepping, zonder wereld? Het denkbeeld, dat God gedurende eene eeuwigheid werkeloos en in het niet zou hebben bestaan, scheen aan Voltaire eene ongerijmdheid toe, want wat was dat voor een bestaan? Evenals de zon niet bestaan kan zonder te schijnen, zoo kan God niet bestaan zonder te scheppen; gelijk het licht altijd is uitgevloeid van de zon, zoo is de wereld eene eeuwige emanatie van God; het is onmogelijk zich het volstrekte <hi rend="i">niet</hi> voor te stellen. Daarom geloofde Voltaire dat de materie, met God, eeuwig bestaan heeft en eeuwig van hem hare modificatiën, hare vormen en vermogens heeft ontvangen. Men ziet dus: op het dualisme na komt de wereldbeschou-<pb n="487"/>wing van Voltaire hier die van Spinoza wederom zeer nabij<note n="1)" place="foot">‘Le philosophe ignorant’, §. XX. Oevr. compl. T. LIV, p. 102, 103. ‘Il faut prendre un parti, on le principe d'action’, §§. IV-V. Oevr. compl. T. LIV, p. 162-166.</note>.</p>
<p>Heeft Voltaire nu, evenals Comte, de onveranderlijkheid der soorten aangenomen? Dit schijnt uit al het overige te volgen, en het is wel waarschijnlijk dat hij er zoo over gedacht heeft, maar hij heeft, voor zoover mij bekend is, zich over dit punt nooit opzettelijk en uitdrukkelijk uitgelaten.</p>
<p>Alzoo nam dan Voltaire de eeuwigheid van de wereld aan: dat wil zeggen, hare oneindigheid <hi rend="i">in den tijd</hi>. Maar de oneindigheid der wereld <hi rend="i">in de ruimte</hi> ontkende hij. Strausz noemt dat ‘eene wonderlijke inconsequentie’<note n="2)" place="foot">Strausz, als boven. S. 235.</note>, maar Voltaire wist er toch het een en ander voor aan te voeren. Herhaaldelijk verklaart hij<note n="3)" place="foot">‘Le Philosophe ignorant’, §. XVIII. Oevr. compl. T. LIV, p. 100; en elders op onderscheidene plaatsen.</note>, dat de oneindigheid van tijd geheel iets anders is dan de oneindigheid van uitbreiding. ‘Op het oogenblik dat ik spreek’, zegt hij, ‘is er een oneindige tijd verloopen; dat is zeker; ik kan aan dat verleden tijdsverloop niets toevoegen, maar ik kan bij eene ruimte, die ik mij denk, altijd nog wel iets voegen, evenals ik ook altijd nog iets kan toevoegen aan de getallen die ik mij denk. Het oneindige in getal en in uitgebreidheid is iets, dat boven de sfeer van mijn voorstellingsvermogen gaat.’</p>
<p>Die moeielijkheid nu, die aan Voltaire onoverkomelijk scheen, vloeide voort uit de Newtoniaansche stelling, dat de <hi rend="i">ruimte</hi> iets is dat werkelijk bestaat. In dat geval immers bestaat er buiten de wereld een <hi rend="i">niet</hi>; de wereld is dan eindig in de ruimte. Newton en Clarke hadden betoogd, dat èn ruimte èn tijd wezenlijk zelfstandig bestaan; dat beider bestaan noodwendig voortvloeit uit dat van God, die eeuwig en alomtegenwoordig is; dat ruimte en tijd dus niet enkel noodwendige (dat wil niet zeggen <hi rend="i">aangeboren</hi>) begrippen zijn van betrekkingen tusschen de verschillende dingen, maar werkelijk bestaande dingen op zich zelf, en dit bewezen zij aldus:</p>
<p>Gesteld dat de hemellichamen, met behoud van hunnen stand ten opzichte van elkander, werden verplaatst, in dier voege, dat
<pb n="488"/>b.v. de zon met hare planeten kwam te staan waar nu een vaste ster is, dan zouden, zoo de ruimte niet iets was dat werkelijk bestaat, de zon, de maan en de aarde, ondanks die verplaatsing, niet van plaats zijn veranderd. En evenzoo, wanneer de tijd niets was dan de orde van opvolging der dingen, dan zoude hetgeen vandaag en hetgeen voor een millioen jaren geschied is, werkelijk op hetzelfde oogenblik gebeurd zijn. Het een zoowel als het ander is eene tegenstrijdigheid: dus moeten tijd en ruimte werkelijk bestaan<note n="1)" place="foot">‘Élemens de philosophie de Newton’. Part. I. Ch. II. Oevr. compl. T. LII, p. 51.</note>.</p>
<p>Het was niet door deze redeneering dat Voltaire zich liet overtuigen. ‘Men disputeert er nog altijd over,’ zegt hij, ‘of de oneindige ruimte een werkelijk bestaand wezen is, of niet. Ik wil mijn oordeel niet vestigen op zulk een dubbelzinnigen grondslag, op een twist, den scholastieken waardig<note n="2)" place="foot">‘Il faut prendre un parti, etc.’, §. IV. Oevr. compl. T. LIV. p. 164.</note>.’ Hij heeft blijkbaar ingezien, dat het geheele argument in quaestie niets is dan een sophisme. Immers de tegenstrijdigheid, waarvan sprake is, zoude juist dan alleen bestaan, wanneer ruimte en tijd inderdaad iets wezenlijks waren, hetgeen te bewijzen is. Wat is eene verplaatsing van alles wat er bestaat zonder verplaatsing van de dingen ten opzichte van elkander? Wat verandert er door? En wanneer men de betrekkingen tusschen de opeenvolgende dingen wegdenkt, dan is het overblijvend begrip van tijd even zinledig. Zonder die betrekking verschilt het niet of iets vandaag - of wel een millioen jaren vroeger of later gebeurt. Eene verplaatsing van alles te zamen in den tijd beteekent juist evenveel als eene verplaatsing van alles in de ruimte: namelijk volstrekt niets - tenzij men als bewezen aanneemt wat bewezen moet worden.</p>
<p>Newton en Clarke voegden er ook nog bij, dat ruimte en tijd <hi rend="i">quantiteiten</hi> zijn, en gevolgelijk iets positiefs; maar nu kan men vragen: <hi rend="i">quantiteiten</hi> waarvan? Van uren, dagen, ellen en mijlen?</p>
<p>Doch er bestond voor Voltaire eene andere, vrij wat sterker reden om de oneindigheid der wereld in de ruimte te ontkennen. Newton had namelijk het werkelijk bestaan der ledige
<pb n="489"/>ruimte, zooals hij meende, op zuivere natuur- en wiskundige gronden bewezen. Descartes had, met zijn ‘non datur vacuum’ wederom eene groote stelling op zeer ongeschikte wijze voorgedragen en verdedigd. Het viel Newton licht te bewijzen, dat de leer van Descartes niet overeen te brengen was met de verschillende dichtheid der lichamen, en dat er eene gewichtige maar weinig aannemelijke gevolgtrekking uit te maken viel: namelijk de volstrekte onmogelijkheid van de beweging der hemelligchamen. Zelfs scheen de eenparige dichtheid van alle stoffen, die men volgens Descartes zou moeten aannemen, iedere mogelijke beweging uit te sluiten. Newton meende, dat de hemellichamen zich in eene volstrekt ledige ruimte bewogen, daar hij geene storingen in hunnen loop konde vinden die aan eene middelstof zouden moeten toegeschreven worden. Ieder weet dat men later, met de lichttheorie van Huygens, het bestaan van zulk eene stof, van den zoogenaamden <hi rend="i">eether</hi>, heeft aangenomen, die zoo ijl is dat men den invloed er van op den loop der hemellichamen, over den betrekkelijk korten tijd der menschelijke waarnemingen, enkel ten aanzien eener enkele komeet heeft kunnen bespeuren.</p>
<p>Volgens Newton bestaat er dus ledige ruimte in de wereld; maar waarom dan ook niet daar buiten? En daaruit volgt dan de eindigheid der wereld in de ruimte. Daarmede vereenigt Voltaire zich volkomen. Maar nu verrast hij ons door eene merkwaardige afwijking van zijnen meester. Newton en Clarke. die aan de ruimte en den tijd een eeuwig en noodwendig bestaan toeschreven, hadden dat bestaan aan de materie ontzegd. Wij zagen reeds, dat Voltaire daaromtrent van een ander gevoelen was. Bij hem was het: geen wereld zonder God; maar omgekeerd ook, geen God zonder wereld. Daar God eeuwig is in den tijd, is de wereld dat ook. Maar daar de wereld in de ruimte niet oneindig is, is God dat ook niet. Terwijl Newton en Clarke hadden gezegd: ‘God is overal: dus is hij ook waar niets is’, - zeide Voltaire: ‘Neen; waar niets is, is God ook niet<note n="1)" place="foot">Als boven. blz. 163, 164. ‘Élémens de philosophie de Newton,’ Part. l. Ch. II. Oevr. compl. T. LII, p. 52, 54.</note>.’</p>
<p>De slotsom van dat alles nu is, dat Voltaire's theïsme van Spinoza's pantheïsme veel minder verschilt dan men gewoonlijk
<pb n="490"/>gelooft, en slechts in zooverre als voortvloeit uit de teleologie en uit de uitspraken der toenmalige natuurwetenschap. Het theisme van Voltaire is oorspronkelijk; het wijkt zeer veel af van dat zijner voorgangers, en het heeft, onder zijne handen, alle supranaturalistische kleur verloren. Bij Voltaire is het niet meer de God, die de wereld eenmaal geschapen en haar toen, ziende dat alles goed was, aan zich zelve en aan hare eigene krachten overgelaten heeft, om slechts nu en dan, bij bijzondere gelegenheden, ‘in te grijpen;’ welk laatste men dan nog slechts aannam voor zooveel men aan wonderen geloofde. Zelfs Newton had gemeend, dat het heelal, na een zekeren tijd, ‘de herstellende hand van den Schepper noodig zou hebben,’ d.w.z. dat het in wanorde zou geraken en dat er dan een wonder zon gebeuren om het weder in orde te brengen. Maar volgens Voltaire heeft God niet geschapen, maar schept hij altijd en openbaren zijn wil en zijne macht zich voortdurend in alles; de onderscheiding van natuurwerking en wonder valt geheel weg, en de betrekking tusschen God en de materie wordt zoo nauw, hoezeer beiden onderling gescheiden blijven, dat dit dualisme zoo dicht tot het monisme nadert als slechts mogelijk is. Voor het overige heeft Voltaire meer dan eens verklaard: ‘Het eenige, waarvan ik zeker overtuigd ben, is dat er eene intelligente oorzaak van alle dingen buiten deze zelven bestaat, - maar verder weet ik niets<note n="1)" place="foot">‘Traité de métaphysique’, Ch. II. Oevr. compl. T. LIV, p. 26. ‘Le philosophe ignorant’, §. XVII. Oevr. compl. T. LIV, p. 99; en elders.</note>.’</p></div>
<div type="section">
<head rend="h4">III.</head>
<p>Alzoo is dan God de oorzaak van alles wat bestaat; door zijnen wil worden alle verschijnselen der wereld verwekt. Hij is dus de bewerker zoowel van hetgeen wij <hi rend="i">kwaad</hi> als van wat wij <hi rend="i">goed</hi> noemen. God, dien wij ons niet dan als oneindig wijs en goed kunnen voorstellen, heeft het leven gegeven aan alle schepselen om door elkander verslonden te worden. Elke diersoort heeft een onoverwinnelijk instinct om eene andere soort
<pb n="491"/>te vernietigen. En de mensch in het bijzonder is ieder oogenblik van zijn leven onderworpen aan allerlei ramp en smart. Zijn gevoel van regt en onregt, zijne geestvermogens die hem toekomstig onheil doen voorzien, verzwaren zijn lijden. Hoe dat raadsel op te lossen? De mythen, die bij de oude volkeren in omloop waren, bewijzen, dat men zich altijd heeft ingespannen om die oplossing te vinden, iedere secte tracht met hare dogmatiek de knoop door te hakken en elk wijsgeer poogt haar te ontwarren, zoo goed hij kan, maar alle moeite is vruchteloos gebleven<note n="1)" place="foot">‘Il faut prendre un parti. etc.’ §§ XV-XXV. Oevr. compl. T LIV. p. 183-211.</note>. Het opmerkelijkste van al die stelsels is dat der <hi rend="i">twee beginsels</hi>, dat door de Manichaeërs, de oude Perzen en door andere secten is aangenomen. Maar zoo er iets vaststaat, dan is het de eenheid van het wereldbestuur. Het bestaan van meerdere noodwendige, eeuwige, onafhankelijke en alomtegenwoordige wezens tegelijk is op zich zelf eene tegenstrijdigheid en overigens zouden zij òf onderling moeten zamenwerken, in welk geval zij identisch en dus wearlijk één zouden zijn - óf wel zij zouden elkander moeten tegenwerken en alsdan zou er in de natuur volstrekt geen orde en regelmaat zijn: want die strijd zou zich niet bepalen tot het leven van menschen en dieren, maar zich over alles uitstrekken. Maar overal zien wij eenparig dezelfde natuurwetten heerschen: de zwaartekracht werkt in alle ligchamen op dezelfde wijze; het licht der vaste sterren vertoont dezelfde eigenschappen als dat der zon. Van een strijd tusschen twee beginsels is buiten de menschen- en dierenwereld geen spoor te vinden<note n="2)" place="foot">‘Le philosophe ignorant.’ § XXIII. Oevr. compl. T. LIV. p. 105-107. ‘Il faut prendre un parti etc.’ § I. Oevr. compl. T. LIV. p. 159-161. ‘Lettres de Memmius à
Cicéron.’ IX. Oevr. compl. T LIV. p. 274-575.</note>.</p>
<p>Er moet dus een andere oplossing gezocht worden. Met dat vraagstuk heeft Voltaire zich ijveriger bezig gehouden dan met eenig ander, want het gold hier niet enkel eene wijsgeerige en wetenschappelijke, maar eene levensquestie: het was hier niet alleen om eene theorie te doen maar ook om de praktijk, en op dit terrein kwam niet enkel de kalme bespiegeling van den denker in het spel, maar ook het zeer sterke gevoel van
<pb n="492"/>den mensch. Zoo ging het Voltaire, wanneer hij op dit onderwerp kwam, en het gevolg daarvan was, dat men in zijne redeneringen over- en in zijne voorstellingen van de zaak de grootste inconsequentie opmerkt. Uitmuntend is dat in het licht gesteld door Victor Cherbuliez, die het, door eene vergelijking van Voltaire met Lessing, nog scherper doet uitkomen. ‘Voltaire en Lessing,’ zegt hij, ‘die onderling zoovele punten van aanraking hadden, komen ook daarin met elkander overeen, dat zij heiden de menschelijke vrijheid op de wijze van Spinoza opvatten, maar nog een stap verder wijken die groote geniën van elkander af. Het determinisme van Lessing is optimistisch, maar dat van den schrijver van Candide is zulks juist niet. Men kan slechts optimist zijn op voorwaarde van de dingen meer in massa dan in de bijzonderheden te beschouwen; want in de geschiedenis, even als in het leven, zijn de bijzonderheden hatelijk. De prikkelbare gevoeligheid van Voltaire is geheel aan den invloed dier bijzonderheden overgegeven. Bij niemand was het gevoel zoo weinig van de gedachte afgescheiden als bij hem: zijne redeneringen hebben de duizelingwekkende levendigheid van een indruk......Men heeft dikwijls zijn gezond verstand geroemd: het is bewonderenswaardig; maar dat gezond verstand is een demon; het heeft al de drift, al het verrassende van het genie; het is een kind van de lucht; het vliegt weg, het gaat waarheen het verkiest, de wereld rond op de vleugelen der phanthasie en van den hartstogt.</p>
<p>Wonderlijke invallen, gewaagde oordeelvellingen, de bevingen van een zenuwachtigen toorn, een schaterend gelach, gelijk de wereld nog niet gehoord had: ziet daar Voltaire aan zijnen demon overgeleverd. Er is nog een andere Voltaire, die glimlacht, die zijn vriend Thieriot beknort, die met “zijne engelen”<note n="1)" place="foot">Zoo noemde Voltaire den heer en mevrouw d'Argental, zijne beste en trouwste vrienden.</note> over de groote tooverlantaarn schertst, en die met Horatius verkeert. Deze bezit eene geheel bijzondere aanvalligheid; hij vermeit zich in het spel zijner verbeelding, zoo levendig als kwikzilver en zoo snel als de vlam. Maar zoodra een vlieg hem steekt kan hij in geheel het heelal niets meer zien dan Fréron, Lissabon in asch gelegd, geregtelijke moorden en Welchen die als apen kromme sprongen maken te midden eener zee van
<pb n="493"/>bloed.<note n="1)" place="foot">Deze zinsnede schijnt voor den nederlandschen lezer eenige verklaring noodig te hebben. Fréron (Elie-Catherine geb. 1719, gestorven 1774) was aanvankelijk Jesuiet, later broodschrijver en Voltaires bitterste tegenstander. Hij gaf eerst, met den Abt Desfontaines (ook een vijand van Voltaire en de verachtelijkste ellendeling), een tijdschrift uit getiteld: ‘Lettres de la comtesse’ dat eindelijk door de politie verboden werd en naderhand, toen zijn waardige medewerker gestorven was, alleen een paar andere, waarvan ‘l'Année littéraire’ het meest bekend is. Fréron maakte van de polemiek, die hij tegen de beroemdste letterkundigen en wijsgeeren van zijn tijd en in de eerste plaats tegen Voltaire voerde, een beroep; hij werd er goed voor betaald en had magtige beschermers. Zelfs was zijn zoon een petekind van koning Ladislaus Lecsinsky, den schoonvader van Lodewijk XV. Fréron had de eer, van Voltaire, die hem doodelijk haatte, gedurig in de uiterste woede te brengen. Evenals de namen van Desfontaines, La Beaumelle, Abraham Chaumeix. Patouillet, Nonotte en zoovele anderen, zoo is ook die van Fréron onsterfelijk geworden doen toedoen van Voltaire: al die oneerlijke prulschrijvers zouden vergeten zijn, zoo Voltaire had kunnen goedvinden hunne aanvallen slechts met een verachtend stilzwijgen te beantwoorden; maar men weet hoe zwak de groote man op dat punt was. Fréron komt voor in Voltaire's blijspel ‘Le café, ou l'Ecossaise’ onder den naam van Wasp (wesp), of eigenlijk onder dien van Frelon; maar bij de censuur vond men dat al te duidelijk en het woord werd toen in het Engelsch vertaald.
<lb/><hi rend="i">Welchen</hi> (<hi rend="i">Waalschen</hi>) is een spotnaam voor de Franschen, evenals wij somtijds de Duitschers, in een slechten zin, <hi rend="i">moffen</hi> noemen. Voltaire heeft deze uitdrukking waarschijnlijk in Duitschland leeren kennen en het woord van daar in Frankrijk ingevoerd; maar hij spelde het verkeerd, want het moet zijn <hi rend="i">Wälschen</hi>.
<lb/>De paraphrase van de geheele zinsnede kan dus zijn: wanneer Voltaire uit zijn humeur was, dan zag hij in de wereld niets meer dan een gemeenen kerel, eene verwoeste stad, onschuldig vergoten bloed en een even wreedaardig als ligtzinnig volk.</note>. Of hij dien grondregel van Pythagoras al aanhaalt: “Verteer uw hart niet”; hij heeft het zijn leven lang verteerd. Er is phlegma, veel phlegma noodig om de geschiedenis in rozekleur te zien. Volgens Voltaire, wanneer hij in toorn is, kan men alles in twee woorden uitdrukken: namelijk dat de groote massa van het menschdom altijd onzinnig en onnoozel geweest is en het nog lang blijven zal. Wanneer hij redeneert, dan erkent hij, dat het kwaad noodzakelijk is; dat God geene Goden
<pb n="494"/>heeft kunnen scheppen, dat het noodwendig is geweest dat de menschen, juist omdat zij met rede begaafd waren, ook dwaasheid hadden, gelijk er in alle werktuigen wrijving noodig is; maar in de practijk houdt zich zijn determinisme niet staande, en hij maakt zich vreesselijk boos op die werktuigen, waarin zooveel wrijving is. God zij geloofd! hij heeft er eenige van in orde gebracht, want hij was van gevoelen dat men den tijd, dien men verliest met een systema in elkaar te zetten, beter en nuttiger gebruiken kan om een misbruik weg te nemen’<note n="1)" place="foot">Victor Cherbuliez. ‘G.E. Lessing.’ He part. Revue des deux mondes, He periode. T. LXXIII. T. 1013 <hi rend="i">sqq.</hi> (15 Fevrier 1868).</note>.</p>
<p>Wij hebben hier dus te doen met twee Voltaires. Laat ons dus Voltaire eerst gadeslaan in zijne kalme, en vervolgens in zijne toornige oogenblikken.</p>
<p>In een zijner geschriften haalt Voltaire, volgens Gassendi, de woorden aan van Epicurus: ‘òf God heeft het kwaad willen beletten en het niet vermogt òf hij heeft het wel kunnen doen, maar het niet gewild.’ En zonder aarzelen verklaart hij zich voor het eerste. ‘Ik wil liever, zegt hij, een beperkten God aanbidden, dan een boozen.’ En elders: ‘Hoe? een lam, een duif. een nachtegaal zullen mij nooit leed doen, en God zou mij altijd doen lijden? Hij zoude onder mijne schreden afgronden openen om de stad, waarin ik geboren ben, te verzwelgen en waarin hij mij levenslang aan het lijden zou prijsgeven, en dat zonder eenig motief, zonder reden, zonder dat er iets goeds uit zou kunnen voortkomen? Neen, mijn God, hoogst, weldadig wezen! dat kan ik niet gelooven; die vreesselijke beleediging kan ik u niet aandoen’<note n="2)" place="foot">‘Il faut prendre un parti etc.’ § XX. Oevr. cempl. T. LIV. p. 192. ‘Lettres de Memmius à Cicéron.’ Xl. Oevr. compl. T. LIV. p. 278, 279.</note>. En somtijds gaat Voltaire zelfs zoover dat hij erkent, dat God onmogelijk een zamengesteld ligchaam, gelijk het menschelijke, onvernielbaar en het vernielbare gevoelloos heeft kunnen maken, en dat juist de eigenliefde en de hartstochten, die noodzakelijk zijn voor het bestaan van den mensch, hem onvermijdelijk nu en dan op het dwaalspoor brengen en in het ongeluk storten moeten. Want er zijn onmogelijkheden denkbaar, die zelfs God niet kan oplossen. En mis-<pb n="495"/>schien heeft de materie tegenstand geboden aan de intelligentie die haar bezielt<note n="1)" place="foot">‘Lettres de Memmius a Ciceron. VII. Oevr. compl. T. LIV. p. 272. ‘Dictionnaire philosophique’ <hi rend="i">in voce</hi> ‘puissance.’ Oevr. compl. T. LXXVI p. 26 <hi rend="i">sqq.</hi></note>.</p>
<p>In den tijd toen Voltaire het ‘Traité de metaphysique’ opstelde, hield hij de leer der wilsvrijheid nog staande tegen het determinisme van Spinoza en paste hij haar ook toe op God. Gevolgelijk beschouwde hij toenmaals de wereld als het gewrocht eener geheel onbeperkte almagt, en tegen hen, die zich beklaagden over de onvolmaaktheden van dat gewrocht, voerde hij enkel aan, dat onze begrippen van goed en kwaad, als geheel betrekkelijk, slechts voor eindige wezens kunnen gelden, maar niet voor het oneindige opperwezen; dat wij geen regt hebben om ons te beklagen over eene orde, waarvoor wij niets beters in de plaats zouden weten te stellen; dat wij geen regt hebben om te beweren, dat het anders behoorde te zijn; en eindelijk dat God niet verantwoordelijk is voor de gevolgen onzer verkeerde handelingen die wij krachtens onzen vrijen wil bedrijven<note n="2)" place="foot">‘Traié de métaphysique’ ch. II. Oevr. compl. T. LIV, p, 28-29.</note>. Maar later, toen Voltaire, van een bestrijder van het determinisme, een der meest verklaarde aanhangers daarvan geworden was, onderging ook zijn begrip van de vrijheid van God eene geheele verandering. De groote definitie van Locke: ‘Vrijheid is het vermogen om te doen wat men wil’, werd nu ook op God toegepast en de noodwendigheid van al het bestaande door een onverbiddelijk causaalverbond werd consequent aangenomen Zoo kwam Voltaire tot de erkenning, dat de wereld noodwendig zoo moet zijn als zij is en dat God haar niet anders heeft kunnen maken. Want, even als ieder wezen, zoo is ook God gebonden aan de voorwaarden zijner natuur: ook zijn wil is gedetermineerd; maar even als Spinoza, zoo erkent ook Voltaire in die noodwendigheid bij God de hoogste vrijheid. Vrij is men, wanneer men iets wil doen en kan doen. De dieren hebben weinig denkbeelden en vermogens: zij zijn dus weinig vrij. De mensch, die tot zooveel meer in staat is, is meer vrij. Maar de grootste vrijheid
is bij God, die de idee der geheele wereld gehad en haar verwezenlijkt heeft. ‘Alles te doen wat men kan’, laat Voltaire door Memmius aan Cicero schrij-<pb n="496"/>ven, ‘dat is zijne vrijheid ten volle uitoefenen. God heeft alles gedaan wat God kan doen. Het is schoon dat een God geen kwaad kan doen’<note n="1)" place="foot">‘Lettres de Memmius à Cicéron’ XI. Oevr. compl, T. LIV. p. 279 ‘Il faut preudre un parti ete.’ § VI. Oevr. compl. T LIV. p. 167. ‘Tout en Dien ou commentaire sur Malebranche.’ Oevr. compl. T. LIV. p. 230</note>. En in het kleine geschrift, getiteld ‘De, l'ame, par Soranus, médecin de Trajan’ zegt hij: ‘Het gemeene volk stelt zich God voor als een Koning die te midden van zijn hof een Lit de Justice houdt. Teedere gemoederen verbeelden zich hem als een vader die voor zijne kinderen zorg draagt. Maar de wijze schrijft hem geene enkele menschelijke affectie toe. Hij erkent eene noodwendige, eeuwige magt, die geheel de natuur bezielt, en hij onderwerpt zich’<note n="2)" place="foot">‘De l'âme. Par Spranus, médecin de Trajan.’ V. Oevr. compl. T. LIV. p, 253.</note>.</p>
<p>Met de gemelde, door Voltaire aangenomen opvatting van Gods vrijheid, is de stelling van Leibnitz: ‘dat deze wereld de beste der mogelijke werelden is,’ volstrekt in strijd. Voltaire toont aan, dat het onzin is, te spreken van mogelijke werelden - die niet bestaan. Want alles wat mogelijk is, bestaat, maar wat niet bestaat is onmogelijk: derhalve is deze wereld, die alleen bestaat, ook de eenige mogelijke. Van een vrije keus, door God uit verschillende mogelijkheden gedaan, kan geen sprake zijn: men kan niet zeggen, dat hij even goed eene andere wereld zou hebben kunnen scheppen. Zoo hij zich nog andere werelden heeft gedacht, dan heeft hij voorzeker de beste van die gedachten verwezenlijkt, maar die keus heeft hij dan met noodzakelijkheid moeten doen en het was onmogelijk dat hij eene andere deed.<note n="3)" place="foot">‘Le philosophe ignorant.’ § XXVI. Oevr. compl. T. LIV. p. 253.</note>.</p>
<p>Het is door Strausz opgemerkt, dat, terwijl Voltaire op zuiver wijsgeerige gronden overtuigd was van het bestaan van God als den magtigen en wijzen schepper der wereld, zijne philosophie verder te kort schoot om er een nader begrip van Gods wezen en eigenschappen op te gronden. Over het algemeen verlangde Voltaire dat trouwens niet, maar op één punt had hij toch gaarne meer willen geven en verder gaan. Hij hechtte er
<pb n="497"/>waarde aan, gelijk wij zagen, dat God erkend werd niet alleen als magtig en wijs, maar ook als regtvaardig in menschelijken zin, en dat men van hem het loon der dengd en de straf der ondeugd verwachtte. Maar dat was op geene wijsgeerige gronden te bewijzen. Voltaire moet zich dus vergenoegen met de bewering dat onze bewustheid van regt en onregt ons mag doen besluiten tot hetzelfde bij God, - dat het geloof daaraan zeer nuttig en onmisbaar voor de maatschappij is en dus niet bestreden <hi rend="i">mag</hi> worden, - en ten slotte dat niemand toch het tegendeel er van bewijzen kan. Dat is alles zeker goed gemeend, maar de redenering is niet zeer klemmend<note n="1)" place="foot">Strausz. Als bovon. S. 238-239, en de daar aangehaalde plaatsen van Voltaire. ‘Fragmens des instructions pour le prinee royal de***’ (1752). Oevr. compl. T. XXXIII. p. 122. ‘Dien et les hommes.’ (<hi rend="i">Axiomes</hi>). Oevr. compl. T. LVII. p. 67. ‘l'Historie de Jenni’ chap. X. XI. etc. Oevr. compl, T. LXXVIII. p. 147 <hi rend="i">sqq.</hi></note>.</p>
<p>Voltaire ging alzoo het optimisme volgens de voorstelling van Leibuitz te keer. Overtuigd van de noodwendigheid van al het bestaande was hij het, in zijne bedaarde oogenblikken, evenzeer van de betrekkelijkheid onzer begrippen van goed en kwaad, van lijden en genot, die niet op God overgebragt kunnen worden. Tevens voert hij tegen de pessimisten en hunne levensbeschouwing een zeer gegrond en practisch bezwaar aan: namelijk dat zij op eenzijdige wijze blijven hangen aan de geschiedenis, terwijl zij het bijzonder leven voorbijzien en miskennen. De geschiedenis is, uit den aard der zaak, voor het grootste gedeelte een tafereel van openbare rampen en van geruchtmakende misdaden van hooggeplaatste personen: maar het geluk van het bijzonder leven wordt niet in boeken beschreven en het blijft verborgen. Toch is het groot genoeg om tegen zeer veel openbaar onheil op te wegen<note n="2)" place="foot">‘Élémens de philosophie de Newton’ L. part ch. I. Oevr. compl. T. LII. p. 47.</note>. Dit alles is uitmuntend: niemand heeft beter over goed en kwaad geredeneerd dan Voltaire, wanneer hij redeneerde. Maar dat hij dit niet altijd deed en dikwijls in een hoogst onwijsgeerige stemming verkeerde, is reeds gezegd; en het opmerkelijkste voorbeeld van de wijze waarop die stemming zich uitte, is te vinden in het gedicht op de aardbeving te <hi rend="i">Lissabon</hi> (1756). Daarin, en nog meer in de aanteekeningen
<pb n="498"/>er op, sloeg hij de philosophie, die hij zelf bij andere gelegenheden met zooveel kracht voorgedragen heeft, letterlijk in het aangezigt, door de noodwendigheid van alles krachtens het causaal-verband te ontkenmen of althans te beperken en ruimte te laten voor willekeur.<note n="1)" place="foot">‘Poème sur le désastre de Lisbonne’ (1756), en voornamelijk de 2e noot daarop Oevr. compl T. III. p. 191 <hi rend="i">sqq.</hi>
<lb/>Men moet hier intusschen op het jaartal letten. Voltaire had toen zijne gewigtigste philosophische werken nog niet geschreven: later is hij tot het inzigt gekomen van het, hier nog door hem miskende, volkomen en onverbrekelijk verband der verschijnselen.</note> Het heet daar nu:</p>
<p>‘Dieu tient en main la chaine et n'est point enchainé.’</p>
<p>In de correspondentie van Grimm komt eene recensie van dit gedicht van Voltaire voor (misschien wel van de hand van Diderot), waarin streng gerigt werd gehouden over de ‘kleingeestige, bekrompen en valsche philosophie’ van Voltaire, waartegen eene opvatting der questie en eene redenering worden overgesteld, welke Voltaire in zijne andere en latere geschriften, zelf volvolkomen gevolgd is<note n="2)" place="foot">Grimm ‘Correspondance.’ Avril 1756. (Londres 1814). T.l. p. 292-300 Men vindt in die, nog lezenswaardige recensie, de questie zoo meesterlijk geformuleerd en in zulk een helder licht gesteld dat dit mij doet vormoeden dat zij van Diderot is, die aan de correspondentie van Grimm medewerkte.</note>.</p>
<p>Voltaire was in theorie geen pessimist, maar hij werd het dikwijls in de practijk en zijn pessimisme uitte zich dan meestal in bittere ironie en vernietigenden spot. Men heeft hem daarom voor gevoelloos, ja voor boosaardig uitgemaakt, met eene oppervlakkigheid die verwonderlijk is bij hen, die steeds den mond vol hebben van de oppervlakkigheid van Voltaire. Ik heb reeds elders gewezen op den waren aard van dat pessimisme, dat aan velen zoozeer mishaagt en op de practische en weldadige beteekenis er van. Waardoor werd Voltaire aangedreven, zoo het niet was door een levendig en warm gevoel voor de ellende zijner medemenschen? Waarlijk, om optimist te zijn is vrij wat meer ongevoeligheid en zelfzucht noodig, - of er is ten minste dikwijls meer van een en ander bij in het spel dan om pessimist te zijn gelijk Voltaire. Er is in dat pessimisme van Voltaire iets gezonds, iets menschelijks, iets krachtigs; zijne ironie is
<pb n="499"/>meer dan ironie: het is een daad; men vindt bij hem vurigen ijver voor het goede en ware, en hoop op de zegepraal daarvan, en zijn invloed op anderen is niet verzwakkend maar opwekkend; hij deelt hun iets van zijn kracht en zijn vuur mede. Hoe geheel verschillend daarvan is het zwartgallige, ziekelijke, vergiftige pessimisme van zekere hedendaagsche ‘denkers,’ die zoolang gedacht hebben tot zij volslagen onbekwaam geworden zijn om te leven, te werken en te genieten: b.v. om een der meest uitstekende vertegenwoordigers van die treurige school te noemen, Schopenhauer. Voltaire biedt ons geneesmiddelen aan voor onze kwalen, die hij schijnbaar zoo weinig ernstig opvat, maar die andere wijsgeeren doen mij denken aan kwakzalvers, die beginnen met gezonde lieden wijs te maken dat zij ziek zijn en hun zelfs vergif ingeven, om vervolgens het genoegen te kunnen hebben van hun huismiddeltjes te slijten. En ten wiens bate die praktijk dan ten slotte komt, verstaat zich van zelf.</p></div>
<div type="section">
<head rend="h4">IV.</head>
<p>Wij hebben Voltaire tot dusverre beschouwd als dualist, maar nu zullen wij hem ook als monist leeren kennen. Want terwijl zijn Godsbegrip dualistisch was, zoo was zijn begrip van de menschelijke ziel stellig monistisch. Gelijk Strausz opmerkt<note n="1)" place="foot">Strausz. Als boven. S, 240.</note>, diende hem het dualisme aan den eenen kant om het aan den anderen uit den weg te ruimen. Immers, waarom zoude God, die aan de materie al hare vermogens heeft gegeven, haar ook niet het vermogen van te denken en te gevoelen kunnen gegeven hebben? Men heeft, volgens Voltaire, althans geen regt om de mogelijkheid daarvan te ontkennen, en men mag het alzoo aannemen wanneer geene andere opvatting meer waarschijnlijk blijkt te zijn. In die overtuiging heeft Voltaire de voornaamste stelsels, die tegen het zijne konden worden overgesteld, onderzocht en hij is tot het besluit gekomen, dat geen er van aannemelijk is en dat de zwarigheden tegen elk van die stelsels veel grooter zijn dan die tegen zijne monistische opvatting der zaak. Spinoza had het denken verklaard voor een attribuut der materie even
<pb n="500"/>als de uitgebreidheid: maar, meent Voltaire, waarom denkt dan alle stof niet, gelijk alle stof uitgebreid is? En waarom denk ik dan niet altijd? Wanneer ik in een diepen slaap zonder droomen of wel in onmagt lig, dan gevoel en dan denk ik niets; dan ben ik werkelijk dood. En dit laatste liet Voltaire voornamelijk ook tegen Descartes gelden, die het denken voor essentieel aan ons (geestelijk) zijn had verklaard, waaruit volgde dat het denken geen oogenblik konde ophouden zoolang het zijn duurde; zoodat hij gedwongen was om, geheel willekeurig, te stellen dat wij werkelijk ons geheele leven lang onophoudelijk denken, ook in den slaap en in de onmagt, en dat wij ons van dat denken slechts daarom later niets meer kunnen herinneren omdat die gedachten ongeschikt zijn om onthouden te worden. Het is duidelijk dat men op die wijze gemakkelijk alles bewijzen kan wat slechts denkbaar is, maar aan Voltaire was die bewijsvoering niet besteed<note n="1)" place="foot">‘Dictionnaire philosophique.’ <hi rend="i">in voce</hi> ‘Ame.’ Sect. III. Oevr. compl. T. LXIII. p 225-226.</note>.</p>
<p>Maar het merkwaardigste stelsel, waarmede Voltaire zich het uitvoerigst bezig houdt, is dat van Leibnitz. Deze had ligchaam en ziel gescheiden, maar hij had de laatste voor eene <hi rend="i">monade</hi> verklaard, gelijk de monaden, waaruit de geheele schepping bestond, maar van eene andere soort<note n="2)" place="foot">Leibuitz nam vier soorten van monaden aan: die der materie, die der dieren, die van de menschelijke ziel en die van God. Deze monaden waren enkelvoudig: d.w.z. ondeelbaar en bijgevolg niet uitgebreid. Alzoo bestonden de uitgebreide ligchamen uit niet-uitgebreide deelen. Doch dit verschil in essentie tusschen de deelen en het geheel werd door Voltaire even ondenkbaar geacht als dat het goud uit deelen van het ijzer zon bestaan en hij achtte het bezwaar volstrekt niet opgelost door de definitie, door Wolf gegeven: ‘Dat de uitgebreidheid de opeenvolging is van eenheden en dat dus iedere eenheid op zich zelve geen ruimte inneemt.’ Ook over dit onderwerp was Voltaire het in 1737 met Frederik den Groote onëens, die de leer van Leibuitz en Wolf tegen hem verdedigde. Zie de ‘correspondance avec le roi de Prusse,’ te beginnen met December 1736 (Oevr. compl. T. XC. p. 44, 59, en volgg. - ‘Élémens de philosophie de Newton.’ I part. ch. IX. Oevr. compl. T. LII p. 97. Het was Voltaire's meening, dat er geen reden bestaat om aan de stof geooe oneindige deelbaarheid toe te kennen, hetgeen natuurlijk niet wil zeggen dat zij oneindig <hi rend="i">gedeeld</hi> is of dat <hi rend="i">feitelijk</hi> worden kan. Intusschen moest hij erkennen, dat er ook tegen deze zijne opvatting bezwaar kan worden gemaakt en dat de vraag eigenlijk het wezen der dingen zelf betreft dat ons verborgen is. Zie, onder anderen, de ‘Dictionnaire philosophique’ <hi rend="i">in voce</hi> ‘Infini.’ Sect. I. Oevr. Compl. T. LXXI. p. 170-171.</note>. De overeenstemming van
<pb n="501"/>wil en daad, van gedachte en beweging had Leibnitz niet doen besluiten tot het bestaan van verband, van directe werking op elkaâr, van ziel en ligchaam, maar hij had zich daaromtrent uit de moeijelijkheid gered door middel van een verzinsel, nog ruwer en willekeuriger dan het zoo even genoemde van Descartes: namelijk door de voorbeschikte overeenstemming (<hi rend="i">harmonie préétablie</hi>). ‘In zijne hypothese,’ zegt Voltaire, ‘heeft de ziel geen gemeenschap met het ligchaam: het zijn twee uurwerken. die God gemaakt heeft, die ieder hun eigen veer hebben en die toch een tijdlang volkomen gelijk loopen: het een wijst de uren aan en het andere slaat ze; maar God heeft hunne beweging in diervoege ingerigt, dat de wijzer en het slagwerk toch altoos met elkander overeenstemmen. Maar, voegt Voltaire er bij, zoo zoude men mijne ziel even goed in de planeet <hi rend="i">Saturnus</hi> als in mijn ligchaam kunnen plaatsen. Waartoe dient die harmonie, die dubbele toestel? Waartoe dient die vereeniging van ziel en ligchaam?’<note n="1)" place="foot">‘Élémens de philosophie de Newton’ I. part. ch. VII. Oevr. compl. T. LII. p. 81, 82.</note> Volgens Leibnitz was de ziel een enkelvoudig (d.i. ondeelbaar, niet zamengesteld) en geschapen wezen, onderhevig aan verandering, terwijl God ook enkelvoudig maar ongeschapen en onveranderlijk was. De ziel nu, als een enkelvoudig wezen, kan geene verandering ondergaan door de werking van zamengestelde ligchamen. En toch is de ziel de levende spiegel van het heelal en hare veranderingen zijn de opeenvolgende denkbeelden van de verschijnselen in het heelal. Zij ondergaat die veranderingen krachtens de natuur van haar eigen wezen. Al de verschijnselen der wereld vormen een keten: alles is onderling noodwendig afhankelijk en het een volgt uit het andere. Wanneer de ziel dus slechts het begrip heeft van ééne zaak, dan volgt daaruit
noodwendig eene meer of minder heldere bewustheid van al het overige.</p>
<p>Het behoeft niet gezegd te worden, dat Voltaire van de <hi rend="i">monade</hi> van Leibnitz niets wilde weten en voor alles naar bewijzen
<pb n="502"/>vraagde. En wat de bewustheid der monade van de buitenwereld betrof, meende Voltaire dat de Duitsche wijsgeer het paard achter den wagen had gespannen, daar toch onze bewustheid van die noodwendige zamenhang der verschijnsels onderling eerst ontstaan kan na- en uit de waarneming dier verschijnsels op zich zelve. Bij de bespreking dezer quaestie in de ‘Élémens de philosophie de Newton’ beging Voltaire echter dezelfde fout als in het gedicht op de aardbeving van Lissabon, door te ontkennen dat alles zonder onderscheid noodwendig zamenhangt, en door staande te houden dat sommige verschijnselen wel <hi rend="i">gevolg</hi> maar geen <hi rend="i">oorzaak</hi> zijn en dat dus alles niet zoo onverbrekelijk zamenhangt, dat <hi rend="i">alles</hi> noodwendig anders zou moeten zijn als het is, wanneer er <hi rend="i">iets</hi> anders ware. Die redenering is oneindig minder wijsgeerig dan die van Leibnitz. Maar in zooverre heeft Voltaire gelijk, dat wij het noodwendig verband van alles niet overal zien omdat wij niet in staat zijn de verbindende keten volkomen goed te volgen: en dat bijgevolg de onvolkomen, abstracte bewustheid van dat verband geen volkomen, concrete bewustheid van enkele verschijnselen kan doen ontstaan - maar wel juist het omgekeerde<note n="1)" place="foot">Ibidem. p. 83, 85.</note>.</p>
<p>Malebranche had het stelsel van Descartes gevolgd en het nog verder ontwikkeld. Volgens hem heeft de ziel geen invloed op het ligchaam noch ook het ligchaam op de ziel, waar wanneer de ziel iets wil, dan werkt God direct op het ligchaam ten gevolge van dien wil; en wanneer de dingen buiten ons op het ligchaam indruk maken, dan wordt de voorstelling er van door God in de ziel verwekt. Onze wil alzoo en de verschijnselen der buitenwereld zijn niet de oorzaken van onze handelingen en denkbeelden, maar slechts de aanleidende oorzaken (<hi rend="i">cuuses occasionnelles</hi>) daarvan: wij handelen in God en wij ontwaren alles in God. Omtrent dit stelsel nu merkt Voltaire aan, dat het geheele bestaan van den mensch er in ontkend en slechts dat van God overgehouden wordt; want dat de mensch, naar die opvatting, niets is dan eene modificatie van God zelven; dat de theorie van Malebranche òf een geheel zinledig woordenspel is, òf dat het slechts beteekenen kan, niet dat wij in God leven, maar dat God in ons werkt<note n="2)" place="foot">Ibidem, p. 86, 81. ‘Tout en Dieu, etc.’ Oevr. compl. T. LIV. p. 215-232: vooral p. 223.</note>.</p>
<pb n="503"/>
<p>Deze vier stelsels: van Spinoza, van Leibuitz, van Descartes en van Malebranche, waren de eenige, die Voltaire waardig schenen om tegen dat van Locke te worden overgesteld. Newton had zich over de natuur der ziel en over hare betrekking tot het ligchaam niet uitgelaten, en andere systema's ter beantwoording van dat vraagstuk, waarmede men van tijd tot tijd was opgetreden, bij voorbeeld dat van Cudworth<note n="1)" place="foot">‘Le philosophe ignorant.’ § XXVIII. Oevr. compl, T. LIV. p. 121. Ralph Cudworth was een Engelsch geleerde en professor te Cambridge; geboren in 1617, gestorven in 1688 Hij was godgeleerde, philoloog, archaeoloog, philosoof en wiskundige. Voltaire geeft van het stelsel der ‘plastische vormen,’ door Cudworth bedacht, een zeer vermakelijk maar zoo weinig ernstig resumé, dat wij er niet bij behoeven stil te staan.</note>, verdienden, naar het oordeel van Voltaire, geene ernstige bespreking.</p>
<p>Het resultaat van Voltaires onderzoek was alzoo. dat tegen al die stelsels, hoe vernuftig en geniaal zij ook waren uitgedacht, veel meer bezwaren aan te voeren waren dan tegen die eenvoudige stelling van Locke, die hij tot de zijne maakte: ‘Dat God het vermogen om te denken en te gevoelen, aan een deel der materie, aan de hersenen van menschen en dieren heeft kunnen verleenen.’ Dat vermogen heeft de stof evenmin uit haar eigen aard als de zwaarte, de beweging, enz.: even als al dat overige heeft zij het van God ontvangen: God werkt dus in ons gelijk in alles wat verder bestaat.</p>
<p>Het was vooral door de ontkenning van de aangeboren begrippen en van de wilsvrijheid dat Voltaire tot het gezegde resultaat kwam. Want in die twee begrippen vindt het dualisme in betrekking tot den mensch zijn krachtigsten steun - en dat wel zoo, dat, naar mijn gevoelen, wel niemand ooit aan aangeboren begrippen of aan wilsvrijheid denken zou, zoo het niet ware dat het dualisme daarmede staat of valt. Het is overbodig, de gronden die Voltaire voor zijne overtuiging op beide punten in quaestie aanvoert, breedvoerig te ontwikkelen. Want hij staat daarbij volkomen op het standpunt van Locke en van Spinoza, waarvan hij niet afwijkt: hij heeft de argumenten van den eerstgenoemde tegen de aangeboren begrippen en die van den laatste ten bewijze van het determinisme slechts weêrge-<pb n="504"/>geven, en hij heeft dat gedaan met die helderheid en met dat talent, waarin hij, bij de behandeling van dergelijke onderwerpen niet is overtroffen. Hetgeen Voltaire over de wilsvrijheid en de aangeboren begrippen geschreven heeft is zoo volledig en zoo goed geformuleerd, dat er zeker maar weinig meer bij te voegen is: het is belangwekkend die plaatsen uit zijne werken te vergelijken met nieuwere geschriften over dezelfde onderwerpen: bij voorbeeld met de schoone uiteenzetting van de questie der wilsvrijheid, te vinden in het werk van Mr. Opzoomer over ‘de Godsdienst’<note n="1)" place="foot">Mr. C.W. Opzoomer, ‘De godsdienst’ (Amsterd. 1864-1867) bl. 51-76. Bij Voltaire zie men over de wilsvrijheid: ‘Le philosophe ignorant’ § XIII. Oevr. compl. T. LIV. p 91-95. ‘Il faut prendre un parti, etc.’ §§ X-XIV. Oevr. compl, T. LIV. p. 174-183. ‘De l'âme. etc’ V. Oevr. compl. T. LIV. p. 246-553. ‘Dictionnaire philosophique’ in <hi rend="i">in voce</hi>. ‘Frane-arbitre.’ Oevr, compl. T. LXX. p. 36-42. <hi rend="i">Ibidem</hi>, <hi rend="i">in voce</hi>
‘Liberté’. Oevr compl. T. LXXII. p. 109-115 - en onderscheiden dialogen.
<lb/>En over de aangeboren begrippen: ‘Traité de métaphysique’ ch. III. Oevr. compl. T. LIV. p. 31-37. Le philosophe ignorant.’ § XXIX. Oevr. compl. T. LIV. p. 122, enz enz.</note>. Enkele punten van Voltaire's opvatting van beide vraagstukken verdienen intusschen met een enkel woord besproken te worden.</p>
<p>Wat de aangeboren begrippen betreft, drukt Voltaire er voornamelijk op, dat geen enkel begrip dat wij waarlijk hebben, aangeboren kan worden geacht, daar voor elk een andere oorsprong kan worden aangewezen. Zoo wij dus, meent hij, onmiddelijk na- of misschien voor onze geboorte, aangeboren begrippen hebben, dan verliezen wij ze zeker zeer spoedig ten eenenmale en zijn zij ons van hoegenaamd geen nut. En ook hier voert hij een grond aan, ontleend aan de teleologie. Wanneer, zegt hij, aangeboren begrippen mogelijk waren, dan moesten voorzeker in de eerste plaats die begrippen zijn aangeboren, waaraan wij de grootste behoefte hebben. Maar de ervaring leert, dat dit het geval niet is. Zelfs de zuiver instinctive begrippen, die voor de instandhouding der soort noodig zijn, zijn geen aangeboren begrippen, want zij ontbreken dikwijls en moeten door de ondervinding of door opzettelijk onderwijs verkregen worden<note n="2)" place="foot">‘Le philosophe ignorant.’ § VII. Oevr compl. T. LIV. p 86.</note>.</p>
<p>Omtrent het vraagstuk der wilsvrijheid is Voltaire in den
<pb n="505"/>loop zijns levens geheel van overtuiging veranderd. In het ‘Traité de métaphysique’ hield hij de wilsvrijheid staande, evenals ook omstreeks denzelfden tijd in zijne briefwisseling met Frederik den Groote<note n="1)" place="foot">‘Traité de métaphysique’ ch. VII. Oevr. compl. T. LIV. p. 54-63. ‘Correspondance avec le roi de Prusse’. N<hi rend="sup">o</hi>. 32 A. Çirey. Octobre (1737) Oevr. compl. T, XC. p. 143-165, - en vervolgens over de jaren 1737 en 38 passim.</note>. In beide ontwikkelde Voltaire de stelling, dat de mensch een vrijen wil heeft die hem in staat stelt om tegenstand te bieden aan de invloeden van buiten en voornamelijk aan die der hartstochten, maar die dikwijls in dien strijd te kort schiet en dus beperkt is. Die vrijheid is voor den geest wat de gezondheid is voor het ligchaam: de eene mensch is meer vrij dan de ander en niemand is het altijd. God alleen is volkomen en altijd vrij.</p>
<p>Maar die vrijheid is niet enkel het vermogen om, zonder eenige andere oorzaak of zelfs wel in weerwil van andere beweegredenen, te doen wat men wil, maar zij moet dan ook het vermogen zijn om te denken wat men wil. Want de gedachte bestemt de daad: wanneer ik iets doe wat mij goed toeschijnt en daarom tegen de verzoeking kamp, dan doe ik dat omdat ik denk dat het goed is. Maar op deze wijze verkrijgt mijn handelen eene oorzaak in de gedachte. Nu is het zeker, dat ik mij zelf die gedachte niet geef: - bijgevolg is mijn wil ten slotte niet vrij. Voltaire zag deze moeijelijkheid aanstonds in, maar aanvankelijk meende hij haar weg te ruimen door te zeggen: ‘mijn vrije wil doet mij datgene bedrijven wat mijn verstand mij zegt dat goed is.’ Maar lang konde die uitvlugt hem niet bevredigen. Reeds in de ‘Élémens de philosophie de Newton,’ waar hij de verschillende gevoelens van Clarke en van Collins over de zaak refereert, is hij blijkbaar op de hand van den laatstgenoemde, die de wilsvrijheid had bestreden en door Clarke slechts met ‘onbeschoftheden’ was weêrlegd; en in den ‘philosophe ignorant’ zien wij Voltaire optreden als de sterkste en meest overtuigde aanhanger van het determinisme. ‘De weetniet,’ zegt hij in die verhandeling, die er nu zoo over denkt, heeft de zaak niet altijd zoo ingezien: maar hij is eindelijk gegenoodzaakt, zich gewonnen te geven’<note n="2)" place="foot">‘Élémens de philosophie de Newton.’ Part. 1. ch. IV. Oevr. compl. T. LII p 59-66 Le philosophe ignorant.’ § XIII. Oevr. comple. T. LIV. p. 95.</note>.</p>
<pb n="506"/>
<p>Van nu af zien wij Voltaire uitgaan van die definitie, welke wij hem hierboven ook op de vrijheid van God zagen toepassen: ‘vrijheid is het vermogen om te doen wat men wil.’ Hij wijst er op, dat al onze gedachten, hetzij wij waken of slapen. onwillekeurig zijn, zoodat wij nooit weten, welke gedachte eene seconde later bij ons zal opkomen; hij betoogt dat alles eene oorzaak heeft, onze handelingen niet uitgezonderd, wier oorzaken in den regel, en wel juist altijd ten aanzien van belangrijke zaken, met zekerheid aan te wijzen zijn, zoodat onze wilsvrijheid alleen schijnbaar overblijft in die gevallen, waarbij de strijdige beweegredenen voor en tegen onderling tegen elkander schijnen op te wegen, - of wanneer het handelingen geldt van zoo onbeduidenden aard, dat wij er geen oorzaak voor vinden kunnen. Maar dan toont hij aan dat wij geen regt hebben om die gevallen van den algemeenen regel uit te zonderen, en dat die uitzondering, zoo men haar al toeliet, ons niet veel heil zou aanbrengen. ‘Eene fraaije vrijheid, meent Voltaire, zou het zijn om het linker- of het regterbeen vooruit te zetten en dergelijke, wanneer het vaststaat dat wij in de allergewigtigste aangelegenheden niet vrij zijn.’ En Voltaire heeft ook een antwoord gereed aan hen, die zich beroepen op hetgeen zij de <hi rend="i">bewustheid</hi> hunner vrijheid noemen. ‘Ik antwoord daarop, dat God mij <hi rend="i">niet</hi> doet wanen dat ik die bespottèlijke vrijheid heb: integendeel gevoel ik twintig malen per dag dat ik uit eene onwederstaanbare noodwendigheid wil en handel. Indien nu en dan een onbestemd gevoel mij doet gelooven dat ik in uw theologischen zin vrij ben, dan misleidt God mij daarmede niet meer, dan wanneer hij mij doet gelooven dat de zon om de aarde draait, dat die zon niet meer dan een voet in doorsnede heeft, dat de planeet <hi rend="i">Venus</hi> niet grooter is dan een pil, dat een regte stok in het water krom wordt, dat een ronde toren
vierkant is, dat de kleuren in de ligchamen zijn. Al die misvattingen zijn noodwendig: een onvermijdelijk gevolg van de inrigting van het Heelal.’<note n="1)" place="foot">‘Il faut prendre un parti, etc.’ § XII. Oevr. compl. T. LIV. p. 180.</note> - En eindelijk doet Voltaire ook opmerken, dat de wilsvrijheid, die van den mensch een God zou maken, niet overeen te brengen is met Gods almagt en alwetendheid en dat het niet aangaat, zich van die zwarigheid af te maken - gelijk ook Newton gedaan had - door te zeggen dat èn het een èn het andere waar is, en de
<pb n="507"/>tegenstrijdigheid er van voor eene verborgenheid te verklaren. Vreemd zou het zijn, meent Voltaire, zoo aan de almagt van hem, die het heelal beheerscht, alleen een nietig wezen, gelijk de mensch, onttrokken ware.<note n="1)" place="foot">‘Élémens de philosophe de Newton’ Part. I ch. V sqq: 11o. 12o, Oevr. compl. T. LII. p. 68 - Zie ook aldaar ch. IV, p. 63.</note></p>
<p>Dat de ontkenning van de wilsvrijheid van een gevaarlijken invloed zou zijn door de menschen te ontslaan van de bewustheid hunner verantwoordelijkheid - deze tegenwerping wordt door Voltaire stellig bestreden. Het kwade blijft altijd kwaad, het goede altijd goed; belooning en straf blijven billijk en het gevoel van voldoening en van berouw behouden hun regt van bestaan; mits dat alles slechts in een gezonden zin worde opgevat. Ook op dat punt vindt men bij Voltaire de bekende redeneringen der hedendaagsche deterministen weder, en het is dus voldoende slechts naar die plaatsen zijner werken te verwijzen.<note n="2)" place="foot">Alsboven. Part. I, ch. V, q: 13o. Oevr. compl. T. LII, p. 69, en elders op onderscheidene plaatsen, hierboven reeds aangehaald, op de wilsvrijheid betrekkelijk</note></p>
<p>Voltaire heeft er op gewezen dat het begrip van de onstoffelijkheid der ziel zeer weinig algemeen en van een zeer laten datum is, en dat het zelfs niet tot de oorspronkelijke leer der christelijke kerk schijnt te behooren, aangezien onderscheidene kerkvaders de ziel wel voor onsterfelijk maar niet voor onstoffelijk verklaard, en deze hunne meening op het evangelie gegrond hebben.<note n="3)" place="foot">‘Dictionnaire philosophique’, <hi rend="i">in voce</hi> ‘Ame’, <hi rend="i">sect. I</hi>, Oevr. compl. T, LXIII, p. 217; alwaar lrenaeus, Tertullianus, Tatianus, Hilarius en Ambrosius worden aangehaald.</note></p>
<p>De vergelijking van den mensch met de dieren had Voltaire tot de overtuiging gebragt dat het onderscheid, 't welk daarbij wordt opgemerkt, volstrekt niet essentieel maar enkel gradueel is. De dieren gevoelen en denken als wij, op dezelfde wijze en volgens dezelfde wetten; maar wij gevoelen en denken meer dan zij. Zij hebben dezelfde vermogens als wij, maar die vermogens ontwikkelen zich bij de dieren veel sneller dan bij den mensch en daarentegen bij den mensch veel verder dan bij eenig dier. Daartoe echter bepaalt zich het onderscheid. De oppervlakkigste
<pb n="508"/>waarneming van het leven der dieren leert dit zoo duidelijk, dat de volslagen ongegrondheid van het cartesiaansche verzinsel, als zouden de dieren niets dan automaten, maar de mensch geheel iets anders zijn. zoo klaar is als de dag. Zoo de dieren machines zijn, dan is de mensch dat ook. ‘Wanneer uw hond een braadspit is, dan zijt ge zelf niets dan een repetitie-horlogie.’ Nu denkt niemand er aan om aan de dieren eene onstoffelijke en onsterfelijke ziel toe te kennen: voor het begrip van zulk een levend wezen, met gevoel en denkbeelden begaafd, is dat dus niet noodig en geen noodwendige consequentie. Maar waarom dan wel, wanneer het den mensch geldt?</p>
<p>Ook hier vindt Voltaire steun in de teleologie. De dieren, zegt hij, hebben zintuigen die, in al het hoofdzakelijke, met die van den mensch overeenkomen en blijkbaar tot hetzelfde doel bestemd zijn. Zij hebben ook hersenen die weinig verschil met die van den mensch vertoonen. Wanneer zij nu gewaar worden en denken, waar is dan het onderscheid tusschen hen en ons? En zoo niet, waartoe dient hun dan hun organisme? Maar, voegt hij er bij, in de natuur is niets overbodig.</p>
<p>En wanneer wij nu eene ziel hebben, die scheidbaar is van ons ligchaam, en die op zichzelf leven - dat wil zeggen, gewaarworden en denken kan, waartoe dient dan ons organisme? Is het dan niet even overbodig als dat der dieren volgens de leer van Descartes? Waartoe is de ziel dan aan het ligchaam verbonden? Maar hoe kan iets dat onstoffelijk is, zóó aan de stof verbonden zijn - iets oneindigs aan iets eindigs - iets ondeelbaars aan iets zamengestelds - iets onuitgebreids aan eene zekere plaats in onze hersenen? Hoe zijn de geweldige uitwerkselen van hartstogten en gemoedsaandoeningen op het ligchaam te verklaren: - hoe wederkeerig die van stoffelijke oorzaken op het denkvermogen, wanneer men dat denkvermogen, die gewaarwordingen van het ligchaam scheidt? Wat is onze ziel anders dan onze persoonlijkheid, dan de som der denkbeelden en gewaarwordingen die wij op het oogenblik hebben en die in ons geheugen bewaard zijn? Ouderdom, ziekte, een slag op het hoofd kunnen mij het gehengen geheel doen verliezen; en waar is mijne persoonlijkheid van gisteren dan gebleven? Ben ik dan eigenlijk nog wel dezelfde persoon die ik gisteren was? Hoe is daarmede het onafhankelijk bestaan van mijn <hi rend="i">ik</hi>, van mijne ziel te rijmen? En eindelijk: tot welke consequentien voert
<pb n="509"/>niet die dualistische opvatting van mijn zijn? Tot welke vragen geeft zij niet aanleiding? Tot welke dolzinnige verzinsels moet men zijn toevlugt niet nemen om vragen te beantwoorden als de volgende: Hoe krijg ik mijn ziel? Wanneer? Heeft een Individu met twee hoofden een of twee zielen? Wat heeft men te denken van de ziel van wanschepsels en van <hi rend="i">Cretins</hi>? en ten slotte kan men nog vragen: hoe komt het, dat de ziel slechts enkele bewegingen des ligchaams in hare magt heeft, maar vele andere, zooals die van hart, longen en ingewanden, niet?<note n="1)" place="foot">‘Traité de métaphysique,’ ch. I. V. VI. oevr. compl, T, LIV, p 12-15, 42-54 ‘de philosophe ignorant’, §§. VI, XXIX, oevr compl. T. LIV, p. 84-85, 122-128. ‘Il faut prendre nu parti etc.’ §§: X-XII. Oevr. compl. T, LIV, p. 168, 174-178. ‘Tout en Dieu, etc. Oevr. compl. T. LIV, p. 217-222. “De Tame, etc.” IV. Oevr. compl. T, L,IV p. 241, sqq. “Lettres de Memmius à Cicéron” XVI Oevr. compl. T, LIV, p. 290, 291. “Dictionnaire philosophique”, <hi rend="i">in voce</hi> “Ame”. Oevr compl. T, LXIII, p. 210-273 <hi rend="i">passim Ibidem, in voce</hi> passions’ Oevr. compl. T, LXXIII, p. 169-173. <hi rend="i">Ibidem in vore</hi> ‘Sensation’. Oevr. compl T, LXXIV, p. 216-219</note></p>
<p>Tot welke gevolgtrekkingen nu dat alles in betrekking tot de onsterfelijkheid der ziel moest leiden, behoeft niet gezegd te worden. Professor van der Wijck meent ‘dat Voltaire ten opzigte van de onsterfelijkheid in een pijnlijk dilemma verkeerde’.<note n="2)" place="foot">Professor van der Wijck ‘Voltaire’, (Amsterd. 1868), bl. 34.</note> Doch ik geloof, met Strausz, dat Voltaire er volstrekt niet aan geloofde<note n="3)" place="foot">Strausz, alshoven, 3, 242, <hi rend="i">sqq.</hi></note> Reeds in de metaphysische verhandeling - waarin men, op vele punten, zijne latere overtuiging nog niet vindt uitgedrukt - heeft hij zich op <hi rend="i">dit</hi> punt reeds zoo bepaald mogelijk uitgelaten. ‘De rede, zegt hij daar, heeft mij geleerd, dat alle denkbeelden der menschen en der dieren uit de zinnelijke waarneming voortkomen, en ik beken, dat ik mij van lagchen niet kan onthouden wanneer men mij zegt dat de menschen nog denkbeelden zullen hebben wanneer zij geene zinnen meer hebben. Wanneer een mensch zijn neus verloren heeft, dan is die verloren neus evenmin meer een deel van hem zelven als de Poolster, en wanneer hij nu al zijne ligchaamsdeelen verliest, is het dan niet een weinig vreemd, te beweren dat het resultaat van alles wat hij verloren heeft, hem bijblijft? Ik zoude even
<pb n="510"/>goed willen staande houden dat hij na zijn dood nog eet en drinkt als dat hij dan nog denkbeelden behoudt. Het een is niet minder inconsequent dan het ander en voorzeker zijn er zeer vele eeuwen verloopen alvorens men zulk eene wonderlijke onderstelling gewaagd heeft. Ik weet wel het zij nog eens gezegd - dat God. wanneer hij aan een deel der hersenen het vermogen om te denken geschonken heeft, dat kleine gedeelte der hersenen met dat vermogen ook zou kunnen in stand houden. (Want het vermogen <hi rend="i">zonder</hi> het orgaan te behouden is even onmogelijk als het lagchen van den mensch en het gezang van den vogel te doen voortduren na den dood van dien mensch en dien vogel). Even goed zoude God ook aan de menschen en de dieren eene enkelvoudige, onstoffelijke ziel gegeven kunnen hebben en dezelve onafhankelijk van het ligchaam kunnen bewaren. Voor hem is dat even mogelijk als nog een millioen werelden meer te scheppen dan er zijn en aan den mensch twee neuzen, vier handen, vleugels en klaauwen te geven, maar mij dunkt dat, om te gelooven dat God al die mogelijke dingen werkelijk gedaan heeft, men ze eerst zou moeten zien’.</p>
<p>‘Daar ik nu niet zie dat het denkvermogen en het gevoel van den mensch iets onstoffelijks is, - wie zal mij dan bewijzen <hi rend="i">dat</hi> het zulks is? Hoe? Ik, die niet weet wat de natuur eener zaak is, ik zou verzekeren dat zij eeuwig is? Ik, die weet dat de mensch gisteren niet bestond, ik zou staande houden dat er in dien mensch iets is eeuwig uit zijn natuur? en terwijl ik de onsterfelijkheid zal ontzeggen aan datgene, hetwelk dien hond, dien papegaai, die lijster bezielt, zal ik haar aan den mensch toekennen om de eenvoudige reden <hi rend="i">dat de mensch haar wenscht</hi>? Voorzeker, het zoude zeer behagelijk zijn, zich zelf te overleven, het beste gedeelte van zijn bestaan, na de vernietiging van het overige, eeuwig te behouden, eeuwig met zijne vrienden te leven etc. Die hersenschim (zoo men die enkel in dezen zin opvatte), zoude een troost zijn in werkelijke ongelukken....Ik zeg niet, dat ik bewijzen tegen de onstoffelijkheid en de onsterfelijkheid der ziel heb, maar alle gronden van waarschijnlijkheid zijn er tegen’<note n="1)" place="foot">Traité de métaphysique’ ch. VI oevr. compl T LVI p. 50-52, 53.</note>.</p>
<p>Ik heb, op het voorbeeld van Strausz, deze geheele plaats aangehaald. omdat zij de krachtigste en volledigste uit-<pb n="511"/>drukking bevat van Voltaire's overtuiging, waaraan hij later altijd getrouw gebleven is, maar waarmede hij, gelijk Strausz ons ook doet opmerken, dikwijls in verlegenheid is geraakt. Evenals het nuttigheidsbeginsel, gelijk wij zagen, eene groote rol speelde in zijne beschouwingen over God, zoo kwam het ook telkens in het spel in betrekking tot de onsterfelijkheid der ziel. Eene beloonende en straffende voorzienigheid was op zich zelve niet genoeg zoolang de onsterfelijkheid er niet bij kwam. Wel trachtte Voltaire nu en dan te betoogen dat het kwaad altijd reeds op deze aarde zijne straf vindt en dat geen boosdoener ooit gelukkig is<note n="1)" place="foot">Alsboven, ch. IX, p. 77.</note>. Maar dit voldeed hem zelf blijkbaar niet altijd, en dan zag hij de noodzakelijkheid in van de erkenning eener wereld hier namaals, waar de belooning en de straf kan volgen, die hier maar al te dikwijls schijnt uit te blijven. Door deze overtuiging werd Voltaire er nu en dan toe gebragt om voor de onsterfelijkheid op te treden, en mogelijk heeft Strausz gelijk, die hem daarbij, behalve het zuivere utiliteitsprincipe, nog een paar andere beweegredenen toeschrijft; namelijk de zucht om niet achter te blijven bij Rousseau - die ook (maar, op zijn dualistisch standpunt, met vrij wat minder inconsequentie) als kampvechter voor het onsterfelijkheidsgeloof was opgetreden, en ten tweede zijn afkeer tegen de Joden, wier onbewustheid van de onsterfelijkheid der ziel hun een verwijt was, dat Voltaire niet gaarne wilde laten vervallen door zelf die leer bepaald te verwerpen. Op dit laatste evenwel schijnt Strausz wel wat sterk te drukken. Het is mogelijk dat Voltaire den Joden niet gaarne in iets gelijk gaf en verheugd was wanneer hij een wapen tegen hen vond. Maar wij mogen hem toch niet, zonder eenig bewijs, beschuldigen, van om die reden tegen zijne eigen
overtuiging gesproken te hebben<note n="2)" place="foot">Strausz, alsboven, S. 244-246.</note>.</p>
<p>Waar Voltaire de onsterfelijkheid staande hield, hetgeen hij voornamelijk gedaan heeft in zijn ‘Homélieën’ en in eenige dialogen, voor het groote publiek bestemd, en waarin hij - om weder de woorden van Strausz te gebruiken, - zijne begrippen zoo <hi rend="i">tam</hi> en zoo onschuldig mogelijk zocht voor te dragen, - daar steunt zijne bewijsvoering altijd op ‘dat verwenschte nut.’ Het is dan altijd: ‘De leer is zoo nuttig en zoo schoon: nu
<pb n="512"/>kunnen wij wel niet bewijzen dat zij waar, - maar evenmin dat zij valsch is: dat laatste staat dus gelijk: het eerste is er vóór, en dus mogen wij het aannemen. Immers is het zeer wel mogelijk, dat God het zoo beschikt heeft, dat dit gedeelte van ons organisme, de <hi rend="i">monade</hi> of hoe het dan ook heeten moet, waaraan ons denkvermogen is verbonden, eeuwig bewaard blijft. Kan God, die de ziel gemaakt heeft, hoe hare natuur dan ook moge zijn, haar niet ook in wezen houden! enz. enz’<note n="1)" place="foot">Élémens de Philosophie de Newton’, I part. ch VII. Oevr. compl. T. LII, p. 77. ‘Traité de métaphysique’, ch V, oevr. compl. T. LIV, p 49. ‘Dialogues’, XV (<hi rend="i">de Ca-Su et Kou</hi>), 3<hi rend="i">me entretien</hi>. Oevr. compl. T, LXI, p. 118 Verder de ‘Sermons (!) et Homélies’ in het LVe Deel der oevr compl. <hi rend="i">passim</hi>.</note>.</p>
<p>Strausz verontwaardigt zich zeer over deze ‘bedelaarsredeneringen,’ waarmede zelfs het beöogde goede doel niet eens bereikt wordt; ‘want wie de onsterfelijkheid niet beter weet te bewijzen, die sticht ons meer door haar te ontkennen.’ Voorzeker zien wij hier een ongelukkig uitvloeisel van Voltaire's neiging om in de philosophie naar nut te vragen. Maar terwijl hij zeer dikwijls uitwijdt over het nut van het godsbegrip, waarvan hij werkelijk op geheel andere gronden overtuigd was, spreekt hij over het nut van het onsterfelijkheidsgeloof slechts zeer zelden. en wanneer hij zulk een betoog geleverd heeft, volgen meestal, op de volgende bladzijde, de zwarigheden die er tegen aangevoerd kunnen worden.</p></div>
<div type="section">
<head rend="h4">V.</head>
<p>Alzoo heeft Voltaire, in sommige plaatsen zijner werken, de practische nuttigheid van het geloof aan God en aan de onsterfelijkheid doen uitkomen. Maar veel talrijker en ook veel schooner zijn de plaatsen, waar hij de moraal voor onafhankelijk verklaart van alle dogmatiek, welke dan ook, en waarin hij betoogt dat er andere belooningen voor de deugd en andere straffen voor de boosheid bestaan dan de stoffelijke en openlijke belooningen en straffen van deze wereld en de eigenlijk niet minder stoffelijke van hemel en hel; dat de vrees voor zulke
<pb n="513"/>vergelding de menschen veel minder van het kwade terughoudt dan men gewoon is te beweren en dat deugd, regtvaardigheid en menschenliefde een andere, veel vaster en edeler grondslag in ons gemoed heeft dan die, bij slot van rekening toch zelfzuchtige, hoop op hemelsche zaligheid<note n="1)" place="foot">Dialogues’, XXIII (<hi rend="i">de Sophronime et Adélos</hi>), Oevr. compl. T. LXI, p. 228-230.</note>. Maar vooral spreke men Voltaire niet van den gezegenden invloed dien de priesters, door middel hunner dogmatische magtspreuken en bangmakerij, op het doen en laten van hunne leeken uitoefenen. ‘Er zijn eertijds lieden geweest, die gezegd hebben: Gij gelooft onbegrijpelijke, tegenstrijdige en onmogelijke zaken omdat wij het u bevelen. Bedrijft dan nu ook onregtvaardige daden omdat wij u <hi rend="i">dat</hi> gebieden. Die lieden redeneerden onverbeterlijk. Zeker: hij die het regt heeft om u gek te maken, heeft ook het regt om u onregtvaardig te doen zijn. Wanneer gij tegen het bevel om het onmogelijke te gelooven het verstand niet moogt laten gelden dat God in uwen geest heeft gelegd, dan moogt gij ook de regtvaardigheid, die God in uw hart gelegd heeft, niet laten gelden tegen het bevel om kwaad te doen. Wanneer eén vermogen van uwe ziel eenmaal getyranniseerd is, dan moeten al de overige het evenzeer zijn’<note n="2)" place="foot">‘Questions sur les miracles’ IIe <hi rend="i">Lettre</hi>. Oevr compl. T. LXXX p. 191, 192.</note>. En om in de maatschappij orde en rust te bewaren en het plegen van gewone misdaden tegen te gaan, stelt Voltaire meer vertrouwen in eene goede wetgeving en politie dan in alle mogelijke dogmatiek ter wereld.</p>
<p>Voltaire was stellig overtuigd van het bestaan van het zedelijk gevoel dat den mensch van nature eigen is en daarin erkende hij den grond en het beginsel der deugd: een beginsel dat overal waar menschen zijn onmiskenbaar geldt, hoe groot de verscheidenheid van bijzondere begrippen en van plaatselijke zeden en gebruiken ook moge zijn; waaruit alle pligtbesef voortvloeit en waardoor de menschen onderling worden verbonden en in betrekkingen gebragt, waaruit zich de maatschappij heeft ontwikkeld.</p>
<p>Het heeft Voltaire intusschen eenige moeite gekost om tot de zuivere opvatting van dat zedelijk beginsel te geraken. Ook hieromtrent is het de moeite waardig de metaphysische verhan-<pb n="514"/>deling met zijne latere geschriften te vergelijken. In de gezegde verhandeling legt Voltaire nog zeer veel nadruk op het groote verschil van wetten, zeden en begrippen in de verschillende landen en tijden. Hij doet opmerken dat dit verschil zoo groot is dat het tot volstrekte strijdigheid klimt. Wat hier geoorloofd is. is daar verboden: wat bij het eene volk voor een heilige pligt doorgaat. wordt bij het andere als eene zware misdaad geschuwd. En zelfs is, zonder verschil van plaats en tijd, dat van omstandigheden en betrekkingen reeds voldoende om eene en dezelfde handeling nu eens goed en dan weder kwaad te doen achten. Waar is nu, onder zoo groote verscheidenheid en afwisseling, een algemeen beginsel te vinden? Dat beginsel kan Voltaire nu nog nergens vinden dan enkel in de gehoorzaamheid aan- en in den eerbied voor de tijdelijke en plaatselijke wetten en zeden, hoedanig die dan ook mogen zijn. Maar die wetten rusten op geen gemeenschappelijk beginsel. Zij zijn ingegeven òf door het besef van betrekkelijke nuttigheid, òf door bloote willekeur, en dat laatste is wel het meest het geval. Ook hier gaat Voltaire duidelijk weder uit van de meening, dat wetten en zeden altijd meer door het gezag en den invloed van enkele bijzondere personen ingevoerd dan wel door het volk zelf aangenomen zijn. Voor het overige meent Voltaire dat er handelingen zijn die, uit den aard der zaak, altijd en overal als goed of als kwaad erkend moeten worden, terwijl ook, in vele gevallen, het eigenbelang zelf een dam tegen de misdaad opwerpt. Doch het zedelijk gevoel, het instinct der welwillendheid komt in de hier bedoelde verhandeling nog niet tot zijn regt: Voltaire noemt het slechts terloops, hij kent er slechts eene zeer ondergeschikte beteekenis aan toe en weet blijkbaar niet,
wat er mede aan te vangen<note n="1)" place="foot">‘Traité de métaphysique’ ch. IX. Oevr. compl. T. LIV, p. 68-78.</note>.</p>
<p>Dat het betrekkelijke onzer begrippen van goed en kwaad den menschen regt zou geven om slechts te doen hetgeen hun eigenbelang medebrengt zonder acht te slaan op de belangen van anderen en van de maatschappij, wordt door Voltaire ontkend. ‘Ik heb aan die lieden niets anders te zeggen, dan dat zij naar alle waarschijnlijkheid opgehangen zullen worden, even als ik de wolven laat dooden die mijne schapen mogten willen
<pb n="515"/>wegslepen. Het is juist tegen hen dat de wetten gemaakt zijn, evenals de dakpannen tegen den regen zijn uitgevonden’<note n="1)" place="foot">Alsboven, p. 75.</note>. Goed; maar wanneer nu eens niemand meer aan die wetten verkoos te gehoorzamen, - wat dan?</p>
<p>De aanvankelijke aarzeling van Voltaire om aan het zedelijk gevoel volle regt van bestaan toe te kennen, is gemakkelijk te verklaren. Locke had de leer der aangeboren begrippen bestreden, en daar nu het zedelijk gevoel altijd als een aangeboren begrip voorgesteld en ook door Locke zelf als zoodanig opgevat was, had deze laatste alle mogelijke redenen aangevoerd om het bestaan van ook dit onderstelde aangeboren begrip te kunnen ontkennen. Voltaire volgde aanvankelijk zijn leermeester ook hierin en zag tegen de erkenning van het zedelijk gevoel op, maar weldra zien wij hem, - gelijk Strausz zegt, met fijnen wijsgeerigen zin - een anderen weg inslaan<note n="2)" place="foot">Strausz, als boven. S. 254.</note>. Hij komt tot de overtuiging dat Locke al te veel beteekenis heeft gehecht aan het verschil in uiterlijke vormen en gebruiken bij de verschillende volkeren en ook, in betrekking daartoe, te ligt geloof geslagen heeft aan de berigten van reizigers omtrent de zeden en gewoonten der wilde volkeren, terwijl hij eindelijk ten onregte het bestaan van alle zedelijk gevoel, zelfs bij de zwaarste misdadigers, heeft ontkend. Locke had gezegd, dat men bij plunderende soldaten, die allerlei gruwelen plegen in eene stad, welke zij stormenderhand hebben veroverd, geenerlei eerbied voor de deugd, geen enkel zedelijk grondbeginsel, geen de minste wroeging kan onderstellen. Daarop merkt Voltaire aan: ‘Neen, zij hebben geene wroeging; maar waarom niet? Omdat zij overtuigd zijn, regtvaardig te handelen. Maar stel nu aan die zelfde soldaten voor, om, voor veel grooter loon dan de buit hunner plundering is, hun koning, zijn kanselier, zijn staatssecretaris en zijn aalmoezenier te vermoorden, en zoodoende slechts vier moorden in plaats van vierduizend te plegen: dan zal er niet een van die soldaten zijn die uw aanbod niet met afschuw verwerpt. En waarom? Omdat zij het regtvaardig achten vierduizend vijanden te dooden, maar het hun afschuwelijk voorkomt den koning te
vermoorden aan wien zij trouw gezworen hebben’<note n="3)" place="foot">‘Le Philosophe ignorant’ § XXXV. Oevr. compl. T, LIV, p. 137, 138.</note>.</p>
<pb n="516"/>
<p>Wat nu de gewoonten der wilden betreft: al neemt men alles aan wat de reizigers daarvan verhalen, dan bewijst dat, naar Voltaire's meening, nog volstrekt niet, dat de wilden, wanneer zij doen wat hun goed voorkomt, daarbij niet van hetzelfde beginsel uitgaan als wij bij onze pligtsbetrachting. ‘Wanneer ieder reiziger mij zegt, dat de wilden hunnen vader en hunne moeder uit kinderlijke liefde opeten, dan zal men mij veroorloven hem te antwoorden, vooreerst dat het feit zeer twijfelachtig is<note n="1)" place="foot">Bedrieg ik mij niet, dan wordt het feit tegenwoordig niet meer betwijfeld en vindt men er in de nieuwste reisbeschrijvingen gewag van gemaakt.</note> en ten tweede dat, zoo het al waar is, het, wel verre van volstrekt onvereenigbaar te zijn met het gevoel van eerbied dien men aan zijne ouders is verschuldigd, waarschijnlijk een barbaarsche manier is om zijne teederheid te betoonen en een afgrijsselijke toepassing van de wet der natuur. Want vermoedelijk slagt men zijn vader en zijne moeder slechts uit pligtgevoel om hen òf van de gebreken des ouderdoms te verlossen òf voor de woede des vijands te bewaren, en wanneer men hun dan een graf in den kinderlijken boezem geeft in plaats van hen door de overwinnaars te laten verslinden, dan komt die gewoonte, hoe schrikverwekkend zij voor onze verbeelding ook zij, toch noodwendig uit goedhartigheid voort. De wet der natuur is niet anders dan die wet, welke men door geheel het heelal kent: “Handel gelijk gij behandeld wilt worden.” En de wilde nu, die zijn vader doodt om hem aan den vijand te ontrukken en hem in zijn boezem begraaft uit vrees dat anders het ligchaam des vijands zijn graf zou zijn: hij wenscht voorzeker van zijne zijde door zijn zoon in een dergelijk geval op dezelfde wijze behandeld te worden’<note n="2)" place="foot">Élémens de philosophie de Newton’, I, part. ch. VI. Oevr. compl. T, LII, p. 73, 74.</note>.</p>
<p>Er is dus iets dat den mensch aandrijft om zijne natuurgenooten zóó te behandelen als hij zelf door hen behandeld wenscht te worden. Dat zedelijk gevoel is den mensch van nature eigen; maar daaruit volgt niet dat het een aangeboren begrip zou moeten zijn. Wij komen er niet mede ter wereld, evenmin als met eenig ander begrip hoegenaamd. Maar God heeft ons zoo geschapen, ons organisme zoo ingerigt, dat wij noodwendig
<pb n="517"/>moeten geraken tot alle begrippen die noodig zijn ter instandhouding van onze soort. De zedelijke bewustheid ontwikkelt zich op dezelfde wijze als alle onze overige vermogens, en onze natuurlijke voorbeschiktheid er toe wordt ondersteund en geholpen door de ervaring en door het verstand. ‘Het is onmogelijk dat wij de handelwijze van een man, die zich in het vuur stort om zich te doen bewonderen en die hoopt er onbeschadigd weder uit te komen, niet zeer onvoorzigtig vinden. Even onmogelijk is het, dat wij de handelwijze niet zeer onregtvaardig achten van een man die een ander in zijn toorn om het leven brengt. De maatschappij rust slechts op die begrippen, die men nooit in ons hart zal kunnen uitroeijen, en dat is de reden, waarom elke maatschappij blijft bestaan, aan welk zonderling of gruwelijk bijgeloof zij zich ook verslaafd heeft. Op welken leeftijd leeren wij het regt van het onregt onderscheiden? Op den leeftijd, wanneer wij leeren begrijpen dat tweemaal twee vier is’<note n="1)" place="foot">‘Le Philosophe ignorant,’ § XXXVI. Oevr. compl. T, LIV, p. 140-141.</note>.</p>
<p>Ons zedelijk gevoel drijft ons aan om datgene te doen, wat wij voor goed houden. Maar onze begrippen van wat goed en niet goed is zijn afhankelijk van onze beschaving, van de omstandigheden en van ons verstandelijk doorzigt. Daaruit vloeit, bij volkomen eenheid in het grondbeginsel, zoo groote verscheidenheid in de toepassing voort en dikwijls worden wij door gebrekkige redenering en onverstand op het dwaalspoor gebragt. Maar niets van dat alles kan te kort doen aan de hoofdzaak, die onafscheidelijk is van onze menschelijke natuur. En het ligt in den aard der zaak dat alle menschen, bij het grootste verschil in min belangrijke zaken en in vormen, het eenparig eens moeten zijn waar het de gewigtigste zaken geldt. Nergens vindt men het goed, den arme, die ons om een aalmoes smeekt, dood te slaan, toevertrouwd goed niet weder te geven, zijne ouders te mishandelen enz.<note n="2)" place="foot">Alsboven, § XXXII, p. 130, 133.</note></p>
<p>En eindelijk vindt Voltaire nog een krachtig bewijs voor het bestaan en de algemeenheid van het zedelijk gevoel des menschen in de omstandigheid, dat zelfs de grootste booswicht er zich nooit op beroemen zal dat hij kwaad doet, maar dat hij steeds, ondanks zich zelf, hulde doet aan de deugd door te be-<pb n="518"/>weren dat zijn bedrijf regtmatig is. ‘Het denk eeld der regtvaardigheid schijnt mij toe zoodanig eene waarheid van den eersten rang te zijn waarmede geheel het heelal instemt, dat de grootste misdaden die de maatschappij krenken alle begaan worden onder een valsch voorwendsel van regtvaardigheid. De zwaarste misdaad, of ten minste de verderfelijkste en bijgevolg de meest strijdige met het doel der natuur, is de oorlog; maar er is geen enkele aanvaller die dit misdrijf niet met een voorwendsel van regt weet te kleuren.......En zelfs de gewone dieven, die eene bende vormen, wachten zich wel te zeggen: “laat ons gaan stellen; laat ons aan de weduwen on de weezen hun voedsel gaan ontrooven,” maar zij zeggen altijd: “laat ons regtvaardig zijn en uit de handen der rijken ons goed terugnemen, waarvan zij zich hebben meester gemaakt”......Allen huldigen, ondanks zich zelven, die zelfde deugd die zij onder hunne voeten vertreden’<note n="1)" place="foot">Alsboven, p. 131-132.</note>.</p>
<p>Zoo er onder de menschen geen onverbrekelijke band van onderlinge welwillendheid en hulpvaardigheid bestond, dan zouden zij elkander vernield hebben en de soort zou noodwendig zijn ondergegaan. Want de menschen hebben oneindig veel meer behoefte aan elkander dan de dieren, die wel aan hunne jongen maar verder niet aan elkander gehecht zijn<note n="2)" place="foot">‘Traité de mètaphysique’, ch. VIII Oevr. compl. T, LIV, p. 65. Het blijft toch nog, naar mij dunkt, de vraag, of de dieren wel geheel van zedelijk gevoel, van bewustheid van regt en onregt, verstoken zijn en of die bewustheid zich, onder gunstige omstandigheden, niet ook bij hen kan uiten.</note>. De mensch heeft minder van datgene, hetwelk men instinct noemt om zich te helpen: hij heeft geene natuurlijke wapenen om zich te verdedigen, hij heeft veel meer behoeften en zijne ontwikkeling gaat veel langzamer dan die der dieren; hij moet zich dus bij zijne natuurgenooten aansluiten<note n="3)" place="foot">‘Le Philosophe ignorant’ § XXXI, Oevr. compl. T, LIV, p. 129.</note>. En zoo ontstaat dan de maatschappij. ‘Opdat de wereld zou worden gelijk zij nu is, was het slechts noodig dat een man op eene vrouw verliefd werd. De wederkeerige zorg die zij voor elkander zullen dragen en hunne natuurlijke liefde voor hunne kinderen zullen spoedig hunne kunstvaardigheid hebben doen ontwaken en het aanzijn gegeven
<pb n="519"/>hebben aan het ruwe begin der kunsten. Twee familiën zullen elkander hebben noodig gehad zoodra zij zich hadden gevormd en uit die behoefte zullen nieuwe verbeteringen van hun toestand zijn voortgevloeid’<note n="1)" place="foot">‘Traité de métaphysique’ ch. VIII. Oevr. compl. T, LIV, p. 64.</note>.</p>
<p>Het staat dus bij Voltaire vast dat de menschen noodwendig zijn voorbestemd om met elkander in gedurig meer ontwikkelende maatschappelijke betrekkingen te leven, en dat zij dus door die zamenleving, evenals de bijen, voldoen aan hunne natuurlijke bestemming. Hier zijn wij alzoo genaderd tot het punt, waarop Voltaire in strijd is geraakt met zijn grooten tijdgenoot Jean-Jacques Rousseau. Het behoort niet tot het onderwerp van dit tegenwoordig opstel, Voltaire in dien strijd te volgen. De stelling, door Voltaire ten opzigte van dat vraagstuk ingenomen, zijne verhouding tot de maatschappij en tot de politieke partijen van zijn tijd en zijne werkzaamheid op sociaal, oeconomisch en staatkundig gebied zouden belangrijke stof kunnen geven tot een afzonderlijk opstel, hetwelk zich bij dit tegenwoordige zoude aansluiten en hetwelk ik eerlang hoop te leveren, ten einde daarmede de taak, die ik begonnen heb, verder te volvoeren. Voor het tegenwoordige acht ik haar hiermede volbragt; niet gelijk ik wel had willen, - maar gelijk ik heb kunnen doen. Zoo ik Voltaire slechts wèl begrepen en van zijn streven eene juiste en eenigermate volledige voorstelling gegeven heb, acht ik mijn doel bereikt.</p></div></div>
<div type="chapter">
<interpGrp>
<interp type="secundair" value="huyg001"/>
<interp type="primair" value="18700600"/>
<interp type="primair" value="scho046"/>
</interpGrp>
<pb n="520"/>
<head rend="h3">Twee leermeesters der kinderen van Constantin Huygens.</head>
<p>Constantin Huygens vertrouwde de zorg zijner huishouding, na den dood zijner vrouw Susanna van Baerle, aan zijne nicht Catharina Suerius, en de opvoeding zijner kinderen aan een paedagoog toe. Deze onderwees ze ook in de talen, terwijl andere leermeesters hen in de muziek meet-, teeken-, scherm- en andere kunsten oefenden. De Amsterdamsche hoogleeraar Jorissen gewaagt in zijne onlangs verschenen biografie van Constantin Huygens, van twee paedagogen en een onderwijzer in de wiskunde. De eerste paedagoog, die den 7 Julij 1637 bij Huygens zijn intrek nam, was Abraham Mirkenius, waarschijnlijk de zoon van Coenraad Merkinius, veldprediker bij Frederik Hendrik, later predikant te 's Bosch, die Valerius Maximus in 't Neêrduitsch overzette. Hij schijnt niet onbekwaam te zijn geweest, daar Constantin, reeds op zijn twaalfde jaar Latijnsche verzen maakte, die door Barlaeus werden geprezen. Zijn opvolger was Hendrik Bruno, van priesterlijken geslachte, dat van den aanaanvang der hervorming af vele leeraars aan de Hervormde kerk had geschonken. Zijn vader Martinus Bruno was achteenvolgende predikant te Midlie en Quadijk (1616), Heemstede (1623) en Alkmaar (1624), waar hij in 1650 stierf. Ook zijne beide ooms, Jacobus en Johannes, waren predikanten, de eerste te Ransdorp en Holijsloot de tweede in 't leger van Frederik Hendrik. Hij zelf, werd in 1621, te Edam, waar zijn grootvader het leeraarambt had bekleed, geboren, bezocht het Gymnasium te Alkmaar en werd in 1635 als student in de philosophie te Leiden ingeschreven. Te gelijk met hem studeerde zijn broeder Johannes die in 1618 terzelfder plaatse het levenslicht zag, en in 1644 predikant te Egmond aan Zee werd, waar hij in 1679 overleed. Behalve deze, had hij nog een broeder Jacobus, in 1644 predikant aan de Koog
<pb n="521"/>op Texel beroepen en aldaar in 1647 overleden, en eene zuster Aletta, de bekende vrienden van Tesselschade, met wie Huygens verzen wisselde en die wij nu en dan in den Muiderkring ontmoeten.</p>
<p>Vier jaren was Hendrik kweekeling der Hoogeschool geweest, toen hij Mirkenins als paedagoog opvolgde. Daar Huygens zich meest in het leger van Frederik Hendrik ophield, moest Bruno hem schriftelijk over het gedrag en de vorderingen zijner kinderen onderhouden en hem raadplegen over de boeken, die bij het onderwijs moesten gebruikt worden, en de geringste bijzonderheden, die zijn kinderen betroffen, mededeelen. De Bibliotheek der Leidsche Hoogeschool bezit nog 95 brieven van Bruno aan Huygens, die niet alleen voor de familie-geschiedenis van dezen, maar ook voor de kennis van het karakter, vooral van Constantin en Christiaan van belang zijn. Ook bevatten zij vele bijzonderheden betreffende het letterkundig leven van Huygens zelven, en menig gedicht, hem door Bruno op zijn geboortefeest of bij andere gelegenheden toegezonden. Zij zijn alle in de Latijnsche taal geschreven. Het onderwijs van Bruno bepaalde zich tot de oude talen, de logica en, naar den smaak dier dagen, het vervaardigen van Latijnsche verzen, waarin de jonge Constantin bijzondere vorderingen maakte. Bruno zelf werd door zijn tijdgenooten voor een goed Latijnsch dichter gehouden, ten minste Hoogstraten, Brouckhuisen en Huygens zelve prezen zijne poëzy, die gedeeltelijk in zijn ‘<hi rend="i">Mengelmoes</hi>’ is opgenomen. De latere beoordeelaars zijner gedichten oordeelen er veel minder gunstig over. Hij zelf geeft ons een ongunstig denkbeeld van zijn karakter. Hij noemt zich ‘allemans vriend’, en dat hij met de strooppot weet om te gaan getuigen zijne brieven aan Huygens, die met de laagste vlijerijen zijn doorvlochten. Hij onderteekende zich o.a. zijn ‘nederigste slaaf’ Groot is de lof, dien hij den jongen Constantin steeds toewaait, ook is menig vers aan hem gewijd. Den 12 Mei 1645 werden Constantin en Christiaan als studenten in de regten te Leiden ingeschreven, doch Bruno bleef nog eenigen tijd te 's Hage als leermeester van Lodewijk en Philippus,
die hij ook op hunne uitstapjes vergezelde, o.a. op een naar Heenvliet, welk buitenverblijf, hij in Latijnsche verzen bezong.</p>
<p>Onder de aanzienlijke personen, die hij te 's Hage of aan de woning van Huygens ontmoette, behoorde ook Rochus Hof-<pb n="522"/>ferus, Heer van Bommenede, Raad en Thesaurier van Zierikzee, zoon van Adriaan Hofferus, Rentmeester Generaal der Grafelijkheids-Domeinen van Zeeland.</p>
<p>Deze Rochus, even als zijn vader een vurig beminnaar en beoefenaar der Latijnsche poëzy, vatte veel genegenheid voor Bruno op, met wiens gedichten hij zeer was ingenomen. Bruno noemde hem ‘Apollo vatum,’ ‘patronus summus Musarum, mearum.’ Dikwerf bezocht hij hem te Zierikzee, en op zijn buitenplaats Oostburg op het eiland Schinaw, waar hij vele gedichten vervaardigde, die hij later aan hem, zijn Maecenas, en zijn huisvrouw Cornelia Udemans opdroeg. Het was bij hem dat Bruno, toen hij de woning van Huygens had verlaten, een geruimen tijd vertoefde, blijkens zijn gedichtje <hi rend="i">mijn verblijf op Oost-burgh</hi>.</p>
<lg type="poem">
<l>‘Schoon ick nu ampteloos van 't school, en niet soecke</l>
<l>Daar weder in te syn; jae dat verbandt vervloecke,</l>
<l>Dat hoofdsswoer, dat geraes en die pedantery,</l>
<l>Verziet d'Heer Hoffer weêr nu met drie ampten mij.</l>
<l>Dit is een baentje, nae myn wenschen, uytgelesen,</l>
<l>'k sal Hof- en Kelder- en 'k sal Burgemeester wesen.</l></lg>
<p>Het was echter een dichterlijke vrijheid toen hij schreef dat hij geen school zocht. Integendeel, hij riep steeds de voorspraak van Huygens in om tot een professoraat of een rectoraat bevorderd te worden. Eindelijk verkreeg hij, door diens invloed, het conrectoraat te Hoorn. Hier bleef hij in de beste verstandhouding met de familie Huygens, en tokkelde ter harer eere bij elke gepaste gelegenheid de latijnsche en nederduitsche lier, en toen Philippus in 1651 de Leidsche hoogeschool zou bezoeken, ging hij, op verzoek van diens vader, derwaarts, om een geschikt verblijf voor hem te zoeken.</p>
<p>Steeds bleef de afstand tusschen hem en Huygens groot, doch met Hoffer ging hij gemeenzaam om, ontving van dezen ook geschenken en het noodige geld om hem te Zierikzee te komen bezoeken. Hier had hij vele vrienden, aan wie hij zijne zangen wijdde en zijne gedichten zond. Tot deze behooren zijne <hi rend="i">Psalmberijming</hi>. ‘Hij was de derde die Dathenus rijm ondernam te verzachten en verbeteren,’ en men verwonderde zich bij de classis ‘dat hij in een zoo vloeijend rijm, den zin, en de woorden van den tekst, zoo konstelijk was bijgebleven.’ De dichter
<pb n="523"/>gaf echter genoeg te kennen ‘dat hij geen vooruitzicht had zijn werk in de kerk te zien ingevoerd;’ ja zelfs wanhoopte hij aan de openbare verbetering van het kerkgezang, uit hoofde van de onkunde en veroordeelen van het volk, 't geen gewoon was Datehenus in een gelijken rang met David te stellen. ‘Hij had het, op verzoek van Bernard Coenders van Helmond ondernomen.’ Ook Constantin Huygens prees zijne overzetting in een lofdicht. Aan dezen droeg hij de <hi rend="i">Eclogac</hi> van Virgilius, ‘in Nederduitsch rijm vertaelt’ en de overzetting van het tweede <hi rend="i">Epodos</hi> van Horatins, ook achter zijne overzetting van <hi rend="i">Ovidiu wapentwist van Ajax</hi> en <hi rend="i">Ulyssis</hi> gedrukt op, terwijl Huygens lofdichten op zijn <hi rend="i">Jeremias klachten ende Salomons Hooge-liedt, Job en Prediker</hi> vervaardigde.</p>
<p>Ook gaf Bruno eene overzetting in Nederduitsch rijm van het Treurpel <hi rend="i">Thomas Morus</hi> van Puget de Serres, en eindelijk in 1666 een <hi rend="i">Mengelmoes</hi> van Latijnsche en Nederduitsche poëzy.</p>
<p>Zeer groot is het aantal gedichten bij bruiloften, verjaardagen en plegtige gelegenheden door hem niet minder dat der lofdichten op hem vervaardigd. ‘Men was belust op zijne poesye’ hield hem voor een der vermaardste dichters van zijn tijd, en nam van zijn poëzy in verschillende <hi rend="i">Bloemlezingen</hi><note n="1)" place="foot">O.a. in den <hi rend="i">Bloemkrans van verscheyde gedichten</hi>, <hi rend="i">Apollos harp</hi>, <hi rend="i">Klioos kraam</hi>, <hi rend="i">Verscheiden Nederduitsche gedichten</hi>, en in J.A. Alberdingk Thijms <hi rend="i">Gedichten van verschillende tijdperken</hi>.</note> op. Wij mogen de ons afgeteekende grenzen niet overschrijden en van zijn betrekking tot zijn tijdgenooten, vooral tot Tesselschade, ook niet van het bekende ‘<hi rend="i">Kluchje van Bruno</hi>’, na de uitgave van zijn <hi rend="i">scherp en schandich gedicht op Olivier Cromwell</hi>’, door Samuel van Hoogstraten in zijn <hi rend="i">Inleydingh tot de Hoogeschool der schilderkonst</hi> medegedeeld, gewagen. Alleen vermelden wij nog dat Bruno Willem III, toen deze 16 November 1657 in zijn achtste jaar trad, ‘bestak niet met poppegoed, dit was beneden 's Prinsen staat en Bruno's magt, ook zou zulks water in een guldenzee zijn, maar met zijn <hi rend="i">Princelijck uyrwerck 't princelijck A.B.C.</hi>,’ waarvoor de prins hem met een gouden medailje vereerde. Zijn overlijden werd in den <hi rend="i">Hollandsche Mercuruis</hi> April 1664 dus aangekondigd: ‘In dese tijt stierf te Hoorn den geestigen dichter Bruno, rijcker van milde rijmen als goude schijven, in En-<pb n="524"/>gelandt dede hij over sulks een schielijcke voyagie, die van Muyden tasten hij alsoo ernstich in haer qualiteyt als syn eygen selven.’ Henricus van der Wallc berigtte aan Nicolaas Heinsius zijn overlijden in een brief van September 1665. Uit het antwoord van Heinsius blijkt dat ook deze met Bruno in briefwisselen was.</p>
<p>Waarschijnlijk had hij zijn <hi rend="i">Mengetmoes</hi>, in 1666 te Leiden gedrukt, reeds voor de pers gereed gemaakt, ten zij er een vroegere uitgaaf van bestaat. Zonderling echter dat de uitgever geen woord van zijn overlijden gewaagt.</p>
<p>Tot de onderwijzers der kinderen van Huygens, inzonderheid van Christiaan, behoort ook Stampioen, De hoogleeraar Jorissen schrijft bl. 287 van zijn <hi rend="i">Constantin Huygens</hi>. ‘Hoe lang Mirkinius bij hem bleef, weten wij evenmin als verdere bijzonderheden omtrent hem. Hetzelfde geldt ook een anderen onderwijzer, die in het jaar 1644 met het onderricht der machematische wetenschappen aan hen belast werd. Het was Stampioen, die aan de toevallige omstandigheid dat de uitvinder der slingeruurwerken eenmaal zijn leerling was geweest, het te danken heeft dat zijn overigens onbekende naam aan de vergetelheid ontsnapte. Wij meenden eerst dat de hoogleeraar deze minder aan 's Gravesande's <hi rend="i">Hugenü vita</hi> voor diens <hi rend="i">Opera varia</hi> ontleend had, doch deze schrijft alleen dat Christiaan Stampioen tot leermeester heeft gehad. Deze kon niet anders zijn dan Johannes de zoon van der vermaarden Jan Jansz. Stampioen. Hij werd in 1610 te Rotterdam geboren, zette zich, na het voltooijen zijner studien te 's Hage neder en gaf aldaar in 1639 in het licht ‘<hi rend="i">Algebra ofte Nieuwe stelreget, waer door alles ghevonden wordt in de wiskonst wat vindtbaar is. Noyt voor desen bekendt geworden ende beschreven door Johan Stampioen, machematius residerende te s Gravenhage</hi>, in 4<hi rend="sup">o</hi>. Dit werk, dat, vele nieuwe leerstellingen bevatte werd door Jacob van Wassenaer hevig aangevallen en scherp beoordeeld, doch Stampioen verdedigde zijn werk ook met het oordeel van de hoogleeraren te Leiden. Zijn tijdgenooten roemden hem in dicht en ondicht en noemden hem ‘eerste wisconstenaer, vermaert mathematichien’. Had de hoogleeraar zulks geweten, en ook tevens dat Stampioen een vermaard kaartenmaker was, dan had hij gewis een gunstiger oordeel over hen geveld.</p>
<p><hi rend="spat">Leiden</hi>, Juni 1870.</p>
<p>G.D.J.S.</p></div>
<div type="chapter">
<interpGrp>
<interp type="primair" value="mane004"/>
</interpGrp>
<pb n="525"/>
<head rend="h3">Godsdienst en kerk.
<lb/>Door Dr. W.C. van Manen.</head>
<p>Godsdienst en Kerk. - Daar was een tijd, waarin men zelfs in den meest beschaafden en hoogst ontwikkelden kring, niets zou begrepen hebben van den spreker, die optrad met de verzekering, dat hij in die twee woorden zijn onderwerp had genoemd. De verbinding scheen onverstaanbaar, tenzij men - wat te onwellevend tegenover den redenaar zou wezen - aan een noodelooze herhaling wilde denken. Zoo hij immers over godsdienst wenschte te handelen, het noemen van dát woord alleen ware voldoende geweest, terwijl hij het desverkiezende, in den loop zijner toespraak, door het gelijkluidende: <hi rend="i">kerk</hi>, had kunnen vervangen. Want godsdienst en kerk waren toen uitdrukkingen voor één en dezelfde zaak. Men kende het onderscheid niet tusschen die beiden. Het godsdienstig was kerkelijk, het kerkelijk godsdienstig leven. Die de godsdienst op prijs stelde, was een vriend der kerk; die de kerk niet beminde, had met de godsdienst gebroken. Geen liefde voor de eene, zonder genegenheid voor de andere; geen vijandschap ten opzichte van deze, zonder haat jegens gene.</p>
<p>De tijd, waarin dit gevoelen op algemeene erkenning mocht rekenen, is voorbij, onherroepelijk voorbij gegaan om nimmer weder te keeren. 't Is waar, daar zijn er nog, die deze beschouwing als de eenig juiste huldigen, en hun getal is wellicht grooter dan velen vermoeden. Men vindt ze onder de aanhangers van verschillende geloofsbelijdenissen. Schier dagelijks kan men er getuige van zijn, hoe zij, met een gemakkelijkheid, die om haren eenvoud, onze bewondering afdwingt, den staf breken
<pb n="526"/>over het godsdienstig karakter hunner medemenschen, die zich aan de kerk weinig laten gelegen liggen, en om die reden - en om die reden alléén - zich echte ‘wereldlingen’ betoonen, dat woord natuurlijk genomen in den meest ongunstigen zin. Als zij gemoedelijk zijn, en - wat vooral in de lagere klassen geen zeldzaamheid is - hun hart op de tong dragen, dan zullen zij u de onvolkomenheid van het eigen godsdienstig leven - al is dat dan niet zóó diep gezonken als dat der anderen - bewijzen door een optelling der keeren, dat zij de openbare godsdienstoefeningen verwaarloosd, of zich buiten noodzaak aan eenige kerkelijke handelingen onttrokken hebben. En in anderen, en in zichzelf achten zij gebrek aan eerbied voor de kerk, een onwederlegbaar teeken van gebrek aan onverdeelden godsdienstzin. Zij kennen geen vroomheid, dan die zich in de geijkte kerkelijke vormen openbaart.</p>
<p>Doch hoe aanzienlijk het aantal hunner geestverwanten wezen moge, hun oordeel is niet meer <hi rend="i">het</hi> oordeel der wereld. Velen hebben scherp leeren onderscheiden tusschen godsdienst en kerk. Zij zijn tot de overtuiging gekomen, dat men zeer wel godsdienstig leven kan, zonder zich in eenig opzicht om het bestaan der kerk te bekommeren. Zij hebben vrienden der kerk met de godsdienst zien spotten, en waarlijk vromen ontmoet, die nooit aan eenige kerkelijke plechtigheid deel namen. Hun hart klopt warm voor de zaak der godsdienst, maar de kerk laat hen koel. Zij bestrijden haar niet, doch evenmin denken zij er aan, haar tegen lasterlijke aantijgingen in bescherming te nemen, en noch veel minder zich onder hare hoede te plaatsen, of tot haren bloei krachtig mede te werken, Zij heeft haar tijd gehad, - zoo laten zij zich ten opzichte van de kerk hooren - een schoon verleden, doch zonder toekomst! Eens was zij de machtige, die vorsten beheerschen, landkaarten schetsen, booze geesten bezweren, edele levenskiemen opwekken kon. Thans is hare veerkracht verlamd, hare taal verstomd, haar invloed onbeduidend geworden. Wat zouden wij dan nog langer het oor leenen aan de oude van dagen, <hi rend="spat">die</hi> geene levenswoorden meer heeft voor het jongere geslacht! 't Zou nutteloos tijdverspillen wezen, en dat terwijl het worstelen om de gaven des geestes zoo velerlei en menigvuldige zorgen vereischt.</p>
<p>Alsof die onverschillige houding tegenover de kerk niet voldoende ware, dringen er nog andere stemmen tot ons door,
<pb n="527"/>die voor haar bestaan gevaarlijker schijnen. De kerk moge een bruikbare, een goede instelling geweest zijn - zoo klinkt het van deze zijde - haar bestaan is in den tegenwoordigen tijd meer dan overbodig, ja zelfs schadelijk. Voor wie de godsdienst in hare hoogste en schoonste ontwikkeling liefhebben, is het onvermijdelijk met de kerk te breken. Zij kunnen zich niet langer binnen hare muren ophouden, of in hare gemeenschap blijven, noch naar hare vermaningen luisteren, hare feestdagen in acht nemen, hare plechtigheden in eere houden; want, hetzij men haar dient, of zich door haar laat dienen, haar invloed is verderfelijk voor den bloei van het waarlijk godsdienstig leven. Dit moet kwijnen, waar zij met meer of minder onbeperkt gezag zich gelden doet. Haar leven is de ondergang der zuivere godsvrucht, en daarom: weg met de kerk! In naam der godsdienst hare fundamenten ondermijnd en hare muren gesloopt! Als ook het laatste puin van het oude gebouw is weggeruimd, dan zal de godsdienst eerst, volkomen vrij en onbelemmerd, zich overheerlijk ontwikkelen en duizendmaal krachtiger betoonen dan ooit te voren.</p>
<p>Ziedaar een drietal meeningen in herinnering gebracht, waarin de gedachten van verreweg de meesten in onze dagen, ten opzichte van de kerk, zijn neergelegd. De vrienden der godsdienst achten haar, in het belang der zaak die hun dierbaar is, óf onmisbaar, óf zonder beteekenis, óf hinderlijk. Het gebeurt ook niet zelden, dat men weifelt, en heden meer vrede heeft met het eerste, morgen met het andere, straks wellicht, voor korter of langer, met het derde gevoelen. Doch altijd beweegt zich het oordeel van hen, die het vraagstuk meer of minder uitvoerig bespreken, in één der drie aangegeven richtingen.</p>
<p>Het behoeft geen betoog, dat men vruchteloos zoeken zal, indien men mocht meenen, op al deze, ten deele zelfs lijnrecht tegenover elkander gestelde wegen, de volle waarheid te vinden. Zij is nog nooit tegelijker tijd licht en duisternis, water en vuur geweest; zij zal dat dus ook hier wel niet zijn. Intusschen worden wij, die de godsdienst hoogschatten, in een onaangename, voor het leven allernoodlottigste slingering gehouden, indien wij nu een pleidooi vóór, en straks een uiteenzetting van bewijzen tegen het rechtmatig bestaan der kerk hooren, om daarna te vernemen, dat haar leven of sterven ons eigenlijk volkomen onverschillig behoort te zijn. Van die onzekerheid wenschen wij verlost te worden. Wij willen weten, waaraan we ons voortaan
<pb n="528"/>houden zullen. Bovendien, ernstige mannen en denkende vrouwen breken niet gemakkelijk met een overlevering, die door den kring, waarin zij werd voortgeplant, een bij uitnemendheid eerbiedwaardig aanzien verkreeg. En zulk een overlevering is de traditie, die, zoo ergens, in Nederland sedert eeuwen bestond, dat godsdienst en kerk onafscheidelijk aan elkander zijn gehecht, en die hier, bij geheele of gedeeltelijke minachting der kerk, in haar hartader wordt aangetast.</p>
<p>Met wenschen of zuchten kunnen wij evenwel niet vorderen. Geen dorst naar kennis of waarheid wordt immer bevredigd, tenzij men zelfstandig beginne te denken. Een iegelijk behoort dat te doen voor zichzelf. Wanneer ik u derhalve mijne denkbeelden ga ontvouwen over de onderlinge verhouding van godsdienst en kerk, zoo bied ik u niet <hi rend="i">de</hi> oplossing van het vraagstuk aan, maar een middel, dat u bij de eigen overweging der bewijzen vóór en tegen, de behulpzame hand wil reiken.</p>
<p>Hoe staan godsdienst en kerk tot elkander, indien zij zich in de rechte verhouding bevinden? Wat heeft de godsdienst van de kerk, wat de kerk van de godsdienst te hopen of te vreezen? Ziedaar in 't kort de vragen, bij wier beantwoording wij ons nu hebben te bepalen.</p>
<p>Vóór alle dingen zal het noodig zijn, dat wij ons herinneren, wat wij onder de beide uitdrukkingen, godsdienst en kerk, verstaan.</p>
<p>Het is niet gemakkelijk, met een paar woorden, op voor allen bevredigende wijze, te zeggen, wat eigenlijk godsdienst is. Wij hebben hier te doen met een verschijnsel, dat tot het gebied van het leven des geestes behoort, maar juist als zielkundig verschijnsel pas sedert een betrekkelijk gering aantal jaren de aandacht van de mannen der wetenschap heeft getrokken. Hier moge men het nu eens zijn in de hoofdzaak, wat de opvatting van haar wezen betreft; eenstemmigheid in de nadere bepaling en juist uitgedrukte omschrijving, mist men er nog al te veel. Buiten de wereld der streng wetenschappelijk gevormden, blijft bijkans nog immer de opmerking gelden: zooveel hoofden zooveel zinnen. Toch wint dagelijks de overtuiging meer en meer veld, die ons in dezer voege spreken doet:</p>
<p>Zij hebben het wezen der godsdienst miskend, die haar, naar de oorspronkelijke beteekenis van het woord, uitsluitend een dienen van God in uiterlijk waarneembare vormen, hebben genoemd, waarbij dan alles zou neerkomen op onze kennis van
<pb n="529"/>God en de wijze, waarop hij door den mensch wil vereerd worden. De godsdienst is geen leer, maar leven. Zij zetelt niet in het hoofd, maar in het hart van den mensch. Zij is een stemming van het gemoed, en wel zulk eene, waarbij men zich bewust is van zijne betrekking tot een hoogere macht, waarvan men zich afhankelijk gevoelt. Dat is zij op elken trap van godsdienstige ontwikkeling, bij den fetisdienaar, die zijn God aanbidt in den steen, die hem deed struikelen, en bij den christen, wiens hart zich verheft tot den Vader, die alom met wijsheid en liefde regeert. Als zulk een algemeene stemming van het gemoed, is zij het eigendom van iederen mensch, want ieder weet van nature, dat er eenig verband bestaat tusschen hem en de Bron van alle leven. Het godsdienstig gevoel is oorspronkelijk; godsdienstig te zijn behoort tot het wezen van den mensch.</p>
<p>Maar hoe groot is het verschil tusschen godsdienst en godsdienst bij lagere en hoogere ontwikkeling des geestes! Welk een opmerkelijke verscheidenheid in de vruchten, die haar bestaan afwerpt voor het leven. Hier openbaart zij zich als vrees en dáár als vertrouwen; hier als bewustzijn van onvermogen en zwakheid, dáár als overtuiging van kracht. Zij vervult den één niet schrik en wekt in het gemoed van den ander een blijde verwachting; bij dezen een nameloozen angst voor het welslagen der begonnen onderneming, bij genen een zaligen vrede na kwellende spanning, al naarmate zij laag of hoog geplaatst, weinig gevormd of heerlijk ontwikkeld is.</p>
<p>Aanvankelijk immer zwak, wordt zij, onder gunstige omstandigheden, langzamerhand sterk. Waar zij, als in het christendom haar toppunt van glorie heeft bereikt, daar wordt zij een macht, die met de edelste beweegkrachten van het menschelijk leven, om den eerepalm wedijveren kan. Daar toont zij haar vermogen, om de wereld te beheerschen, naar de uitnemendste wetten van onverkort en onvergankelijk recht. Daar doet zij de volken hunne zwaarden tot spaden, hunne spiesen tot sikkelen slaan, terwijl zij hen dwingt tot het sluiten van den eeuwigen vrede onder de bewoners der aarde. Daar ontneemt zij aan het zinnelijk leed den scherpsten prikkel der smart; zij ontheft van het zedelijk lijden den zondaar, die berouw over zijne misslagen heeft en door de wroeging van zijn geweten tot inkeer werd gebracht. Zij bant de zwaarmoedigheid uit de zwartgallige ziel, en spreidt voor het geestesoog als een vrolijken lentedos over
<pb n="530"/>beemden en velden. Zij strooit bloemen op het meest hobbelig en oogenschijnlijk onbegaanbaar pad, wekt den engel der vertroosting op tot het spreken der liefelijkste woorden, én bij elke teleurstelling, die anders zoo diep grievend kon wezen, én bij het krankbed én bij het graf onzer innig beweende dooden. Zij opent het oog voor het uitzicht der hoop. Zij vestigt onze aandacht op de lichtzijde van ons bestaan, en doet ons het goede in onze omgeving ten volle waardeeren en genieten. Zij is dáár, in één woord: de poëzie van het leven.</p>
<p>Waar zij zich nu, aldus in haar hart- en zielverheffend karakter doet kennen, en een macht openbaart, die alle aandoening beheerscht, in toom houdt en leidt, daar kunnen wij haar niet meer, eenvoudig weg, een stemming noemen van het gemoed, waarbij men zich bewust is van zijne betrekking tot de godheid, van wie men zich afhankelijk gevoelt. Een edeler toestand is zij nu geworden: een leven in gemeenschap met God, een stemming van het gemoed, die den mensch vervult, wiens geloof des harten een kinderlijk en onbepaald vertrouwen is op God, den hemelschen Vader, die altijd en overal met wijsheid en liefde regeert.</p>
<p>Wat ik daar, ter omschrijving van hetgeen wij onder godsdienst verstaan, in herinnering bracht, zal hier wel geen nadere toelichting of verdediging behoeven. Het moge voor het oogenblik voldoende zijn.</p>
<p>Niet minder verdeeld, dan bij de bepaling: wat godsdienst is? zijn de zinnen der menschen, wanneer zij ons zeggen zullen, waaraan zij bij het woord <hi rend="i">kerk</hi> denken. Van griekschen oorsprong, door het gothisch in onze moedertaal overgegaan, schijnt het, naar zijne oorspronkelijke beteekenis, te wijzen op een bepaalde plaats, die aan den Heer werd gewijd<note n="1)" place="foot">Men denke aan het grieksche <hi rend="i">kuriakon</hi>, en vergelijke daarmede het oud saksische <hi rend="i">kyrck</hi>, het engelsche <hi rend="i">church</hi>, en het duitsche <hi rend="i">Kirche</hi>.</note>. Dienovereenkomstig noemen wij elk gebouw, uitsluitend bestemd voor de gemeenschappelijke godsdienstoefening: een kerk. Maar over de verhouding der godsdienst tot onze kerken van hout en steen handelen wij hier niet.</p>
<p>Het spraakgebruik heeft gewild, dat wij hetzelfde woord <hi rend="i">kerk</hi> zouden bezigen voor wat elders de gemeente heet. Aan deze uitdrukking, mede van griekschen oorsprong<note n="2)" place="foot">Ecclesia, van ekkaleô (bijeenroepen, vergaderen); in 't hollandsch <hi rend="i">kerk</hi> of <hi rend="i">gemeente</hi>. Vergelijk het fransche <hi rend="i">église</hi>.</note>, ligt geen
<pb n="531"/>ander denkbeeld dan dat van <hi rend="i">samenroepen</hi> of <hi rend="i">vergaderen</hi>, ten grondslag. Noch de eigenaardige wijze waarop de vergaderden zich hebben verzameld, noch eenige nadere aanwijzing van hun karakter, is daarin opgesloten. De israëlietische psalmdichter kon mitsdien spreken van een vergadering of gemeente der boosdoeners<note n="1)" place="foot">Ps. 26:5.</note>, en een zijner landgenooten gewagen van een vergadering of gemeente der profeten<note n="2)" place="foot">I Sam. 19:20.</note>. Evenzoo mocht de christelijke schrijver der Handelingen, zonder vrees voor misverstand, hetzelfde woord <hi rend="i">vergadering</hi> of <hi rend="i">gemeente</hi>, bezigen èn voor de saamgestroomde Efeziërs, die de geschonden eer hunner Diana wilden wreken<note n="3)" place="foot">Hand. 19:32.</note>; èn voor de vromen Israëls in de woestijn<note n="4)" place="foot">Hand. 7:38.</note>; èn voor de vereenigde christenen te Antiochië<note n="5)" place="foot">Hand. 15:3.</note> en elders.</p>
<p>Dien algemeenen zin heeft evenwel de bedoelde uitdrukking: gemeente of kerk, verloren, sinds de christenen zich van haar meester maakten, en haar uitsluitend voor eigen gebruik behielden. Zij volgden in dit opzicht het voorbeeld der Israëlieten, die gaarne van <hi rend="i">de vergadering</hi>, zonder meer, gewaagden, ter aanduiding hunner godsdienstige samenkomsten<note n="6)" place="foot">B.v. Ps. 26:12; 74:2.</note>. Zij gingen slechts een enkele schrede verder, door langzamerhand het gebruik des woords voor elke soort van vereeniging geheel af te schaffen, en het alleen aan de eigen godsdienstige gemeenschap te schenken.</p>
<p>In onderscheiding van joden en heidenen, met wie zij in den éénen staat verbonden leefden, hadden de christenen hunne bijzondere godsdienstige belangen. Samenkomsten waren er noodig om dezen naar eisch te behartigen. Die in een bepaalde plaats, of binnen zekeren omtrek woonden, sloten zich daartoe bij elkander aan. Zij vormden alzoo een zedelijk lichaam, dat zich, ter handhaving der goede orde, een bestuur koos, en in overleg met, gewoonlijk ook door tusschenkomst van zijne hoofden, of voorgangers, de gemeene zaak der nieuwe belijdenis in bescherming nam en met vereenigde krachten verdedigde tegen aanvallen van buiten, twijfel, ongeloof of verdeeldheid van binnen. Het karakteristieke onderscheid tusschen deze en andere soorten van vereenigingen bestond hierin, dat de gemeenschap, die men zoekt, een godsdienstige, de voornaamste drangreden, die tot handelen aanspoorde, aan de godsdienst ontleend, en het doel bevordering der godsdienst was; terwijl niet alleen vol-<pb n="532"/>wassenen, maar ook kinderen, te jong om te begrijpen wat er met hen plaats had, in den zedelijken bond werden opgenomen, evenals dit b.v. het geval is bij den staat, die de kinderen der burgers onder het getal zijner leden telt. Zulk een vereeniging nu heette een gemeente of kerk.</p>
<p>Met het oog op dit oud christelijk gebruik van het veel besproken en in onderscheiden zin verklaarde woord, noemen wij een kerk: de godsdienstige gemeenschap van gelijkgezinden, een zedelijk lichaam ter bevordering van het godsdienstig leven zijner leden.</p>
<p>Die bepaling zal stellig niet allen voldoen. Velen zullen haar te sober achten, omdat zij van <hi rend="i">de</hi> kerk - let wel, hoe zij de uitdrukking nooit zonder het bepalend lidwoord bezigen - een grootscher voorstelling bezitten. Zij is in hun oog een instelling van bovennatuurlijken oorsprong, een stichting van Jezus, den Christus Gods, die haar in het leven riep, ter bewaring en voortplanting van zijn bovenaardsch evangelie. Het komt er slechts op aan, te weten: waar die, langs bovennatuurlijken weg tot onze kennis gebrachte, heilswaarheid wordt gevonden. De katholiek zegt zonder aarzelen: in de oude moederkerk, wier zichtbaar hoofd te Rome zetelt op den bisschopsstoel van Petrus, wien Christus zelf de macht der sleutelen heeft toevertrouwd. De protestant verklaart, niet minder vast overtuigd van de waarheid zijner bewering, al naarmate hij een meer bijzonder volgeling van Luther, Kalvijn, Menno Simons, Arminius of welken anderen toongever eener bepaalde richting moge zijn: in mijn genootschap, dat is: het luthersche, het gereformeerde, het doopsgezinde, het remonstrantsche, of welke namen verder de verschillende kerken in onzen tijd mogen dragen.</p>
<p>Intusschen pleit die groote verscheidenheid van antwoorden niet bijzonder voor de onderstelling, dat het ons ooit gegeven zal zijn, ergens ter wereld de onmiddellijke voortzetting van de door Jezus, naar men zegt, gestichte kerk aan te treffen. Onwillekeurig treedt ons het bekende verhaal van Lessing's <hi rend="i">Nathan der Weise</hi> voor den geest. De moraal der geschiedenis van de drie ringen, zoo sterk op elkander gelijkende, dat noch de vader, noch diens zonen, den echten van de beide nagemaakte konden onderscheiden, blijft in haren eenvoud, hoe dikwerf ook herhaald, welsprekend schoon.</p>
<p>Daar is evenwel een gewichtiger reden, dan die aan de vrees voor het verrichten van een vruchteloozen arbeid kan worden
<pb n="533"/>ontleend, waarom wij niet zoeken naar wat men, in den aangeduiden zin, de kerk gelieft te noemen. Zoo iets bestaat nergens, en heeft nooit een anderen bestaansvorm gehad, dan den ingebeelden, die het menschelijk brein wist te scheppen. Het denkbeeld eener kerk als een instelling van bovennatuurlijken oorsprong, is op katholieken bodem geboren, en vandaar in de voorstellingen der protestantsche rechtzinnigheid overgegaan, doch heeft voor ons alle recht van bestaan verloren.</p>
<p>De geschiedenis heft in dit opzicht elken twijfel op.</p>
<p>Jezus heeft geen instelling, in den geest der later geworden kerk, gesticht. Deze is evenmin het werk der apostelen. Hoe zouden de eerste christenen zich ernstig hebben kunnen bezig houden met de inrichting van een zedelijk lichaam, bestemd om voor een reeks van volgende geslachten, de drager en handhaver der geopenbaarde waarheid te zijn, terwijl zij elken dag - voor het minst binnen eens menschen leeftijd - de wederkomst van den Christus en de daarmede verbonden omverwerping van het bestaande verwachtten? Zij vormden, geheel uit eigen beweging, of daartoe opgewekt door de mannen, die hun het eerst de blijde boodschap des heils hadden gebracht, vrije gemeenten of kerken. Dezen hadden met elkander, streng genomen, niets te maken, gelijk inderdaad geen enkele band haar uiterlijk vereenigde.</p>
<p>De tijd zou in dien toestand verandering brengen. De bijzondere belangen eener op zichzelf staande gemeente, deden haar niet zelden den raad of den bijstand der naburige zuster inroepen, gelijk deze dien ook meermalen ongevraagd aanbood. Zoo ontstonden er betrekkingen, die weldra tot nauwere aaneensluiting leidden, toen men zich tegen dezelfde vijanden had te verdedigen. De vervolgingen van de zijde der joden en heidenen, droegen daartoe het hare bij, maar vooral het binnendringen der zoogenaamde ketterijen, die men voor het gemeenschappelijk geloof gevaarlijk achtte. De eerste toenadering op eenigszins uitgebreide schaal, riep de provinciaal- of landskerken in het leven. Zij waren niet anders dan vrij gevormde zedelijke lichamen ter behartiging van de godsdienstige belangen der leden. Doch haar bestaan was voor de meesten van zeer korten duur. Hoe langs zoo meer openbaarde zich de zucht der geestelijkheid, die de onderscheiden kerken bestuurde, om hare heerschappij uit te breiden, wat natuurlijk niet mogelijk was, dan ten koste harer mededingers naar de oppermacht. Ieder weet, hoe Rome's
<pb n="534"/>bisschoppen aan het eind de zegepraal behaalden. Het streven naar eenheid, waarvan de geest tot in onze dagen voortwerkt en nu<note n="1)" place="foot">In Februari 1870 word dit gezegd.</note> een nieuwe overwinning vraagt in de onfeilbaar verklaring van den paus, werd schitterend beloond. De kerken smolten voor het grootste, en tevens meest aanzienlijke gedeelte, samen tot één groote, algemeene of katholieke kerk, wier middelpunt het oude, om zijne heerschzucht sedert eeuwen wel bekende Rome bleef.</p>
<p>Dit geschiedde in de tweede helft der derde eeuw. Maar nog behielden de kerken, die het gezag van Rome's bisschoppen weigerden te erkennen, het recht op haren naam. Langzamerhand werd haar dit door de openbare meening van de meerderheid der christenen ontnomen. Het was een noodwendig gevolg van de aanmatiging, die men der katholieke kerk toestond, om zich niet enkel een vereeniging van een groot aantal verspreide kerken te achten, maar <hi rend="i">de</hi> alleen geoorloofde en bestaanbare bond, die alle christenen omvatte. Zij bracht hare stichting tot Jezus terug en beweerde, dat hij aan zijne apostelen en dezen aan hunne opvolgers, de bisschoppen, den heiligen geest hadden geschonken, opdat zij te zamen de schatbewaarders zouden zijn van de geopenbaarde godsdienstwaarheden. De katholieke kerk, oorspronkelijk een lichaam, dat soortgelijke vereenigingen naast zich dulden kon, scheen nu de eenig wettige vertegenwoordiging van het godsrijk op aarde. Wat men vroeger van dit rijk had gezegd, werd op haar overgedragen.</p>
<p>Bijzonder gunstig voor die overdracht was de omstandigheid, dat men sedert lang, op het voetspoor van Paulus, alle leden van het godsrijk had samengevat onder het beeld van een lichaam, waarvan Christus het hoofd mocht heeten, en dat ook wel zijne gemeente, zijne kerk, werd genoemd. Die ideale gemeenschap der heiligen was dikwerf het voorwerp van schoone bespiegelingen geweest; een onderwerp, schier onuitputtelijk ter stichting der christengemeente, die in haar het beeld aanschouwde, waarnaar zij zich moest vormen. Hare éénheid in geloof, hoop en liefde was boven alle bedenking verheven. Ongelukkig maar, dat men haar bestaan in de werkelijkheid vruchteloos zocht. Toch merkte men dit in den regel niet op. Het had ook nooit in iemands bedoeling gelegen, een gemeente te vestigen, die niet aan haar ideaal beantwoordde. Vandaar, dat men in de eerste
<pb n="535"/>dagen van de prediking des christendoms, allerminst een onderscheiding maakte, die pas later aan het licht kon treden. Men sprak van de kerk, als men de zedelijke eenheid aller inderdaad christelijk geloovigen bedoelde, en men bezigde hetzelfde woord, ter aanduiding van hen, die in zekeren omtrek gevestigd, den christennaam hadden aangenomen, of dien krachtens het recht der geboorte mochten dragen, onverschillig of zij al dan niet als levende leden van het onzichtbare godsrijk konden aangemerkt worden.</p>
<p>De eenheid van de ideale gemeenschap der heiligen, zocht de katholieke kerk in tastbare vormen te verwezenlijken. Zij wist het, langs verschillende wegen, zoover te brengen, dat men in haar <hi rend="i">de</hi> kerk aanschouwde, het welgesloten, goed georganiseerde, van boven naar beneden in al zijne deelen behoorlijk bestuurde lichaam, dat uitsluitend het door Jezus op aarde gevestigde godsrijk vertegenwoordigde. Zij was nu, in eigen schatting, de moeder aller geloovigen, de eenige schaapskooi van Christus' kudde. ‘Buiten de kerk geen zaligheid’; ‘wiens moeder de kerk niet is, diens vader kan God niet zijn’ - waren uitspraken, die men nu eeuwenlang met het oog op de van Rome uit bestuurde katholieke kerk deed hooren, en die ten duidelijkste bewezen, hoe het eenvoudige begrip, van kerk als een godsdienstige gemeenschap van gelijkgezinden, voor een gansch ander had plaats gemaakt.</p>
<p>Of wij dan nu het recht hebben, tegen het gewijzigde spraakgebruik in, het woord kerk in de oude beteekenis te nemen? In de zestiende eeuw kon het antwoord wellicht twijfelachtig wezen; doch in onzen tijd niet meer. De hervormers hebben den knoop doorgehakt. Zonder zich om 't roomsch-katholieke kerkbegrip te bekommeren, noch om de aanmatigingen en onbehoorlijke inrichting van het groote lichaam, dat tot op dien tijd <hi rend="i">de kerk</hi> had geheeten, schonken zij den naam van kerken aan hunne godsdienstige vereenigingen, zoowel waar zij plaatselijk waren, als waar zij zich over een aantal steden en vlekken uitstrekten. Zij mochten dat doen, want trots het stoutste beweren van Rome, was hare kerk feitelijk nimmer de eenige godsdienstige gemeenschap van christenen geweest. De oosterschen hadden hunne zelfstandigheid gehandhaafd en kerken naar hunnen smaak behouden. Ook zouden de katholieken niet zoo langen tijd aan allen in het westen de wet hebben gesteld, indien zij niet uitnemend de kunst hadden verstaan, des noods met zwaard en houtmijt, een zwakke minderheid tot zwijgen te brengen.</p>
<pb n="536"/>
<p>De protestanten hebben, wel is waar, het denkbeeld eener kerk, als het lichaam van Christus, samengesteld uit de vereeniging aller over den aardbodem verstrooide geloovigen, behouden; doch in dien zin, in het meerendeel hunner belijdenisschriften van de <hi rend="i">onzichtbare kerk</hi> gesproken, naar wier verwezenlijking de zichtbare kerk behoorde te streven. Dat ieder in zijnen kring het best aan het ideaal dacht te kunnen beantwoorden, is natuurlijk. Maar dit deed geen hunner, het eigen genootschap als een bovennatuurlijke instelling beschouwen. Waar sommigen in later dagen dit beproefden, daar was het nawerking van den ouden katholieken zuurdeesem. De kerken der protestanten waren, naar de bedoeling der stichters, even zoovele zedelijke lichamen, ter bevordering van de gemeenschappelijke godsdienstige belangen, juist wat zij in den eersten tijd der christenen waren geweest, instellingen van zuiver menschelijken oorsprong.</p>
<p>Het oude spraakgebruik heeft sedert zijne rechten herkregen. <hi rend="i">De</hi> kerk, wanneer men dit woord niet bezigt als een weinig geschikte benaming voor het godsrijk, is een illusie, met wier bestaan het meerendeel der christenheid zich gedurende eeuwen heeft gevleid. Zij is nergens, noch in ons vaderland, noch daar buiten.</p>
<p>Wanneer wij niettemin voortgaan van <hi rend="i">de</hi> kerk te spreken, het is omdat wij de uitdrukking bezigen als een algemeene benaming voor een soort van instellingen, die kerken heeten, op gelijke wijze als wij gewagen van <hi rend="i">den</hi> staat en van <hi rend="i">de</hi> school, hoewel wij zeer goed weten, dat beide woorden slechts begrippen zonder inhoud zijn, zoolang wij daarbij niet denken aan bepaalde instellingen, die de namen van staat en school dragen. Daarom is het nog niet noodig, het oog te hebben op den nederlandschen staat of de openbare school, wanneer men één dier beide uitdrukkingen in den mond neemt. Evenmin behoeven wij aan de nederlandsche hervormde, de luthersche of eenige andere bepaalde kerk te denken, wanneer wij in het algemeen de onderlinge betrekking van godsdienst en kerk zullen bespreken.</p>
<p><hi rend="i">Godsdienst</hi> een stemming van het gemoed, een oorspronkelijk eigendom van den mensch, geworteld in geen anderen grond dan in de ziel van het schepsel, dat zich bewust van zijne betrekking tot den Schepper.</p>
<p><hi rend="i">Kerk</hi> de godsdienstige gemeenschap van gelijkgezinden, een zedelijk lichaam ter bevordering van het godsdienstig leven
<pb n="537"/>zijner leden, geen instelling van bovennatuurlijken oorsprong, maar een vrije stichting van den mensch.</p>
<p>Met die twee uitspraken voor ons, kunnen wij, met hoop op welslagen, beproeven de onderlinge verhouding van godsdienst en kerk te bepalen. Zij is van de zijde der laatste, in de eerste plaats een ondergeschikte. Niet de kerk heeft aan de godsdienst, maar de godsdienst heeft aan de kerk het leven geschonken. Eerst trilde het gemoed van heilige aandoening; daarna zocht de mensch dat verheven gevoel in klanken, woorden, vormen uit te drukken. Zoo ging de godsdienst in het hart, aan elke openbaring van haar wezen naar buiten vooraf. Zij had zich in gebed en offerande reeds voor den enkelen mensch een weg gebaand naar den Oneindige, van wiens bestaan zij durfde fluisteren, vóórdat meerderen zich verbonden tot een gemeenschappelijk huldebetoon aan de godheid en tot samenkomsten, aan de overweging hunner gemeenschappelijke godsdienstige belangen gewijd. Eerst de godsdienst, daarna de vorm waarin zij zich uitspreekt. Eerst de godsdienstige mensch, daarna de godsdienstige gemeenschap van gelijkgezinden.</p>
<p>Dat geldt van elke godsdienst, van wier optreden in een bepaalden kring voor korter of langer tijd de wereldgeschiedenis getuigt. Dat geldt ook van het christendom. Eerst flikkerde het nieuwe krachtvolle godsdienstvuur in het gemoed van zijn stichter, daarna openbaarde het zijn gloed in Jezus' overheerlijk leven en aangrijpend evangelie. Eerst hadden het woord en de geest van den éénigen Meester in het gemoed van enkelen zijner beste volgelingen weerklonken en zich afgespiegeld; daarna vereenigden de oudste Nazareners zich, om de gemeenschappelijke godsdienstige belangen te bespreken. De christenen zijn ouder dan hunne oudste samenkomsten. Hun godsdienstig geloof ging aan hunne godsdienstige gemeenschap vooraf. De kerk is mitsdien, naast de godsdienst geplaatst, de jongere in leeftijd. Doch gewichtiger reden dan deze, om van hare verplichte ondergeschiktheid aan de godsdienst te gewagen, vloeit voort uit de overweging, dat elke kerk een dochter is der godsdienst. Nooit heeft men ergens een nieuwe kerk gesticht, tenzij hare vaders door godsdienstige beweegredenen er toe werden gedreven. Niet dat zij altijd ten dien opzichte vrijwillig handelden. Men wenschte vaak niets liever, dan in de oude gemeenschap te blijven, doch men werd uitgestooten door de rechtzinnigen, die
<pb n="538"/>nooit van hervorming willen hooren en zich slechts op den langen weg des tijds daartoe laten dwingen. De godsdienst had hen in den ban gedaan en deed hen smaadheid lijden. Maar de godsdienst was in hun gemoed een kracht, die bergen verzet en alle verachting trotseert. Zij bracht de gelijkgezinden samen en aan een nieuwe gemeenschap des geloofs wist zij het leven te schenken.</p>
<p>Zoo verhaalt ons de geschiedenis der godsdiensten buiten het christendom, voor zoover in den kring harer belijders godsdienstige vereenigingen werden gevormd. Zoo getuigt ook de historie van het ontstaan aller christelijke kerken. Het heeft niet in de bedoeling van Jezus gelegen, een nieuwe wel afgebakende godsdienstige vereeniging te stichten. De kerk, die al aanstonds naar hem zich noemde, is een vrucht zijner godsdienst, geboren onder de machtige invloeden, waaraan van te voren niemand had gedacht. Jezus wilde geen wet en profeten ontbinden, maar vervullen; de godsdienst zijns volks niet omverwerpen, maar ontwikkelen; fouten herstellen, in leemten voorzien; de heuvelen slechten en de dalen verhoogen, opdat daar een effen pad mocht wezen voor den Heer, als Hij zijn volk bezoeken, voor het kind, wanneer het tot zijn Vader zou gaan. Het aanbod van den hervormer was schoonklinkend, maar listig en gevaarlijk; hoewel schijnbaar dood onschuldig en goed gemeend, 't hield een adder verborgen onder het gras; zoo meenden de woordvoerders der godsdienstige gemeenschap van Jezus en diens tijdgenooten. Op hooghartigen toon wezen zij de hervorming van de hand.</p>
<p>Doch de godsdienst, die hem eenmaal tot spreken had geroepen, was in Jezus te machtig om zich zoo gemakkelijk het zwijgen te laten opleggen. Zij bleef getuigen, en bracht haren dienaar aan het kruis. Zijn dood werd straks het leven der zijnen. Het werk door den meester opgegeven, omdat men hem het arbeiden onmogelijk had gemaakt, werd door diens leerlingen voortgezet. Zij sloten zich nauw aan elkander, doch hielden aanvankelijk slechts afzonderlijke samenkomsten, ter bespreking van hunne eigenaardige belangen als aanhangers van den Nazarener. In de godsdienstige gemeenschap der joden bleef hun hart voldoende bevrediging vinden. Maar het duurde niet lang, of de haat jegens den meester gekoesterd, werd op diens volgelingen overgebracht en den christenen de toegang tot tempel en synagoge ontzegd. Nu zagen zij zich genoopt, het voorbeeld der broeders te volgen, die zich te midden der heidenen bewogen en reeds
<pb n="539"/>vroeger besloten hadden, in eigen vereenigingen voldoening te zoeken voor den drang naar gemeenschap in het godsdienstig gemoed. De godsdienst van Jezus, in onderscheiding van die der oude Israëlieten, schonk alzoo het leven aan de gemeenten, of kerken, der christenen.</p>
<p>De geschiedenis van haar ontstaan is tegelijkertijd die der wording van nieuwe kerken naast de oude, groote katholieke, in wier boezem de afzonderlijke gemeenten grootendeels hare zelfstandigheid hadden nedergelegd. Hervorming was een wanklank in de ooren van hen, bij wie het opperbestuur der groote christelijke kerk van het westen in de zestiende eeuw berustte. Elke poging daartoe was in hun oog een niet te dulden ketterij. Die bij den afval volhardden en, dank hun gelukkig gestarnte! in hunne woonplaats vrijheid van geweten genoten, werden niettemin van de gemeenschap der bestaande kerk buiten gesloten. Hoewel zij geen ‘afscheiding’ in hunne banieren geschreven en veeleer gewenscht hadden, leden te mogen blijven van de gevestigde gemeenten, zagen zij zich plotseling op het slagveld alleen gelaten, afgesneden van het groote leger, dat den strijd der behoudzucht voerde. Alléén, maar met een opgewekt godsdienstig leven in het hart en wakkere broeders in de onmiddellijke omgeving, die, na het afbreken van den ouden tempel, binnen drie dagen een nieuwen hadden opgetrokken. Want een tempel moest er wezen voor de naar God zoekende ziel. Aan een gemeenschap der heiligen had het godsdienstig hart behoefte. De godsdienst der hervormden, met Rome's banvloek naar den afgrond verwezen, stichtte nieuwe kerken voor hare belijders.</p>
<p>Overal hetzelfde verschijnsel. Waar nieuwe kerken verrijzen, daar zijn zij de vrucht van opgewekt godsdienstig leven, dat in den kring, waar het ontwaakte, niet werd geduld, of zoozeer onderdrukt, dat het zich niet vrij ontwikkelen konde en door de zucht naar zelfbehoud gedrongen, een andere woonplaats voor zijne vrienden zoeken moest. Zonder godsdienst geen kerk; steeds was laatstgenoemde van de eerste: de natuurlijke dochter.</p>
<p>Wat vloeit uit die beschouwing voort?</p>
<p>Dat de kerk geen heerschappij mag voeren over de godsdienst, Ook die laatste veer van haar aloude glorie moet zij verliezen. Diep is de vernedering, waarin zij sedert eeuwen zucht; maar nog is zij in de schatting der menschen - voorwaar niet altijd de minst voortreffelijken! - niet laag genoeg gezonken en voldoende
<pb n="540"/>gekastijd, zoolang zij haren hoogmoed niet geheel heeft afgelegd. Gevoelige wonden zijn haar reeds toegebracht, doch zij zal zich de achting en de liefde aller weldenkenden niet verwerven, tenzij zij eindelijk eens leere, tevreden te zijn met het brood haars bescheiden deels, en ophoude, hooger te streven dan plichtmatig is. De kerk is ijdel geweest. Zij heeft zich boven haren oorspronkelijken staat, van dienares der godsdienst, verheven en allereerst hare moeder aan zich onderworpen. Die eerste overwinning had hare zucht naar roem slechts geprikkeld. Elke volgende zegepraal stijfde haren trots en vermeerderde haren dorst naar immer uitgebreider macht. 't Was, of alles haar moest medeloopen. Schier onbegrensd was binnen weinig eeuwen het gebied, waarover zij als heerscheres den scepter zwaaide. Den geloovige schreef zij den inhoud zijner belijdenis voor; den gehoorzame ontsloot zij de poorten des hemels; den onwillige gaf zij over aan het eeuwig verderf. Geen zonde werd vergeven zonder hare tusschenkomst; geen verbintenis van eenige beteekenis gesloten zonder hare toestemming. Binden en ontbinden, op aarde en in den hemel; dat, meende zij, was haar recht. Zij bleef nimmer in gebreke, van dat recht een vlijtig gebruik te maken. De wetenschap had zij als slavin aan hare voeten gekluisterd. Zij vergunde haar het spreken, wanneer zij vooraf trouw had gezworen aan hare orakeltaal van het verleden, het heden en de toekomst. De kunst moest zich naar hare voorschriften voegen; geen harer priesters die zich gansch vrij van haren invloed durfde bewegen. Vorsten legden het hoofd in haren schoot, of werden door haar van de regeering ontzet en van hunne staten beroofd, indien zij zich ongehoorzaam aan haren wil hadden betoond. Landen schonk zij weg, nog voordat zij waren ontdekt, of wellicht ooit gevonden zouden worden. Over elk deel der aarde voerde zij een onbeperkt gezag. De kerk had gesproken; de kerk had besloten; en niemand die het waagde hare rechten in
twijfel te trekken.</p>
<p>Zoo bleef het een tijdlang. Maar toen zij haar toppunt van macht had bereikt, toen moest ook de kerk ondervinden, hoe alle grootheid op aarde vergankelijk is. Haar luister taande, en de eene aureool voor, de andere na, die zij zich met zooveel zorg om de slapen had gewonden, werd haar onmeedoogend van den schedel gerukt. De vorsten begonnen te begrijpen, dat zij de heeren hunner landen waren, en zij boden weerstand aan
<pb n="541"/>den overmoed der kerk, die hen in hare voogdij had genomen. Eenmaal als geoorloofd erkend, breidde het verzet der wereldlijke monarchen zich van jaar tot jaar uit. Weldra zou men lachen met ban en interdict, waarmede de landen der ongehoorzamen werden getroffen door de kerk. De staten wisten zich van hare overheersching te bevrijden.</p>
<p>Kunsten en wetenschappen zochten hun voorbeeld te volgen. Al ging het eerst ook wat moeielijk en langzaam, zij ontworstelde zich aan het onnatuurlijke dwangjuk, dat hare vrije ontwikkeling gedurende eeuwen had gebonden.</p>
<p>Steeds kleiner werd het gebied, waarop het der kerk nog geoorloofd werd geacht, te bevelen. Maar hier zocht zij nu ook met hand en tand meester te blijven van het terrein; 't was het veld des geloofs, van het godsdienstig en zedelijk leven der menschen. De stoutste inspanning harer krachten mocht evenwel niet baten. De hervorming der zestiende eeuw ontrukte haar het recht der sleutelen en bedong, voor allen zonder onderscheid, volkomen vrijheid van geweten - in beginsel.</p>
<p>Wie geen vreemdeling is in de historie, weet toch maar al te wel, hoeveel er nog dikwerf aan de vrijheid der godsdienst heeft ontbroken, sedert de kerk niet meer uitsluitend de roomschkatholieke heet en ook andere namen draagt, die men in den eenen van protestantsche samenvatten kan. Wie heeft niet wel eens de stille verzuchtingen vernomen van den waarlijk godsdienstigen mensch, op wiens borst een aantal door de kerk verbindend verklaarde belijdenisschriften loodzwaar drukte?</p>
<p>De kerk mag nog steeds, nu hier dan daar, de vrije ontwikkeling der godsdienst tegengaan en grenzen stellen aan het geloof harer leden. Zij miskent, zoo dikwerf zij zulks beproeft, de rechten harer moeder, terwijl zij zich een gezag aanmatigt, dat haar niet toekomt. Zal zij aan haar wezen beantwoorden, zij late de godsdienst vrij en legge hare ontwikkeling niet aan banden. Bevat zij, als zedelijk lichaam, bepalingen, die drukkend zijn voor de vrije godsdienst harer leden; zij haaste zich die bepalingen op te heffen. De kerk toch mag nimmer vergeten dat zij geen koningin, maar dienares der godsdienst is, en buiten haar zelfs geen recht heeft van bestaan. Eerst wanneer zij aldus toont, hare roeping te begrijpen, zal zij hare inderdaad schoone taak met vrucht vervullen.</p>
<p>Of is die taak nu een overbodige geworden en mag de gods-<pb n="542"/>dienst, nadat zij de kerk - om een gemeenzame uitdrukking te bezigen - op hare plaats heeft gezet, uit de hoogte op haar dienstwerk neerzien, als kon zij het uitnemend goed buiten haar stellen? Naar het mij voorkomt: volstrekt niet. En ziedaar het andere hoofdpunt, waarop wij bij een overweging der verhouding tusschen godsdienst en kerk de aandacht hebben te vestigen: de godsdienst heeft behoefte aan de kerk.</p>
<p>De godsdienst is geen leer, maar leven; zij bestaat niet in de waarneming van een zeker aantal vormen, maar in een gezindheid van het gemoed en een toepassing der daardoor opgewekte beginselen in het leven.</p>
<p>'t Was uitmuntend, dat men die waarheid in onzen tijd met zooveel nadruk in herinnering bracht, terwijl veler godsdienst dreigde op te gaan in het prevelen van een gebed op vaste uren des daags en het deelnemen aan de openbare godsdienstoefening op den rustdag. Doch nu schijnen anderen het bewijs te willen leveren, hoe goed de mensch van het eene uiterste in het andere kan vallen, door zich te gedragen, als kon de godsdienst alle vormen missen. Ook deze overdrijving is, gelijk iedere andere, met de waarheid in strijd.</p>
<p>De godsdienst is een stemming van het gemoed, ongetwijfeld.</p>
<p>Doch zij blijft als zoodanig niet in het hart besloten. Zij rust niet voordat zij zich in woord of daad, op zinnelijk waarneembare wijze heeft uitgedrukt. Het offer, het gebed, het loflied, het bezoeken van naar men meent gewijde plaatsen, waar de godheid woont of meermalen zich heeft geopenbaard, zijn geen willekeurige daden, die de mensch, zoo dikwijls hij zich daaraan overgaf, even goed achterwege had kunnen laten. Zij zijn oorspronkelijk - hoe ook later dikwerf door de gewoonte misbruikt - onmisbare vormen, waarin het gemoed bevrediging zoekt voor de diep gevoelde behoefte aan verheerlijking van het Opperwezen. Aanvankelijk tracht ieder voor zich, op zijne wijze, aan dien innerlijken drang te voldoen. Straks evenwel merkt hij op, hoe de godsdienstvorm, waaraan velen tegelijkertijd deel nemen, soms oneindig meer het hart verheft. En hij zoekt de gemeenschap zijnen geestverwanten, om met hen de godheid te dienen en zoo te handelen overeenkomstig de godsdienstige stemming van zijn gemoed. Het is geen toeval, dat hem op de gedachte brengt, naar gelijkgezinden om te zien, ten einde zich bij hen aan te sluiten. Gezellig is de mensch
<pb n="543"/>van nature. Hij heeft het leven met anderen lief, en schuwt de eenzaamheid. Hij schept zich gaarne een huiselijken kring en vereenigt zich gemakkelijk met zijne buren, om de gemeenschappelijke belangen te bespreken en te behartigen. Dat doet hij op ieder gebied; geen wonder, dat hij met het oog op de godsdienst niet anders handelt.</p>
<p>De godsdienstige gemeenschap heeft alzoo haren grond in het wezen der godsdienst en in de natuur van den mensch.</p>
<p>Het is geheel in overeenstemming met deze opmerking, wat de geschiedenis ons leert, dat godsdienst en kerk steeds samengingen, en dat schier alle helden der godsdienst in de godsdienstige gemeenschap een deel hunner gelukkigste uren doorbrachten. Buiten het christendom heeft elke godsdienst hare eigenaardige vormen, plechtigheden en vierdagen, die hare belijders ten deele ieder voor zich afzonderlijk, deels ook in verbinding met huisgenooten of de medebewoners eener bepaalde plaats, hebben in acht te nemen. Geen godsdienst van eenige beteekenis, waaraan geen gemeenschappelijke eeredienst is verbonden. Het christendom zelf, hoewel het optrad met traditiën, die voor alle vormendienst bij uitstek ongunstig mochten heeten, riep onmiddellijk een aantal gemeenten in het leven, toen zijne aanhangers zich in de godsdienstige gemeenschap met joden en heidenen niet langer konden of mochten ophouden. Ondanks de harde les, die zij van de mogelijke gevaren, aan het bestaan eener kerk verbonden, hadden ontvangen, aarzelden de protestanten geen oogenblik, tot de vorming van nieuwe kerken over te gaan, toen men de oude deur voor hen gesloten hield. Hun voorbeeld vond straks navolging bij allen, als Doopsgezinden, Remonstranten, Afgescheidenen en anderen, die de godsdienst in eere wenschten te houden, al konden zij om de een of andere reden niet langer blijven in de hervormde kerken hunner vaderen. De nieuwe wereld laat in dit opzicht volmaakt hetzelfde zien als de oude; ook in Amerika heeft de godsdienst een aantal kerken gesticht. Iedere belijdenis zoekt hier, gelijk elders, met geestverwanten gemeenschap te onderhouden.</p>
<p>Zoo wordt van alle zijden de uitspraak bevestigd: de godsdienstige mensch, die zijne natuur geen geweld aandoet, stelt belang in de kerk, en rust niet voordat hij haar in een voor hem passenden vorm heeft gevonden. Van bijzondere personen - de groote mannen en vrouwen van ons geslacht - geldt het-<pb n="544"/>zelfde wat hier van den mensch in het algemeen is gezegd. Zij hadden steeds het kerkelijk leven lief, of waar zij er zich aan onttrokken, was het niet omdat de godsdienstige gemeenschap hun niet begeerlijk scheen, maar omdat de kerk waartoe zij naar geboorte of belijdenis behoorden, te veel aanstootelijks voor hen had, dan dat zij zich in haren schoot gelukkig konden gevoelen. Onmachtig om een nieuwen kerkvorm in het aanzijn te roepen, leefden zij schijnbaar buiten alle kerkelijke gemeenschap, hoewel zij inderdaad door gesprekken, gemeenschappelijk aangeheven, stichtelijke gezangen, of op andere wijze, hun gemis trachtten te vergoeden, en daardoor feitelijk bewezen, hoe ook volgens hun oordeel, de kerk een gewenschte gezellin der godsdienst is.</p>
<p>Zullen wij dit getuigenis der geschiedenis gering schatten? Mij dunkt, hare lessen zijn daartoe in den regel te deugdelijk. Voor het minst zullen wij verstandig handelen, de hier van harentwege ontvangen vermaning niet in den wind te slaan, voordat wij hebben nagegaan, wat de kerk voor de godsdienst belooft te zijn. Haar verleden moge ons herinneren, wat wij van haren arbeid in de toekomst kunnen verwachten. Wij denken daarbij natuurlijk aan geen andere daden, dan die zij, krachtens haar wezen en hare roeping, als godsdienstige gemeenschap van gelijkgezinden, mocht vervullen. De misbruiken, die een bepaalde instelling in het leven roept, mogen ons niet blind maken voor de weldaden, die zij in zooveel grooter overvloed verspreidt.</p>
<p>In de eerste plaats - wij merkten het reeds op - biedt de kerk der godsdienst een door deze zeer gewenschte gelegenheid aan tot gemeenschappelijke godsvereering. Zij heeft de vormen geleverd, waarin het godsdienstig gemoed zich gaarne ontlastte en een vurig verbeide bevrediging vond. Door het gemeenschappelijk gebed en gezang, door de eenparige viering van een aantal uitwendige plechtigheden, heeft zij voldoening geschonken aan den drang der godsdienst in den mensch, om zich naar buiten, op de een of andere wijze, krachtig te openbaren, als bewustzijn van den éénigen band tusschen het schepsel en den Schepper. Het wezen der godsdienst verandert niet, al wisselen 's menschen beschouwingen over haar karakter. Hare behoeften blijven dezelfde, al kunnen de oude vormen niet meer voldoen. Voor zoover zij op de gemeenschappelijke godsvereering
<pb n="545"/>betrekking hebben, belooft de kerk voortdurend volle bevrediging, kan het niet meer langs den ouden, dan langs een anderen, geheel nieuwen weg.</p>
<p>De godsdienst is geen uitvinding van dezen of genen, wier bestaan slechts door mededeeling wordt voortgeplant. Zij dankt haren oorsprong noch aan een bovennatuurlijke openbaring, noch aan de kerk of eenige andere instelling. Zij is een natuurlijke bezitting van den mensch, een gave, die niemand ter wereld ons kan schenken, indien we haar ontberen. Doch het is met haar, gelijk met alle andere eigenschappen en vermogens van den mensch. Zonder leiding beteekenen zij gewoonlijk bitter weinig. Geen onderwijzer, hoe uitmuntend ook voor zijne taak berekend, die aan het kind verstand kan schenken. Toch zal de rede van den man, die nooit eenig onderwijs genoot, noch binnen, noch buiten de ouderlijke woning, in den regel hem luttel diensten bewijzen. Ware het mogelijk den knaap, buiten allen verstandelijken invloed om, te doen opgroeien, hij zou ons in wellicht meer dan 99 van de 100 gevallen, als volwassen man een zinnelooze toeschijnen. Wat hier van verstand en onderwijs in het algemeen geldt, zouden wij in tal van bijzonderheden kunnen aanwijzen, met het oog op aanleg voor muziek, schilder- en beeldhouwkunst, poëzie, ja alle talenten, waardoor menschen zich verdienstelijk maken voor den kleinen kring van het eigen huisgezin, of waardoor zij schitteren in de maatschappij.</p>
<p>In den regel vordert elk oorspronkelijk vermogen de leiding van meergevorderden. Zeldzaam zijn de gevallen, waarin eenig talent zich zonder hulp van derden ontwikkelt. De meesten brengen het zelfs gewoonlijk niet verder dan hunne leermeesters, die dikwerf nog op een aanzienlijke hoogte boven hen blijven staan. Van tijd tot tijd slechts worden de geniën geboren, die de grenzen der algemeene ontwikkeling, op welk gebied ook, overschrijden en door hun verheven inzichten of vindingrijke ontdekkingen, een nieuwe vlucht waarborgen aan de wetenschap of kunst, die zij beoefenen.</p>
<p>Zoo is het ook met de godsdienst. Als oorspronkelijk vermogen is zij wel het eigendom van iederen mensch, maar zij is daar meestal zwak en onbeduidend voor het leven, zoolang zij geen leiding en bijstand ontvangt van meergevorderden. Gewoonlijk verheft hare ontwikkeling zich niet boven het standpunt, dat zij in een bepaalden kring, sedert langer of korter
<pb n="546"/>tijd, heeft bereikt. Het godsdienstig genie alleen is in staat. een geheel nieuw verschiet voor haar te openen. Hare ontwikkeling heeft mitsdien een dubbele geschiedenis, een algemeene en een bijzondere. De eerste maakt ons bekend met het ontstaan der verschillende godsdiensten, de scheppingen van enkele stichters; de andere met de middelen, waardoor de godsdienst op zekeren trap van ontwikkeling wordt gehouden. Hier treedt de kerk handelend op. wel niet uitsluitend, maar toch als onmisbare hulp.</p>
<p>Van de godsdienstige gemeenschap gaan de edelste zorgen uit voor de bloei en het gezonde leven der echte vroomheid in het hart der menschen. Zij trekt zich het lot der in godsdienstig opzicht onkundigen aan, en wekt in het gemoed de sluimerende aandoeningen van hooger geestesleven op. Zoo is het buiten de grenzen onzer belijdenis; zoo ook binnen de muren van het christendom. Wij vragen nu niet; of deze dingen getuigen van een toestand, die de ideale moet heeten? Wij onderzoeken thans niet, of de vrome moeder en de godvreezende vader zich de taak der godsdienstige opvoeding van het kind, geheel of ten deele, door de kerk uit de hand mag laten nemen, en of niet op iederen christen in het bijzonder de dure verplichting rust, om voor den bloei zijner godsdienst, ook buiten het eigen hart en leven, met inspanning aller krachten te ijveren? Wij bepalen ons bij de werkelijkheid. Zij leert, hoe de kerk meermalen, in menig land, in talrijke huizen en harten, de godsdienst van den ondergang heeft gered. Zij heeft tot de kinderen der armen gesproken en het kroost der rijken tot zich getrokken, omdat aanzienlijken en geringen geen acht sloegen op de godsdienstige ontwikkeling der jeugd. Zij heeft voor de kleinen het godsdienstig denken gemakkelijk, het begrijpen der godsdienstige waarheid mogelijk, het bewustzijn hunner betrekking tot God vaster, levendiger, edeler gemaakt, en de wegen bloot gelegd, waarop de ziel haren dorst naar den Oneindige zal kunnen lesschen. Zij heeft aldus, door onderwijs, de godsdienst bewaard voor het opkomende geslacht, en haar in menig opzicht voor teruggang behoed.</p>
<p>Wat zou de godsdienst zijn der duizenden, wier ouders zich te zeer met zorgen van stoffelijken aard overladen achten, om voor de zedelijke behoeften hunner kinderen een oog geopend, een hand ter ondersteuning gereed te houden, indien de kerk,
<pb n="547"/>haar niet in bescherming genomen, en als een kostbare aan hare zorgen toevertrouwde plant had gekoesterd en gekweekt? - Een zwevend gevoel van eenige betrekking tot God, dat nu eens hoogmoed, straks bange vrees verwekt, maar geen kinderlijk, geen onbepaald vertrouwen op den onzichtbaren Leidsman.</p>
<p>Wat zou er van het christendom geworden zijn bij de nakomelingen van hen, die na langdurigen inwendigen strijd en veelvuldige kwelling des geestes, met de godsdienst hunner vaderen hadden gebroken, om die van den Nazarener te omhelzen, indien de kerk de voortplanting van het christendom in eigen boezem niet ter harte had genomen? - Een mengsel van joodsche, heidensche en meer gezuiverde godsdienstige denkbeelden en gevoelens, weldra schier niet te onderkennen van de oudere, die er aan vooraf waren gegaan.</p>
<p>Waar zou men de vruchten, die de godsdienst voor hare ontwikkeling, van de hervorming in de zestiende eeuw mocht plukken, tegenwoordig nog aantreffen, zoo de protestantsche kerken de verhelderde inzichten betreffende het wezen en de rechten der godsdienst niet van het eene geslacht aan het andere hadden overgeleverd? - Terugkeer naar Rome zou geen uitzondering, maar regel zijn geworden.</p>
<p>Zal het nageslacht deelen in de zegeningen, die de verlichting onzer dagen over het godsdienstig denken en gezind zijn van talloos velen, in ons vaderland en elders heeft uitgestort, wanneer de kerk zich niet belast met de bewaring en uitdeeling der veroverde schatten? - De geschiedenis legt aan de beste verwachtingen een zwaarmoedig stilzwijgen op. Wanneer men haar tot spreken dwingt, dan profeteert zij van een toekomst, waarin onze kinderen, en zoo niet zij, dan stellig toch hun kroost, niets meer zullen bespeuren van het licht, dat wij in onzen leeftijd over de godsdienst zagen opgaan.</p>
<p>Wijst die voorspelling niet als een te sombere af. Zij vindt, helaas! al te krachtige ondersteuning in de onverschilligheid der meesten onzer zich modern noemende christenen, ten opzichte van de godsdienstige opleiding van het jongere geslacht. Men juicht de voortreffelijkheid toe van het standpunt, dat men zelf heeft bereikt, of - laat mij liever de volle waarheid zeggen - dat men meent ingenomen te hebben. Doch schier niets wordt er verricht, om anderen - en dat nog wel aan onze zorgen toevertrouwde zielen! - op dezelfde hoogte te brengen. Daar-<pb n="548"/>om, én met het oog op het verleden, én met den blik op het heden: de godsdienst kan voor haren bloei de hulp der kerk niet ontberen. Zij heeft dien bijstand noodig én voor hare uitbreiding in steeds ruimer kring, én voor haar behoud in elk gezin, waar zij reeds in het hart van één of meerderen een tempel, harer waardig, mocht hebben gevonden. De dochter moet op hare beurt de moeder ondersteunen.</p>
<p>De taak der kerk bepaalt zich niet tot de godsdienstige opleiding van de in haren schoot geworpen onmondigen in het geloof, en de ordening van zendelingen, die de heidenen zullen bekeeren, of slecht gevormde christenen, zoo 't mogelijk is, eenigszins ontwikkelen. Zij heeft in haren werkkring de behartiging der godsdienstige belangen van al hare leden, ook der volwassenen, opgenomen. Daartoe houdt zij samenkomsten, waar de inhond van het gemeenschappelijk geloof ontvouwd en besproken, de kracht der godsdienst, die zij vertegenwoordigt, ontwikkeld, in één woord: geheel het godsdienstig leven tot een voorwerp van opzettelijke behandeling wordt gekozen, opdat de gevaren, die het dreigen, de ziekten, waaraan het vaak lijdt, en de middelen, die genezing kunnen schenken, wel bekend, de vruchten, die het belooft, voor niemand een verborgenheid zouden zijn. Voorts zendt zij hare vredeboden uit, om den verdoolde op te wekken, den kranke en bedroefde te troosten, den wankelmoedige een riem onder het hart te steken.</p>
<p>Wat het verleden betreft, zal niemand ontkennen, dat millioenen grooten dank verschuldigd zijn aan de kerk, voor wat zij onder verschillende omstandigheden ter opwekking en versterking van hun godsdienstig leven is geweest. Zij heeft zooveel geloof behouden, dat onder een zee van rampen bijkans was verloren, zoovele tranen gedroogd, zooveel moed doen herleven, zooveel kracht in zwakke geesten uitgestort, zooveel edelen zin ontrukt aan de heerschappij der zonde, die nooit rust en zelfs de ‘uitverkorenen’ tracht te verderven. De godsdienstige gemeenschap is tallooze malen de reddende engel geweest voor de godsdienst harer leden.</p>
<p>Zou hare kracht in dit opzicht verlamd, of zou de godsdienst onzer ‘godsdienstigen’ de voortdurende opvoeding der kerk zijn ontwassen?</p>
<p>Voor het eerste zal men vruchteloos zoeken naar de bewijzen, terwijl het niet moeilijk zou vallen, aan te toonen hoe grooten
<pb n="549"/>steun de kerk nog dagelijks aan de godsdienst van onnoemlijk velen onder hare vrienden schenkt. Haar werk is zeker ver van volkomen; meer inspanning en beter overleg zouden wellicht schooner resultaten kunnen geven; hoewel de volmaaktheid ook door deze instelling van menschelijke vinding wel nooit in onze onvolmaakte wereld zal worden bereikt. Maar toch mag de kerk, ook nog in onze dagen, bogen op heerlijke vruchten van haren arbeid. Als men de breede scharen overziet, die op vaste uren naar hare bedehuizen stroomen, en denkt aan allen, tot wier oor het vermanend en opwekkend woord harer dienaren doordrong, dan geldt ongetwijfeld de regel: het is niet alles goud wat er blinkt. Toch is het getal aanzienlijk van hen, die in gemeenschap met anderen of in het bijzonder, door de tusschenkomst der kerk in hun geloof versterkt, in den goeden zin van het woord gesticht, wat hun godsdienstig leven betreft, gevoed en verkwikt worden.</p>
<p>De kracht der kerk blijkt dus niet verlamd te zijn; maar of de godsdienst onzer ‘godsdienstigen’ hare bemoeiingen niet kunnen missen?</p>
<p>Daar zijn ongetwijfeld sterke geesten, wier godsdienst elken steun der kerk zonder eenig gevaar kan ontberen. Daar zijn ook menschen, die voor hun stoffelijk onderhoud bijkans geen voedsel noodig hebben; anderen, die buiten alle gezellig verkeer zich houden en nogtans geen menschenhaters zijn of worden; en wederom anderen, wier denkkracht onuitputtelijk is, hoewel zij nooit naar den geestelijken arbeid hunner natuurgenooten omzien. Maar de uitzonderiug vormt den regel niet; zij bevestigt dien slechts. De sterke geesten, waarvan ik gewaagde, zijn uiterst zeldzaam, al heeft het nimmer ontbroken en al ontbreekth et vooral tegenwoordig niet aan waaghalzen, die zich in hunne rijen scharen.</p>
<p>Wat de regel ons leert, is dat de godsdienst, zelfs bij hare schoonste ontwikkeling, onophoudelijk leiding en ondersteuning vereischt. Het gaat haar als elke zedelijke kracht, waarover wij beschikken. Zonder gedurige oefening, telkens herhaalde opwekking en op nieuw aangebrachte versterking, kwijnt zij, om weldra nergens meer haren invloed te laten gelden en begraven te blijven onder een last van stoffelijke zorgen en moeiten. Verlangt gij de proef op de som? Vestigt uwe aandacht op hen, die zich aan de leiding der kerk hebben onttrokken, nadat zij hadden geleerd, hoe de godsdienst niet in het kerkgaan, of in
<pb n="550"/>het bespreken van de belangen des geestes bestaat. Nu, meenden zij, zou voortaan hun godsdienst zelfstandig zijn. Maar toen de kleine voorraad, die in hun hoofd en hart was weggelegd, deels verbruikt, deels onder de beslommeringen van het dagelijksch leven bedolven, door den prikkel der hartstochten verdrongen en tot een schier onmerkbaar beginsel van zedelijke kracht was herleid; toen kwamen de uren van gevaar en de godsdienst bood den steun van het geloofsvertrouwen niet; toen naderde de dood en de hoop strooide geen bloemen op het graf der ontslapenen, en zij fluisterde geen zoete woorden van eeuwigen vrede den stervende in de ooren; toen werd er hulp gevraagd door noodlijdenden, een bede om ondersteuning met woorden en daden, een beroep op het hart van den mensch, maar de zelfzucht hield het oog, zoo wel als de beurs voor het lijden van den broeder gesloten, de liefde sprak niet meer in het gemoed. Die aan de kerk den rug hebben toegekeerd, dragen meerendeels de oude genegenheid voor haar, over op het zinnelijk ‘ik.’ Zij worden onverschillig, wantrouwend en vreesachtig bij de ondervinding van tegenspoed en smarten. Zij breken binnen korter of langer, met al wat godsdienst heeten mag. Dat leert de ervaring tegenwoordig maar al te duidelijk. De mannen der ‘humaniteit’ hebben in dezen nog niets voor de menschheid verricht. Zij zijn van ons gevloden met schoone beloften, doch zonder tot heden eenig uitzicht op hare verwezenlijking te openen. Daarom herhaal ik - èn met het oog op het verleden, èn met den blik op het heden - de godsdienst kan voor haren bloei, zelfs bij de grootste ontwikkeling, die zij tegenwoordig in sommigen heeft bereikt, den steun der kerk niet ontberen. Zij heeft behoefte aan voorlichting, terechtwijzing en versterking. Waar langs andere wegen in dezen nood niet wordt voorzien, blijft het de schoone taak der kerk, hare moeder in dit opzicht ijverig ter zijde te staan.</p>
<p>De bestemming der godsdienst is: veredeling van den mensch. Zij moet het hart opheffen tot God en de ziel met kalm vertrouwen doen berusten in het liefdevol bestuur des Vaders. Van de reine gevoelens, die zij opwekt in het gemoed, behoort het leven van den godsdienstigen mensch het kenmerk te dragen. Daden, die van edelen zin getuigen, mag men van hem eischen. Doch vaak valt het moeielijk, met de zwakke krachten, waarover men slechts beschikken kan, het goede, waartoe de gods-<pb n="551"/>dienst dringt, tot stand te brengen. Wat evenwel de enkele mensch niet vermag, is door samenwerking dikwerf wel te verkrijgen. Eendracht maakt macht, ook in de bevordering van godsdienstige beginselen en werken van praktische vroomheid. Zoo treedt de kerk op als het orgaan der godsdienst in haar leven naar buiten. Zij heeft als zoodanig veel goeds verricht, wat de op zichzelf staande pogingen der godsdienstiggezinden vruchteloos zouden hebben beproefd. In menig opzicht is hier hare taak niet meer die van eenige eeuwen geleden. De staat heeft zich de behartiging aangetrokken van vele belangen, die vroeger uitsluitend aan hare zorgen waren toevertrouwd. Nieuwe scheppingen gaan in onzen tijd hoogst spaarzaam rechtstreeks van haar uit. Daarom echter is haar invloed op de maatschappij van geen minder gewicht. Zij kweekt de godsdienst aan in de harten der menschen en dezen treden nu, doordrongen van den edelen geest, dien zij wist op te wekken, handelend op, wel niet als boden der kerk, maar toch als hare voedsterlingen. Zoo heeft haar werk ten algemeene nutte, een meer bescheiden aanzien gekregen, doch het is er niet te minder om geworden. Zij mag niet langer, gelijk vroeger wel eens is geschied, de godsdienst tot een schild van bemoei- en heerschzucht maken. De gelegenheid is daartoe zeldzamer geworden, sedert het zwaartepunt van haren arbeid is verlegd naar de aankweeking der godsdienst in de harten der menschen, om door hen met haren geest de samenleving te doordringen. Doch waar
het noodig is, treedt zij op, als zelfstandige macht, om de geschonden rechten der godsdienst te handhaven, stichtingen in het leven te roepen, die buiten haar tot de vrome wenschen zouden blijven behooren, en den eersten stap te zetten op den weg van waarachtigen vooruitgang, dien straks alle burgers van den staat zullen moeten bewandelen. Het deert haar niet, of men ten slotte smalend zegt: uw werk is geen ander dan dat der maatschappij; of wel: deze heeft u uwe taak uit de handen genomen. Het is haar wel, en met den verkregen uitslag hoogst tevreden, wacht zij een nieuwe gelegenheid af, om als orgaan der godsdienst, aan de wereld hare lessen en haar voorbeeld te geven. Altijd dus de ondergeschikte, en nogtans van onberekenbare waarde voor de godsdienst, die het zout der maatschappij wil wezen, doch zonder de hulp der kerk vaak machteloos zou staan tegenover het bondgenootschap aller lage driften en zelfzuchtige neigingen.</p>
<pb n="552"/>
<p>Beurtelings hare vrucht en hare kweekplaats, blijft de kerk in ondergeschikte verhouding staan tot de godsdienst. Nooit is zij doel, altijd middel. Zij is niets buiten de godsdienst. Deze schenkt haar het leven, en schrijft haar haren werkkring voor. Het voegt haar mitsdien niet, ooit iets te wenschen of te beproeven, in strijd met de belangen der vrij zich bewegende en vrij zich ontwikkelende godsdienst des harten. Doch evenmin past het de godsdienst - of wat hier op hetzelfde neerkomt, den godsdienstigen mensch - laag neder te zien op de kerk, als had men met haar niet van noode. De godsdienst kan hare hulp niet ontberen, noch voor de voldoening harer heiligste behoeften aan verheerlijking van het Opperwezen, noch voor hare ontwikkeling in den afzonderlijken mensch, noch voor haren bloei in de uitnemendsten van ons geslacht, noch voor de handhaving harer rechten in de maatschappij.</p>
<p>De kerk dankt haar bestaan aan de godsdienst, maar de godsdienst is een goed deel van haren levensbloei aan de kerk verschuldigd.</p>
<p>Dat beiden dan steeds een vriendschappelijke betrekking onderhouden. De dochter wachte zich voor het aanslaan van een te hoogen toon tegenover hare moeder, en de moeder vergete nimmer, hoe onmisbaar de ondersteuning harer dochter is om zich eeuwig jong en krachtvol te kunnen betoonen aan het tegenwoordige en alle volgende geslachten.</p>
<p>Op die voorwaarde - maar ook op die voorwaarde alléén - hebben zij van elkander niets te vreezen, veel te hopen, n.l. levenskracht en schoonheid, waardoor zij als om strijd de harten der menschen zullen betooveren.</p>
<p>Wie meester is van het gemoed, diens heerschappij is bijkans onbegrensd. Een schoone toekomst mitsdien voor godsdienst en kerk, wanneer zij in de aangegeven richting elkander de hand blijven reiken.</p>
<p>Vrienden der godsdienst! Voor u heb ik geschreven; want alleen ter wille van de godsdienst kunnen wij belang stellen in het bestaan der kerk. Mocht mijne beschouwing, geheel of ten deele, uwe goedkeuring wegdragen, aanvaardt dan als de slotsom, waartoe nauwkeurig onderzoek moest lijden, deze leus:</p>
<p>‘Uit liefde voor de godsdienst, liefde voor de kerk behouden......of aangekweekt!’</p></div>
<div type="chapter">
<interpGrp>
<interp type="primair" value="slee003"/>
</interpGrp>
<pb n="553"/>
<head rend="h3">Hoe Engel zijn Bientje kreeg,
<lb/>Eene vertelling,
<lb/>door Sleeckx.</head>
<div type="section">
<head rend="h4">Aan mijnen vriend Tony.</head>
<p>Aan u, waarde vriend en kunstgenoot, die, even als ik, zoo menig schuldeloos dier naar waarde schat, hetwelk door het dwaze vooroordeel miskend en belasterd wordt; aan u, die hebt getoond, dat inderdaad</p>
<lg type="poem">
<l rend="; 1tab"><hi rend="i">aux âmes bien nées</hi>,</l>
<l><hi rend="i">La valeur n'attend point le nombre des années</hi>,</l></lg>
<p>toen gij, in uwe jeugd reeds, voor de meikevers op de bres sprongt en 't gevoelig menschdom bij 't relaas der lotgevallen van een' verdrukten uil weenen deedt<note n="1)" place="foot">Studenten-Almanak, 1856.</note>; aan u acht ik 't mijnen plicht het volgende verhaal op te dragen.</p>
<pb n="554"/>
<p>Lang aarzelde ik om het neer te schrijven. Ik had, vóór jaren, het eens gewaagd een <hi rend="i">Hondenleven</hi> af te schilderen; en de ooren suizen mij nog van de strenge verwijten, mij voor die vermetelheid door kieskeurige recensenten toegestuurd, die 't mij niet konden vergeven, van mijnen armen <hi rend="i">Jol</hi> geen schoothondje gemaakt te hebben.</p>
<p>Daar herinnerde mij de Oude Heer Smits<note n="1)" place="foot">Familie van Ons.</note>, dat er in alles poëzie is, als men het maar weet te vinden; en ik aarzelde niet meer. Ik besloot onmiddellijk aan het werk te tijen en volvoerde mijn besluit.</p>
<p>Zoo ontstond <hi rend="i">Hoe Engel zijn Bientje kreeg</hi>. Mocht in het verhaal de poëzie ontbreken, elk lettergewrocht onontbeerlijk, gelief het dan, niet mijner stof, maar mij te wijten en mijner onbekwaamheid, om in de brave dieren, waarvan ik vertel, de poëzie te ontdekken, welke er, blijkens de getuigenis van M. Lindo en andere gezaghebbende lieden, in te vinden is.</p>
<p>&nbsp;</p>
<p><hi rend="spat">Lien</hi>, 1870.</p>
<p>S.</p>
</div>
<div type="section">
<pb n="555"/>
<head rend="h4">Hoe Engel zijn Bientje kreeg.</head>
<p>Moeder Damelinckx, de welstellende weduwe van wijlen <hi rend="spat">Johannes Chrysostomus Damelinckx</hi>, in leven een der meest befaamde, bestbeklante leden van het eerzame spekslagersgild, bewoonde met Threes, hare oude meid, een net, geriefelijk huizeken, dat zijzelve uit den grond had laten opbouwen, in de 5e wijk, niet verre van de St-Willebrordskerk, te Antwerpen. Zij was eene kruisbrave, vriendelijke, gemoedelijke en gelijkmoedige vrouw, die er, trots hare zeven en zestig jaar, nog goed uitzag, kras en gezond bleef, voortging zich stemmig doch met burgerlijk-deftigen smaak te kleeden, in gezelschap zich gaarne bij het jonge vroolijke volk voegde, als 't er op aankwam, zoowel als een ander, haar koddig liedje zong en, wanneer men haar lang praamde, mede een beentje uitsloeg. Na het grootste gedeelte harer arbeidzame loopbaan aan de liefdevolle verpleging van haar gezin, de ijverige verzorging van haar huishouden en de wakkere bediening van de klanten haars mans te hebben besteed, had zij, bij dezes overlijden, haren winkel gesloten en den handel in vette waren opgegeven, om het overige harer dagen in welverdiende rust, het verstandige genot van haar eerlijk gewonnen fortuintje en de trouwe vervulling harer kristenplichten te slijten,</p>
<p>In tegenstelling met vele oude lieden in haren toestand, was moeder Damelinckx zeer vrijgevig en mild. De armen der wijk konden hare liefdadigheid niet genoeg roemen; en een harer zoetste genoegens was hare talrijke bloedverwanten en vrienden in hare sierlijk ingerichte, keurig gestoffeerde woning even gul als gastvrij te onthalen. Ook ging zelden een dag voorbij, zonder dat de een of ander haar met een immer welkom bezoek vereerde. Met twee harer verkleefdste vriendinnen, weduwvrouwen gelijk zij, en die insgelijks te St. Willebrords woonden, was zulks inzonderheid het geval. Elken namiddag kwamen zij,
<pb n="556"/>als het weder het eenigszins toeliet, bij haar aan huis, om, onder voorwendsel van met haar koffie te drinken, eenige uurtjes, breiende en pratende, alleraangenaamst door te brengen.</p></div>
<div type="section">
<head rend="h4">Eerste praatje.</head>
<p>Het was vier ure in den nanoen. Jufvrouw Dierckx, geboren Vekemans, en Elisabeth Verelst, weduwe Jacobs, de twee vriendinnen voormeld, zaten met moeder Damelinckx aan de koffitafel. Als gewoonlijk, werd, onder het slurpen van ettelijke kopjes geurige cheribon, het nuttigen van een paar beschuitjes en het breien aan de respectieve kous, een zoo boeiend als leerzaam praatje gevoerd. Stof tot onderhoud ontbrak er niet. Een hoogstbelangwekkend stadsnieuwtje was dienzelfden morgen in omloop gebracht. Jufvrouw A, de dochter van B, zoude eerlang met C, den zoon van D, in den echt treden. De tijding had de weduwen te meer verrast, daar zij van goederhand wisten, dat B lang zich halsstarrig tegen de verkeering der jongeluî had verzet. Zelfs was het haar niet onbewust, hoe hij meer dan eens, in het bijwezen van geloofwaardige personen, bij hoog en laag gezworen had, dat C, die denzelfden handel als hij dreef, en, vóór en na, hem een aantal klanten had afgenomen, nimmer zijn schoonzoon zoude worden...Wat toch konde zoo onverwachts hem van besluit hebben doen veranderen? Wat had hem eensklaps verzoend met eenen jonkman, dien hij als zijn' ergsten mededinger verafschuwde, en wien hij tot hiertoe alle hoop op de hand zijner dochter had ontzegd in bewoordingen, die niet aan de mogelijkheid eener verzoening lieten denken.</p>
<p>Eenen geruimen tijd verloor het drietal zich in gissingen en veronderstellingen. Eindelijk werd de omstandigheid vermeld, dat C, na het huwelijk, bij zijnen schoonvader zoude inwonen en voortaan met hem handel drijven. Daar schoot moeder Damelinckx iets te binnen.</p>
<p>‘Dat is het en het kan niets anders zijn!’ riep zij. ‘Nu begrijp ik alles!’</p>
<p>‘Wat is het? Wat begrijpt gij?’ vroegen verwonderd de vriendinnen.</p>
<p>Moeder Damelinckx beantwoordde die vragen met eene andere:</p>
<pb n="557"/>
<p>‘Heb ik u al eens verteld, hoe onze Engel zijn Bientje kreeg?’</p>
<p>‘Neen, dat hebt gij ons nooit verteld...’ werd haar geantwoord.</p>
<p>‘Welnu, luistert...Ik wil 't u zeggen. Ik zoude durven wedden, dat het hier weer een geval van dien aard is...Mijne historie zal misschien wat lang vallen; maar 't geeft niet...Indien ik ze vandaag niet afkrijg, zullen wij doen, gelijk de kranten met hare <hi rend="i">feuilletons</hi>: wij zullen ze morgen en des noods overmorgen voortzetten.’</p>
<p>Moeder Damelinckx lei hare breikous op de tafel, dronk haar kopje ledig, bedacht zich een luttel en begon:</p>
<p>&nbsp;</p>
<p>‘- Wat doen wij er mede?’ vroeg mijn man zaliger.</p>
<p>‘- Vetten!’ zei onze Engel.</p>
<p>‘- Nogtans......’</p>
<p>‘- Vetten!’ herhaalde Engel met kracht.</p>
<p>‘'t Is ruim twintig jaar geleden. Het was korts na de Fransche omwenteling van 1848. De tijden waren, gij weet het, zeer onrustig. Te Risquons-Tout, in het Walenkwartier, hadden de Belgen al moeten vechten, en wij konden ons aan nog erger dingen verwachten...Wij hadden juist onzen Engel van de miliicie vrijgekocht en wisten aan welken prijs. Het had ons een' boel geld gekost, zooveel geld, dat wij niet dan al zuchtende er aan dachten...Maar <hi rend="i">Nood breekt wet</hi>...Mochten wij het eenigste kind, dat ons van vier was overgebleven, soldaat laten worden, om, wie weet in welk gevecht met de Fransche republiekeinen, den dood te vinden? Neen, niet waar? dat mochten wij niet...Zoo hadden wij dan door den zuren appel moeten bijten en ons schoon geld naar den zielverkooper dragen, opdat hij eenen plaatsvervanger voor Engel naar het leger dede vertrekken.</p>
<p>En 't ware niets geweest, hadde de knaap, bij dat al, zich tevreden getoond. Maar verre van daar: het leek er niet aan. Hij was alles behalve opgeruimd en dreigde een kniezer te worden van de ergste soort. Het kwam hierbij: hij beminde Bientje van Door Matthysen, een meisje als melk en bloed, geestig en
<pb n="558"/>vroolijk, men kan niet meer, en tevens, achter de toonbank en vooral wat de vettewarij betreft, knap en handig, als niet eene. Door nu was onze duchtigste mededinger. Hij had bijna even veel te doen als wij en telde onder zijne klanten niet minder rijke lieden. Maar dat was hem niet genoeg. De medalie van het vetste zwijn konde hij ons niet afwinnen. Sedert vijf, zes jaar was hij te vergeefs met ons in het strijdperk getreden. Telkens hadden wij hem geklopt met ik weet niet hoeveel centimeters vet. Dat had hem tegen ons in het harnas gejaagd. Hij vergaf het ons niet. Onzen Engel konde hij al zoomin luchten of zien als onszelven; en, ofschoon hij wist, dat Bientje den jongen niet ongënegen was, integendeel hem wel kon lijden, wilde hij niet, dat zij met hem iets zoude uitstaans hebben.</p>
<p>Van daar de ontevredenheid en het kniezen van onzen Engel; van daer ook grootendeels de mismoedigheid van mijnen man. Hij hield zeker aan de eer; doch hij hield nog meer aan het geluk van zijnen zoon, die eenen buitengewonen aanleg voor de spekslagerij toonde, en aan wien hij hoopte eenmaal veel vreugde te beleven. Hij begreep, dat onze achtervolgende zegepralen Door boos maakten, dat onze talrijke medaliën hem zwaar op de maag wogen en alleen de vrijaadje der kinderen verhinderden. Daarom was hij, hoewel met tegenzin, tot het besluit gekomen niet meer aan den stedelijken prijskamp deel te nemen. Hij meende, dat Matthysen daarin een bewijs van zijne vredelievende gevoelens zoude zien en niet langer tegen het verkeer der jongelieden zich verzetten. Ook zegde hij tot zichzelven, dat onze faam als spekslagers en vette-wariers van den eersten rang voortaan stevig genoeg gevestigd was, en dat een eerepenning min of meer onze nering niet bloeiender zoude maken. Vooraleer echter zijn besluit ten uitvoer te leggen, had hij Engel, die, bij slot van rekening, er het meeste belang bij had met Door wel te staan, willen raadplegen. Het was met dit inzicht, dat hij zekeren avond van de maand Maart, toen wij met ons drieën, na het maal, in de woonkamer zaten te keuvelen, het gesprek op het vetten bracht en den jongen bovengemelde vraag betreffende het al of niet opzetten van een nieuw prijsbeest stelde.</p>
<p>Eigentlijk stelde hij die vraag maar om de leus. Zoo als de zaken stonden, twijfelde hij niet, of Engel, die mede weten moest, waar het verken vast was, en waarom Matthysen hem den toegang tot zijn huis weigerde, zoude zijne bedoeling vat-<pb n="559"/>ten en zijn besluit ten volle goedkeuren. Daarin bedroog hij zich nogtans. Bij de eerste woorden, welke hij van zijn voornemen repte, keek Engel ernstig. Weldra zette hij een zuur gezicht. Hij zegde niets, liet zijn' vader gerust voortvaren, doch men konde het hem aanzien, dat hij met het nietvetten geenszins vrede had. Toen eindelijk mijn man ophield met spreken en verlangde des jongens gevoelen te kennen, ontstond een woordenstrijd, waarin de voor- en nadeelen van het mestenmet veel bespraaktheid werden uiteengezet, doch welke tot geenen uitslag leidde. De oorzaak was, dat geen van beiden den waren grond, waarop hij steunde, wilde opgeven. Damelinckx achtte het onnoodig Engel dingen te zeggen, welke deze, volgens hem, genoeg konde raden. Engel schaamde zich een weinig - ten onrechte, ik zal het niet ontveinzen, - de geheime drijfveer te ontsluieren, welke hem anders dan zijn vader denken deed. Zoo kwam het, dat de zoon zich niet tot de zienswijze des vaders liet overhalen, en de vader tegen den zoon bleef beweren, dat het volstrekt noodeloos was langer in den wedstrijd voor het zwaarste en voor het vetste zwijn te kampen.</p>
<p>Een' tijd lang hoorde ik het voor en tegen stilzwijgend aan. Ik wilde mij niet te spoedig in het gehaspel mengen, daar ik bij ondervinding wist, dat het slechts zoude dienen, om het te verlengen en misschien te verbitteren. Toen zij eventwel meer dan een uur geredetwist en, ieder van zijnen kant, al de beweegredenen tot vetten en niet vetten in het midden hadden gebracht, welke zij te hunner beschikking hadden, oordeelde ik het oogenblik gunstig en nam het woord:</p>
<p>- Vader,’ zei ik, mij tot Damelinckx wendende, ‘mij dunkt, dat gij in vele punten den nagel op den kop slaat...Zoon,’ sprak ik, mij naar Engel keerende, ‘het komt mij voor, dat gij onder meer dan eene betrekking gelijk hebt...Gij hebt allebeiden,’ ging ik, niemand in het bijzonder aansprekende, voort, ‘uwe denkwijs deftig en met verstand bepleit. Iets is er nogtans, waaraan geen uwer gedacht heeft, en dat niet minder dan al het overige dient in aanmerking te komen.’</p>
<p>‘- Te weten?’ vroeg mijn man.</p>
<p>‘- Laat hooren, moeder,’ glimlachte Engel.</p>
<p>‘- Er is nog niets gezegd van de moeite, de zorg, de onrust, de kwelling, welke het vetten medebrengt,’ hervatte ik. ‘Ik weet wat gij peinst,’ haastte ik mij er bij te voegen,
<pb n="560"/>daar ik Engel den mond zag openen, om mij in de rede te vallen: ‘de zegepraal verzoet alles, en de eer kan tegen veel moeite, zorg, onrust en kwelling opwegen...Het is zoo...voor u, Engel: gij zijt jong en eerzuchtig....Maar ik en uw vader, kind, wij zijn het niet meer. Voor ons is de rust eene zaak van belang, die men niet licht mag over het hoofd zien, die men aan de eer niet mag opoffere.’</p>
<p>‘- Wel gezegd, moeder!’ riep mijn man, zijne handen wrijvende.</p>
<p>‘- De rust..., de rust...!’ mompelde Engel, de schouders ophalende.</p>
<p>‘Ik hield mij, alsof ik niets gehoord, niets bemerkt had, en vervolgde:</p>
<p>- Gij zult mij vragen: wat moeite en zorg, welke onrust en kwelling kunnen met het vetten van een verken gepaard gaan?...Men geeft het beest volop te eten, plaatst het in een behoorlijk hok, kuischt en reinigt op tijd, en daarmede is alles afgedaan...Gave de hemel!...'t Is heel wat anders..Vooreerst moet een goed, een veelbelovend dier worden opgespoord, een van uitgelezen ras en geschikte hoedanigheden...Dat kost al moeite. Herinnert u, dat wij ons laatste prijsverken in het land van Aalst moesten gaan koopen, omdat wij dichter bij geen naar onzen zin konden vinden...Dan moet het worden gestald, gekweekt, gekoesterd, en welke voorzorgen het vereischt, eer 't uit den kwade is, kan niemand dan zij, die vetten of gevet hebben, beseffen...Dat is echter nog maar een begin. Thans komt de onrust. Zal het verken mede- of tegenvallen?...Eene groote vraag; want, hoe veelbelovend en van welk uitmuntend ras het zij, men is nooit zeker van zijn stuk, en de menschen, die 't u verkoopen, zitten er evenmin in als wij, die 't pogen vet te krijgen...: men kan het maar op het uiterlijk beoordeelen, en de schijn bedriegt dikwijls, bij de verkens, net als bij de menschen...Eindelijk, indien alles medegaat, hebben wij de kwelling. Wie dingt er mede naar de medalie? Zijn er veel of weinig kampers? Welke beesten hebben zij, en hoe komen zij, de beesten, aan? Zijn zij, de mededingers, ons vooruit of niet? Hoe zwaar wegen hunne verkens al? Zal het onze ze voorgeraken? Zoo ja, zal het hen voorblijven?...Al vragen, die men zichzelven elk uur met vrees en angst toestuurt, en waarop men al bevende antwoordt, als men antwoorden kan,
<pb n="561"/>wat niet altoos het geval is; al vragen, die iemand de nachtrust rooven en den dag in zenuwachtige spanning doen doorleven. Als ik zeg, het heeft wat in! En nog zijn wij aan het einde niet...De keuring nadert. Wat zal de uitspraak der rechters zijn? Zullen zij volgens plicht en geweten handelen? Zullen de mededingers niet tot slinksche middelen de toevlucht nemen? Zal er niet gekonkeld, schandelijk gekuipt worden? Zal het recht niet op de schreeuwendste wijze worden verkracht?...Nog eens, als men het wel bepeinst, is het om er van te schrikken, om er grijs haar van te krijgen; is men geneigd te bekennen, dat de eer een verken te hebben, waarvan het vleesch u ten slotte veel meer instaat, dan gij er voor kunt rekenen, - de klanten willen het geen' centiem meer betalen, - dat die eer, hoe benijdenswaardig, zooveel last en zwarigheid niet vergoedt; in andere woorden: dat het voor ons eene onvergeeflijke dwaasheid zoude zijn andermaal aan den prijskamp deel te nemen.’</p>
<p>‘Zoo sprak ik. Mijne rede maakte op vader en zoon zulken indruk, - ja, ik had niets gezegd dan de zuivere waarheid, - dat ik lang gedaan had, eer zij hunne tong konden loskrijgen.</p>
<p>- Eene te onvergeeflijker dwaasheid, nademaal wij er niets bij kunnen winnen, als wij bekroond worden, en, integendeel, er veel van onze pluimen bij zouden laten, veel er bij verliezen, indien een onzer mededingers ons de loef afstake!’ riep eindelijk Damelinckx triomfantelijk.</p>
<p>‘Nog zweeg Engel wederom eerst eene poos. Daarna:</p>
<p>- Moeder, moeder!’ kloeg hij, hoofdschuddende, op weemoedigen toon, ‘moeder, dat had ik van u niet verwacht!...Gij ziet, - gij moet het zien, - dat ik mijn hart op het vetten heb gesteld, en gij vereenigt u met vader, om mij te dwarsboomen...'t Is niet fraai!’</p>
<p>‘Ik begreep, dat hij op het punt was in tranen los te bersten en werd op mijne beurt weemoedig.</p>
<p>- Maar, Engel,...jongen...!’ zei ik.</p>
<p>‘Hij deed teeken met de hand, dat ik hem zoude laten voortvaren, vermande zich en hernam met vastere stem:</p>
<p>- Al wat gij daar gezegd heb, is waar, moeder, niet minder waar, dan...hetgene vader er heeft bijgevoegd, ik loochen het niet. Ja, het vetten gaat met moeite en zorg, onrust en kwelling gepaard: het valt niet te betwisten...Maar daarom is ook de zegepraal, als men ze behaalt, zoo schoon...In
<pb n="562"/>het pensionnaat van M. Bormans hadden wij een fransch boek, waaruit wij nu en dan een' brok van buiten leerden. Veel heb ik van het vanbuitengeleerde niet onthouden; doch een versregel zweeft mij voor den geest telkens, wanneer ik aan de moeilijkheden van den prijskamp denk. Ik zal u dien regel niet herhalen: gij zoudt hem toch niet verstaan...Hij zegt, dat eene zegepraal zonder moeite behaald, geene zegepraal is,..<note n="1)" place="foot">Waarschijnlijk het bekende: <hi rend="i">A vaincre sans péril</hi>, <hi rend="i">on triomphe sans gloire</hi>.</note> Dat is voor u, moeder...De bewering van vader, als zoude onze faam stevig genoeg gevestigd zijn, om het winnen van nieuwe lauweren voor ons overbodig te maken. wil ik met eene andere aanhaling bestrijden...Toen ik, tijdens de laatste kiesworsteling, de groote meeting in de <hi rend="i">Cité</hi><note n="2)" place="foot">Lokaal te Antwerpen, waarin vroeger politieke en andere vergaderingen gehonden werden.</note> bijwoonde, hoorde ik, onder anderen, een' spreker, die mij bij uitstek beviel. Hij handelde over de noodzakelijkheid, voor de mannen zijner gezindheid. van meer dan ooit de handen uit de mouw te steken, om hunne kandidaten de meerderheid te bezorgen. Naar ik uit zijne rede verstond, waren er in zijn kamp lieden, die meenden, dat het onnoodig was zich veel te bewegen, aangezien hunne partij toch boven was. Volgens hen konde er dus slechts voor hunne tegenstrevers spraak zijn van het verken te wasschen. Die lauwheid, welke hij onheilspellend noemde, maakte den spreker gram. Hij schandvlekte ze in brandende bewoordingen. Zij was, volgens hem, eene lafheid, die eenmaal den val zijner partij konde na zich sleepen. “Wie zich niet beweegt, staat stil,” riep hij ververontwaardigd uit; “en wie stil staat, gaat achteruit!” Zie, vader, zie, moeder, die woorden, met kracht en klem uitgegalmd, waren mij als uit de ziel gesproken. Ik paste ze meteen op ons vak, op
de verkens en op de prijskampen toe. Ik zegde, dat het met ons, spekslagers en vettewariers, eveneens gesteld is, als met de staatkundige gezindheden in ons vaderland. Gaan wij niet vooruit, dan staan wij stil; en staan wij stil, wij gaan achteruit...Dat wij dus moeten vetten, dat wij er in geweten toe verplicht zijn, op straffe van ons door iedereen te doen verwijten, dat wij een schromelijk verken maken, en ons aan het misprijzen van alle edeldenkenden bloot te stellen, schijnt mij
<pb n="563"/>ontegensprekelijk bewezen...Wat de moeilijkheden betreft, heb ik een' voorslag. Ziehier waarin hij bestaat: gij trekt u niets aan, laat mij alleen betijen...Ik gelast mij met alles. Meer nog: het zal mij aangenaam zijn, indien gij onzen vrienden en kennissen, indien gij allen wilt aankondigen, dat ik de man van ons nieuw verken ben, dat gij er voor niets tusschen zijt en den aankoop, de opkweeking en het overige aan mijn beleid hebt toevertrouwd. Op die wijze zijt gij voor niets verantwoordelijk. De eer der overwinning zal ja grootendeels aan mij te beurt vallen; maar de oneer der nederlaag - indien er werkelijk, wat ik betwist, oneer in de nederlaag bestaat, wanneer men dapper heeft gestreden. - die oneer zal mij alleen treffen....Zijn wij het eens, vader?..Toe moeder, doe een goed woord voor mij! Ik ben zeker, dat vader zich niet langer tegen mijnen heeten wensch zal verzetten, indien gij u aan mijne zijde schaart; indien gij u bij mij voegt, om hem onder het oog te brengen, dat <hi rend="i">adel adelsrecht verplicht</hi><note n="1)" place="foot"><hi rend="i">Noblesse oblige</hi>.</note>; en dat het van onzentwege eene lafheid zoude zijn den kamp te ontwijken, nu onze tegenstrevers, door eenige losse gezegden van vader in de <hi rend="i">Gulden Poort</hi><note n="2)" place="foot">Eene voorname estaminet op de Veemarkt, veel door slachters bezocht.</note> aangemoedigd, het gerucht verspreiden, dat wij van het vetten afzien, omdat wij ons met hen niet meer durven meten.</p>
<p>Ik konde onmogelijk aan de drangredenen van den jongen weerstand bieden. Van den eenen kant, schaamde ik mij half mijne tegenkanting; van den anderen, werd het mij week om het hart. Wat hij van <hi rend="i">stilstaan</hi> en <hi rend="i">achteruitgaan</hi>, van <hi rend="i">adel</hi> en <hi rend="i">adelsrecht</hi> zegde, verblufte mij; zijn beroep op en zijn vertrouwen in mijne medewerking, om hem de vervulling zijns heeten wenschen te doen erlangen, maakte mij zonderling te moede. Ik voldeed aan zijn verzoek en voegde mijne beden bij de zijne. Damelinckx liet zich bepraten. Hij gaf, ofschoon schoorvoetend, zijne toestemming.</p>
<p>- Kook het, gelijk gij 't eten wilt! “sprak hij zuchtende. Ik wasch mijne handen in onschuld. Doch onthoud, dat ik er tegen geweest ben, en dat gij alleen voor alles hebt te zorgen.”</p>
<p>Engels blijdschap kende geene palen. Hij bedankte ons wel twintig maal. Hij kuste mij, hij kuste zijn' vader, en 't scheelde
<pb n="564"/>weiuig, of hij zoude Threes, onze meid, gekust hebben, die juist met de blakers binnenkwam, om ons te verwittigen, dat het tijd was om ons leger op te zoeken.’</p>
<p>Het sloeg zeven ure op den St. Willebrordstoren. Met uitroepen van verwondering, dat de namiddag zoo snel was omgevlogen, namen de vriendinnen van moeder Damelinckx afscheid en verlieten de verhaalster, om huiswaarts te keeren.</p></div>
<div type="section">
<head rend="h4">Tweede praatje.</head>
<p>Des anderdaags zette moeder Damelinckx hare historie in dezer voege voort:</p>
<p>‘Engel liet er geen gras over groeien. Reeds den volgenden morgen tijde hij aan 't werk. Toen ik met den baas beneden kwam, stond hij reisvaardig. Hij had al koffie gedronken en wilde seffens naar den spoorweg. Hij had enkel gewacht, om ons vaarwel te zeggen en zijn' vader geld te vragen. Lang vóór zeven ure was hij de deur uit.</p>
<p>Gij zoudt u grootelijks bedriegen, ginget gij u inbeelden, dat het mesten van prijsvee toen, gelijk tegenwoordig, geschiedde. Er was een hemelsbreed verschil. Wat doet heden ten dage de slachter, die voornemens is aan eenen kampstrijd deel te nemen? Ziehier: eene week drie, vier vóór de keuring, gaat hij een' landbouwer, stoker of raffinadeur vinden, die zich met de veekweek inlaat. Hij monstert 's mans stallen, kiest een beest uit naar zijne gading, en verneemt naar den prijs, waaraan het hem eerstdaags kan worden afgeleverd. Wordt hij 't met den kweeker eens, dan laat hij het dier nog wat staan, haalt het een paar dagen vóór de plechtigheid af, betaalt de besprokene som en dingt mede naar de medalie. Niets is gemakkelijker, gelijk gij ziet. Het is enkel eene kwestie van geld, als de meeste dingen, als bijna alles in onze dagen; en de kunst van het vetten heeft er luttel mede te stellen. In den tijd, waarvan ik spreek, was het geheel anders. Toen begrepen nog de slachters en hunne klanten, dat men, om met het winnen eener madalie eer in te leggen, moest beginnen met zich dier eer waardig te toonen. Ook werden de beesten door de
<pb n="565"/>kampers zelven gemest; en men zoude het voor eene bedriegerij aangezien hebben met eens anders os, of met een kalf of verken, dat men niet zelf gevet had, in het strijdperk te treden. Dat er niet gesmokkeld werd, dat er geene vleeschhouwers waren, die er weinig zwarigheid in vonden met geleende veren te pronken, zal ik mij wel wachten te verzekeren. Kwakzalvers, konkelaars, gewetenlooze kerels zijn er altoos geweest, zullen er altoos zijn; en 't zoude een wonder mogen heeten, indien er niet ook onder de slachters voorkwamen. Dat nogtans vroeger, door de bank, voor de medaliën treffelijker gewerkt wierd dan thans, dat de meeste mededingers zich zouden geschaamd hebben met ander dan eigen vee ten prijskampe te verschijnen, gaat vast. Ik beroep mij op de getuigenis van al de slagersvrouwen van mijne jaren, om het te bevestigen.</p>
<p>Zoo iemand, dan was Damelinckx, het zij te zijner eere gezegd, een spekslachter van strenge beginselen. Voor al de medaliën van de wereld hadde hij niet met een gekocht vet verken willen optreden. Daar hij 't zich ten plicht gerekend had onzen Engel, van kindsbeen af, dezelfde beginselen in te scherpen, daar de jongen, om zoo te spreken, die beginselen met de moedermelk had ingezogen, zoo volgt er uit, dat hij niet eens aan de mogelijkheid dacht het publiek en de gezwoornen om den tuin te leiden; dat het denkbeeld alleen de zegepraal aan een gesmokkeld verken verschuldigd te zijn hem schaamrood maakte.</p>
<p>Dientengevolge was hij onmiddellijk op reis gegaan. Hij wilde seffens een jong verken koopen. De groote zaak was een goed te kiezen, een, dat voor het vetworden aanleg had, en waarvan hij zich mocht vleien eer te halen. Van welk ras, van welke soort zoude hij het nemen? Een ernstig vraagpunt voorwaar, van welks oplossing grootendeels de uitslag der onderming afhing. Die oplossing was voor hem te moeilijker, daar hij, getrouw aan zijne belofte alles alleen te beredderen, zijn' vader niet met vragen om raad wilde lastig vallen. Een punt stond bij hem vast, namelijk, dat hij tot geene vreemde verkens zoude de toevlucht nemen. Gelijk mijn man zaliger, was hij van gevoelen, dat de Belgische zwijnen voor geene andere, zelfs niet voor de hooggeroemde Engelsche, moeten onderdoen. Hij zoude dus, in de eerste plaats, de faam der inlandsche handhaven. Daarbij scheen het hem niet meer dan billijk, dat
<pb n="566"/>men, om in eenen vaderlandschen kampstrijd mede te doen, om naar eene vaderlandsche medalie mede te dingen, aan vaderlandsch vee de voorkeur gave. Ofschoon nu niemand verplicht zij in die wellicht te strenge denkwijze te deelen, moet men bekennen, dat zij in een alleszins lofwaardig gevoel, de liefde voor het vaderland en zijn vee, haren oorsprong had, en derhalve onzen jongen alweder niet weinig tot eer verstrekte.</p>
<p>Er bleef hem eenvoudig tusschen het Vlaamsche en het Waalsche ras te kiezen. Denkt niet, dat het zijne taak merkelijk vergemakkelijkte. In beide rassen treft men zoo talrijke soorten aan, dat zijne keus er niet veel minder moeilijk konde om worden. Voegt er bij, dat hij met onpartijdigheid wilde te werk gaan. Wel had hij eenen hekel aan de Waalsche beesten. Het was mede een gevolg van zijne opleiding. Zijn vader, wiens afkeer van het Waalsche ras onoverwinnelijk was, en die nooit een enkel Waalsch verken opzette, had ze hem immer onder de zwartste kleuren afgemaald: hij noemde ze koppige, onbeschofte, ikzuchtige dieren, welker vraatzucht onverzadelijk is. en die voor onze streken hoogst onvoordeelig zijn...Hoe ongunstig eventwel Engel over het ras dacht, hij wilde het zonder vooringenomenheid beoordeelen. Daarom was het, dat hij zich op reis begaf. Hij zoude met eigen oogen zien, vooraleer tot den aankoop eens kweekelings te besluiten. Hij zoude zich geweld aandoen, zijnen afkeer voor de Waalsche, zijne voorliefde voor de Vlaamsche verkens onderdrukken en geene beslissing nemen, dan na de hoedanigheden en gebreken der eene en der andere met de meest gewetensvolle nauwgezetheid te hebben gewikt en gewogen.</p>
<p>Waar hij gedurende groote acht dagen verbleef, welke streken van Vlaanderen en het Walenland hij bezocht, zoude ik niet kunnen zeggen. Genoeg: den Donderdag morgen vertrokken, kwam hij eerst den Zaturdag der volgende week, des avonds, weder. Hij bracht twee gesneden biggen mede, die bij den eersten oogslag mij ongemeen bevielen. Het was een lust ze te zien. Het ware lieve beestjes van drie maanden, zuiver, blank van huid, met rooskleurige ooren en pootjes, zachte, zijdeachtige borstelharen, glinsterende oogskens en rassche, levendige bewegingen. Damelinckx scheen er minder mede op te hebben.’</p>
<p>‘- Waar hebt ge <hi rend="i">dat</hi> gehaald, Engel?..‘vroeg hij den neus optrekkende.</p>
<pb n="567"/>
<p><hi rend="i">Dat!</hi> ‘zei Engel met fierheid. ‘<hi rend="i">Dat</hi> komt uit het Hageland. Ik heb ze te Thienen gekocht. Wat zegt ge er van?’</p>
<p>‘- Hm! Hm!...'t Is Waalsch goed.’</p>
<p>‘- Verschooning, vader. Thienen ligt niet in het Walenland.’</p>
<p>‘- 'k Weet het wel, jongen; maar het is er dicht bij...In alle geval zijn uwe biggen van Waalsch ras.’</p>
<p>‘- Zij zijn mij voor echte Vlamingen, voor deugdelijke Wetteraars verkocht.’</p>
<p>‘- <hi rend="i">Dat</hi>...Wetteraars! ‘riep Damelinckx ongeloovig...‘Maak dat de ganzen wijs. Indien men ze u daarvoor in de hand gestopt heeft, dan heeft men u schandelijk bedrogen!’</p>
<p>Engel had het verstand niet langer over het vraagstuk van het ras te twisten.</p>
<p>‘- De kweeker, die ze mij leverde, heeft de schoonste dieren, welke ik ergens heb ontmoet,’ hervatte hij. ‘Hij toonde mij zeugen met achttien biggen; zijne beeren worden alomme gezocht en het dubbel van andere betaald; en zijne mestbeesten zijn zoo fraai, dat ik hunne wedergaden nooit heb gezien, zelfs hier te Antwerpen niet.’</p>
<p>‘Daar kwam de kat op de koorde.</p>
<p>- Zelfs hier te Antwerpen niet!’ kreet mijn man opstuivende. ‘Ik heb zeker misverstaan?....Ik hoop dat gij eene uitzondering maakt voor de verkens, waarmede ik jaren achtereen zegepraalde?’</p>
<p>‘- Ik kan slechts herhalen wat ik gezegd heb: zelfs hier te Antwerpen zag ik er geene, die met de zijne de vergelijking kunnen doorstaan!’</p>
<p>‘Damelinckx bezag hem eene wijl stilzwijgend. Hij scheen van verbaasdheid niet meer te kunnen spreken. Ik vreesde eene nieuwe hevige uitbersting van toorn. Mijne vrees bleek ongegrond. Na lang den jongen strak te hebben aangekeken, die, kalm en beraden, in zijne houding niets verried, wat naar snoeverij of plaagzucht zweemde, ontspanden zich zijne wezenstrekken. Eene vroolijke uitdrukking verhelderde zijn gelaat:</p>
<p>- Ha! ha! ha!’ schaterde hij 't eindelijk uit. ‘Ha! ha! ha!...Engel!...Gij, spotvogel Gij, uilenspiegel!...Gij wilt uw' vader beet nemen!...Daaraan herken ik mijn bloed; daaraan herken ik mijzelven op uwen ouderdom!...Zij is zeer aardig, de poets; doch zij is niet nieuw. Ik ook heb ze mijnen ouden heer
<pb n="568"/>zaliger wel eens gespeeld...Ha! ha! ha!...Fraaier verkens dan de mijne!...'t Is grappig, 't is kostelijk op mijn woord!...Lach dan meê, vrouw!...‘wendde hij zich tot mij...‘Lach meê, want het is waarlijk der moeite waard...Mij staande houden, dat er schooner verkens gevonden worden dan die, waarmede ik mijne medaliën won!...Dat er knapper vetters in Belgie zijn, dan Johannes Chrysostomus Damelinckx!...Het is om zich slap te lachen, om er stuipen van te krijgen!...Ha! ha, ha.’</p>
<p>‘En hij lachte voort, dat de tranen hem over de kaken rolden, en ik onwillekeurig ook aan 't lachen ging...Engel nogtans liet zich niet van zijn stuk brengen. Hij bleef kalm en bedaard, als te voren, wachtte geduldig tot wij hadden uitgeproest, en dan:</p>
<p>- Vader,’ sprak hij ernstig, ‘herinnert gij u wat ik den avond vóór mijn vertrek, toen het vraagpunt van het vetten op het tapijt was, zegde?’</p>
<p>‘- Wat dan?..Wij hebben toen zooveel gezegd, “antwoordde mijn man, zijn' lachlust met moeite bedwingende.</p>
<p>- Dat wie stil staat, achteruit gaat?”</p>
<p>- Ik herinner het mij, doch zie niet wat het te stellen hebbe met....’</p>
<p>‘- Met de verkens, welke ik te Thienen vond?...Zeer veel...Ik moet u dat uitleggen...Toen het vast besloten was, dat ik zoude medekampen, vroeg ik mijzelven af wat mij thans te doen stond. Mijne eerste gedachte was uwe voetstappen te drukken en geen haar breed van de baan af te wijken, mij zoo roemvol door u voorgebakend. Ik zegde, dat iemand, die, als gij, op zoo schitterende triomfen boogt en sinds jaar en dag zich aan het hoofd bevindt der Antwerpsche spekslachterij, zonder tegenspraak eene der voornaamste van ons land, er meer van weten moest, dan wie het ook zij; dat eene mestwijze, welke, als de uwe, zoo heerlijke uitslagen had opgeleverd, niet anders dan eene voortreffelijke konde zijn...Mijne tweede gedachte was, dat het mij nooit zoude schaden eens in het land rond te kijken. Wat mij op dien inval bracht, was, dat ik van iemand, die veel belang in mij stelt, doch wiens naam ik u de toelating zal vragen voor alsnog te verzwijgen, vernomen had, hoe uwe mestwijze in den laatsten tijd niet zoo geheim gebleven was, als wij meenden; hoe verscheidene onzer mededingers, Matthysen, onder anderen, voornemens waren ze voortaan aan te wenden. Het
<pb n="569"/>deed mij aldus redeneeren: vaders voorschriften zijn, dat is buiten kijf, uitmuntend; doch, bijaldien het waar is, dat zij bekend zijn, - en de bron, waaraan ik mijne berichten putte, waarborgt mij derzelver echtheid, - welk voordeel kunnen zij mij dan geven? Geen het minste. Ik zou derhalve ongelijk hebben er mij mede te bevredigen; ik moet onderscheppen, of niet ergens een meststelsel wordt toegepast, dat nog doelmatiger is. Wie weet?...De menschen zijn tegenwoordig zoo slim! Iedereen wil vooruit...'t Is al vooruitgang, wat de klok slaat...Waarom zouden de vetters en hunne verkens niet vooruitgaan? Zouden zij alleen van de weldaden des voortgangs verstoken blijven? Zouden zij veroordeeld zijn, om ten eeuwigen dage op denzelfden voet te vetten en gevet te worden? Zouden zij, als andere Paria's, van het algemeene streven uitgesloten, zich tot stilstand gedoemd zien?...Het kan niet zijn!...Dat anderen hunnne vatbaarheid voor verbetering, voor volmaking betwisten, in eene eeuw, die zich beroemt alles te hebben verbeterd en volmaakt, te verbeteren en volmaken of te zullen verbeteren en volmaken: ik houde 't er voor, dat die vatbaarheid slechts op losse gronden kan betwist worden...Vader, - ik bid u mij te verschoonen, indien ik, in het vuur der redeneering, ietwat den eerbied jegens u, uwe ondervinding en andere schoone hoedanigheden uit het oog verloor, - vader begrijpt dat zoo niet. Hij is een vriend van den stilstand, door sommigen slenter genaamd. <hi rend="i">Het hekken aan den ouden stijl</hi> is zijne leus. Zeer natuurlijk. Aan dien stilstand had hij een' ganschen reesem medaliën en zijne befaamdheid als spekslachter te danken. Hij bekreunt zich te minder om voortgang, daar hij, gelijk moeder te recht aanmerkt, niet jong, niet eerzuchtig meer is en vooral de rust bemint. Maar ik? Moet ik insgelijks met stilstand voor lief nemen? Mag ik stil staan? Neen, ik mag niet!...Ik mag het nog minder, na de woorden van den spreker der meeting:
<hi rend="i">Wie stilstaat</hi>, <hi rend="i">gaat achteruit!</hi> als bewijsreden voor het vetten te hebben aangevoerd. Dus...ik moet weten wat men elders doet. De gelegenheid is gunstig. Ik ga een mestverken zoeken. Wat belet mij eenige dagen meer aan die opzoeking te besteden en een kijkje te nemen van de stallen en hokken der voornaamste kweekers van Vlaanderen en het Walenkwartier? Niets...<hi rend="i">Ergo</hi>, morgen vroeg ga ik op reis. Ik blijf des noods veertien dagen weg en keer niet weder, vóórdat ik een modelverken en voldoende inlichtingen
<pb n="570"/>bekomen heb...Aldus redeneerde ik, en het overige weet gij...Ziedaar waarom ik reeds den volgenden dag vertrok. Dat mijn besluit niet ligtvaardig werd genomen, zult gij nog beter bevroeden, als ik u zeg, dat ik van geheel den nacht geen oog look en over de zaak lag na te peinzen, tot ik des morgens onze Threes hoorde opstaan, als wanneer ik zelf uit mijn bed sprong, mij aankleedde en reisvaardig maakte.’</p>
<p>‘- En dan?’ vroeg Damelinckx, die de lange uitlegging met de grootste aandacht en met eene bedaardheid aangehoord had, welke ik niet genoeg konde bewonderen.</p>
<p>‘- En dan?’ zei Engel. ‘Ik heb mijn plan volvoerd. Ik heb Vlaanderen en het Walenkwartier bezocht. Ik ben overal geweest, waar ik zijn moest, overal, waar men het kweeken en vetten, niet als een beroep, maar als eene kunst uitoefent. Geen kweeker of vetter van naam, met wien ik niet heb gesproken en geredekaveld, met wien ik de belangrijke vraagpunten der rassen en soorten, der stalling en perking, der voedering en verzorging, der kweeking en mesting niet lang en breed heb behandeld en bediscussieerd; geen, wiens oude en jonge, mannelijke en vrouwelijke, magere en vette beesten ik niet met de nauwkeurigste oplettendheid heb gemonsterd. Ook ben ik van mijne reis voldaan. Ik weet thans genoeg. Gij zult mij aan het werk zien, vader, dat is al wat ik zeg...Dat ik de medaliën <hi rend="i">zal winnen</hi>, beweer ik niet; dat ik ze <hi rend="i">zal verdienen</hi>, durf ik beloven.</p>
<p>- Maar uwe biggen?’</p>
<p>‘- Mijne biggen?...Nog eens: zij komen van eenen kweeker, die...., welke.., kortom van den besten kweeker van ons land; van eenen kweeker, wiens beesten.....</p>
<p>- Wij zullen zien!’ onderbrak Damelinckx, ‘wij zullen zien!....'t Is overigens uwe zaak. Ik ben voor niets verantwoordelijk; en als uwe <hi rend="i">Wetteraars</hi> niet medevallen, zult gij alleen u het verdriet der nederlaag moeten getroosten.’</p>
<p>Die laatste woorden werden op vrij knorrigen toon uitgesproken. Hij verwijderde zich al morrende tegen de ikzuchtige Waalsche verkens, wat hem niet belette een oogenblik later toen wij alleen waren, vergenoegd uit te roepen:</p>
<p>‘- Knap is de jongen, geweldig knap!...Ik geloof waarachtig, dat hij er bijna zooveel van kent, als ik zelf...<hi rend="i">Enfing</hi>, wij zullen zien!...</p></div>
<div type="section">
<pb n="571"/>
<head rend="h4">Derde praatje.</head>
<p>‘Was dat een leven in ons huis, de eerste dagen na Engel's terugkomst van de reize! Hadde het lang moeten duren, ik hadde er stellig de zinnen bij verloren. Aan werkvolk geen gebrek: de metselaar, de steenhouwer, de timmerman en de smid weken niet meer van onze achterplaats. Van den morgen tot den avond was het een geklop en gehamer, geloop en gedraaf, geraas en getier, om iemand baloorig te maken.</p>
<p>De stal, waarin mijn man zoovele jaren zijne verkens had gevet, voldeed niet aan de eischen van het nieuwe stelsel, dat onze jongen verlangde in te huldigen. Hij moest teenemaal veranderd en gedeeltelijk verbouwd worden. Engel begon met den grond schuins te leggen. Hij deed hem verder plaveien. Daarna werd de stal derwijze verdeeld, dat elke bigge haar hok van twee meters lengte op twee meters breedte had, van eene afzonderlijke deur voorzien. Vóór elke deur werd, op den koer, eene ruimte, omtrent dubbeld zoo groot, met platen afgesloten. Er werden nieuwe eetbakken of troggen vervaardigd in blauwen steen. Achter de hokken, in het gebouw, werd een gang voorbehouden, waarin, boven de troggen, kleppen werden gemaakt, die, met scharnieren, van buiten naar binnen opengingen, en langs waar men eten konde geven, zonder in de hokken te treden; en boven elken trog werd eene kleine ruifel voor het droge voeder aangebracht. Verder werd voor behoorlijke verluchting, bij middel van tochtmakers in de wanden der stalling, gezorgd. Om kort te gaan, het was eene volslagen omwenteling. Van al wat vroeger bestond, bleef niets over dan de vier buitenmuren. Al het overige werd door nieuwigheden vervangen; alles werd op eenen geheel nieuwen voet ingericht.</p>
<p>Damelinckx, die, ondanks zijne herhaalde verklaringen. dat hij zich met niets wilde bemoeien, niet konde afzijn nu en dan eenen oogslag op het werk en de werklieden te gaan werpen, was mnt die omwenteling weinig in zijnen schik. Hoofdschuddende kwam hij, na elk zijner bezoeken op de achterplaats, terug binnen, en mompelde allerlei afkeurende aanmerkingen. Zijn misnoegen ontsnapte aan Engel niet. Hij beproefde het er een einde aan te stellen.</p>
<p>- Mijne inrichting schijnt u niet te bevallen?’ dus sprak
<pb n="572"/>hij zekeren dag zijnen vader aan, toen deze weer ontevreden de werklieden verliet.</p>
<p>‘- Als ik 't u rechtuit moet zeggen, <hi rend="i">neen!</hi>’ antwoordde Damelinckx. ‘Uw schuinsche vloer, uwe plaveien, uwe arduinen troggen, uwe afzonderlijke hokken, uwe afgepaalde koeren en wat dies meer vind ik voor het minst nutteloos. Uw doorgang achter de hokken is mij een doorn in 't oog; uwe kleppen en ruifels zijn mij een gruwel. 't Is geld in 't water, geldverkwisting, meer niet. Waartoe, dianters! al die omslag? Houd uwe biggen droog, geef haar volop te eten en versch stroo op tijd, en daarmede gedaan! De rest zal van zelf komen.’</p>
<p>‘- Van zelf?.....'t Is mogelijk. Maar, ziet gij, vader? voor mij mag het niet van zelf komen. Wat gij de rest noemt, moet het gevolg van een welberekend plan wezen. Ziedaar vooral, waarin de oude stelsels van de nieuwe verschillen. De eerste laten te veel aan het toeval over; de andere gunnen het toeval niets. Wat gij ook beweret, met droog houden, volop eten en versch stroo geven is niet alles afgedaan. Dan kan de rest komen, ja; maar zij kan ook achterblijven. En aan wie in dit geval de schuld? Zij wordt aan de verkens geweten; en de goede beesten kunnen er, och armen! meesttijds niet aan doen. “'t Zijn stijfkoppige. enghartige, moedwillige, boosaardige vlegels, zonder geweten of eergevoel!” wordt dan gezegd; en 't is, eilaas! dikwerf het tegendeel. De brave miskende sukkels vragen niet beter dan vleesch te winnen en vet te worden; maar hunne meesters gaan regelrecht tegen die edele gezinningen in door hunne plichten als kweekers en vetters te verzuimen. Dat begrijpen de nieuwe stelsels beter; zij werken de verkens zooveel mogelijk in de hand. Zij helpen hen niet alleen vooruit; zij dwingen hun letterlijk vleesch en vet op......Zooals onze stal zal ingericht zijn, zouden mijne biggen inderdaad kwaad van inborst moeten wezen, indien zij niet medewilden. Maar daarvoor ben ik niet bevreesd: ik ken hare afkomst en heb hare ouders gezien......Van mij kunnen zij niet meerder eischen, dan 't geen ik voor haar doe. Mijne maatregels zijn volgens de voorschriften der kunst genomen. Des zomers zullen de dieren frissche lucht, des winters toereikend warmte hebben, en in alle jaargetijden zullen zij behoorlijk droog staan. Het schuinsleggen en plaveien van den vloer dient, om den afloop der vochten te bevorderen. Ik geef hun ieder een afzonderlijk hok en een' eigen koer, om
<pb n="573"/>twist en tweedracht den pas af te snijden, die niet zouden missen eenen noodlottigen invloed op hunne gezondheid uit te oefenen. Mijne troggen zijn in steen, omdat houten moeilijk kunnen gekuischt worden, licht eenen onaangenamen smaak krijgen en spoedig afgeknabbeld zijn. Gij kunt u niet verbeelden, hoezeer een verken, dat zichzelve eerbiedigt, op een' zuiveren trog gesteld is. Als het niet eet, komt het van de tien malen negen malen hierbij, dat zijn trog niet wel gereinigd werd, of dat zijn eten slecht smaakt....Nog ter bevordering van de zindelijkheid bezorg ik hun de ruifel. Anders zouden zij hun droog voeder betrappelen en besmeuren. Wat mijnen doorgang en mijne kleppen aangaat, zij zijn van het onbetwistbaarste nut. Zij zullen mij toelaten de troggen te zuiveren en te vullen, zonder de hokken te openen en de beesten te storen...Er blijft mij thans over hun ieder eenen waterput op hunnen koer te graven..’</p>
<p>‘Damelinckx zette groote oogen op.</p>
<p>- Ieder een' waterput!...Waarom hebben zij, om de liefde Gods! ieder een' waterput noodig?’ riep hij.</p>
<p>‘- Opdat zij, in 't heetste van de zomer, zouden kunnen baden naar hartelust, ‘zegde Engel. ‘Gij zoudt niet gelooven, hoezeer zulk een put hun onontbeerlijk is. Waar die ontbreekt, zijn zij genoodzaakt zich in slijk en vuilnis te wentelen, om verkoeling te zoeken. Het is vooral deze omstandigheid, welke heeft bijgedragen, om hun den naam van morsige dieren te doen geven, welken zij niet meer dan dien van kwade verdienen, vermits zij integendeel uit hunnen aard zindelijk zijn.’</p>
<p>‘- Zindelijk!...De verkens zindelijk!’</p>
<p>‘- Zoo zindelijk, als zachtzinnig en verstandig, vader.’</p>
<p>‘- Verstandig ook al!....Hoe langer, hoe schooner!....Waar gaan wij naar toe?...Wie heeft ooit van zindelijke en verstandige verkens gehoord?...Ik niet! Ik ben nogtans onder verkens opgebracht, gelijk mijn vader zaliger, gelijk gij, Engel; want wij zijn spekslachters van geboorte, dat pluimken mogen wij op onzen hoed steken...Welnu, ik kan u zweren, dat ik voor de eerste maal verneem, dat er zindelijke en verstandige verkens zijn; dat...Maar wat wil ik verder over het onderwerp uitweiden..? Zijn niet de vergelijkingen <hi rend="i">morsig als een zwijn</hi> en <hi rend="i">dom als een zwijn</hi>, welke wij dagelijks op sommige lieden hooren toepassen, toereikend om te bewijzen, dat uwe bewering kop noch staart heeft?’</p>
<pb n="574"/>
<p>‘- Die vergelijkingen bewijzen niet met al. Zij werden door menschen gemaakt; die de verkens niet kennen, die meestal nooit met verkens hebben omgegaan, en die zelfs in den waan verkeeren, als zouden de verkens kwade beesten zijn. In allen gevalle zijn die vergelijkingen onbillijk, onrechtvaardig. Bezorg de zwijnen water, om in te baden, wasch ze met de hand, indien gij geenen vijver of put te uwer beschikking hebt, en gij zult zien, of zij nog zich in slijk en vuilnis zullen wentelen. Ik zal u meer zeggen: van al onze huisdieren is het verken het eenigste, dat zijn stroo, zelfs zijn hok niet bemorst, als men het de gelegenheid verschaft buiten zijn gevoeg te doen...Is dat klaar? Betreffende zijn verstand zal ik u aanmerken, dat het zeer spoedig den persoon herkent, die het verzorgt. Het wordt gemeenzaam met hem en laat zich met het roerendste vertrouwen door hem streelen, wrijven en wasschen. Het weet op wat uur het eten krijgt; en als men dit uur verzuimt, dan wordt het onrustig en knort van ongeduld. Loopt het vrij, dan bedient het zich van zijn reukgevoel, dat zeer fijn is, om in den grond de wortels en knollen op te wroeten, welke het gaarne eet. Ook gebruikt men het in Frankrijk en elders, om de truffels op te sporen. Eindelijk, trots zijne gretigheid, is het slim genoeg, om altoos het voedsel te kiezen, wat hem voordeelig is, en om nooit de vergiftige planten aan te raken, welke het in de bosschen aantreft, en waaraan dikwijls andere huisdieren den dood eten. Als dat geen verstand mag heeten, weet ik het niet.’</p>
<p>‘Gij hadt mijn man' moeten zien, terwijl Engel met eene overtuiging, die hem nog welsprekender maakte, den lof der verkens verkondigde en hunne deugden tegen den laster der onwetendheid verdedigde. Met stomme verbazing stond hij hem als een levend raadsel aan te kijken. Geene silbe waagde hij het meer tegen het verstand en de zindelijkheid der verkens in te brengen. Toen hij niet langer konde zwijgen, schudde hij het hoofd:</p>
<p>- Wij zullen zien!’ was al wat hij op die verdediging wist te antwoorden.</p>
<p>‘Hij wenkte mij mede naar de keuken.</p>
<p>- Vrouw Damelinckx,’ sprak hij plechtig, toen hij oordeelde, dat Engel ons niet meer hooren konde, ‘Vrouw Damelinckx, alhoewel ik, in het bijwezen van den knaap, mij in het
<pb n="575"/>belang mijner waardigheid, moet in acht nemen en hem niet mag toegeven, houdt ik er aan u te verklaren, dat ik hem rechtzinnig bewonder. Hij is zoo ijselijk knap, dat ik niet begrijp, hoe of waar hij 't, zonder aan eenige hoogeschool gestudeerd te hebben, heeft kunnen worden, en bij poozen er aan twijfel, of het wel mijn zoon is, dien ik zoo diepgeleerd over de verkens en hunne aangelegenheden het woord hoor voeren...’</p>
<p>‘De stalling teenemaal naar Engels zin ingericht zijnde, werden de biggen er in geplaatst. Zij werden spoedig aan hare hokken gewend, toonden zich zoo vroolijk en aten zoo smakelijk, als men het van biggen verlangen kan. Van den beginne af, kregen zij zeer voedzame, en dikwijls lauwe spijzen, als daar zijn: soep van wortelen en aardappels met koolbladeren, salaad, bitterloof, distels en andere groenten, schotelwater met gerste-, haver- en lijnmeel. Naarmate de beestjes grooter wierden, werd die kost door anderen, niet minder stevigen, vervangen. Na hunne zesde maand gaf men hen draf en spoeling, raapkoek, bezinksel uit de stijfselmakerij in onze buurt en zelfs afval uit de slachterij. Op die wijze namen zij met den dag toe. Zij groeiden letterlijk, dat men het zag. Eer zij hunne achtste maand bereikt hadden, waren zij zoo dapper opgeschoten, dat men ze voor 't minst twee maanden ouder zoude geloofd hebben.</p>
<p>Nogmaals was mijn man verre van er gunstig over te denken. Hoezeer hij zijn best deed, om het te verbergen, konde hij niet nalaten den voortgang der verkens met warme belangstelling gade te slaan. Was Engel bij de hand, of vreesde hij door mij te worden betrapt, dan vermeed hij zorgvuldig elken stap, die zijne ware gevoelens hadde kunnen verraden, veinsde volslagen onverschilligheid en taalde zoomin naar de beesten als hun bevinden. Zag hij echter de kans klaar, om ongemerkt zijne nieuwsgierigheid te bevredigen, dan was het geheel anders. Niet zoodra had, bij voorbeeld, Engel den rug gekeerd, en was ik in den winkel, of hij snelde naar de achterplaats, opende behoedzaam den stal en sloop dien als een dief binnen. Hier vatte hij post in den doorgang, vroeger onvoorwaardelijk door hem afgekeurd, maar waarmede hij van lieverlede zich had verzoend, en bleef soms uren en uren in de beschouwing van de verkens en hunne gedragingen verdiept. Andere malen, wanneer ik en Engel van huis waren, en hij nog minder moest
<pb n="576"/>vreezen gestoord te worden, onderzocht hij hunne hokken, troggen en ruifels, hun eten en stroo, kortom al wat hen aanging, met ongeloofelijken ijver en het taaiste geduld. Daar Engel de zorge voor den stal aan knecht noch meid toevertrouwde en zelf met voorbeeldelooze vlijt en nauwgezetheid zijne beesten oppaste, vond hij telkens alles zoo wel in regel, dat het hem goed aan het hart deed en dat hem niet het geringste te vitten of af te keuren viel....Doch kreeg hij allengs meer op met het stelsel, door Engel in praktijk gebracht, de uitslagen tot hiertoe door hetzelve geleverd, voldeden hem geenszins, en omtrent die, welke het later leveren zoude, koesterde hij weinig hoop.</p>
<p>‘- Ja, ja, de jongen is knap; zijne voedwijze en verdere behandeling verdienen allen lof, ik zeg niet van neen,’ hoorde ik hem meermalen, bij mijne te huiskomst, mompelen; ‘maar toch zal hij van zijn stelsel weinig eer halen. Daaraan zijn zijne verwenschte verkens schuld. Men heeft ze hem voor Vlaamsche, voor Wettersche verkocht; maar al ginge hij op zijn' kop staan, ik zal blijven volhouden, dat het ellendige Waalsche zijn. Ge moet ze maar aan den trog zien, om te raden tot welk ras zij behooren; en ik versta niet, hoe Engel, anders zoo'n beslagen gast, er zoo verblind kan in wezen....Dat eet van den morgen tot den avond den heerlijksten kost en heeft nooit genoeg; dat vreet iemand de ooren van het hoofd en wordt er geene zier vetter om....Groeien doen zij, ja; maar wat helpt het? Zij blijven mager als hout, uit louter koppigheid, louter moedwil, ik zoude er durven op zweren....En dat zouden Wetteraars zijn?....Doorjagers, Waalsche doorjagers zijn het, zeg ik!....Er zal nimmer iets van komen!’</p>
<p>‘Ofschoon ik mij wel wachtte Engel iets van dat geknor over te brieven, ried hij waarschijnlijk wat in zijn' vader omging. Op eenen avond van de maand October, - wij zaten weer in de woonkamer bijeen. - viel hij met de deur in huis:</p>
<p>‘- Morgen begin ik mijnen laatsten voedregel,’ zeide hij, om zijnen vader aan 't praten te krijgen.</p>
<p>‘En daar de aangesprokene taal noch teeken gaf:</p>
<p>‘- Wat denkt gij van de verkens?....Waarschijnlijk niets goeds, he, vader?’ liet hij er op volgen.</p>
<p>‘- Dat geloof ik, sappermillementen, wel!’....schoot Damelinckx uit....‘Zoo'n verkens heb ik van mijn leven niet gezien....
<pb n="577"/>Zij lijken eerder gevilde konijnen! Zij hebben nauwelijks het vel over de beenderen...Gij kunt hunne ruggegraat voelen....Maar 't verwondert mij niet....Ik heb het voorspeld....U of uw stelsel wil ik niet te na spreken; maar uwe beeston deugen geen' duit....'t Zijn onverlaten van Walen, gelijk ik 't van eerst af gezien heb.’</p>
<p>‘- 't Zijn echte, rechtgeaarde Vlamingen; 't zijn de braafste, kostelijkste dieren, die God op zijn land heeft,’ hervatte Engel met de kalmte eener diepgevoelde overtuiging. ‘Zij gedragen zich als engelen en beantwoorden ten volle aan mijne verwachting....Gij klaagt, dat zij mager zijn?....Wat zoudt gij zeggen, indien ik ze niet vet wilde, indien ik ze mager verlangde?’</p>
<p>‘- Gij verlangt ze mager!....Gij wilt ze niet vet!....Gij hebt dan den kampstrijd opgegeven?’</p>
<p>‘- In geenen deele!....Ik ben meer dan ooit voornemens naar den prijs te dingen. Maar juist daarom <hi rend="i">mogen</hi> zij niet vet, <hi rend="i">moeten</hi> zij mager zijn....Laat mij u dat nogmaals ophelderen....Slechts wanneer men van zin is in de zevenste of achtste maand te slachten, mag men van eerst af vetten....Dan doet men best klein Engelsch ras te nemen. De dieren van die soort hebben vroeg hunnen groei, worden spoedig vet en geven een zeer fijn vleesch. Daarbij kosten zij weinig van onderhoud....Is men daarentegen van plan maar in de twaalfde, dertiende maand of later te slachten, dan moet men andere, grootere soorten kiezen, en gedurende de zeven à acht eerste maanden op den groei werken. Vat gij nu waar ik heen wil?....’</p>
<p>‘- Dat 's te zeggen....Nog vat ik niet, waarom gij niet tenzelfden tijde én op het vet, én op den groei gewerkt hebt. Zoo deed ik immer en bevond er mij wel bij....Thans zijt gij deerlijk achteruit....Ik vrees, dat gij niet klaar gaat komen.’</p>
<p>‘- Vrees niet, vader. Er blijven mij drie maanden en half....'t Is ruim genoeg....Hadde ik vroeger op het vet gewerkt, mijne verkens waren nooit zoo groot geworden, zonder te rekenen, dat zij aan eene geraaktheid hadden kunnen bezwijken of in hun vet stikken....Nu echter zijn zij volwassen en zijn dergelijke toevallen niet meer te duchten....Ook, gelijk ik zeg, begin ik morgen in ernst te vetten; en, onthoud het wel, vader: eer drie weken verloopen zijn, zult gij de beesten niet meer kennen; zult gij de eerste zijn, om te belijden, dat ik
<pb n="578"/>voorzichtig, dat ik wijs handelde met niet eerder aan 't eigentlijke vetten te gaan.’</p>
<p>‘Damelinckx antwoordde niet. Hij scheen maar half bekeerd. Toen wij alleen waren:</p>
<p>‘- Knap is hij, dat kan niet betwist worden,’ zuchtte hij. ‘Hij zal een vermaard spekslachter worden, een, als Antwerpen nog geen' bezat, de Napoleon der spekslachters, in één woord....Toch blijf ik er bij: de oude stelsels hadden ook hunnen goeden kant. Men was ten minste zeker van gereed te zijn tegen den dag der keuring; terwijl met de nieuwe....Hij mag zeggen wat hij wil, ik vrees, dat zijne verkens niet dan lang na den wedstrijd vet zullen zijn; indien zij ooit vet worden, wel te verstaan, wat ik betwijfel, net als ik het bij voortduring betwijfel, of wij werkelijk Wetteraars op stal hebben....Nu, in Gods naam!....Al wat den Heer belieft!....Nog een weinig geduld: wij zullen zien!’</p></div>
<div type="section">
<head rend="h4">Vierde praatje.</head>
<p>‘Van des anderdaags, begon inderdaad Engel, gelijk hij 't noemde, ernstig te vetten. Het eten zijner dieren werd nogmaals gewijzigd. Nevens gekookte aardappels en beeten, kregen zij driemaal daags, op vaste uren, verschillende soorten van graangewassen, hetzij gemalen, hetzij fijn gebroken of gestampt. Om den anderen dag werd fijne tarwebloem in melk of botermelk gevoederd, en nu en dan een luttel zout in het eten gemengd. De troggen werden nog dikwijler gereinigd, het stroo nog dikwijler vernieuwd, en de stal dermate verdonkerd, dat er gedurig eene halve duisternis in heerschte.</p>
<p>De twee eerste weken was nogtans de verandering, welke men bij de verkens konde bespeuren, schier onmerkbaar. Damelinckx, wiens belangstelling meer en meer toenam, en die ze elken morgen, vóór het ontbijt reeds, en verder meermalen in den loop van den dag ging bezichtigen, zonder voortaan zich om mij of Engel te bekreunen, was bij poozen niet aansprekelijk. Hij knorde zonder ophouden, vloekte op de koppigheid en ondankbaarheid der beesten, dat er het einde aan ver-<pb n="579"/>loren was, en verwenschte wel zesmaal in één uur den trouwloozen Thienenschen kweeker, die zijnen jongen zoo schandelijk had beet genomen met hem booswillige Walen als Wetteraars op te vijzelen. Ikzelve, die tot nog toe in de verkens en hunne nieuwerwetsche behandeling veel vertrouwen had gesteld, kreeg kranken moed en was op het punt het met hem te betreuren, dat Engel niet liever aan de ouderwetsche, doch beproefde mestwijze zijns vaders de voorkeur hadde gegeven.</p>
<p>Na de tweede week, werd het eventwel stilaan beter. De verkens kwamen zachtjes aan. Allengs klaarde Damelinckx wezen op, zijn knorren verminderde. Na de derde week knorde hij in 't geheel niet meer en had bestendig eenen vergenoegden trek om den mond. Na de vierde week was hij met de verkens in de wolken. Hij sprak niet meer van hen, dat om hunnen lof te zingen, ze allerdeugdelijkst te noemen, ze tot den derden hemel te prijzen. Al wat hij vroeger te hunne nadeele had gezegd, loochende hij, en ter goeder trouwe: hij had het glad vergeten. Het scheelde weinig, of hij bekende van nu af, dat zij wezentlijk schooner waren, dan al degene, welke hij vroeger gemest had, en dat Engel niet te verre gegaan was, toen hij, bij zijne terugkomst van de reize, verzekerde nooit ergens, zelfs te Antwerpen niet, zulke heerlijke dieren als te Thienen te hebben ontmoet.</p>
<p>Of hij er in de <hi rend="i">Gulden Poort</hi> en de andere estaminets, waar hij gewoonlijk zijn borreltje of glas bier dronk, mede praalde, laat ik u oordeelen. Hij sprak er van niets anders meer. Wat onderwerp door de overige bezoekers werd behandold, eeuwig en altijd wist hij het gesprek op het kweeken en vetten, vandaar op het gevoelen van zijnen jongen, de knapheid van zijnen jongen en de weergalooze verkens vrn zijnen jongen te brengen. Van een pas kwam hij met een half dozijn slachters naar huis, wier nieuwsgierigheid door zijne lofspraken was gewekt en die zich wilden vergewissen, dat die lofspraken geene grootspraken waren. Gelukte het hem niet op mannen van het vak de hand te leggen, dan troonde hij de eerste herbergbezoekers de beste, soms menschen, welke hij van haar noch pluim kende, mede. Ja, het gebeurde meer dan eens, dat hij voorbijgangers, welke hij voor de eerste maal van zijn leven ontmoette, op de straat aanklampte, om hun Engel's beesten als wonderen af te schilderen en hun voor te slaan onzen stal
<pb n="580"/>in oogenschouw te nemen. Dat de dieren op die wijze eene groote befaamdheid verwierven en eerlang in de stad en de voorsteden als puikspuik te boek stonden, was zeer natuurlijk; en dat er onder de vleeschhouwers in 't algemeen, en de spekslagers in het bijzonder, veel werd over getwist, niet minder.</p>
<p>Intusschen naderde de groote dag, Wij waren op het einde van Januari, en in het midden van Februari zoude de prijskamp plaats hebben. De verkens konden al lang niet meer op hunne pooten staan, en hadden eene ontzettende zwaarte bereikt. Damelinckx, die schier niet meer uit den stal week, zegde aan al wie 't hooren wilde, dat de schoonste, waarmede hij had prijs behaald, er geene hand water bij hadden, er maar kinderen bij waren. Hierbij liet hij 't niet. Na ze een' tijd lang als de perels der Antwerpsche stallen te hebben geroemd, werd zijne ingenomenheid met de <hi rend="i">modelzwijnen</hi>, de <hi rend="i">monsterverkens</hi> - hij noemde ze niet anders meer, - zoo buitensporig, dat hij niet aarzelde ze aan de spits van al de Belgische zwijnen te stellen en bij kris en bij kras te zweren, dat er in gansch het land geene waren, die er mede konden vergeleken worden.</p>
<p>Dat was overdreven. Prachtig, <hi rend="i">subliem</hi> waren zij, dat is stellig. Maar staande houden, dat zij boven al andere in België uitmuntten, was te grof. Ik poogde het hem te beduiden. Vruchtelooze moeite! Hij luisterde niet, maar pochte en snoefde voort te huis, in de herberg, op de Veemarkt, overal. Zelfs maakte mijne welmeenende waarschuwingen hem op den duur gram, weshalve ik het raadzaam achtte geene verdere pogingen aan te wenden, om hem meer bezadigd te doen denken. Als ik hem tegenwierp, dat hij al de stallen van ons land niet kende, snauwde hij mij toe, dat ik geen verstand van verkens had; en als ik het waagde, den geringsten twijfel omtrent den uitslag van den prijskamp te opperen, verweet hij mij, onze beesten een kwaad hart toe te dragen. Ja, eens beschuldigde hij mij van met zijne vijanden aan te spannen, en vroeg hij mij met den grievendsten ernst, of ik mij door die vijanden had laten omkoopen, eene vraag, waarop ik natuurlijk mij niet gewaardigde te antwoorden.</p>
<p>Gelijk het te voorzien was, gaf zijne overdrijving aanleiding tot die onzer tegenstrevers. Ook zij, inzonderheid Door Matthysen, begonnen met hunne mestbeesten te pralen en dezer voor-<pb n="581"/>treffelijkheid op alle tonen te bezingen. Zij gingen verder. Niet tevreden met ze als de verdienstelijkste op te hemelen, ontzagen zij zich niet de onze te verguizen; en nademaal zij mede hunne vrienden en aanhangers hadden, duurde het niet lang, of hunne ophemelingen en verguizingen werden allerwege herhaald. Weldra was het vleeschhouwersambacht niet alleen, maar tevens gansch de stad in twee scherp afgeteekende kampen verdeeld. In het eene werd gedurig met uitbundigen lof, in het andere met smadelijke minachting van Engels verkens gesproken. De dagbladen zelven kozen vóor of tegen ons partij en mengden zich in den strijd met heete drift. Wij konden geene gazet meer in de hand nemen, zonder dat ons artikels onder de oogen kwamen, waarin wij en onze beesten geprezen of beleedigd, opgevijzeld of afgetakeld wierden. In het blad, waarop wij ingeschreven waren, werd een hevige pennenstrijd gevoerd, waarin ons, benevens zeer aangename, zeer onaangename dingen werden gezegd.</p>
<p>En alsof dat geharrewar niet toereikend geweest ware, om ons te kwellen, te ontstemmen en te ontmoedigen, werden tenzelfden tijde allerlei onrustbarende geruchten verspreid nopens de vermoedelijke samenstelling van de jury des wedstrijds, de kuiperijen, van nu af door sommige mededingers in het werk gesteld, de gezinningen van de schepenkollegie en al wat met den uitslag van den kamp in betrekking stond. Nu eens zegde men, dat de gezwoornen in meerderheid onder onze vijanden zouden gekozen worden; dan weer, dat zij besloten hadden ons den prijs niet toe te kennen, zelfs als wij dien verdienden, wijl wij reeds te dikwijls waren bekroond geworden. Men fluisterde van omkoopingen op groote schaal, waartoe vetters bereid waren de toevlucht te nemen, en waaraan leden van den gemeenteraad zouden de hand leenen, alsmede van de drukking, welke het Staatsbestuur, ik weet niet om welke redenen, voornemens was op de beslissing der keurders uit te oefenen. Er werd van eenen spekslachter gesproken, die, ofschoon in het mesten vergrijsd, nooit eene medalie had kunnen winnen, en wien de heer burgemeester, in aanzien van zijnen hoogen ouderdom, thans eene had beloofd. Men haalde eenen anderen aan, die op het punt was van te <hi rend="i">springen</hi> en dien men, daar zijne vrouw aan de meid van den eersten schepen verwant was, door het verleenen eens eerepennings voor eenen gewissen ondergang wilde
<pb n="582"/>behoeden. Ja, er waren lieden, die 't er voor hielden, dat de zaak op politiek terrein zoude gebracht worden, en die eene allerhevigste worsteling tusschen liberalen en katholieken, vrijmetselaars en jezuïeten ter gelegenheid van de weging en de keuring der verkens voorspelden.</p>
<p>Engel, dat recht moet ik hem laten wedervaren, trok zich die verschillende geruchten, al zoomin als het gepoch en den lasrer onzer tegenstrevers, de artikels en pennestrijden der dagbladen veel aan. Met bewonderenswaardige koelbloedigheid hoorde of las hij wat voor en tegen ons werd gezegd of geschreven, vernam hij hetgeen van kuiperijen, beloften, omkoopingen, drukking en politiek werd rondgestrooid. Glimlachen zag ik hem meermalen, wanneer ons praatjes in ons voor- of nadeel werden aangebracht; toornen zag ik hem nooit. “Ik weet, dat de heeren rechters soms rare vogels zijn, en dat er in de wedstrijden weleens deerlijk geknoeid wordt; maar....olie zal bovendrijven!” was al wat ik hem bij de trouwlooste aanvallen onzer tegenstrevers en 't vernemen van de meest onrustwekkende geruchten hoorde zeggen....Met zijn vader was het anders. De verguizingen en beleedigingen maakten hem razend; de uitstrooisels maakten hem bang. In de eerste meende hij vooral het werk van Door Matthysen te bespeuren; de tweede deden hem het ergste vreezen. Moest inderdaad de prijs eens aan Engel ontsnappen! Moesten eens zijne verkens wezentlijk het onderspit delven! Welke vernedering voor onzen genialen zoon! Welke slag voor ons huis! Welke schande voor de firma Damelinckx!....Immers, wel hielden wij niet op Jan alleman te verwittigen, dat wij deze reis aan het vetten teenemaal vreemd gebleven waren, dat alles op onzen jongen alleen afging; maar de meeste menschen geloofden ons niet. Zij knipoogden vertrouwelijk, als wij ons best deden, om hun onze onthouding diets te maken, glimlachten en verlieten ons met een “begrepen!” waaruit bleek, dat onze betuigingen, naar hun inzien, enkel een middel waren, om de oneer eener nederlaag te ontduiken; dat voor hen Damelinckx zoon eenvoudig een strooman was, die aan Damelinckx vader des noods het onpleizierige eener mislukking moest sparen....Gij zult lichtelijk bevroeden, hoe het niet anders konde, of mijn man moest op
nieuw lastig en knorrig worden; hoe hij als vroeger gansche dagen met een wezen moest rondloopen, waarop klaar te lezen
<pb n="583"/>stond, dat het in zijn binnenste niet pluis was en dat hij door wreede folteringen werd gepijnigd.</p>
<p>Gelukkig was deze beproeving de laatste, welke wij hadden door te staan. Toen de ergernis en de angst van Damelinckx ten hoogste waren, gebeurde er iets, wat hem weer tot bedaren bracht, zijne hoop andermaal verlevendigde en hem voortaan, met meer gerustheid dan te voren, de uitspraak der rechters te gemoet deed zien. Ik moet u dat mede vertellen.</p>
<p>Nauw eene week scheidde ons van de keuring. Onze beesten waren ingeschreven, de jury - eene zeer zaakkundige, onpartijdige jury - was benoemd, en reeds werden door de beambten van het stadhuis de noodige maatregelen genomen, om de plechtigheid den behoorlijken luister bij te zetten, als op een' morgen, - 'k zal 't nooit vergeten: Damelinckx had niet kunnen ontbijten van onrust, - eene vigilant voor onze deur stil hield. Drie deftige heeren, drie onbekenden, stapten uit het rijtuig. Zij waren vergezeld van Faas De Meyer, den spekslachter uit de Braderijstraat, een' onzer oudste en verkleefdste vrienden. Zij traden den winkel binnen, alwaar ik aan <hi rend="i">'t gerieven</hi><note n="1)" place="foot">Klanten bedienen.</note> was, en verlangden den baas of zijnen zoon te spreken. Beiden waren afwezig. Ik zegde 't hun en vroeg, of zij 't niet met mij konden doen. Na zijne gezellen met eenen blik te hebben geraadpleegd, antwoordde hij, die de woordvoerder scheen, van ja. Hij voegde er bij, dat zij gaarne de verkens zouden gezien hebben. Zij hadden er zooveel van gehoord, dat zij de vrijheid hadden genomen ons te bezoeken, ten einde zich <hi rend="i">met devotie</hi><note n="2)" place="foot">Moeder Damelinckx bedriegt zich. De onbekende zal <hi rend="i">de visu</hi> gezegd hebben.</note> te overtuigen wat er van was. Hij bad mij hun eene onbescheidenheid te vergeven, die in warme liefde voor de kunst haren oorsprong had, en hun de dieren te toonen.</p>
<p>'k Ben nooit van de bloodsten geweest. En toch was ik, ik wil het niet ontveinzen, min of meer onthutst. Het onverwachte van het bezoek, het statige voorkomen der bezoekers, het doel hunner komst, de beschaafde toon des sprekers, de vigilant, de stijve houding van Faas De Meyer, alles boezemde mij een ontzag in, dat mij belette de heeren met mijne gewone onbeschroomdheid te ontvangen. Faas, die mijne bedremmeling be-<pb n="584"/>merkte en verstond, gaf mij een' wenk. Dat bracht mij op mijnen stel. Ik vond mijne tong en met haar uitdrukkingen genoeg weder, om de heusche toespraak van den beleefden onbekende te beantwoorden. Ik zeide, dat ik bereid was aan het vereerend verlangen te voldoen en noodigde de heeren uit mij te volgen.</p>
<p>Zij volgden mij. Ik leidde hen naar den stal. Na dezes inrichting met kennersblikken onderzocht te hebben, zonder nogtans hunne tevredenheid anders dan met een goedkeurend knikken te verraden, naderden zij de hokken....Ik begreep het hooge gewicht van het oogenblik. Ik had als een voorgevoel, dat de bezoekers meer waren, dan zij schenen, en dat hun bezoek eene veel ernstiger beteekenis had, dan degene, welke wij tot hiertoe hadden ontvangen. Gok was mijn hart geen boontje groot, en beefde ik als een riet. Hoe zouden zij de beesten vinden? Wat zouden zij er van zeggen? Zouden zij zich aan onze zijde of aan die onzer tegenstrevers scharen?...Mijne onzekerheid duurde niet lang. Bij den eersten oogslag, dien zij in de hokken wierpen, ontsnapte hun een kreet, die mij door merg en been drong...Vreugdige verrassing, blijde verbazing grenzelooze bewondering, al wat men streelends wenschen kan, klonk in dien kreet....Zij smeekten mij hen in de hokken te laten, ten einde de reusachtige schepsels van naderbij te bekijken en in al hunne bijzonderheden te ontleden. Ik stemde gereedelijk toe. Weldra veranderde hunne verbazing en bewondering in geestdrift. Zij bekenden volmondig zich aan niets dergelijks te hebben verwacht....Het ging hunne koenste begrippen van verkenszwaarlijvigheid en zwijnenvetheid te boven. Zulke prachtdieren hadden zij nooit ontmoet, nooit gehoopt te ontmoeten. Zij konden er niet van zwijgen. Meer dan een vol uur bleven zij, in de verhevenste mestkundige beschouwingen verdiept, elkander hunne aanmerkingen en gewaarwordingen mededeelen. Het was hun als onmogelijk zich van het treffende schouwspel, dat zich voor hunne oogen ontvouwde, los te rukken. Slechts met weerzin konden zij tot den aftocht besluiten....Vooraleer den stal te verlaten, trok een hunner eene lauwerkroon uit zijne borst en lei ze een der verkens op den kop, het luide bejammerende geene tweede kroon te hebben medegebracht, om aan het andere gelijke hulde te bewijzen...Bij 't afscheid nemen,
drukten alle drie mij de hand met eene stevigheid, die van hunne voldoening getuigde. Zij baden mij bij den baas en
<pb n="585"/>zijnen waardigen zoon de tolk hunner hooge voldoening te wezen....Ik was zoo ontsteld, dat ik hun nauwelijks op eene betamelijke wijze tot aan de straatdeur uitgeleide konde doen. Van al wat Faas mij, terwijl zij in hunne vigilant stapten, in het oor fluisterde, verstond ik alleen, dat de onbekende drie voorname vreemde spekslachters waren,</p>
<p>Toen Damelinckx en Engel te huis kwamen, haastte ik mij een uitvoerig verslag van het voorgevallene te geven. Damelinckx vloog naar de Braderijstraat. Wat hij vernam was wel geschikt, om ons al de kwellingen, welke wij in de laatste weken hadden moeten doorleven, ruimschoots te vergoeden. De drie vreemden waren niet alleen spekslachters van den eersten rang; zij waren de bijzonderste van België, de vorsten, de koningen van de vaderlandsche spekslachterij...De woordvoerder was een rustend vettewarier van Brussel, die, gedurende vele jaren, elke worsteling voor de medaliën van het zwaarste en het vetste zwijn door de voortreffelijkheid zijner prijsbeesten in de hoofdstad had onmogelijk gemaakt. De twee overigen waren, de eene, de overwinnaar in den laatsten wedstrijd te Brussel, de andere de zegepraler in den laatsten prijskamp te Gent. Door den pennestrijd in ons blad en de artikels in de andere bladen uitgelokt, waren zij naar Antwerpen gekomen, om te onderzoeken aan welke zijde de waarheid was. Zij hadden al de mededingende verkens gemonsterd. Onze stal was de laatste, dien zij bezochten. Van ons waren zij recht naar den ijzerenweg gereden. In de statie hadden zij Faas toevertrouwd, dat voor hen, na 't geen zij ten onzent gezien hadden, de weging en keuring nuttelooze formaliteiten waren, nademaal zij nergens dieren hadden ontmoet, welke nevens de onze verdienden in aanmerking te komen...’</p>
<p>&nbsp;</p>
<p>‘Wat ik u verder te verhalen heb, was zoo vleiend voor ons en onzen Engel, dat ik bijna beschaamd ben het zelve te moeten mededeelen en 't liefst met stilzwijgen zoude voorbijgaan...</p>
<p>Den volgeneen Donderdag had de weging plaats. Ons lichtste verken woog veertig kilogrammen, ik zeg <hi rend="i">kilogrammen</hi>, meer dan het zwaarste van Door Matthysen, wiens beesten on-<pb n="586"/>middellijk na de onze kwamen. Wij behaalden dus den prijs voor het gewicht op de eervolste wijze. En nogtans had het niet aan schelmerijen en guitenstreken van wege ettelijke mededingers ontbroken. Verbeeldt u, dat er onmenschen waren, die om hunne verkens bij de weging zwaarder te maken. dien ongelukkigen schepselen spoeling met zand hadden opgegoten! Eene zoo verregaande boosheid, zoo wreede barbaarschheid verontwaardigde mij in den hoogsten graad. Ik viel in eene appelflauwte, toen men ze mij berichtte, en thans nog, na zoovele jaren, kan ik slechts met afgrijzen er aan terugdenken.</p>
<p>Zal ik u van de deelneming van het publiek en van de schitterende betoogingen spreken, welke onze zegepraal vergezelden! Ik zie er tegen op, uit vreeze u dezelve niet naar den eisch af te malen. Onze lof, de lof van Engel was in aller mond; onze naam werd niet meer dan met eerbied uitgesproken. In triomf werden onze verkens op bevlagde en rijkversierde wagens met muziek en zang, de stad rondgevoerd en eindelijk naar huis gebracht, te midden van eenen ontzaglijken toeloop van lieden uit alle standen, die de lucht van vreugde- en zegekreten deden weergalmen. Aan elken straathoek hield de stoet een oogenblik stil, en werd onze overwinning telkens op nieuws, met trompetgeschal, der verzamelde volksmenigte aangekondigd. Al onze buren zonder uitzondering vlagden om het meest; en des avonds kwamen een paar harmoniegezelschappen ons met eenige deuntjes vereeren, die al de bewoners der wijk voor onze deur deden samenstroomen.</p>
<p>Die deelneming en die betoogingen waren echter niets in vergelijking met degene, welke des anderdaags de nieuwe zegepraal wekte, die ons ten deele viel. Ons tweede verken, dat, welk bij de weging lichter dan zijn broêr was bevonden, behaalde den prijs van het vet. O, toen rees de geestdrift van het publiek, van al wie van verre of nabij in den verkenskamp belang stelde, ten top. Zelfs die Antwerpenaars, welke aan de spekslachterij teenemaal vreemd waren, konden niet onverschillig blijven. Deze reis juichte, jubelde en vlagde, ik zoude haast zeggen, de halve stad. Op de prijsuitdeeling, die des namiddags ten stadhuize plaats greep, sprak de heer burgemeester zoo schoon over de verkens en de groote diensten, door hen en hunne vetters aan de samenleving bewezen, dat het al de toehoorders tot in de ziele roerde. Toen de achtbare magistraatspersoon onzen
<pb n="587"/>Engel de medaliën om den hals hing, greep des jongens hand en bleef die een kwart uurs lang drukken, al dien tijd zijnen ijver en zijn beleid roemende en hem aansporende zich meer en meer den doorluchligen naam zijns vaders en zijns grootvaders waardig te toonen, die, vóor hem, het slachtersgild, de stad Antwerpen en geheel het vaderland tot roem hadden verstrekt. Het was zoo aandoenlijk, dat al den aanwezigen het gemoed vol schoot en den hardvochtigsten beenhouwer de tranen over de wangen liepen. Mijn man konde het op den duur in de zaal niet meer volhouden. Door zijn gevoel overstelpt, zag hij zich gedwongen het stadhuis ijlings te verlaten, om niet in luid gesnik los te bersten.</p>
<p>Des avonds vereenigden wij de vrienden en kennissen, die ons waren komen geluk wenschen, aan een klein feestmaal. Onze woonkamer was vol. Er werd geestdriftig gegeten, gedronken, gepraat, gezongen en gejubeld. Ook werden er verscheidene dichtstukken te onzer eere afgelezen. Voor onzen helder verlichten winkel, alwaar de geslachte verkens, met de gewonnen medaliën, met opschriften, rijmkens, gemaakte bloemen, linten, strikken en vaantjes van klatergoud versierd, in statelijke pracht ten toon hingen, verdrongen zich met duizenden toeschouwers; en toen, laat in den avond, dezelfde harmoniegezelschappen ons nieuwe serenaden brachten, werden zoovele bloemtuilen in onze vensters geworpen, dat de vloer van den winkel er letterlijk onder verdween.</p>
<p>Tegen het einde van het maal verscheen eensklaps een gast, wiens komst ons te aangenamer verraste, daar wij er ons minder aan verwachtten. Het was Door Matthysen in persoon. Hij was van zijne lieve dochter vergezeld.</p>
<p>“- Waar is hij? Waar is de melkmuil, die ons allen geklopt, die getoond heeft, dat hij meer verstand van vetten in zijnen kleinen vinger bezit, dan wij grijsbaarden te zamen in geheel ons lijf?” riep hij vroolijk bij het binnentreden.</p>
<p>En dewijl Engel, die 't eerst was opgesprongen, om de komenden tegen te snellen, zich vlak voor hem bevond:</p>
<p>“- Daar! Neem ze!....Zij is u gegund!” vervolgde Door, tot ons aller bevreemding het sterk bloozende Bientje bij den jongen duwende. “Ik twijfel niet, of gij zult haar gelukkig maken....Wie zoo knap met de verkens weet om te springen, moet onvermijdelijk een braaf echtgenoot en een verbeeldig huisvader wezen!”....</p>
<pb n="588"/>
<p>Twee minuten later waren vader en dochter met ons en de vrienden aangezeten: Bientje tusschen Engel en mij, Matthysen tusschen Engel en mijnen man; en het praten en drinken, zingen en jubelen gingen op nieuws en nog geestdriftiger hunnen gang. Na het ledigen van ettelijke glazen, bekende Door aan Damelinckx, dat hij misschien nog bij lange in het huwelijk der jongelieden niet zoude hebben toegestemd, indien wij ons, gelijk mijn man het eerst wilde, hadden onthouden, of indien Engel zich in den wedstrijd had laten overwinnen. Tenzelfden tijde vertrouwde mij Bientje, hoe <hi rend="i">zij</hi> vooral Engel tot vetten had aangespoord, wijl zij begreep, dat het 't eenigst middel was, om haren vader over te halen. Zij en niemand anders was het geweest, die aan Engel de inlichtingen had verschaft, welke hij ons zegde van eenen persoon te hebben gekregen, die veel belang in hem stelde, doch wiens naam hij voor alsnog wenschte te verzwijgen.,..</p>
<p>Den volgenden dag lieten wij de voornaamste stukken van de beide verkens fotografiëeren. De kunstenaar, wien wij dien last opdroegen, kweet zich zoo wel van zijne taak, dat wij hem ook ons afbeeldsel lieten trekken. Te dier gelegenheid hing Damelinckx al de medaliën op zijne borst, welke hij ooit met de verkens had gewonnen.</p>
<p>Eene maand nadien werd de bruiloft van Engel en Bientje gevierd. De jonggetrouwden bleven bij Door inwonen, die voortaan met hen zijnen handel in spek en vette waren dreef. Onder de firma Matthysen en Damelinckx behaalden hij en Engel sedert vele jaren achtereen, de prijzen van het zwaarste en het vetste zwijn. Thans nog zijn zij de befaamdste spekslachters van de stad. Getrouw aan zijne denkbeelden van vooruitgang. heeft Engel niet opgehouden vorderingen in zijn vak te maken. Hij was de eerste Antwerpsche vettewarier, die een werktuig om worsten te kappen in zijnen winkel plaatste; gelijk hij de eerste was, die de noodzakelijkheid gevoelde zijnen winkel met eene mahonihouten toonbank, wit marmeren platen, koperen versierselen en blinkende ijzeren haken op te luisteren.’</p></div></div>
<div type="chapter">
<interpGrp>
<interp type="primair" value="mans007"/>
</interpGrp>
<pb n="589"/>
<head rend="h3">Josef Balsamo.
<lb/>(Graaf Cagliostro).
<lb/>Door W.J. Manssen.</head>
<head rend="h4">I.</head>
<p>Deed Wilhelm III, de Koning bij de gratie Gods, thans ook de allerverhevenste en allermachtigste Keizer en Heer, aan het hoofd zijner talrijke legerscharen in onze dagen zijn zegevierenden tocht eerst door Duitschland, welks staten hij onder zijn schepter tot een keizerrijk vereenigde en onlangs door het verwoeste, uitgeplunderde en afgemartelde Frankrijk; speculeerde hij, - in weerwil zijner bij den aanvang des oorlogs uitdrukkelijk afgelegde verklaring, dat hij niet tegen de natie als zoodanig, maar slechts door nood gedrongen, ter zelfverdediging zich ten strijde had aangegord - op den afstand van grondgebied en niet minder op de beurzen der overwonnen steden, die haar kapitalen moesten storten tot schadevergoeding van wat Duitschland heeft geleden, getuige de kolossale oorlogsbelastingen die hij hief; en zou hij, ware zulks niet een belachelijke bewering in onze verlichte negentiende eeuw, gaarne zich uitgeven voor een uitverkoren werktuig in de hand der Voorzienigheid, die hem allerwege haar genade betoonde, een schaap der kudde, dat onder Gods bijzondere bescherming staat en wien door Hem overwinning op overwinning werd bereid; - ongeveer honderd jaar geleden deed een ander, in den waan, of liever: voorgevend, dat hem als uitverkoren schepsel en dienaar van den waren God macht was gegeven over de zinnelijke en geestelijke na-<pb n="590"/>tuur, ook zijne belastingen invorderend, zij het op andere wijze, door bedrog nl. en niet door geweld, eerst door Duitschland en later, beginnend met Straatsburg en eindigend met Parijs, door Frankrijk zijn triumftocht.</p>
<p>Alleen dit onderscheid is er tusschen beiden, dat de eerste hevige wonden sloeg, de laatste voorgaf de kranke menschheid te willen genezen, helpen, oprichten, geestelijk en lichamelijk herscheppen en volmaken<note n="1)" place="foot">Dit doel wordt ons meêgedeeld in een stuk, dat tot titel draagt: <hi rend="i">Geheim</hi> der wedergeboorte of der volmaking van het lichaam, door welke men den geestelijken ouderdom van 5557 jaar kan bereiken, (Verzekeringskantoor van den grooten Cagliostro) een stuk aangehaald door den verslaggever van het proces tegen hem gevoerd, wellicht een persifflage, doch daarom niet minder merkwaardig. Het luidt als volgt:
<lb/>‘Een iegelijk, die zulk een hoogen graad van volkomenheid wenscht te verkrijgen, moet zich alle vijftig jaar in de maand Mei ten tijde van de volle maan in gezelschap van een vriend naar het land begeven. Daar moet hij, opgesloten in een kamer met een alkoof, zich aan het strengste dieet onderwerpen; zijn eten mag slechts bestaan in zeer licht te verteren soep en versche, verkoelende, laxeerende groenten; zijn drinken in gedistilleerd water of regen, die in de maand Mei gevallen is. Bij iederen maaltijd gaat de drank vooraf, hierop volgt de vaste spijs, bestaande in een beschuit of een broodkorst. Na een kleine aderlating moet men op den <hi rend="i">zevenden dag</hi> van zekere witte droppels s' morgens en s' avonds zes gebruiken, en hiervan ieder dag twee meer nemen tot op den <hi rend="i">twee-en-dertigste</hi>.
<lb/>Dan doet men tegen het opgaan der zon een nieuwe aderlating. Den <hi rend="i">volgenden</hi> dag begeeft men zich te bed om het niet weder te verlaten voor het einde van den veertigsten dag; waarop men tevens den eersten korrel grondstof (Materia Prima) gebruikt. Die grondstof is dezelfde, welke God schiep om den mensch onsterflijk te maken, doch die thans door de zonde niet meer gekend wordt en slechts terug te vinden is door de bizondere genade des Eeuwigen en de werken der vrijmetselarij. Is de korrel genomen, dan verliest de man, die verjongd moet worden, gedurende drie uren het bewustzijn en de spraak; krijgt stuipen, transpireert vreeselijk en lijdt hevig aan ontlasting. Als hij weêr tot zich zelf is gekomem moet men hem in een ander bed brengen en tevens ter versterking bouillon geven, getrokken uit een pond vleesch zonder vet, en eenige verkoelende groenten.
<lb/>Is hij door deze versterkende middelen weêr wat bijgekomen, dan neemt hij den volgenden dag den tweeden korrel en een kop bouillon.
<lb/>Terstond krijgt hij een felle koorts, die gepaard gaat met ijlen, - hij verliest dan tevens zijn vel, terwijl haar en tanden te gelijkertijd zullen uitvallen. Op den volgenden, d.i. den vijf-en-dertigsten dag, moet de zieke, als zijn krachten zijn teruggekeerd, een lauw bad nemen. Op den zes-en-dertigsten neemt hij in een glas ouden wijn den derden en laatsten korrel, waarna hij in een zachten, rustigen slaap zal vallen. In dezen toestand zullen haar en tanden weêr gaan groeien en zal de huid vernieuwd worden. Bij het ontwaken moet hij zich in een aromatisch bad dompelen en op den acht-en-dertigsten dag in een van gewoon water, waarin salpeter opgelost is. Na het gebruik er van mag hij zich aankleeden en in zijn kamer rondwandelen, en na den negen-en-dertigsten dag tien droppels olie van den grooten Meester op twee lepels rooden wijn gedronken te hebben, verlaat hij den veertigsten opgeruimd en geheel verjongd en herboren het huis.
<lb/>Tot meerdere volledigheid moeten wij nog opmerken, dat dezelfde methode zoowel voor mannen als vrouwen geldt. Met betrekking tot de lichamelijke wedergeboorte toch moet ieder lid van het vrouwelijk geslacht zich op een berg of naar het land begeven, alleen in gezelschap van een enkelen vriend, die haar alle noodige hulp kan bewijzen, vooral de zoodanige, die geëischt wordt in de crisis der kuur.’ (Z. Kurzgefaszte Beschreibung des Lebens uud der Thaten des Joseph Balsamo, oder sogenammten Grafen Kagliostro, gezogen aus dem wider ihn zu Rom 1790 angestellten Processe. Aus dem Italiänischen in's Deutsche übersetzt. Augsburg 1791.
<lb/>Vooraf gaat het middel tot de zedelijke wedergeboorte des menschen 2<hi rend="sup">e</hi> Hoofdst. p. 32-39.</note>; gene een: ‘weg met hem’ zich hoorde toeroepen, althans toewenschen; deze met vorstelijke eerbewijzen overladen en met de hosanna's des volks werd begroet; terwijl het tevens voor Duitschlands keizer een geluk mag worden genoemd, dat hij bewaard is gebleven voor het
<pb n="591"/>treurig lot, hetwelk dezen te Parijs trof: om nl. met schade en schande de wereldstad te moeten verlaten.</p>
<p>Doch dit einde, hoe tragisch ook, neemt niet weg, dat hij - en ziethier de overeenkomst - zij het op ander gebied, zegepralen heeft behaald, zooals er door weinig stervelingen behaald zijn, avonturen beleefd, waarop slechts enkelen zich kunnen beroemen; door brutaliteit de lichtgeloovige menschheid bedrogen, zonder ooit in het vak van kwakzalverij zijn gelijke te hebben gevonden.</p>
<p>De meesten mijner lezers hebben hem voorzeker dikwijls bij name hooren noemen; toch geloof ik, dat hij meer bij ge-<pb n="592"/>ruchte dan in zijn daden bekend is. Hij is de vader van het spiritisme onzer dagen, zij het, dat ook hij zijn voorloopers hierin heeft gehad. Josef Balsamo is zijn naam, hoewel hij, naar ik gis, meer gekend wordt onder den weidschen, doch geusurpeerden titel van graaf Cagliostro. Aan hem deze bladzijden, waarmede ik, zoo ik hoop, den lezers van dit tijdschrift geen ondienst bewijs.</p>
<p>Allereerst echter veroorlove men mij de volgende opmerking. Dat we bij de beschrijving van Cagliostroos leven dikwijls in zeer, zeer troebel water moeten visschen en hoogst twijfelachtige berichten hebben, zelfs dan als ze van tijdgenooten zijn, zal ik wel niet behoeven te zeggen. Aan den eenen kant toch dienen de geschriften zijner vijanden, waaronder voornl. het proces der inquisitie, de ‘mémoires authentiques pour servir à l'histoire du comte de Cagliostro’ door een ongenoemde; Morande's artikels in den ‘courier de l'Europe’ van 3 Sept. 1786, Elisa von der Recke, Nachricht von des berüchtigten Cagliostro's Aufenthalte in Mitau im J. 1779; Graf M.....der entlarvte Cagliostro; aan den anderen zijn eigen Mémoires, geschreven tijdens zijn gevangenschap in de Bastille, zijn ‘lettre au peuple Français 1787’ en zijn dito ‘au peuple Anglais’ in hetzelfde jaar; brieven zijner bewonderaars, courantenartikels etc. ons tot bronnen, en wel mogen we dankbaar zijn aan mannen als Carlyle,<note n="1)" place="foot">Thomas Carlyle's ausgewählte Schriften. Leipzig 1855 1<hi rend="sup">e</hi> Bd. p. 89. vlg.</note> Figuier<note n="2)" place="foot">Figuier, Historie du Merveilleux dans les temps modernes. Tom 4. Paris 1860.</note>, Jules de Saint-Félix<note n="3)" place="foot">Jules de Saint Félix. Aventures de Cagliostro. Paris 1855.</note>, dat ze ons althans eenigszins den weg in dezen doolhof hebben gebaand, al blijft er met genoemde geschriften voor en tegen nog altijd genoeg te onderzoeken over.</p>
<p>Noch door de miskenning van genen; noch door de bewondering van dezen zullen we ons dus blindelings mogen laten leiden. Zij allen zien door een bril met gekleurde glazen, de schrijver van het proces door den zijne, dien der katholieke kerk nl.; Cagliostro weer door een anderen; zijn aanhangers door den hunne, en deze is niet het minst gekleurd.</p>
<p>Immers, waar we bij den eersten lezen: ‘Maar tot welk een
<pb n="593"/>godsdienst behoorde dan toch die man? Wat geloofde hij op de keper gezien? Eigenlijk niets. Allerdenkelijkst moest hij, aftegaan naar zijn Egyptisch stelsel, een deist zijn. Maar hij, die alleen door eigenbelang en geldzucht gedreven werd, richtte zich in deze naar tijd en plaats en naar de personen, met wie hij omging. Daarom was hij, al naarmate het hem te pas kwam, nu eens deist, dan atheist, dan weer materialist; hier calvinist, daar lutheraan, maar nooit katholiek. Toch zou hij zich niet ontzien hebben ook in deze religie den huichelaar te spelen, zoo hij er slechts zijn voordeel in gevonden had; maar dewijl hij zich lange jaren ophield in landen, waar het roomsche geloof of niet geduld werd, of slechts weinig aanhangers telde, vond hij er weinig gelegenheid toe. Voor 't overige is het een uitgemaakte zaak, dat hij de ceremoniën er van verachtte en zijn dogma's met voeten trad’<note n="1)" place="foot">Kurzgef. Beschr. H. 2. p. 183.</note>; of elders: ‘Ten eerste heeft Cagliostro door de medegedeelde grondstellingen den onverzoenlijksten haat tegen het gansche leerstelsel der katholieke kerk, tegen hare mysteries en ceremoniën aan den dag gelegd. Met name en in der daad heeft hij de majesteit en volkomenheid van God, de godheid van Jezus Kristus, zijn dood, het verlossingsplan, de onbevlekte ontvangenis van Maria, de kracht der sacramenten, de vereering der Heiligen, het bestaan van het louteringsvuur, de kerkelijke hierarchie, kortom alles bestreden, wat er groots en verhevens in den hemel en op de aarde is’<note n="2)" place="foot">t.a. p. 105.</note>; dan weten we terstond uit welken hoek hier de wind waait en Carlyle heeft dan ook wel gelijk, als hij bij afwisseling nu eens van den ‘albernen Inquisitions-Biograph’, dan eens van den ‘Inquisitions-Gurney’, elders weder van den ‘Hölzernen Biograph’ spreekt.<note n="3)" place="foot">Er valt, dunkt ons, dan ook wel
iets aftedingen op zijn verklaring: ‘Zum Ueberflusse will ich allem Zweifel mit der aufrichtigen Versicherung vorkommen, dasz ich lieber gar schweigen als Thaten erzählen wollte, derer Wirklichkeit nich moralisch gewis ist’. Zijn beschouwing toch van Cagliostro als ‘boshafter Unglaubiger,’ staat te veel onder den invloed zijner kerkelijke overtuiging, daar over gebrek aan geloof bij den man niet zoo zeer te klagen is. 't Is maar, wat men onder geloof verstaat.</note>.</p>
<p>Vernemen we echter van een anderen kant: ‘Zijn gestalte verraadt geest en getuigt van genie, zijn vurige oogen dringen door tot op den bodem der ziel, hij kent alle talen van Europa en Azië en zelfs dan als hij een taal gebrekkig spreekt, wekt zijn
<pb n="594"/>welsprekendheid bewondering, ja, sleept meê;’ of uit de ‘gazette de santé’: ‘Cagliostro is deelgenoot van de wondervolle geheimen van een beruchten wijze, die het levenselixer heeft uitgevonden; hij is afgebeeld in oostersch kostuum en zijn portret hangt altijd te Medina in het paleis van den grooten heer. Hij slaapt immer op een fauteuil en eet niets als maccaronie, is ervaren in de geneeskunst en de Egyptische chemie, zoodat hij vijftigduizend kronen wil geven om een Egyptisch hospitaal te stichten; treedt nimmer in discussie met andere mannen van het vak, maar praktizeert, - en ziethier het verschil tusschen hen, - kosteloos, en heeft, naar men zegt, ridder J...uit de dooden opgewekt. Naar luid der verhalen, die van hem in omloop zijn, gebruikt hij hetzelfde geneesmiddel, dat voor eenige jaren werd aangewend door een bekend geneesheer, die horloges als knoopen aan zijn jas droeg, even als de vrouw van een ander, die repetitie-horloges tot oorbellen had. Genoodzaakt om Rusland te verlaten door de afgunst van den lijfarts der keizerin, daagde Cagliostro hem uit tot een vreemdsoortig duel: Ieder van hen zou nl. vier pillen maken van het zwaarste vergif, dat hij kende. ‘Ik zal de uwe nemen, sprak hij tot den Russischen geneesheer, daarna een droppel van mijn elixer gebruiken en terstond herstellen; gij neemt de mijne en beproef dan eveneens beter te worden, als ge kunt.’ ‘De bij uitstek billijke uitdaging werd echter niet aangenomen;’<note n="1)" place="foot">Figuier hist. du merv. d. 9.</note> - dan wordt men wel eenigszins huiverig den grooten wonderdoener van het voetstuk te rukken, waarop hij is geplaatst, jaren heeft gestaan, wellicht bij sommigen nog staat, doch gevoelt men zich tevens gedrongen achter een en ander een kolossaal vraagteeken te plaatsen; vooral als men let op de verklaring van Cagliostro zelf: ‘Je ne connais pas assez, Monsieur, les finesses de la langue
Française,’<note n="1)" place="foot">Lettre du comte de Cagliostro au peuple Anglais. 1787. p. 41.
<lb/>Hiermee stemt overeen, wat Elisa von der Recke zegt; ‘Täglich hielt er uns Vorlesungen, in welchen er uns, obzwar er der französischen Sprache gar nicht mächtig war und sie sehr schlecht sprach’ etc. etc. p. 112. Vergel. ook de opmerking over het arabisch spreken, p. 73.</note> en hiermede het eerste bericht ontzenuwt, ten tweede weet, dat zijn uiterlijk op alles behalve op deze beschrijving er van gelijkt, daar hij bij het eerste gezicht althans veeleer een
<pb n="595"/>afstootend dan aantrekkend voorkomen bezat en zijn vertrek uit Petersburg mede een gansch andere reden had dan hier wordt opgegeven; wat meer is, maakt men er ten laatste volstrekt geen gewetenszaak meer van zijn verschillende namen met nog eenige door Carlyle uitgevonden, als: ‘Graf front-d'airain;’ ‘Graf Tombakostomus’ e.a. te vermeerderen.</p>
<p>Ja, waar heeft de wetenschap der negentiende eeuw al niet den moed toe, wat durven de menschen van onzen tijd niet wagen! Ze rukken wel aan grootere geesten dan den zooeven genoemden den lauwertak van de slapen en doen wel edeler helden dalen van het piëdestal, waarop bijgeloof en traditie hen weleer hadden geplaatst; maar aan den anderen kant herstellen ze even goed ten onrechte miskenden en door hun tijd verworpenen en valschelijk veroordeelden in hun eer, en dit zonder te blikken of te blozen. Wat meer is: in de overtuiging, dat ze een goed werk verrichten, en zonder eenige andere straf te ontvangen dan de verontwaardigde blikken der minder ontwikkelden, die door gebrek aan nadenken en onderricht zoo iets niet kunnen begrijpen, of den toorn op zich te laden der aanzienlijken, die hun belang op het spel zien staan, daar ze vreezen, dat ook hun beurt weldra zal komen, terwijl niet, zooals honderd jaar geleden, een koninklijk decreet of een pauselijke bul iemand wegens majesteitsschennis beschuldigt, die het zou durven wagen. In het eerste genot deelde Cagliostro.</p>
<p>Wel mogen wij er ons over verwonderen, dat de avonturier - immers hij was niets meer en niets minder - niettegenstaande zijn oplichterijen zich zoolang heeft kunnen staande houden zoolang den arm der wet is ontkomen, ja zelfs, eenmaal aan geklaagd, nog met onderscheiding werd behandeld en op vrij voeten gesteld; doch denkt u terug in den tijd der regeering van Lodewijk XVI en verplaatst u in den toestand van verlamming en zedebederf, waarin toentertijd het hof te Versailles en schier gansch Frankrijk verkeerden; herinnert u de groote mate van onvoldaanheid, waaraan de volken van Europa leden,
<pb n="596"/>en uw verwondering zal wijken, even goed als ze thans geweken is bij de overwinningen, die er voetstoots door de Duitschers zijn behaald, door dat het Fransche volk onder een Napoleon III gedurende twintig jaren was bedrogen, ontzenuwd, gedemoraliseerd. Aan de inquisitie te Rome, die in hem haar laatste slachtoffer heeft gevonden, komt de eer toe, dat wij ten minste gedeeltelijk weten, wie Cagliostro is geweest, wat hij heeft gedaan, hoe gewerkt en in dit werk bedrogen, afgezet, gestolen, gespeculeerd met de lichtgeloovigheid der menschen en zoo al meer.</p>
<p>Voor mij ligt een uittreksel van dat proces, dat ik bij mijn beschouwing van zijn leven hoop te volgen, in zooverre echter, dat we des schrijvers kerkelijk standpunt laten voor wat het is, of liever ons hiermede volstrekt niet inlaten en dus ook bij lange na niet altijd natuurlijk vinden, wat hij ons als natuurlijk opdischt; terwijl ik evenmin de stem van den betrokken persoon zelven het stilzwijgen opleggen of de andere bronnen als niet bestaande zal voorbijgaan.</p>
<p>Aan den naam van Josef Balsamo is een geschiedenis verbonden eenig in haar soort, zoodat we soms niet weten, wat het meest in bedwang te moeten houden: onze lachspieren dan wel het gevoel van verontwaardiging, dat zich van ons meester maakt, als we een man van zulke groote gaven de vermogens, die hij de zijne mag noemen, op schier ongelooflijke wijze zien misbruiken. Ook wordt niet zelden ons medelijden gaande met de arme slachtoffers, die in zijn handen, haast zeide ik: in zijn klauwen, zijn gevallen. Doch ter zake!</p>
<p>Elke geschiedenis heeft een begin, midden en einde. Zoo ook die der menschen en dikwijls zou het misschien gelukkig zijn, wanneer de geschiedschrijver haar kon samenvatten in deze weinige woorden; ‘hij werd geboren, nam een vrouw en stierf;’ vooral wanneer het leven niet veel meer is dan een aaneenschakeling van misdrijf en leugen. Dit is hier het geval, en van daar dan ook, dat niet als bij vele groote mannen, zeven steden elkander het voorrecht betwisten om hem onder hare zonen te tellen.</p>
<p>Aan Palermo viel die groote eer te beurt. Hier leefden zijn ouders, Pietro Balsamo en Felicita Bracconeri, volgens sommigen welgestelde burgers, die een goede, winstgevende zaak dreven; hoewel anderen beweren, dat ze niet zeer bemiddeld wa-<pb n="597"/>ren, ja zelfs met moeite in de uitgaven van het gezin konden voorzien. Hoe dit zij, den 8sten Juni van het jaar 1743 werd hun een zoon geboren, dien ze den naam van Josef gaven. Reeds op jeugdigen leeftijd had hij het ongeluk zijn vader te verliezen, een dubbel ongeluk, daar in den laatsten tijd de zaken minder voorspoedig waren gegaan en de moeder bovendien een zwakke, toegevende vrouw was, die niet veel invloed op haar kinderen had.</p>
<p>Weldra bleek, dat de knaap een slecht karakter bezat, niet zoo zeer uit de kwâjongensstreken, die hij uitvoerde, als wel uit den lust tot liegen, bedriegen en stelen, dien hij schier niet kon onderdrukken. Geen dag ging voorbij, of er werden klachten tegen hem ingebracht, en wie weet, of niet aanvankelijk datgene aardig werd gevonden en toegelaten, wat, op de keper gezien, streng gestraft en met wortel en tak had uitgeroeid moeten worden. Wel hielden zijn ooms eenigszins de hand aan hem, doch zij schenen niet veel meer macht over hem te kunnen uitoefenen. Alles stuitte af op den onwil en de verregaande onverzettelijkheid van den knaap, voor wien de straat welkomer plaats was dan de schoolbanken. Op de eerste zocht hij derhalve ook zooveel mogelijk zijn fortuin en zijn genot. Tal van beschuldigingen, die de buren tegen hem deden hooren over zijn brutaliteit en diefachtigheid, daar menige braadworst of andere lekkernij spoorloos uit hunne woningen verdwenen, kunnen bewijzen, dat de opvoeding of niet tot de zorgvuldigste behoorde of weinig goeds uitwerkte bij den kleinen Jozef.</p>
<p>Maar eindelijk is hij twaalf jaar. Men zal toch iets van hem moeten maken. Leêgloopen gaat niet aan. Er moest dus een keuze worden gedaan en wilde hij zelf niet beslissen, dan moesten anderen maar voor hem een besluit nemen, waaraan hij zich goedschiks kwaadschiks zou hebben te onderwerpen. En de ooms deden een keuze. Josef zal priester worden! Zoo gezegd zoo gedaan. Hij wordt naar het seminarium zijner vaderstad gezonden om er zijn eerste opleiding te ontvangen.</p>
<p>Alles goed en wel, maar door de keuze der ooms was in geenen deele voldaan aan den smaak van onzen jeugdigen doeniet, gelijk in de eerste plaats de onderwijzers zouden kunnen getuigen, die veel moeite voor niet aan hem besteedden en menige parel hier voor de zwijnen wierpen. Zoo ze het schuldboek slechts gelieven op te slaan, zullen ze er den naam van Josef Balsamo meer
<pb n="598"/>dan dien van menig ander vermeld vinden en dan behoeven ze nog niet eens de tallooze strafoefeningen meê te rekenen, die ze vergaten op te teekenen; want zijn ongehoorzaamheid was grenzeloos. Ten laatste begon het leven op het seminarium hem zelf te vervelen en maakte hij er voor goed een einde aan door weg te loopen.</p>
<p>Hij keerde in de ouderlijke woning terug. Wat nu te doen? Het opvoedingsplan laten varen en hem aan zijn eigen lot overlaten? Maar dan komt er in 't geheel niets van hem terecht. Liever zullen ze het dus op een andere wijze beproeven. Er doet zich een gunstige gelegenheid voor te Cartagirone, waar hij op zijn 13<hi rend="sup">e</hi> jaar als novicius in het klooster der Benfratelli wordt opgenomen en onder de leiding komt van den broeder-apotheker, die hem in de eerste beginselen der chemie onderwijst.</p>
<p>Al leerende gaat hem een licht op en begrijpt hij, dat de kennis van dit vak hem tot voordeel kan verstrekken en later winst aanbrengen; van daar, dat hij er zich met ijver op toelegt, echter niet zonder zich ook hier weêr door tal van vergrijpen de ongenade op den hals te halen zijner superieuren, die hem meermalen gestreng straften, doch hierbij een middel gebruikten, waar hij volstrekt niet tegen kon, daar zijn physiek er niet op was ingericht. Dit middel was: ‘vasten’.</p>
<p>Eens, dat hij wederom moest toezien, terwijl de overige kloosterlingen, aan den maaltijd vereenigd, zich tegoed deden, ja zelfs genoodzaakt was tot stichting een gedeelte uit het martyrologium voor te lezen, zooals de gewoonte dit meêbracht, kon hij zijn toorn hierover niet langer verkroppen. Gelijk een vos wel zijn haren maar nooit zijn streken verliest, zoo had ook onze Jozef met de monnikspij nog volstrekt niet den monniksgeest verkregen. Zij het onwil, zij het dwaasheid, zij het plagerij, - hij leest, maar in plaats van die der heilige martelaren vernemen de barmhartige broeders, - kunnen ze hun ooren gelooven! - de namen van de meest beruchte lichtekooien uit Palermo. Zulk een schandaal was nog nimmer binnen de kloostermuren gepleegd! Dat ging te ver! Eensklaps ontstaat er een algemeene opschudding, straf en wel zware straf volgt op de misdaad en achterhaalt den schuldige, die het waagt op zoo ongepaste wijze de rust van het godshuis te verstoren. Hij wordt tot eenzame opsluiting veroordeeld.</p>
<p>In zijn gevangenis had hij tijd om na te denken en....zich
<pb n="599"/>te beteren. Het eerste deed hij, maar het berouw bleef achterwege. De eenzaamheid viel allereerst niet in den smaak van onzen wereldburger. Buiten de kloostermuren waaide voorts een veel frisscher lucht dan in de bedompte cellen, die zelfs geen zonnestraal binnenlieten. En toch haar wilde hij genieten en inademen. Eindelijk: Palermo was te schoon dan dat hij den lust kon bedwingen om zich in de woelige straten te bewegen, hij zelf te jong om hier zijn dagen te slijten, de monnikspij te eng voor hem, die van groote dingen droomde. Zoo hij eens trachtte te ontvluchten! Als maar eerst de gelegenheid er toe zich voordoet! En nauwelijks ziet hij de kans schoon, of de vogel ontvliegt zijn kooi en laat den monniken een pij en een ledige cel om in Palermo zelf zijn geluk te beproeven en er zijn lust tot avonturen te bevredigen.</p>
<p>Hij vond er bij menigte. Waar gespeeld of gevochten wordt, is van nu af Jozef de eerste. Voor de leus legt hij zich op de schilderkunst toe, doch vindt weldra gelegenheid om zijn schrale verdiensten nog op andere wijze te vermeerderen; al hetwelk hem echter niet zelden in onaangename aanraking brengt met de politie. Doch hij weet zich te redden. Theaterbilleten namaken, zijn oom bestelen, den minnaar van zijn nicht bedriegen, hem geld en kostbaarheden afzetten en ‘'s diebischer Weise in seinen Sack schieben,’ bij zijn neef den notaris als klerk spelen en temet een testament ten voordeele van zekeren graaf Maurigi vervalschen; zietdaar, waar hij zich mêe bezighoudt en....geld verdient. Toch hiermede niet alleen; ook weet hij een zeer handig gebruik te maken van de kundigheden, die hij in het klooster zich heeft verworven, iets, dat hem reeds toen met een zeker waas van bovennatuurlijke macht omgaf en zijn naam geen schade deed zoo min als zijn beurs. Hierdoor komt hij nu ook in aanraking met zekeren goudsmid Marano, tot wien de mare van den zeventienjarigen jongeling, die gezegd werd met hoogere wezens in verband te staan en deelgenoot te zijn van geheimen aan niemand bekend, was doorgedrongen. De goudsmid, reeds menigmaal bedrogen, hoopt door hem de verloren schatten te herwinnen en wendt zich tot hem.</p>
<p>Balsamo, die terstond zijn man doorzag, verzekerde, dat met een goed geloof zijn wensch kon worden bevredigd. Marano had een goed geloof, zoodat na eenig over en weêr praten tegen den volgenden dag een samenkomst werd bepaald buiten de stad.</p>
<pb n="600"/>
<p>De volgende morgen kwam en de samenkomst had plaats bij de kapel der heilige Rosalia, waarop Balsamo een wenk gaf hem te volgen tot op ongeveer een uur afstands van de stad en hem bracht op een eenzame, woeste plaats voor den ingang eener spelonk. Hier, zeide hij, was de schat verborgen, dien hij zelf niet mocht aanraken, doch die onder zekere voorwaarden te verkrijgen was, voorwaarden echter, waaraan zonder omwegen moest worden voldaan, die door den mond van hemelsche geesten zouden geopenbaard worden en waaronder de voornaamste was, dat aan den ingang der spelonk zestig ons goud ten behoeve der geesten die hem bewaken, werden nedergelegd.</p>
<p>Zestig ons goud! 't Is wel wat veel; Marano is al zoo dikwijls bedrogen! Hij tracht af te dingen, maar de eisch is onherroepelijk. Ten laatste stemt hij toe en zal betalen.</p>
<p>De volgende dag vindt beiden op dezelfde plaats. Het goud wordt neêrgeteld. Na eenig dralen waagt de Jood zich in de spelonk, waar hem een niet zeer aangename ontmoeting bereid is. Drie duivels bewaken den schat, grijnzen hem aan, maken zich van hem meester en draaien hem eenigen tijd rond. Hierop volgt een vrij onzachte kastijding, die ten laatste zoo hevig wordt, dat hij afgemat en uitgeput neêrvalt, en niet opstaat voor alles om hem heen stil is geworden. Nu verheft hij zich, maar, o schrik! hij vindt niemand meer; Balsamo, de duivels, het goud, alles is verdwenen.</p>
<p>Wel dient hij zijn klacht in bij de overheid, doch Jozef heeft zich, bevreesd als hij is voor Maranoos toorn, uit de voeten gemaakt en gaat van dit oogenblik af de wijde wereld in, die hij onder verschillende namen<note n="1)" place="foot">Il commença d'abord par se titrer. Il connoissait un paysan qui étoit devenu Prince, ainci ce n'était pas trop de se faire Comte. Mem. Auth. p. 4.</note> als graaf Cagliostro, Pellegrini, graaf Harat, graaf Fénix, markies d'Anna zal trachten te bedriegen, terwijl hij nu eens deze dan weder een andere stad bezoekend, zich hier in den uniform van een Pruisisch generaal, daar in dien van een Spaansch officier zal vertoonen.</p>
<p>Zijn weg leidt allereerst naar Messina, waar hij zijn droomen van aanzien en grootheid, zoo niet geheel, althans ten deele hoopt te verwerkelijken. Voorloopig kan hij in zijn onderhoud voorzien, het gestolen goud stelt hem in staat onbekommerd de toekomst
<pb n="601"/>af te wachten, ja zelfs zich een zekere weelde te veroorlooven. Voor het overige; komt tijd komt raad, hij zal er zich het hoofd niet meê breken.</p>
<p>Geen wonder alzoo, dat hij eerst eens hoogte neemt van wat om hem heen voorvalt en zich te goed doet aan al de pracht, die de rijke stad hem in ruime mate te aanschouwen en genieten geeft, al verliest hij dan ook geenszins het hoofddoel uit het oog, door voor het heden de toekomst te vergeten.</p>
<p>Gelijk immer was ook hier Cagliostroos leuze: eerst zien en dan handelen, eerst de plannen beramen en dan hen ten uitvoer brengen. Nu, in deze had hij gelijk, want wie zich geen rekenschap geeft van den toestand waarin hij zelf verkeert, van de personen, met welke hij in aanraking denkt te komen, kan onmogelijk met vrucht arbeiden. ‘Eerst de kosten berekend en dan den toren gebouwd!’</p>
<p>Zoo doolt hij door Messinaas straten. Uit het venster zijner woning heeft hij een prachtig gezicht op den havendam en op de massa, die er zich daaglijks beweegt en waaronder ook hij zich meermalen mengt.</p>
<p>Zijn geheugen komt hem te gelegener tijd te hulp. Hij herinnert zich, dat er in het ouderlijke huis wel eens gesproken werd van een oude, niet onbemiddelde tante, die te Messina woonde. Zoo hij haar eens met een bezoek vereerde. Ze is rijk en op leeftijd; men kan soms niet weten! En werkelijk begeeft hij zich naar het huis, dat ze weleer bewoonde. Weleer, - want helaas! de goede ziel had reeds het tijdelijke met het eeuwige verwisseld en gelijk aan een trouwe zuster der kerk past, haar vermogen aan de een of andere heilige stichting vermaakt. In deze liep het onzen avonturier dus niet meê. Toch zal de gansche erfenis hem niet ontgaan. Haar naam, die in zijn oor wel zoo voornaam klinkt als die van Balsamo, zal de zijne worden. Hij zet er Alexander voor, voegt er een graventitel aan toe en zietdaar onzen Josef Balsamo herschapen en herdoopt in graaf Alexander Cagliostro. Om adelbrieven bekommerde hij zich weinig, niemand, die er naar zal vragen en des noods....des noods zou hij hen kunnen namaken, even goed als het testament van Maurigi, dat hij ook wel vervalscht heeft.</p>
<p>Zooveel althans wint hij er bij, dat een adelijke titel hem beter in staat stelt kennis aan te knoopen met personen van naam, die tevens geld genoeg bezitten om iets er van te zijnen
<pb n="602"/>bate te kunnen missen. Hieruit kan men zien, dat Josef een communist was in zijn hart en we kunnen zeer goed begrijpen, dat hij het alleronbillijkst vond menschen te ontmoeten, die meer bezaten dan hij, volgens wien alle goederen gemeen moesten wezen en wie weet, of zijns inziens dit niet het onrechtvaardigste van alles was, dat hij niet het meeste bezat. Doch daar dit nu niet zoo is, tijgt hij maar ijverig aan het werk om zijn hem toekomend deel van de schatten der aarde te krijgen en verkeert hij in de blijde verwachting, dat het geluk hem helpen en hij zijn doel bereiken zal. Mogen we hem op zijn woord gelooven, dan knoopte hij hier de kennis aan met Altotas, zijn leermeester, een man uitstekend in de wetenschap der natuur en bizonder ervaren in het maken van goud. Vraagt men, op welke wijze? Het verhaal der eerste ontmoeting is weêr even duister en met een zelfde waas van geheimzinnigheid omgeven als alle, die Cagliostro zelf doet. Hij ziet hem op een zijner wandelingen, komt onwillekeurig in gesprek met den Armenier (althans zijn kleed doet hem vermoeden, dat hij tot dien volkstam behoort), bemerkt, dat deze, hoewel hem tot nog gansch en al vreemd, reeds van zijn voorafgaande lotgevallen is onderricht, - hoe, weet Balsamo natuurlijk niet - en de omstandigheden, waarin hij op dat oogenblik verkeerde, kent; wordt gewaarschuwd om terstond naar zijne woning terug te keeren, daar men juist bezig is hem de nog overgebleven dertig ons goud te ontstelen, belooft eindelijk hem des avonds te zullen bezoeken, en zoo meer. Wat er van dit alles waar is, kunnen we niet met zekerheid zeggen, doch genoeg, hij wordt zijn leerling, doorreist, volgens zijn zeggen, met den grijsaard alle deelen der aarde, bezoekt met hem de pyramiden en ook den tempel van Athor en Luxor, kortom: vertrouwt zich verder geheel aan zijn leiding en zorg, waarvoor hij hem eeuwig dankbaar zal blijven, terwijl hij nimmer zal vergeten, wat hij den wijze verschuldigd is.</p>
<p>En verder....ja verder is ons schier niets met zekerheid van dien Altotas bekend, zoodat zelfs Carlyle het raadzaam acht zoo min mogelijk van hem te spreken en nog het best van alles zijn bestaan kort en goed in twijfel te trekken. Doch dit gaat, dunkt ons, wel wat al te ver, daar het toch geenszins onmogelijk is, dat hij heeft geleefd, zij het onder een anderen naam, en evenmin, dat hij Josef versterkt heeft in zijn wederrechte-<pb n="603"/>lijk streven naar rijkdom, aanzien, macht, al geven we gaarne toe, dat de meeste bizonderheden van het verhaal wel tot het rijk der verdichting behooren en de weelderige fantasie van onzen Josef hierin de grootste rol heeft gespeeld.</p>
<p>Zooveel echter schijnen we met grond te kunnen aannemen: dat hij met hem Messina verliet, te Alexandrie door het verkoopen van zeker produkt, dat veel op goud geleek, goede zaken maakte; hierna Rhodus bezocht en eindelijk ook Caïro zou aandoen, doch door tegenwind op het eiland Malta terecht kwam, waar ze gebruik maakten van de lichtgeloovigheid van den grootmeester der Maltheser orde, die ook al door de ziekte der eeuw, het goudmaken, was aangetast en zoodoende voor vrij groote sommen door de avonturiers werd opgelicht, maar waar tevens hun wegen uiteen liepen door het spoorloos verdwijnen van Altotas.</p>
<p>Altijd, en geen wonder, spreekt Cagliostro met de meeste welwillendheid van den grootmeester, die hem zelfs bij zijn vertrek van het noodige voorzag en in de zorg aanbeval van een zijner vrienden, den ridder d'Aquino, die even als hij zich naar Napels begeeft. Hier knoopt hij vriendschapsbetrekkingen aan met een Siciliaanschen prins, die hem zelfs op zijn landgoed noodigt, waar hij dikwijls gelegenheid heeft uitstapjes te doen naar het in de buurt gelegen Messina. Toevallig ontmoet hij er een zijner oude bekenden, een priester, die de rol van duivel gespeeld heeft in de spelonk, waar Marano op zoo ongelukkige wijze zijn zestig ons goud verloor; en terstond verlaat hij den prins om in vereeniging met dezen (priester) te Napels de goudmakerij op uitgebreide schaal uitteoefenen en er een speelhuis opterichten.</p>
<p>Eindelijk treffen we hem te Rome aan en hier zien we hem als met handen omgekeerd; - Cagliostro weet de huik naar den wind te hangen. ‘Il y débuta, zegt Figuier, par une conduite des plus édifiantes. On le vit frequenter les églises, remplir ses devoirs de religion, hanter les palais des cardinaux.’ Allereerst wordt hij ontslagen van het gezelschap zijns vriends, die zich als weggeloopen priester, met een hoofd, waarop de tonsuur nog zichtbaar is, in de pauselijke stad minder op zijn gemak gevoelt; vervolgens tracht hij door het verkoopen van teekeningen in zijn onderhoud te voorzien, en eindelijk gelukt het hem door goede aanbevelingsbrieven, die hij in menigte
<pb n="604"/>bezit, toegang te verkrijgen tot de woningen der aanzienlijken, die het hem evenmin aan hulp laten ontbreken.</p>
<p>Op zekeren dag, dat hij door de stad dwaalde, ziet hij bij la Trinita de Pellegrini een beeldschoon meisje, 't welk zulk een indruk op zijn hart maakt, dat hij haar twee dagen later ten huwelijk vroeg. De ouders, gestreeld door het aanzoek van den adelijken man, die in de beste kringen der stad verkeerde en mede goed aangeschreven stond bij de Katholieke geestelijkheid, gaven hun toestemming en weldra werd het huwelijk voltrokken overeenkomstig al de inzettingen der heilige kerk. Voorloopig bleef het ouderlijk huis de woning der echtelingen en men zou kunnen verwachten, dat althans van nu af een omkeering in het avontuurlijke leven van onzen Jozef plaats vond. Wie het denkt, ziet zich deerlijk bedrogen. Hij moge thans een schoone, liefhebbende vrouw bezitten, hij is nog op verre na niet tevreden. Integendeel, juist die schoone vrouw moet hem zijn doel helpen bereiken en kan hem meer dan iets anders van dienst zijn, zoo hij slechts dit eene weet te bewerken, dat ze haar bekrompen denkbeelden van zedelijkheid, haar burgerlijke opvatting van huwelijkstrouw voor altijd laat varen; en men kan veilig aannemen, dat de jeugdige Lorenza Feliciani,<note n="1)" place="foot">Sommigen beweren, dat zij uit Calabrie afkomstig was, terwijl de Mémoires authentiques hier meer het bewijs leveren van niet-authentie, of liever geheel en al op den dwaalweg zijn. Immers hierin heet het: c'est dans les mauvais lieux de Vénise, qu'il chercha une femme propre à ses projets. Des malheurs inouis avoient conduit dans les azyles de la misère bien plus que de la volupté une Marquise Génoise.
<lb/>Komen voorts alle berichten hierin overeen, dat Lorenza aanvankelijk een vroom, eerlijk, deugdzaam kind was, met een bekoorlijk uiterlijk, ook hier blijkt de partijdigheid der Mémoires, wanneer ze ons van haar mededeelen: ‘Taille svelte, oeuil ardent, gorge à l'épreuve, démarche légère, haleine pure, voila pour la physique; le moral ne lui cédoit pas: propos libertin, profonde dans les spéculations, calculatrice sous les dehors de l'étourderie, incapable du moindre sentiment, bref, un sujet précieux à séduire, tromper, parler de la vertu, employer le vice et en imposer à la multitude.
<lb/>Il ne développa tant de qualités que dans différents entretiens et lorsqu'il crut pouvoir se confier à la marquise, il lui monta l'imagination par un amas de mensonges; elle les lui rendit au centuple et après s'être mutuellement bien trompés, ils se jurèrent un amour éternel. Mém. p. 3. 4.</note> zoo is haar naam, eerst onder den invloed van een Josef Balsamo geworden is, wat ze later blijkt te zijn, toen met haar naam tevens haar deugd was verloren gegaan.</p>
<pb n="605"/>
<p>De ouders zouden dan ook weldra ervaren, aan wien ze hun dochter hadden toevertrouwd en wel de moeder het allereerst. Mij dunkt, ze heeft haar ooren niet kunnen gelooven, toen ze uit den mond van haar kind de beginselen van haar schoonzoon vernam:</p>
<p>‘Dat de schoonheid, waarmede Lorenza was bedeeld, het oog der mannen bekoren en zoo een mildvlietende bron van inkomsten voor het echtpaar kon worden; dat deugd en zedelijkheid niets meer zijn dan conventioneele begrippen; en last not least, dat “<hi rend="i">bei einer Ehefrau der Ehebruch keine Sünde sey</hi>, <hi rend="i">wenn er aus Interesse und nicht aus Liebe gegen einen andren Mann geschieht</hi>.”<note n="1)" place="foot">Kurzgef. Beschr. 1. 21.</note></p>
<p>Ja, ze moet van verontwaardiging hebben gebloosd, toen de klachten der arme Lorenza tot haar kwamen, en we kunnen ons best begrijpen, dat de vader die mede deelgenoot werd gemaakt van de schaamtelooze taal, in woede ontstoken, den schurk de deur wees, den schurk, die alle eergevoel zoo met voeten trad en het heilige der heiligen met zijn verpestenden adem ontwijdde. Och, had hij het nimmer gedaan! Lorenza door plicht, door liefde of wel door hoop gedreven, volgde den echtgenoot. C'est le premier pas qui coûte. Weldra begint ze zich te schikken naar de moraal van haar Jozef. eerst aarzelend, 't wordt spoedig gewoonte en eindelijk.....eindelijk heeft ze zelf geen aansporing meer noodig. “Faire des dupes” - Cagliostro kan het en Lorenza is later niet minder bedreven in dit vak.</p>
<p>Aanvankelijk blijven ze te Rome, waar ze een woning huurden, die weldra het toevluchtsoord is van “chevaliers d'industrie”, oplichters en ander berucht gezelschap, waaronder voornl. Balsamoos landgenoot Nicastro en de markies d'Agliata uitmuntten. Edel driemanschap! Ze sluiten zich aan een. Wat de een niet weet, weet de ander en naast het speelhuis schijnt het namaken van handteekeningen, aktestukken, etc., een goede bron van inkomsten te zijn geweest, - althans d'Agliata strooit het geld bij handen vol om zich heen. 't Zou echter niet lang standhouden.
<pb n="606"/>Schurken vertrouwen gewoonlijk elkander niet. Nicastro meende dan ook reden te hebben om aan de eerlijkheid (?!) der anderen te twijfelen en....speelt den verrader. Slechts een overhaaste vlucht kon hen uit de handen der politie redden, waarin het echtpaar toch een weinig later valt, nadat bij den markies de bewondering van Lorenzaas schoone oogen voor zijn begeerlijkheid naar schatten had moeten wijken en hij het gemeenschappelijk kapitaal in zijn eigen bezit had doen overgaan. Met den schrik komen ze vrij, onder belofte evenwel van zoo spoedig mogelijk het Italiaansche grondgebied te zullen verlaten.</p>
<p>Wilden we den goddelijken Cagliostro thans volgen op zijn zwerftochten door Spanje en Portugal, we zouden hem nu eens als pelgrim, dan als Pruisisch kolonel, elders weer als graaf Pellegrini of Don Tiscio te St. Jago, Antibes, Barcelona, Madrid, Lissabon de geestelijken zien bedriegen en zoowel adelijke als onadelijke leeken oplichten; daarom steken we met hem het kanaal over en begeven ons naar Engelands hoofdstad, die hij in het jaar 1771 met een eerste bezoek, dat door Carlyle niet onaardig een “Schmierbesuch” wordt genoemd, vereert.</p>
<p>Lorenza deed haar leermeester eer aan; de lessen van haar gemaal in de wittebroodsweken gegeven, wierpen de noodige vruchten af. Zelfs kwakers vergeten hun geloften en betalen honderd pond sterling voor een denkbeeldig “rendez-vous”, dat bij toeval wordt ontdekt, al hetwelk niet in staat is onzen held te vrijwaren voor een gevangenschap, die zijn huisbaas hem wegens achterstallige huur laat ondergaan en waaruit hij door zekeren Dr. Benemore wordt verlost. Dankbaarheid drijft hem aan nog eens zijn oud handwerk, de schilderkunst, op te nemen en tevens een geheimen minnehandel aan te knoopen met des dokters eenige dochter, een omstandigheid, die zijn levensbeschrijver aanleiding geeft tot de vraag: “van waar Balsamoos invloed op de vrouwen, bij meer dan eene gelegenheid getoond?” maar ook tot de niet onaardige oplossing door Romes rechtbank er van gegeven: “Gleichwie die junge Engländerinn eine ganz abscheuliche und ekelhafte Person war, ebenso hatten die Frauen, welche er gewann, soviele Jahre schon auf ihrem Rücken, dasz sie nicht wohl ein andres Verständnisz als jenes eines Balsamo hoffen könnten,” en Carlyle de geestige opmerking doet maken: “wenn der junge Beppo eine der schönsten Frauen, der alte Benemore
<pb n="607"/>dagegen eine der häszlichsten Töchter hatte, und wenn man daher eins in's andere rechnet, so war die Sache vielleicht nicht gar so schlimm.”</p>
<p>Aan Lorenzaas overwinningen komt geen einde. De vertoornde dokter, die zijn kamer bedorven en zijn dochter onteerd ziet, moge het echtpaar uit zijn huis jagen; daar zijn meer menschen dan verstoorde dokters in de wereld en meer steden dan Londen alleen. Het net blijft immer gespannen en nauwelijks heeft ze met den een afgerekend, of reeds is een ander in haar strikken verward. Heer Benemore wordt opgevolgd door Duplaisir, dien ze te Douvres leert kennen en te Parijs exploiteert. Maar ook de leerling kon overdrijven en haar onderwijzer boven het hoofd groeien, wanneer de zaak eens ernst begon te worden en dit schijnt hier het geval te zijn geweest. Dat ze heimelijk het huis van haren echtgenoot verlaat en een woning betrekt door haar minnaar voor haar gehuurd, ziet, dat was niet in het bestek opgenomen en had nimmer in de bedoeling gelegen. Zoo iets ging zelfs een Cagliostro te ver en deed hem de hulp inroepen van de wet, die echtbreuk straft met opsluiting in de gevangenis St. Pelagie. Een en ander is ons gewaarborgd in een werkje, dat tot titel draagt: “ma correspondance avec le comte de Cagliostro.”</p>
<p>Er is later dan ook vrij wat inkt noodig om het verblijf te Londen zoowel als te Parijs te loochenen. Toch heeft hij het in zijn “lettre au peuple Anglais” trachten te doen, als hij schrijft: “La plus grande partie de la longue diatribe du sieur Morande est employée à prouver, que je suis venu à Londres en 1772, sous le nom de <hi rend="i">Balsamo</hi>. A voir les effets que fait le sieur Morande pour parvenir à cette preuve, on serait tenté de croire que le <hi rend="i">Balsamo</hi> avec lequel on m' identifie aurait mérité d' être pendu, ou tout au moins se serait rendu coupable de quelques actions déshonorantes. Point du tout. Ce Balsamo, si l'on en croit le courier de l'Europe, était un peintre médiocre, qui vivait du produit de son pinceau. Un nommé Benamore lui avait commandé quelques ouvrages de peinture et ne les lui avait pas payé. Balsamo lui avait fait un procès pour 47 livres sterling, qu'il prétendait lui être dues, en convenant avoir reçu un à compte de deux guinées. Du reste, ce Balsamo était si pauvre que sa femme était obligée d'aller elle-même vendre dans la ville les tableaux que faisait son mari.......Je
<pb n="608"/>pourrais donc avouer sans rougir, que c'est moi qui sous le nom de Balsamo ai vécu à Londres en 1772 du produit de mes faibles talents en peinture: un concours d'évènemens et de circonstances ayant pu me réduire à cette extrémité,......mais je la dénie formellement, uniquement parce qu'il n'est pas vrai qu'elle me soit arrivée.”<note n="1)" place="foot">L. au Peuple Ang. p. 58: t.a.p. p. 61.</note>.</p>
<p>En aangaande het verblijf te Parijs op de beschuldiging: “que le mari a été chassé de la ville comme <hi rend="i">empirique</hi> et que la femme a été <hi rend="i">renfermée</hi> à St. Pélagie, maison de force où l'on ne met que des filles de joie”.</p>
<p><hi rend="i">Réponse</hi>. Je me borne donc à dire et je pense qu'on me croira sans peine, que ce n'est pas moi, qui sous le nom de Josef Balsamo ai été chassé ignomineusement de Paris, en 1772, et que ce n'est pas ma femme, qui, sous le nom de Laurence Féliciani a été renfermée à la même époque à Sainte Pélagie.’</p>
<p>Men bemerkt het. ‘Der langen Rede kurzer Sinn’ is deze: Alles is laster, 't zijn niets als praatjes door vijanden verzonnen. Graaf Cagliostro vergeve het ons, maar wij gelooven die praatjes om de doodeenvoudige reden, dat ze waarheid zijn, loutere waarheid, moge dan ook de Lorenza van 1772 later veranderd zijn in een Seraphina Feliciani, gravin van Santa-Croce.</p>
<p>Toch, het echtpaar verzoent zich wêer en geen wonder, want ze kunnen elkander onmogelijk missen en ten overvloede: wat heeft de een den ander te verwijten? En wêer gaan ze voort. Nergens vinden ze rust. Andermaal ontmoeten we hem in zijn vaderstad Palermo. Marano heeft zijn zestig ons goud nog niet kunnen vergeten. Hij zint nog altijd op wraak en tracht door hem gevangen te laten zetten zijn toorn te bevredigen. Vergeefs! De vriendschap, weleer met een Italiaanschen prins gesloten, brengt hem op vrije voeten. De diefstal en de vervalsching van Maurigis testament wegen niet op tegen de macht van een aanzienlijken naam. Nog een enkel bezoek aan zijn vriend Pinto te Malta, dan een kort verblijf te Napels onder den titel van don Tiscio; een weinig later naar Marseille, waar twee oude luidjes van zijn elixer de verjonging verwachten en zoo ze niet gestorven zijn, nog altijd op zijn terugkomst hopen of zich zijner met smart herinneren; dan naar Spanje, waar zijn ont-<pb n="609"/>moetingen niet van de gunstigste zijn en ten tweedemale steekt hij de zee over om te zien, of Londen ook in dien tusschentijd te zijnen gunste is veranderd.</p>
<p>We zijn in 1776. Mogen Miss Fry en Lord Scott er een gelijk lot deelen met zoovele anderen voor en na hen, droomen van geluk zich voorspiegelen van loterij-speculaties en diamantengroei, die weldra blijken ijdel te zijn, doch die Balsamo vrij groote geldelijke voordeelen aanbrengen; moge hij een minder aangename kennismaking aanknoopen met de Engelsche advokaten-wereld, die zich onder de namen van Priddle, Raynold, James, Saunders e.a. niet van de gunstigste zijde doet kennen, maar hem toont ‘dasz die ganze Insel nicht mit Gansen bevölkert war, sondern hier und da auch mit Adlern deren Schnabel und Klauen nog schärfer waren als die seinen,’ zoodat ten laatste King's Bench een welkome verademing voor hem was, - toch heeft dit verblijf hem menige schrede nader gebracht aan zijn doel en een gansche omkeering in zijn leven doen ontstaan.</p>
<p>Hij wordt er vrijmetselaar in de vaste overtuiging, ‘dasz alle Menschen gewinnen durch die Verbindung mit Menschen.’ De charlatan verdwijnt, de wonderdoener, de spiritist, de groot-Kopht nemen zijn plaats in. De sleutel ten verklaring van zijn gansche volgend leven is in deze periode te zoeken, maar ook te vinden: ‘Hij liet zich, zegt zijn biograaf, bij een gewone loge inschrijven, 't welk hem in de gelegenheid stelde om een nieuwe sekte te stichten of althans de oude te hervormen’<note n="1)" place="foot">Jhr. Sypestein stelt zijn inwijding in 1771, doch dwaalt hier blijkbaar, daar alle bronnen het te dien opzichte zoo eens zijn, als schier op geen enkel ander punt van Cagliostroos leven. Z. Historische herinneringen uit de achtiende eeuw, 's Gravenhage 1869. p. 130.</note>. De bewijzen van moed, die hij bij de inwijding heeft te leveren, geven ons òf geen zeer verheven denkbeeld van de vrijmetselarij dier dagen, zoodat een hervorming volstrekt noodig was; òf het recht om het gansche verhaal naar het rijk der verdichting en persifflage te verwijzen. Goed beschouwd zijn ze te laf om vermeld te worden, van daar dat we ze maar liever in het stof der vergetelheid zullen laten rusten; terwijl we hen, die er kennis meê willen maken, verwijzen naar de ‘Kurzgef. Beschreibung,’ die als haar oordeel er over uit-<pb n="610"/>spreekt: ‘man weis nicht, ob man lachen, oder viel mehr zornen soll’.</p>
<p>Van nu af echter is zijn arbeid ten dienste der loges overvloedig en van steeds grooteren omvang. Na op één avond met Lorenza voor den uiterst geringen prijs van vijf guinjes alle drie graden der maçonnerie, die van leerling, gezel, meester te hebben doorloopen en de eereteekenen aan de laatste waardigheid verbonden, te hebben ontvangen, wonen hij en zijn gade, die mede eene groote verandering ondergaat, tal van vergaderingen te Londen bij.</p>
<p>Toch, dit bezoeken alleen is hem niet genoeg, hij wil uitblinken en zich naam maken. Gelukkig voor hem, dat hij van een boekverkooper een manuscript koopt, waarin gehandeld wordt over de Egyptische maçonnerie. Vermeerderd en verbeterd door zijn eigen nog al levendige fantasie, prijst hij haar aan en gebruikt al zijn welsprekendheid om haar eerst ingang te verschaffen bij zijn kappers, kamerknechten en artisten, wier geest nog nimmer zulk een hooge vlucht heeft genomen en wier ooren nog nooit van de door Mozes, Elia en Henoch geopenbaarde geheimen der vrijmetselarij hebben gehoord; dan ook bij anderen. En die welsprekendheid is naar zijn eigen zeggen ontzaglijk en indrukwekkend geweest. Zijn redevoeringen waren een kort begrip van wetenschap; wat den vorm betreft kunststukken, naar den inhoud zonder wêerga. Als we het maar gelooven willen en de getuigenis ter zijde zetten later door Lorenza afgelegd, die ze vervelend, langdradig, zonder samenhang, beneden het peil van het middelmatige noemt, gelijk dan ook de ons overgeleverde staaltjes er van meer aan een opgeblazen en gezwollen straat-eloquentie, misschien nog een overblijfsel uit het tijdvak zijner marktschreeuwerij, dan aan ware welsprekendheid doen denken.</p>
<p>Doch genoeg! Graaf Cagliostro is thans maçon en reist van dit oogenblik af in deze hoedanigheid Europa door. In ons vaderland sticht hij de eerste loge naar den Egyptischen ritus en oogst zoowel te s' Gravenhage als te Arnhem en Amsterdam grooten roem in, zij het dan ook, dat bij een tweede bezoek de opgewondenheid der ‘nuchtere’ Nederlanders tamelijk wel was verdoofd. Deze ervaring zoo menigeen hebben ontmoedigd; een Joset Balsamo was ze aansproing tot grootere krachtsinspanning. Dwaas, die zich zoo spoedig zijn illusies laat benemen en
<pb n="611"/>nog grooter dwaas, die na enkele nederlagen, de hoop op overwinningen gansch en al laat varen! Tegen droeve ondervindingen, zooals hij te Leipzig en Berlijn opdeed, tegen het gezond verstand van een Frederik den Groote, die hem kort en bondig den toegang tot zijn staten ontzegde, weegt de lof op, die hem elders te beurt valt en staan de zegeteekenen, die hierna voor hem worden opgericht. Zou het anders kunnen in een tijd, waarin tal van geheime genootschappen bloeien?</p>
<p>Maar we gaan voort! Mogen we de ‘mémoires authentiques’ gelooven, dan kwam hij in Holstein in aanraking met den graaf de St. Germain; hoewel het ons raadzaam voorkomt het verhaal dienaangaande, waarin de ‘Dieu des croyants,’ het ‘depot des ames errantes’ de mysterieuse inwijdingen in de geheimen der zwarte kunst zulk een groote rol spelen, niet te hoog aan te slaan. Beter gewaarborgde berichten bezitten we van zijn verblijf in het Koerland, waar schier de gansche adel zich bij hem aansluit en waar hij het eerst zijn spiritistische goocheltoeren met de ‘colombes’ verricht. Te Mittau weet hij de gemoederen èn door zijne voorspelling van den dood van Sciefford èn door zijn werkzaamheid met de mediums zoo zeer te boeien en tot zich te trekken, dat zelfs de zeer ontwikkelde Elisa von der Recke, ‘eine geborene schöne Seele,’ zooals Carlyle haar noemt, voor een tijdlang aan zijn zegekar wordt geketend; moge dan ook een weinig later (1787) haar eerbied in verachting zijn veranderd, toen ze haar beroemd werkje over zijn bedriegerijen in het licht gaf.</p>
<p>Cagliostroos wensch scheen het na een tweejarig verblijf aldaar andermaal zijn geliefd Frankrijk op te zoeken. Maar Lorenza, die mede aandeel in de behaalde zegepralen had, ried het af. Neen, niet naar Parijs! vooralsnog heeft deze reis te veel bezwaren. ‘C'est vers la Russie, qu'il faut porter nos pas. Sous prétexte d'augmenter la population on y reçoit tout ce qui est expulsé du reste de la terre, les Russes se croient très fins, parcequ'ils trompent au jeu et ne payent pas les étrangers et rien n'est si facile à tromper que ceux qui font métier de tromper les autres. D'ailleurs les Russes sont orgeuilleux, ignorans, crédules, ils s'imaginent que, parceque leurs souverains ont été loués par de beaux esprits stipendiaires, ils donnent le ton à l'Europe; que parce qu'ils ont pris la Crimée, que personne
<pb n="612"/>ne défendoit, ils sont les premiers guerriers de la terre; que, parcequ'ils ont bâti une assez belle ville, ils ont civilisé un royaume. Voilà un excellent peuple, tel qu'il nous le faut. Allons le conquérir!’<note n="1)" place="foot">Mem Auth. p. 6. 7.</note></p>
<p>Tot zijn vrienden en vriendinnen te Mittau heete het, dat hij van zijn Oversten het bevel had gekregen om terstond naar Petersburg te vertrekken, welk gebod, hoe smartelijk ook voor zijn gevoel, onvoorwaardelijk moest worden tenuitvoergebracht.<note n="2)" place="foot">El. v. der Recke. p. 143.</note></p>
<p>De dag des afscheids brak aan. ‘Er zeigte, zegt Elisa von der Recke, Schmerz über die Trennung von seinen Schülern, und verhiesz jedem von Uns, ihn in einem Wirkungskreis zu setzen, durch welchen seine Fähigkeiten zum Wohl der Welt ausgebildet werden sollen.’</p>
<p>Toch zou hij in Petersburg niet vinden, wat hij er zocht. Onder de regeering van een vorstin, die met Voltaire dweepte, kon er van hoogere magie geen sprake zijn, zij duldde geen geheime genootschappen in haar land. Ten overvloede had hij niet gerekend op het ontdekken van bedrog bij de genezing van een kind gepleegd, evenmin op den naijver van den vorstelijken lijfarts en mede niet op de jalousie van Katharina<note n="3)" place="foot">Dat Rusland's vorstin een bepaald vijandige houding tegenover Cagliostro aannam, blijkt ook hieruit, dat zij zelve twee tooneelstukken over zijn persoon vervaardigde, die tot titel hadden: de bedrieger en de bedrogene. In het eerste treedt hij op onder den naam van Kalifalkskerston.</note> zelf, die den persoon van Potemkin, haar eersten minister, niet met een Lorenza Feliciani wilde deelen en dus het echtpaar, dat hier had geleefd onder den naam van ‘comte’ en ‘comtesse’ de Fénix, uit haar staten verdreef, hoewel niet dan na vooraf de belofte aan Lorenza te hebben gegeven, dat 20.000 roebels te hunnen behoeve zouden worden uitgekeerd.</p>
<p>Ze vertrokken weêr naar Duitschland over Warschau, waar graaf M.....zijn ‘Cagliostro, démasqué a Varsovie’, het licht deed zien en in dit boekje allerlei twijfelingen openbaarde aan s' graven magische operaties, daar hij van het mislukken zijner pogingen om goud te maken getuige schijnt geweest te zijn. Toch vergete men niet, dat hij er ook menigen lauwer plukte, blijkens de feestelijke viering van Lorenzaas verjaardag
<pb n="613"/>en de prachtige geschenken, die ze toen van den Poolschen adel ontving.</p>
<p>Twee dagen hielden ze zich te Frankfort aan den Main op, maar in die twee dagen had hij een vreemd avontuur. Zelf deelt hij het ons meê in de volgende woorden: ‘Bij mijn aankomst ontmoette ik de reeds genoemde N. en N., de opperhoofden of archivariï der loge van de strenge observantie of der zoogenoemde Illuminaten. Zij noodigden mij uit om koffie met hen te drinken. Ik nam plaats in hun wagen, terwijl noch mijn vrouw, noch een mijner dienaren mij mochten vergezellen: zoo toch luidde hun nadrukkelijk verzoek. Wij kwamen op een landgoed, dat op ongeveer drie mijlen afstand van de stad kan hebben gelegen, dronken koffie en gingen vervolgens met elkaâr in den tuin, waar ze mij in een kunstig aangelegde spelonk voerden. Bij het licht eener aangestoken kaars gingen we ongeveer veertien of vijftien trappen af en kwamen in een ronde kamer, waar een tafel stond, die door mijn geleiders geopend werd. Op dit oogenblik zag ik een ijzeren kist, waarin een menigte papieren lagen. Hieruit haalden ze een geschreven boek te voorschijn, dat met deze woorden aanving: Wij Grootmeesters der Tempeliers, enz. waarop een eedformule volgde in de vreeselijkste bewoordingen, die ik mij echter niet meer herinneren kan, maar waarbij men de gelofte aflegde om alle despoten te verdelgen. Deze formule was met bloed geschreven, en behalve met mijn geheime naamteekening<note n="1)" place="foot">Dit geheime teeken was waarschijnlijk <figure rend="inline"><p><xptr to="_vad003187101_01fi01.gif"/></p></figure> <hi rend="b">1255</hi>. ‘Man glaubt’ zegt E.v. der Recke, weil diese zusammen summirte zahlen 13 aus. machen, so möchten sie vielleicht N oder Noster, ein Beijwort der Jesuiten, andeuten sollen. Das Z soll auch in einer gewissen geheimen Gesellschaft gebraucht werden.’ t.a.p. p. 148.</note>, die ik reeds heb meêgedeeld en die aan het hoofd stond, nog van elf anderen onderteekend. Ik kan mij niet meer alle namen herinneren; slechts
enkele weet ik nog. De twaalf ondergeteekenden zijn de grootmeesters der Illuminaten. Zelf echter heb ik mijn geheime onderteekening er niet opgezet, ook weet ik niet, hoe ze er opgekomen is. Wat ze mij aangaande den inhoud van dit boek, dat in het fransch geschreven was, verhaalden en wat ik ten deele zelf las, overtuigde mij ten volle, dat het door deze sekte beraamde plan eerst Frankrijk, vervolgens Duitschland, maar vooral Rome zou
<pb n="614"/>treffen; dat Ximenes een der eerste aanvoerders er van is, dat ze zich inderdaad in niet geringe verlegenheid bevonden en dat het genootschap een aanzienlijk kapitaal in de banken te Amsterdam, Rotterdam, Londen, Genua en Venetie had liggen, 't welk naar hun verzekering voortvloeide uit de contributies, die jaarlijks door honderd tachtig duizend vrijmetselaars, ieder berekend naar tien Louis d'or, werden bijeengebracht, welke schat ten eerste diende tot levensonderhoud der aanvoerders, ten tweede der spionnen, die ze aan alle hoven hadden, ten derde der schepen, eindelijk tot alle behoeften der sekte en tot belooning van hen, die, waar ook, iets ter onttrooning van despoten verrichtten. Zoo heb ik tevens vernomen, dat het aantal loges in Europa en Amerika omtrent twintig duizend is, van welke ieder jaarlijks vijfentwintig Louis d'or in de schatkist der sekte storten moest. Ten slotte boden ze mij onderstand in geld aan, met de verzekering, dat ze bereid waren ook voor mij hun bloed te vergieten en gaven mij zes honderd Louis d'or ten geschenke. Hierop keerden wij gezamentlijk naar Frankfort terug, van waar ik des anderen daags met mijn vrouw naar Straatsburg vertrok.’<note n="1)" place="foot">Wat er van dit verhaal waar is, weten we niet. Bij het verhoor kon Lorenza er niet het minste met zekerheid van zeggen. Cagliostro zelf hield steeds vol, dat het waarheid was. Vergel. Kurzgef. Besch. 3 p. 16, 17.</note></p>
<p>En thans naar Frankrijk, eerst naar Straatsburg! Van Straatsburg begint de victorie!</p>
<p>Cagliostre wordt de man van naam, die zich van dit oogenblik af gaat bewegen in de aristoeratische kringen van Frankrijk. Hier zet hij voort, wat hij sinds zijn tweede verblijf te Londen begonnen was. Hij is niet meer de gewone ‘chevalier d'industrie,’ die hij tot voor zijn opname in de vrijmetselarij was geweest. De kleinhandel, voorheen gedreven, kan hem niet meer voldoen en zooveel mogelijk zoekt hij de herinnering van zijn voorgaand leven uit te wisschen. Josef Balsamo is hem zelfs niet bij name bekend, laat staan, dat deze en graaf Cagliostro de zelfde personen zouden zijn! Wie het durft beweren maakt zich schuldig aan den allerlaagsten laster, dien men maar kan uitdenken. Ook Lorenza heeft niets gemeen met de gade, die wegens echtbreuk weleer in de gevangenis St. Pélagie heeft
<pb n="615"/>gezucht. Steeds toch heeft er de beste verstandhouding tusschen man en vrouw bestaan. Wie het niet gelooven wil;.......maar wie zou het niet gaarne aannemen! Toen immers had de inquisitie hem zijn verklaringen aangaande een en ander nog niet ontlokt.<note n="1)" place="foot">Zie boven p. 607.</note></p>
<p>Hoe het zij, den 19en September van het jaar 1780 deed hij in bovengenoemde stad zijn intocht. Ik zeg: zijn intocht, want een vorst kon niet grooter staatsie voeren noch met meer luister ontvangen of met grooter eerbewijzen overladen worden, dan hem te beurt vielen. Van zijn aankomst verwittigd, stroomde reeds des morgens vroeg een talrijke schare naar buiten om getuige te zijn van het prachtige schouwspel, dat zou worden vertoond en den doorluchtigen persoon, wiens naam op aller lippen zweefde en wiens lof reeds vooruit was uitgebazuind, te verwelkomen.</p>
<p>Men verdrong zich schier op de straten en de vensters der huizen waren opgevuld van menschen. Op aller aangezicht was nieuwsgierigheid en spanning te lezen; want niemand kent hem van nabij, tenzij een oud man, die uit al de verhalen, welke er in omloop zijn, het besluit trekt of liever: de gissing maakt, dat het wel eens de schurk kon zijn, die hem weleer zijn zestig ons goud ontstal, waarmede ook de leeftijd, dien men hem geeft, tamelijk wel overeenkomt. Hij bewaart evenwel het stilzwijgen en zal zich eerst van een en ander trachten te vergewissen. Ook maakt hij de opgewonden menigte, die zoo iets toch niet zou gelooven, geen deelgenoot van zijn geheim. Wij, die het vroegere leven van Cagliostro kennen, ontmoeten hier een ouden bekende uit Palermo: den goudsmid Marano.</p>
<p>Mengen we ons nu voor een oogenblik onder de op den weg saàmgestroomde menigte. En hij, die zich ooit onder zulk een massa menschen bevonden en gelet heeft op de gesprekken, dan gevoerd, de antwoorden dan gegeven, kan licht begrijpen, dat ook hier velen, zoo niet allen, hun opmerkingen en gissingen ten beste gaven.</p>
<p>‘Hoe zou hij er uitzien, hoe zijn gekleed, wat verrichten’? zietdaar vragen, die natuurlijk zijn en aan de orde, afgewisseld met anderen over zijn oorsprong, zijn zwerftochten, zijn genezingen en dergelijke. Deze wist wonderen te verhalen van zijn rijkdom-<pb n="616"/>men en weidde uit in lof over zijn menschlievendheid, gene gewaagde van de reizen, die hij in Azië, Africa, Europa, ja over gansch de aarde had gemaakt. Sommigen meenden in hem een van God uitverkoren schepsel te mogen zien, een heilige, toegerust met kracht uit den hooge; anderen hielden hem voor een geleerde, een man van wetenschap, die door nauwgezette studie der natuur haar geheimen had ontrukt; terwijl eindelijk nog wêer anderen en zeker niet de minsten in aantal, van duivelskunsten spraken en hem beschouwden als een aan den geest des kwaads verkochte. Hier begroette men in hem den weldoener der kranke menschheid, die om niet haar kwalen en ziekten genas, daar den grooten wonderdoener, die met de engelen in gemeenschap stond. En al mengden zich nu en dan onder die stemmen des lofs en der verwondering die van een twijfelaar, ze werden gehoord noch geteld, ja, de man zelf werd op den koop toe nog uitgelachen.</p>
<p>Maar niemand had het bij het rechte einde behalve Marano, niemand dacht hier den grootsten kwakzalver te zullen zien, die ooit heeft geleefd. ‘Mundus vult decipi, decipiatur’! (De wereld wil bedrogen worden, men bedriege haar dus).</p>
<p>Weldra echter kan de nieuwsgierigheid van allen worden bevredigd, men behoeft niet lang meer te wachten. De menigte verdeelt zich en maakt ruimte voor den naderenden stoet. Omringd door tal van lakeien in prachtig livrei gedost, zelf rijk gekleed als een prins en met al de waardigheid van een gekroond hoofd, gaat hij door de schare heen, aan zijn zijde Seraphina Feliciani met zich voerend, de echtgenoote schitterende door den glans van schoonheid en jeugd.</p>
<p>Eerbied straalt uit aller oog; kreten van bewondering ontsnappen aan den mond; allen schijnen als verblind door de statige verschijning, waaraan het vreemde kleed, de trotsche houding, het vurige oog niet het minst kracht bijzetten. ‘Ja, waarlijk, er is niet te veel gezegd!’ zoo hoort men alom.</p>
<p>Maar haat en wraakzucht wonen in het hart van den armen grijsaard, die zoo even reeds aan al die wonderverhalen twijfelde. Hoe, kan hij zijn oogen vertrouwen? Immers het zijn de zelfde trekken, alleen de jongeling is man geworden; neen de gelijkenis kan niet worden geloochend!</p>
<p>‘'t Is de schurk,’ spreekt hij zachtkens, en eindelijk kan hij zich niet langer bedwingen. Te midden van het rumoer ver-<pb n="617"/>neemt de schare de kreet: ‘'t Is Jozef Balsamo, de ellendeling, die mij mijn zestig ons goud ontstal!’</p>
<p>Maar geen nood! de avonturier is reeds aan dergelijke demonstraties gewoon, hij stond reeds voor heeter vuur, toen de politie hem op de hielen zat, en meermalen heeft hij zich uit moeilijkheden gered, vrij wat grooter dan deze. Ook thans verliest hij zijn kalmte niet. Graaf ‘front d'airain’, zou Carlyle zeggen, ziet met verontwaardiging ternêer op den ongelukkige, die hem in den weg treden en aan zijn roem durft knagen. Hij weet zich te helpen. Dank zijner gave om te kunnen buikspreken, is het, als klinkt een stem van hemelsche geesten der schare in de ooren: ‘verwijdert den onzinnige, verwijdert hem!’ En de menigte volvoert den eisch.<note n="1)" place="foot">Figuier t.a. p. 12, en vlg, waar een uitvoerig verhaal van het op den weg voorgevallene en hier kortelijk meêgedeelde te vinden is.</note></p>
<p>Geen stoornis wordt verder op den weg ontmoet. Men geleidt den held naar het te voren tot dit doel ingerichte lokaal, waar tal van zieken de komst van hun redder afwachten. Voor de meer ernstige kranken is gezorgd. Ze zijn door Cagliostroos handlangers verwijderd met de belofte weldra een bezoek in hun eigen huis te zullen ontvangen.<note n="2)" place="foot">Je suis venu à Strassbourg en 1780; j'y ai attiré une foule de malades: je les ai guéris et j'ai refusé leur argent. Lettre au peuple Anglais p. 62.</note> Verstandige maatregel om toch niets te bevorderen, dat ook maar eenigszins het mislukken der onderneming kon schaden of den naam in miscrediet brengen van hem, die gezegd werd voor alle ziekten raad te weten; mocht ook later het voorbeeld van den kardinaal de Rohan, met wien hij hier in kennis kwam, bewijzen, dat er wel iets op af te dingen viel.</p>
<p>Maar thans is allen genezing bereid, op zijn minst verlichting hunner kwalen, dezen door het opleggen der handen, genen door onderstand in geld, (waren ze misschien reeds vooraf tot dit doel gehuurd?) nog wêer anderen door het levensvocht, waarvan alleen Cagliostro het geheim bezat en dat, zooals een lichtgeloovig tijdgenoot ons verzekert: ‘alleen bestond uit goud en welriekende kruiden.’ Hoeveel ingebeelde kranken, die met een weinig goed geloof te genezen waren, hier geweest zijn; hoevelen, die aan een niet noemenswaarde ongesteldheid leden, meldt de historie niet; maar de beslissing dienaangaande is aan ieders gezond verstand overgelaten en aan de ervaring van hen
<pb n="618"/>die ook heden ten dage met de wonderen en kunstgrepen der charlatans kennis hebben gemaakt.</p>
<p>Toch niet aan deze genezingen alleen had hij zijn naam van wonderdoener te danken. De eeuw, waarin Mesmer en zoovele anderen hetzelfde deden, was niet tevreden met dat weinige, dat voor haar reeds niet ongewoon meer was en veel van het aantrekkelijke had verloren. Cagliostro was verstandig genoeg om het te begrijpen. Van gansch andere bewijzen zijner goddelijke zending (zijner vaardigheid?!) zouden de Straatsburgsch<hi rend="i">e</hi> ingezetenen getuigen zijn, althans zij, die geloofden aan zijn woord, dat hij gekomen was om de ongeloovigen te bekeeren en het Katholicisme te steunen.</p>
<p>‘Ook nu, zegt de schrijver van het leven en de daden van Josef Balsamo, “ook nu wekte zijn vrijmetselarij de meeste sensatie; en hiermede gaf hij zich tevens het meest af. Alle vrijmetselaars der verschillende loges van de strenge observantie, - en er waren vele in deze stad, - bezochten hem. Ook wist hij hen voor zijn Egyptischen ritus te winnen. Hij wijdde velen van hen in niet alleen maar nam ook anderen, die nog niet tot de orde behoorden, als leden aan, onder voorwaarde echter, dat ze zich eerst bij de een of andere gewone loge moesten laten inschrijven. Mannen zoowel als vrouwen, katholieken en volgelingen van Luther, allen waren hem welkom. In 't vervolg hield hij meermalen vergaderingen nu eens in zijn eigen huis, dan weder op een aangenaam gelegen landgoed, 't welk men om deze reden van dit oogenblik af het Cagliostranum noemde”.</p>
<p>Hij belegde dergelijke bijeenkomsten, nam leden aan en deed herhaaldelijk proeven met zijn <hi rend="i">colombes</hi>, alles naar het voorschrift, dat men in het boek, 't welk over zijn systeem handelt, kan vinden. De proeven gelukten bij meer dan eene gelegenheid ook zonder de <hi rend="i">flesch</hi> en men plaatste de colombe slechts achter een scherm of zoogenoemden spaanschen muur, die den vorm had van een kleinen tempel’<note n="1)" place="foot">t.a.p. p. 18, 19.</note>.</p>
<p>Die zoogenoemde colombes, tegenwoordig bij onze spiritisten onder den naam van mediums bekend, waren kinderen door hem zelven gekozen, die, naar hij voorgaf, uitmuntten door onkreukbare onschuld en juist ten gevolge hiervan deelgenooten
<pb n="619"/>werden van openbaringen, voor ieder ander verborgen, openbaringen, welke ze lazen in een karaf met water of die hun gewerden door onmiddelijke mededeeling van onzichtbare geesten.</p>
<p>‘Men neemt een jongen of een meisje, dat zich nog in den staat der onschuld bevindt. Ze dragen den naam van leerling of colombe, en de groot-kophta verleent hun de macht, die ze voor den zondenval der menschen zouden bezeten bebben, maar die vooral hierin bestaat, dat ze over de reine geesten kunnen heerschen. Deze geesten zijn zeven in getal, bevinden zich volgens Openb. 1:4 voor den troon van God, en regeeren de zeven planeten. Hun namen zijn: Anael, Michael, Raphael, Gabriel, Uriel, Zobiachel en Anachiel’.<note n="1)" place="foot">Kurzgef. Besch. p. 27.</note></p>
<p>‘Terwijl men de colombe bij den Eerwaardige (Venerabilis) brengt, zenden de leden der loge hun gebed op tot God, opdat hij zich verwaardige haar de macht te verleenen, welke door hem de groot-kophta bezit. De colombe doet hetzelfde, opdat haar de genade geworde om naar de bevelen van den grootmeester te werken en tot bemiddelaarster te dienen tusschen hem en de geesten, die om deze reden de intermediarii genoemd worden. Vervolgens kleedt men haar naar de voorschriften van het boek, doet haar een witten talaar aan met een blaauwen gordel, een rood halssnoer om den hals, blaast op haar en sluit haar in een soort van tabernakel. Dit is een in den tempel aangebrachte, met wit doek overtrokken plaats, van buiten met een deur en een venster voorzien, opdat men de woorden der colombe des te gemakkelijker kunnen verstaan. Er binnen staat een voetbank en een kleine tafel met drie brandende kaarsen.</p>
<p>De Eerwaarde herhaalt zijn gebed en begint de macht uit te oefenen, die hij naar zijn zeggen van den groot-kophta ontvangen heeft, waardoor hij de zeven geesten opvordert aan den leerling te verschijnen. Wanneer nu deze bericht, dat ze verschijnen, draagt hij haar, krachtens de macht, die God aan den groot-kophta en deze wêer aan hem heeft verleend op, aan den engel....te vragen, of de candidaat de verdienste en de noodige bekwaamheid bezit om tot den graad van meester bevorderd te worden. Valt het antwoord gunstig uit, dan gaat men over tot andere ceremonies en handelingen die tot de opname geeischt worden.’</p>
<pb n="620"/>
<p>Reeds den eersten avond zijner aankomst werd de élite van Straatsburgs ingezetenen op zulk een séance genoodigd, en mogen we het verhaal dienaangaande gelooven (?) inderdaad verrukt, daar de meest ongelooflijke zaken er zich als waarheid aan hun oog vertoonden. Alle antwoorden op de gedane vragen waren juist en kwamen uit, ja zelfs de twijfelaars werden beschaamd en moesten zwichten voor de overtuigende bewijzen, die ze ontvingen.<note n="1)" place="foot">Het officieele verslag, dat Figuier ons mededeelt, luidt als volgt: ‘Men bracht in het salon van Cagliostro, waar gezichtsbedrog een groote rol speelde, verscheiden kleine jongens en meisjes van zeven tot acht jaar oud. De groot-kophta koos van iedere sexe dezulken, die het meest bij de hand schenen te zijn, gaf hen daarna aan zijn vrouw, die hen in een naburige zaal bracht, waar ze geparfumeerd werden en met witte kleederen gekleed; daarna kregen ze een glas van het levenselixer te drinken en werden, zoo toegerust, wêer binnengeleid.
<lb/>Slechts voor een oogenblik had Cagliostro zelf zich verwijderd om van kleeding te verwisselen. Hierop kwam hij terug in een gewaad van zwarte zijde, waarop in hieroglyphen allerlei legenden met roode zijde gestikt waren. Zijn haar was opgemaakt op de wijze der Egyptenaars, een sjerp omgaf het hoofd en hing in plooien naar omlaag. De sjerpen waren van goudgaas vervaardigd, een gesp rondom met steenen bezet, hield de einden op het voorhoofd vast. Een groen smaragden snoer, bezaaid met kevers en andere karakters van allerlei kleur, in gedreven metaal, hing in den vorm van een St. Andrieskruis op de borst. Aan een rood zijden gordel hing een breed zwaard, waaraan een gevest in den vorm van een kruis. Zijn gestalte maakte ouder al dezen toestel zulk een indruk, dat de gansche vergadering als door schrik bevangen verstomde. Men had onder een kleine, ronde, ebbenhouten tafel de kristallen karaf geplaatst. Als naar gewoonte zette men achter de twee colombes een scherm om hen te bedekken.
<lb/>Twee lakeien, gekleed in het kostuum van Egyptische slaven, namen de dienst om de tafel waar. Ze brachten de beide kinderen bij den groot-Kophta, die hun de handen op het hoofd, de oogen en de borst legde, terwijl hij zonder een woord te spreken eenige onbegrijpelijke teekens maakte, die eveneens voor hieroglyfen konden doorgaan en bij de orde mythen of symbolen werden genoemd.
<lb/>Na deze eerste ceremonie verricht te hebben, bood een der dienaren aan Cagliostro de kleine gouden truffel op een wit fluweelen kussen, aan. Hij tikte met het ivoren handvatsel er van op de ebbenhouten tafel en vroeg:
<lb/>“Wat doet op dit oogenblik de man, die heden morgen bij de poorten der stad den groot-Kophta heeft beleedigd?”
<lb/>De colombes keken in de karaf, waarschijnlijk zagen ze er het een of ander in, want het kleine meisje riep: “ik zie, dat hij slaapt.”
<lb/>Men heeft beweerd, dat het blad van de tafel zoo was ingericht, dat onder de karaf allerlei figuren en hieroglyfen konden gebracht worden. Men werd versterkt in dit geloof, doordat de kinderen in buitengewone gevallen, waarin de gewone antwoorden niet voldoende waren, niets zagen. Maar dan antwoordde de stem der onzichtbare engelen.
<lb/>Op de uitnoodiging van Cagliostro, om naar believen vragen te doen, stonden verscheiden dames op. De een vroeg, wat haar moeder deed, die zich juist te Parijs bevond. Het antwoord luidde, dat ze met twee grijsaards in den schouwburg was. Een ander wilde den ouderdom weten van haar echtgenoot. Geen antwoord. De dame mocht zich niet in het bezit van een echtgenoot verheugen. Een derde gaf een gesloten briefje. Terstond las de colombe in de karaf de volgende woorden: “Gij zult uw wensch bevredigd zien”. Het briefje werd geopend en bevatte de vraag, of de zoon der dame bij het regiment zou worden geplaatst, waarnaar ze voor hem solliciteerde. Hierdoor klom de verwondering nog hooger.
<lb/>Een der gasten, die echter nog steeds twijfelde, zond in 't geheim zijn zoon naar huis om te weten, wat zijn vrouw op dit oogenblik deed. Hierna richtte de vader de vraag aan den groot-Kophta. In de karaf was niets te zien, maar eene stem zoide, dat de dame kaart speelde met twee harer buren. Deze geheimzinnige, onzichtbare stem veroorzaakte grooten schrik onder een deel der vergadering en nadat de zoon van den magistraat was teruggekeerd en verzekerde, dat het orakel de waarheid had gezegd, zwegen de meeste dames ontzet stil.’ Figuier t.a.p. p. 16. vergel. Kurzgef. Beschr. p. 19. 20.</note>.</p>
<pb n="621"/>
<p>En immer grooter werd zijn roem gedurende de drie jaren van zijn verblijf te Straatsburg, zelfs zoo, dat er van alle zijden toestroomden om getuigen te zijn van de feiten, die er geschiedden en den persoon te ontmoeten, die ze verrichtte. Doch Cagliostro was niet zichtbaar voor de onbescheiden oogen van alle nieuwsgierigen. Merkwaardig is in dit opzicht het antwoord, dat de groote Lavater kreeg op zijn verzoek om met den wonderdoener in kennis te komen: ‘indien gij de knapste zijt van ons beiden, dan hebt gij mij niet noodig; ben ik het dan behoef ik uw hulp niet;’ terwijl hij een weinig later op de vraag, waarin toch wel zijn wetenschap bestond, hem met het lakonische antwoord afscheepte: ‘in woorden, in kruiden,
<pb n="622"/>in steenen;’<note n="1)" place="foot">In verbis, in herbis, in lapidibus.</note> al hetwelk echter niet verhinderde, dat zelfs Lavater nog de volgende getuigenis van hem aflegde: ‘Cagliostro is een man, zooals er weinigen zijn, in wien ik zelf echter niet geloof. Och, of hij eenvoudig van harte ware en ootmoedig als een kind; och, had hij gevoel voor den eenvoud des evangelies en de majesteit van den Heer! Wie, die zoo groot zou zijn als hij! Cagliostro zegt dikwijls dingen, die niet waar zijn en belooft, wat hij niet houdt. En toch geloof ik niet, dat al zijn werken louter bedrog zijn, mogen ze dan ook niet wezen, waarvoor hij hen uitgeeft.’ Tevens kwam hij hier in kennis met den kardinaal de Rohan, een kennismaking, waarover hij zich <hi rend="i">toen</hi> ten zeerste verheugde, doch die hem <hi rend="i">later</hi> o! zoo duur te staan kwam.</p>
<p>Toch ook thans voor hem geen rozen zonder doornen! Niet allen waren van bewondering vervuld, daar waren ook twijfelaars, die maar niet zoo alles ter goeder trouw aannamen en die met professor Meiners uit Göttingen durfden zeggen: ‘'t Is mijne innige overtuiging, dat Cagliostro van den aanvang zijner werkzaamheid af meer bedrieger dan dweper is geweest en dat hij tot op den dag van heden toe nog niets anders dan een bedrieger is’<note n="2)" place="foot">Carlyle. t.a.p. p. 150.</note>.</p>
<p>Twijfelaars! verwaten geslacht, dat een mensch het licht in de oogen niet gunt en steeds op iemands roem wat heeft af te dingen, natuurlijk alleen uit laaghartige en kleingeestige jalousie, maar geslacht, dat ook nog heden ten dage aan den welverdienden lof der mediums knaagt bij gebrek aan geloof. Immers niemand zal ontkennen, dat juist het geloof hier de wonderen werkt niet alleen, maar zelfs die, welke te absurd zijn om te geschieden, gaarne als gebeurd aanneemt. Toch is er immer de een of andere reden, die juist den twijfel gaande maakt en naar de geloofsbrieven doet vragen. En of nu deze immer gegeven kunnen worden in behoorlijke orde en met bewijzen van echtheid voorzien! Ik zou het niet durven beslissen.</p>
<p>Zoo ook thans, en niet onwaarschijnlijk is het, dat het gebeurde bij den triumftocht, gevoegd bij de weigering om zich met de mannen der wetenschap in te laten, kwaad bloed heeft
<pb n="623"/>gezet en de aanleidende oorzaken zijn geweest tot dat minder gunstige resultaat.</p>
<p>Wat hiervan echter zij: moge het toenemend ongeloof, dan wel andere oorzaken daartoe hebben bijgedragen; na een driejarig verblijf te Straatsburg vond de groote man het raadzaam van woonplaats te veranderen en elders zijn verblijf te zoeken. Een lang oponthoud op dezelfde plaats was niet geschikt om de schare der bewonderaars te doen aangroeien. Is het nieuwe van een zaak af, dan dunt de menigte. 't Gaat zoo met alles, en aan deze wet zal zelfs wel een Cagliostro, niettegenstaande zijn goocheltoeren, zijn onfeilbaar levenselixer, zijn genezingen, hebben moeten gelooven. Eerst de ‘hosanna's’ en dan een: ‘weg met hem!’ Was het thans nog niet zoo, hij zou in 't vervolg gelegenheid genoeg hebben om het te ervaren. Ook hij zal zijn roem, gelijk zoo menig ander, wel overleven. Nu echter was hij nog niet aan 't tanen. Het getal der vereerders was steeds wassende; overal liep het gerucht hem vooruit, en steeds er op bedacht om door iets nieuws de menschen te lokken, geeft hij van nu af aan zijn Egyptische vrijmetselarij een vlucht, die hem tevens in staat stelde de enorme onkosten te bestrijden, waarmêe zijn verblijf in elke stad gepaard ging. De trouwe hulp zijner vrouw was hem hierin een groote steun</p>
<p>Hij begaf zich over Italië naar Bordeaux, waar de toevloed van kranken zoo groot was, dat hij zich genoodzaakt zag de hulp der justitie in te roepen om de orde te bewaren, doch ook hier deed hij dezelfde ondervinding op, dat nl. nergens ter wereld onverdeeld genot hem zou te beurt vallen.<note n="1)" place="foot">Mémoire composé pour sa défense par Cagliostro. Een opmerking in zijn ‘lettre an peuple Anglais,’ doet ons zien, waarin de vervolgingen te Bordeaux bestonden. Zij luidt aldus: ‘Le sieur Sachi vint m'y trouver non pas pour me traduire en justice, mais pour y colporter son libelle et me calomnier de nouveau. Les chefs de la ville me proposèrent de le faire renfermer. Je m'y opposai et quittai Bordeaux.’ p. 53.</note> Na een verblijf van elf maanden aldaar, vertrok hij naar Lyon. In deze stad ondervond hij, naar luid zijner eigen verklaringen, in meer dan gewone mate den bijstand van God, daar de colombes beweerden de engelen, die hier verschenen, soms met de handen te kunnen tasten; zoodat hij ook het verzoek der vrij-<pb n="624"/>metselaars aldaar inwilligde en er een zoogenoemde loge stichtte, die de plaats eener moeder in betrekking tot de andere loges bekleeden moest niet alleen, maar ook als leermeesteres er van mocht optreden. Na den eed, dien ieder lid had afteleggen, vond hij gelegenheid een verrader te ontmaskeren. In de speech, die hij nu hield, vergeleek hij zich bij Jezus, die in den kring zijner apostelen eveneens een leerling had, die hem verried. En 't kwam uit ook, verzekert ons Cagliostro, zoodat de onverlaat de hem voorspelde of liever niet voorspelde, maar zeer zeker rechtmatige straf onderging.</p>
<p>Ja, de groote man was zoo ingenomen met deze zijne stichting en met den zin, die onder de leden heerschte, dat hij niet slechts het origineel des verbondsboeks er achterliet, maar der loge tevens den prachtigen naam gaf van ‘de zegevierende wijsheid’, en haar een patent achterliet door hem zelven geteekend. Het luidt aldus:
<q rend="bq">‘<hi rend="sc">Roem, Wijsheid,
<lb/>Eensgezindheid, Weldadigheid,
<lb/>Welvaart</hi>.</q></p>
<p>Wij, groot-Kophta, stichter en grootmeester der verhevene Egyptische vrijmetselarij in alle oostelijke en westelijke gedeelten der wereld, doen te weten aan allen, die deze oorkonde zien, dat tijdens ons verblijf te Lyon vele leden eener Loge van dit Oosten naar den gewonen Ritus, “de Wijsheid” genoemd, een vurig verlangen hebben geuit om zich aan onze leiding te onderwerpen en van ons de wetenschap en de noodige macht te ontvangen om de vrijmetselarij in haar ware gedaante en oorspronkelijke reinheid te leeren kennen en uit te oefenen. Wij hebben aan hun wensch voldaan, overtuigd, dat we door dit bewijs onzer welwillendheid en van ons vertrouwen, 't welk we hun geven, het dubbele genot zullen smaken van èn de eere Gods èn het geluk der menschheid te bevorderen.</p>
<p>Na derhalve ten aanschouwe van de eerwaardige leden der genoemde loge het bewijs onzer macht, die we in deze bezitten, geleverd te hebben, stichten wij met behulp dezer broederen in 't Oosten van Lyon deze nieuwe Egyptische loge, wijden haar tot moederloge voor 't gansche Oosten en Westen, noemen haar ter onderscheiding van de andere: de “zegevierende wijsheid” en stellen hare bestuurders indiervoege aan, dat ze nooit kunnen worden afgezet.</p>
<pb n="625"/>
<p>Tevens verleenen we voor nu en altijd aan deze bestuurders het recht en de macht: samenkomsten met de broeders, die tot de loge beliooren, te houden; met andere loges van denzelfden Ritus brieven te wisselen; loges van den gewonen ritus, die overeenkomstig onze instellingen willen werken, na gedaan onderzoek, in te lijven; in één woord, al die rechten uit te oefenen, welke aan een Egyptische loge onder den naam van moederloge toekomen of toekomen kunnen.</p>
<p>Wij gebieden derhalve den eerwaardige, de meesters, de beambten en de leden der loge altijd en stipt hunne zorg en oplettendheid te wijden aan de werkzaamheden der loge, opdat men zoowel bij het aannemen van nieuwe leden, als bij alle andere verrichtingen handele overeenkomstig de bepalingen en verordeningen, die wij eigenhandig met ons groot zegel en onze handteekening hebben voorzien.</p>
<p>Zoo bevelen wij ook iederen broeder aan standvastig het smalle pad der deugd te blijven bewandelen en door de strengheid zijner zeden te toonen, dat hij de geboden en het doel van onze orde kent en op prijs stelt.</p>
<p>Tot bevestiging van een en ander hebben we voorliggend stuk eigenhandig onderteekend en met het groot zegel, dat we aan deze loge hebben geschonken als ook met ons eigen vrijmetselaars-zegel voorzien.</p>
<lg type="poem">
<l><hi rend="i">Gegeven in 't Groot Oosten van Lyon</hi>.’</l></lg>
<p>Wat dunkt u, heeft Carlyle zoo ongelijk, als hij Cagliostro een ‘plapprender Trutthahn,’ noemt?</p>
<p>Het geheel is natuurlijk omgeven met de gewone zinnebeelden der vrijmetselarij; met den zevenhoek, den driehoek, den troffel, het kompas, het liniaal, den ruwen steen, het zwaard, de schaal, de Jokobsladder, de star, den wereldbol, den tempel; met eenige spreuken zooals: ‘Lucem meruere labore; Odi profanum vulgus et arceo, Petite et accipietis; Pulsate et aperietur vobis; In constanti labore spes. Vincere aut mori;’ en eindelijk met een kruis waarin de letters: L.P.D. die Cagliostro nooit heeft verklaard, doch aan welke door hen, die in hem een politiek persoon willen zien, de volgende uitlegging wordt gegeven: ‘Lilia pedibus destrue?’<note n="1)" place="foot">Kurzgef. Besch. H. 3, p. 31</note> (Vertrap de lelie d.i. de
<pb n="626"/>lelie van Frankrijks koningshuis, onder de voeten). Of deze verklaring de juiste is, zouden we niet durven beslissen.</p>
<p>Maar Cagliostro streefde naar het hoogste. Hij is niet zoo spoedig tevreden. Ook Frankrijks hoofdstad zal en moet hem de eer bewijzen, welke hem toekomt. Als elders zal de aristocratie ook hier aan zijn voeten knielen en God danken, dat haar het geluk is beschoren den lieveling des Allerhoogsten te zien werken. Hij komt er 30 Januari 1785 aan. 't Is zijn tweede bezoek, maar hoe zijn de omstandigheden veranderd! Toen de arme, die op allerlei wijze in zijn onderhoud en dat zijner gade moest trachten te voorzien, nu de rijke, die alom zijn weelde tentoonspreidt en het geld bij handen vol weggooit. Niet anders Lorenza. In dien tijd boelende om de gunst van een of ander welgesteld burger, die op haar schoone oogen verliefde, thans met een enkelen blik heerschende over Graaf A. of Markies B.; beiden in één woord als met handen omgekeerd.</p>
<p>Tevens begreep hij met de aan zijn persoon eigen scherpzinnigheid, dat de wereldstad reeds niet meer haar aandacht op hem zou vestigen, indien hij er alleen als geneesheer optrad, daar reeds zoovelen vóór hem in hetzelfde vak hadden uitgemunt; daarom zon hij op proefnemingen, die zelfs de meest eischenden moesten en konden bevredigen, en die hij, dank zij der lichtgeloovigheid der menigte! dan ook met goed gevolg volbracht. Tevens wilde hij er de kroon zetten op zijn werk, 't welk hij in zijn hoogdravenden spreektrant, zijn: ‘levensdoel’ noemde.</p>
<p>Enkele malen uitgezonderd, liet hij dan ook de geneeskundige praktijk varen, om er het vak van thaumaturg op nog uitgebreider schaal dan ooit te voren uit te oefenen. Waarin dit bestond? In goocheltoeren van buitengewoon kaliber. Gestorvenen liet hij verschijnen en in vleesch en been zich vertoonen aan de uitverkoren leden zijner loge, die aan zijn gastmalen, waar stroomen van Tokaier vloeiden, werden genoodigd; en niet onnatuurlijk is het, dat deze gasten tot de aanzienlijksten en meest vermogenden behoorden, zoodat ze hem niet alleen met hun naam, maar ook met hun beurs konden dienen.</p>
<p>Berucht is het souper bekend onder den naam van ‘banquet d'outre-tombe,’ waaraan naast de genoodigden, zes in getal, door den wil van den goddelijken Cagliostro, ook nog de gestorven hertog van Choiseul, Voltaire, d'Alembert, Diderot, de Abt van
<pb n="627"/>Voisenon en Montesquieu deelnamen, te samen dertien personen. Gelukkig, dat we weten in welk gezelschap we ons bevinden, in dat der bekende encyclopedisten nl; daar we zoodoende tevens over de geloofwaardigheid der berichten dienaangaande kunnen oordeelen. En, mogen we nu den verslaggever gelooven, die trouwens vrij onhandig is en blijken geeft, dat te groote ijver wel eens schadelijk kan werken, of afgaan op de dagbladartikels dier dagen, dan werden er zelfs gesprekken gehouden, maar gesprekken, zoo wijsgeerig, dat, naar ons oordeel, de opgeroepenen bij levenden lijve zeker van schaamte over den onzin en de wartaal daar opgedischt en uitgekraamd, zouden hebben gebloosd:<note n="1)" place="foot">Men oordeele: ‘De eerste vraag was: ‘hoe ziet het er uit in de andere wereld?’ ‘Daar is geen andere wereld, antwoordde d'Alembert. De dood is slechts het einde van de rampen, die ons gekweld hebben. Men kent er geen genot, maar heeft er ook geen zorgen. Ik heb er Mll. Lespinasse niet gevonden, maar Lingnet heb ik er evenmin gezien. Men is er zeer ernstig. Sommige dooden, die tot ons vergaderd zijn, hebben mij verzekerd, dat mijn naam reeds vergeten was. Ik ben er niet droevig om. De menschen zijn niet waard, dat men zich met hen bemoeit. Ik heb nooit veel van hen gehouden. Thans veracht ik hen.’ (Mémoire anthentique pour servir à l'histoire du comte de Cagliostro p. 43. e. v) De andere antwoorden zijn niet veel beter. Het geheel is een samenstel van dwaasheid, om niet te zeggen: één kolossale onmogelijkheid. Het hier aangehaalde is dan ook voldoende ter waardeering van het ‘banquet d'outre-tombe’ en van de gasten, die er aan deelnamen. Ook vergete men niet, dat de mémoires authentiques niet zeer authentisch zijn. Carlyle noemt het een: ‘charakteloser, lasciver Roman ohne Talent, ohne Wahrheit, oder Werth.’</note> Aan een doode kan men echter veel vergeven, dat
anders zou worden gewraakt, en de opgewonden menigte dier dagen twijfelde dan ook geenszins aan de mogelijkheid van het daar gebeurde.</p>
<p>Te zeer was men ingenomen met den held, die schijnbaar zulk een kracht openbaarde; te bang ook om hen, die er tegenwoordig waren geweest, tegen te spreken, daar ze tot de eersten en voornaamsten der Parijsche maatschappij behoorden. Voor onpartijdige en onbevooroordeelde onderzoekers heeft de groote man nimmer zijn kunsten vertoond. 't Was verstandig ook!</p>
<p>Toch schijnt het, dat een en ander niet voldoende voorzag in de ontzachelijke uitgaven, die zijn hofhouding en zijn verblijf te
<pb n="628"/>Parijs hem kostten. Andere middelen moesten worden beraamd. En wat was niet mogelijk in een tijd, waarin de opgewondenheid schier tot waanzin was gestegen!</p>
<p>Geen wonder, dat door die algemeene vereering ‘het levensdoel’ in de hoofdstad beter dan ergens bereikt werd, en dat de ‘Franc-maçonnerie Egyptienne,’ waarvan hij beweerde de geheimen uit het Oosten te hebben meêgebracht, een opgang maakte meer dan elders. Jammer echter, dat ook deze bewering weêr valsch is. Niet in het oosten toch, maar in Londen had hij zijn wetenschap opgedaan. Immers, zooals wij zagen, had hij na zijn inlijving in de vrijmetselarij in deze stad een handschrift gekocht, geschreven door zekeren Georg Cofton, dat, hoewel uit een voor hem onbekende bron vloeiende, toch wel in staat was zijn oogmerken te dienen, daar het over de Egyptische vrijmetselarij handelde. Eenigzins verwerkt, kon het een bron van inkomsten voor hem worden. De vijf guinjes door hem voor het lidmaatschap uitgegeven, zouden thans hun renten opbrengen en de geestige opmerking van Carlyle: ‘Graf Cagliostro will mit seinem neuen für fünf Guineen erkauften Blasbalg auch blasen, denn es liegt in seinem Interesse, fortwährend Wind zu machen;’ is volkomen op haar plaats.</p>
<p>Ziethier dan ook het middel door den groot-Kophta te Parijs aangewend. Alleen de aristocratie kon deel van de samenkomsten uitmaken en 't is niet onwaarschijnlijk, dat dit een gevolg was van de enorme kosten aan het lidmaatschap verbonden ten bate van den grootmeester der orde, die gebruik maakte van de zucht der menschen naar het geheime en wonderbare. Of wellicht ook de gewone maçonnerie hieraan - ik bedoel: aan de zucht naar het geheimzinnige - haar ontstaan en haar voortdurend bestaan te danken heeft, weet ik niet, die, niet ingewijd in hare geheimen, dus ook het doel der inrichting niet kan beoordeelen; maar dit weet ik wel, dat waarheid en licht zich nimmer schuilhouden noch zich verbergen achter mysteries, - waarheid en licht zijn één; dit weet ik wel, dat ze in onzen tijd van openbaarheid welhaast haar laatste woord zal hebben gesproken of met statuten moet voor den dag komen, aan het oordeel van ieder onderworpen.</p>
<p>De opgewondenheid, zeî ik, was schier tot waanzîn gestegen! Of wat dunkt u? Zelfs de vrouwen wilden vergaderingen houden met den groot-Kophta. Ze waren naijverig op de echtge-<pb n="629"/>nooten, aan wie zulk een onuitsprekelijk geluk te beurt viel. Vrouwelijke nieuwsgierigheid zal ook hier wel de voornaamste prikkel zijn geweest. Verboden vruchten smaken in de verbeelding gewoonlijk zeer zoet.</p>
<p>Maar hoe zullen ze haar wensch bevredigd zien? Zoo ze zich eens tot Seraphina wendden!</p>
<p>Van dit oogenblik af dagteekent de werkkring van Lorenza Feliciani; een edeler arbeid dan welken ze vroeger had, toen ze vooral door haar schoonheid in de uitgaven des gezins moest voorzien. Zij leende derhalve gewillig het oor, zoo maar zes en dertig zich aaneensloten en wilden onderwerpen aan de voorwaarden door het echtpaar gesteld. Dezelfde dag bracht het vereischte getal bijeen.</p>
<p>‘Les conditions préliminaires furent telles, zegt de schrijver van de mémoires authentiques, 1<hi rend="sup">o</hi> il falloit mettre dans une caisse chacune 100 Louis; 2<hi rend="sup">o</hi> qu'à dater de ce jour jusqu'au neuvième elles s'abstiendroient de tout commerce humain; 3<hi rend="sup">o</hi> qu'on feroit un serment de se soumettre à tout ce qui seroit ordonné quoique l'ordre eut contre lui toutes les apparences.’<note n="1" place="foot">Mem. Authent. p. 48.</note></p>
<p>Men ziet: geld was ook hier de hoofdzaak, aanzien en goede naam waren mede een noodzakelijk vereischte en gaven aan de zaak een gunstig aanzien; gehoorzaamheid, onbepaalde gehoorzaamheid was alles. Of wat zou men anders uitwerken? Zooveel hoofden, zooveel zinnen! Men moet althans den schijn aannemen van ernstig te handelen.</p>
<p>Of nu Lorenza in deze gansch en al de plannen diende van haar hoofd en heer, dan wel voor eigen rekening arbeidde, weten we niet, maar dit is zeker, dat ook Cagliostro zelf er een hoofdrol in speelde, die hij wel mocht wenschen nooit te hebben vervuld. Het zaad, door hem zelf in Lorenza gestrooid, begon welig op te schieten en zou vrucht dragen, maar vrucht noodlottig voor beiden.</p>
<p>De séance had plaats. Cagliostroos gade was grootmeesteres der orde, geheel overeenkomstig het Egyptische systeem, dat zoowel mannelijke als vrouwelijke leden toeliet. Immers ons is de eed bekend, dien de vrouwen bij haar inlijving moesten afleggen gelijk ook de formule, waarmede de dames tot verschillende graden bevorderd werden.</p>
<pb n="630"/>
<p>De eerste luidt als volgt: ‘Ik N. zweer in tegenwoordigheid van den grooten onsterflijken God, aan mijn meesteres en aan allen, die mij hooren, dat ik van alwat hier geschiedt, niets zal openbaren noch bekendmaken noch schrijven of laten schrijven. En ingeval ik het mocht doen, zal ik mij gewillig onderwerpen aan de straf, die mij volgens de wet van den grooten stichter en al mijn oversten zal worden opgelegd. Voorts beloof ik de overige zes geboden, waaraan ik moet gehoorzamen, zoo getrouw mogelijk te zullen nakomen, nl. liefde tot God, eerbied voor mijn vorst, hoogachting van godsdienst en wetten, liefde tot de naasten, onkreukbare trouw aan de orde en algeheele blinde onderwerping aan de inzettingen en wetten van onzen ritus, die mij door de grootmeesters zullen worden meêgedeeld.’ De formule heet: ‘Ik blaas op u, opdat de waarheden, waarvan wij de wetenschap bezitten uw harten mogen doordringen. Het geschiedt om in u den geestelijken mensch te versterken en u in het geloof uwer broeders en zusters te bevestigen. Tevens bevorder ik u van kind, dat ge waart, tot een wettige dochter der loge N, en schenken we u hierbij de macht om van nu af voor eeuwig vrijmetselares d.i. vrij te zijn.’<note n="1)" place="foot">Kurzgef. Beschr. H. 2 p. 25, 20.</note></p>
<p>De séance dan had plaats en Cagliostroos gade was grootmeesteres, een waardigheid, waarvan ze in de dagen harer onschuld (van haar geluk?) zeker nooit had gedroomd. De eenvoudige burgerdochter van Rome had waarschijnlijk niet gedacht ooit te zullen gebieden over Frankrijks gravinnen, markiezinnen en hofdames, die thans vol bewondering aan hare voeten lagen geknield, bedelend om haar gunst en gereed zoo stipt mogelijk haar bevelen ten uitvoer te brengen, als ware ze een Koningin, verheven door aanzien en macht. Als ze overmoedig is geworden, dan is het zeer zeker niet aan haar alleen te wijten.</p>
<p>Op den zevenden Augustus des avonds om elf uur was alles gereed. De zes-en-dertig uitverkorenen hadden zich vereenigd in de zaal van een huis, dat door Lorenza gehuurd en door de eenzame, afgezonderde ligging uitnemend geschikt was tot het doel. Ook de prachtige tuin, die het omgaf, en waarin groote boomen zich majestueus ten hemel verhieven, leenden zich uitstekend tot het gebruik, dat er van moest worden gemaakt. Voor 't overige had men gezorgd alles zoo interichten, dat het effekt niet twijfelachtig kon zijn.</p>
<pb n="631"/>
<p>Eerste bedrijf. Verwisseling van kleederen. De reinen moesten zich in 't kleed der onschuld vertoonen, werden in zes groepen verdeeld, die onderscheiden waren naar de kleur der sjerp, die ze om haar middel droegen. Zes er van waren zwart, zes blauw, de andere rood, violet, rose, terwijl zes een kleur hadden, waarvoor geen naam bestaat. (impossible).</p>
<p>Tweede bedrijf. Intrede in den tempel der waarheid. Verbeeldt u thans, lezers, een hooggewelfde zaal, van boven verlicht en voorzien van zes-en-dertig fauteuils; een troon waarop Lorenza, geheel in 't wit gekleed, is gezeten met twee personen aan hare zijde, wier sexe men niet kan onderscheiden. Langzamerhand, schier onmerkbaar, verbleekt het schijnsel des lichts en hoort men uit den mond der grootmeesteres het bevel om het linkerbeen te ontblooten, tot waar de dij begint, den rechterarm in de hoogte te steken en er meê te gaan leunen op een in de nabijheid staande zuil.</p>
<p>De twee gestalten naderen ieder met een zwaard in de hand en binden de armen en beenen der dames met een koord aaneen; - Verbeeldt u dit alles, verplaatst u in het schemerduister der groote zaal, bedenkt, dat reeds een zekere vrees voor het geheimzinnige de dames bezielt en zegt mij, of het niet zeer geschikt is om de reeds verhitte verbeelding nog meer te spannen en de zenuwen, reeds geschokt door het onnatuurlijke der zaak, gansch en al in de war te brengen.</p>
<p>Derde bedrijf: Plechtige inwijding in de geheimen met een hiertoe expresselijk vervaardigde redevoering van Lorenza. Een speech is bij zulke vergaderingen onmisbaar.</p>
<p>We geven thans het woord aan den schrijver der mémoires. Lorenza spreekt: ‘L'état, dans lequel vous vous trouvez est le symbole de votre état dans la societé. Si les hommes vous éloignent de leurs mystères, de leurs projets, c'est qu'ils veulent vous tenir à jamais dans les chaines de la dépendance. Dans toutes les parties du monde la femme est leur première esclave, et puis le serail où un imbécile enferme cinq cent d'entre nous, puisque dans ces climats sauvages nous n'osons nous asseoir à coté d'un époux chasseur. Nous sommes des victimes, sacrifiées à des dieux cruels. Si, brisant ce joug honteux, nous concertons aussi nos projets, vous verrez ce sexe orgueilleux ramper et mendier nos faveurs.’</p>
<p>Bravo! Bravo! zoo goed als Cagliostro de vader van het spi-<pb n="632"/>ritisme is, zou zijne vrouw de moeder der emancipatie kunnen genoemd worden. Doch luistert, ze gaat voort:</p>
<p>‘Laissons les faire leurs guerres meutrières ou débrouiller le chaos de leurs lois; mais chargeons nous de gouverner l'opinion, d'épurer les moeurs, de cultiver l'esprit, d'entretenir la délicatesse, de diminuer le nombre des infortunes. Ces soins valent bien ceux de prononcer sur de futiles querelles.’<note n="1)" place="foot">Mém. authent. p. 51, e vlgd.</note></p>
<p>Had Lorenza er maar steeds aan gedacht, ze zou voor veel kwaad zijn bewaard gebleven! Waarschijnlijk vergat ze tevens, zoo sprekende, waarom ze Petersburg had moeten verlaten, hoeveel hoofden ze daarna reeds door haar schoone oogen op hol gebracht had, vergat ze tevens de innige verstandhouding die er bestond tusschen haar en den chevalier d'Oisemont en die van vroeger tusschen haar en den heer Duplaisir.</p>
<p>Vierde bedrijf. De banden worden losgemaakt. Volgen tal van beproevingen, die het corps d'élite in den tuin heeft door te staan en waarvoor deze zeer geschikt is; door te staan, zullen ze waardig gekeurd worden vrouwelijke maçons te zijn. Allen bestaan den kamp. Volgen na den terugkeer de goedkeuring van den geest der waarheid zelven en de gelukwenschingen der grootmeesteres.</p>
<p>De geest der waarheid is Cagliostro in eigen persoon, die op een gouden bal nederdaalt en van wien het heet: ‘Celui que vous voyez est l'immortel, le divin Cagliostro, sorti du sein d'Abraham sans avoir été conçu et dépositaire de toute science connue et inconnue de la terre.’</p>
<p>Volgt op bevel van den goddelijke een vrij onkiesche scène, waarbij de dames zich moeten vertoonen in het kleed der waarheid, dan een speech, eindelijk de kus der vriendschap, waartoe Lorenza het voorbeeld geeft, en de groote man stapt wêer op zijn gouden bal en verdwijnt, zoo als hij gekomen is, terwijl het geheel besloten wordt met een souper, dat tot 's nachts drie uur duurde, waarop Seraphina uitblonk door schoonheid en bevalligheid en dat ons beschreven wordt op de volgende wijze:</p>
<p>‘Peu à peu la lumière revint. Et après quelques momens de calme, on entendit un bruit comme si le parquet s'abimoit. Il s'abaissa presqu'en entier et fut bientôt remplacé par une table somptueusement servie. Les dames s'y placèrent. Alors entrèrent
<pb n="633"/>trente six Génies de la vérité, habillés en satin blanc, un masque déroboit leurs traits. Mais à l'air leste et empressé avec lesquels ils servoient, on voyait aisément, que les êtres spirituels sont bien au-dessus des grossiers humains. Vers Te milieu du repas la grande Maitresse leur fit signe de se démasquer; alors les dames reconnurent leurs amans. Quelques unes, fidèIes à leurs sermens, alloient se lever.</p>
<p>Elle leur conseille de modérer ce zèle en observant que le temps des repas étoit consacré à la joye et au plaisir’........<note n="1)" place="foot">Mem. t.a.p. p. 65.</note> ‘Les Génies se mirent à souper. Vingt fois la mousse petillante du vin de sillery jaillit au plafond. La gayté redouble; les épigrammes arrivent, les bonmots se succédent, la folie se mêle aux propos, les gazes deviennent nécessaires, bientôt même ils vont se déchirer, l'yvresse du bonheur est peinte dans tous les yeux, les chansons ingénues en sont l'interprète, d'innocentes caresses sont permises, il se glisse un peu de désordre dans les toilettes; on propose la danse, les sens déja émus l'attendoient, on valse plus qu'on ne saute; le Punch délasse des contredanses répétées; des cabinets voisins sont le théatre des explications, l'amour exilé depuis qnelque temps sécoue son flambeau, on oublie les sermens, le génie de la vérité, les torts des hommes, et tour à tour on tombe dans leurs bras où l'on abjure l'erreur de l'imagination.</p>
<p>‘Cependant l'on évitoit les regards de la grande Maitresse, qui s'étoit éclypseé pendant une bonne demi-heure avec le chevalier d'Oisemont. Elle rentre un peu échevelée. “Il n'est plus temps, dit elle, de vous nier les faits. Voilà le but de nos connoissances. Etudiez vingt ans, meditez comme Locke, raisonnez comme Bayle, ecrivez comme Rousseau, tout ce que vous saurez, c'est que le plaisir est l'affaire essentielle de ce monde. Ce Temple lui est consacré, vous y viendrez lui rendre hommage. Mais n'oubliez jamais que les jouissances répétées tiennent au secret, qu'il n'est pas de bonheur sans mystère, que la multitude sotte, envieuse, fatiguante tue le plaisir et pour que chacun d'entre nous soit lié par le même serment et par le même interêt, terminons cette prémière séance par l'acte le plus saint, le plus innocent, le plus facile, le plus doux, le plus utile, le plus sérieux et le plus bouffon, mais le plus uni-<pb n="634"/>versel, qui existe.” - Chacun se retira accomplir l'ordre et aprês avoir remercié la fondatrice on eut recours au sommeil..’<note n="1)" place="foot">T.a. p. 67, 63.</note></p>
<p>Wat dunkt u van een dergelijke geemancipeerde moraal? Stelt dat we hier in alles eene vrije bewerking der geschiedenis bezitten, neemt aan, dat het verhaal der mémoires vreeselijk overdreven is en slechts onder voorbehoud kan worden geloofd, dit eene is zeker, dat zulk een samenkomst heeft plaats gehad, - verschillende couranten-artikels uit die dagen bewijzen het, - en ook, dat de verhalen er van in omloop zoo aanstootelijk waren, dat voor het vervolg, tot groote spijt der ingewijden, verboden werd nog meer séances van soortgelijk allooi te houden. 't Was dus de eerste en de laatste. Arme dames! Ge waart reeds zoo ver gevorderd!</p>
<p>Maar één ding had Lorenza met de gansche vertooning gewonnen: haar roem was gevestigd, van nu af zweefde haar naam op aller lippen; haar schoonheid was het onderwerp van alle gesprekken; zelfs aan het hof werd over haar gesproken; ja ook haar echtgenoot stelde haar sedert beter op prijs als mede in staat op deze wijze zijn schatkist te vullen en zoo aan zijn zucht naar weelde te voldoen.</p>
<p>Wat had toch de comte de St. Germain, aan wien Cagliostro, volgens de mededeelingen der ‘memoires’ al wêer, zijn geheimen te danken had, in het echtpaar dankbare en prijzenswaardige leerlingen! Och, of hij er getuige van had kunnen zijn, hoe goed ze den raad opvolgden, weleer bij hun bezoek te zijnent door den Dieu des croyants gegeven:</p>
<p>‘Sachez que le grand secret de notre art est de gouverner les hommes et que l'unique moyen est de ne jamais leur dire la vérité. Ne vous conduisez pas suivant les rêgles du bon sens, bravez la raison, et produisez avec courage les plus incroyables absurdités. Quand vous sentirez ces grands principes s'affoiblir, mettez vous en retraite, recueillez vous et parcourez la terre, vous y verrez que les plus absurdes extravagances y obtiennent un culte. Les folies reviennent sous des noms différens, mais elles sont éternelles. Le tombeau de St. Médard a remplacé l'ombre de St. Pierre, le baguet de Mesmer, la Piscine du philosophe Nazaréen; souvenez vous que le premier ressort de la nature, de la politique, de la société est la réproduction, que la chimère des mortels est d'être immortels; de connoître l'ave-<pb n="635"/>nir lors même qu'ils ignorent le présent, d'être spirituels, tandis qu'eux et tout ce qui les environne est matiêre’<note n="1)" place="foot">Mem. Auth. p, 21.</note>. Wat zou hij zich hebben verheugd! Ook daarover dat men zijn woord zoo juist in het geheugen had bewaard: ‘qu'il falloit fuir, détester, calomnier les gens d'esprit; flatter, chérir, aveugler les sots, repandre avec mystêre que St. Germain (zet hiervoor le comte de Cagliostro) étoit agé de cinq cents ans; faire de l'or, du thé et <hi rend="i">des dupes surtout</hi>.’<note n="2)" place="foot">t.a.p. Men houde bij deze aanhalingen in het oog, wat ik reeds boven opmerkte aangaande het bezoek bij St. Germain. Niet om de historische waarde heb ik haar dan ook medegedeeld, wellicht is deze zeer gering, maar omdat ze ons zoo juist den geest der eeuw en de charlatans uit die eeuw leeren kennen. Het is overigens ook vrij onverschillig, aan wien Cagliostro zijn levenswijsheid te danken had. Wat een
ander niet wist, vond hij zelf wel uit.</note> Hij zou zich op zijn ouden dag bepaald van pleizier verkneuterd hebben!</p>
<p>Hoe dit zij, Cagliostroos roem taande niet en alles liep samen om dien steeds te verhoogen. Het geluk achtervolgde zijn schreden, schier geen distelen groeiden op zijn weg.</p>
<p>Te Parijs werd hij nu ook wêer aan zijne vroegere liefde herinnerd. Moge ook in zijn memorie van verdediging, door hem tijdens zijn verblijf in de bastille geschreven, uitdrukkelijk vermeld zijn, dat hij voornemens was bij zijne komst te Parijs stil te leven en zich niet meer met de geneeskunst af te geven, dat hij hierin woord gehouden en elk verzoek te dien opzichte had geweigerd’.....'t is niet zoo. Doch we zijn in het leven van den beruchten kwakzalver aan mystificaties, kleine zoowel als groote, gewoon.</p>
<p>Maar we vragen: wat zou hij ook anders hebben gedaan op de herhaalde aanvragen van den kardinaal de Rohan, die tot hem kwamen? Hoe zou hij dezen getrouwen vriend en bewonderaar iets hebben kunnen weigeren, te meer nu er een menschenleven op het spel stond en wat het voornaamste was....hij geschikte gelegenheid had de mannen der wetenschap in den weg te treden, die hem reeds zoo dikwijls den voet hadden dwars gezet!</p>
<p>Deze (de kardinaal nl.) hoewel zelf geen baat bij hem gevonden hebbende, toen hij te Straatsburg ziek was, had desalniettemin een onbepaald vertrouwen op de wonderkunst van
<pb n="636"/>den man, wiens naam door gansch Parijs met eere werd genoemd; een vertrouwen, waarvan hij een weinig later de wrange vruchten zou plukken.</p>
<p>Doch ter zake! Daar de broeder van den kardinaal-groot aalmoezenier, de prins de Soubise, gevaarlijk ziek lag en door de mannen der kunst als onherstelbaar was opgegeven, onbekend als deze schenen met de kwaal, waaraan hij leed, wist Rohan, na tal van mislukte pogingen, (Cagliostro liet zich gaarne nooden), hem eindelijk te bewegen om zich over den patient te ontfermen. Onbekend bij de huisgenooten, die wellicht bij geruchte van hem hadden gehoord, doch nimmer in persoonlijke aanraking met hem waren geweest, en dus te eerder toegelaten, daar er toch geen hoop op herstel meer was en men veronderstelde, dat alle hulp ijdel zou wezen, verzocht hij gedurende eenigen tijd met den prins alleen te mogen zijn, hetgeen hem werd toegestaan. De twee dienaren, die zich in de kamer bevinden, verwijderen zich, en na ongeveer een uur toevens deelt hij den kardinaal als uitslag zijner onderzoekingen, het volgende mêe:</p>
<p>‘Worden de voorschriften, die ik geef, getrouw en onvoorwaardelijk opgevolgd, dan kan de prins na verloop van twee dagen opstaan en in de kamer wandelen, binnen acht dagen in een rijtuig uitgaan en na drie weken zijn opwachting te Versailles maken.’<note n="1)" place="foot">Jules de St. Félix. p. 66.</note></p>
<p>S'avonds bij zijn terugkomst diende hij den prins eenige droppels toe uit een flesch door hem meêgebracht, en na dit eenige malen telkens in verminderde hoeveelheid herhaald te hebben, gebeurde alles zooals door hem voorspeld was.</p>
<p>Dat na deze wonderbare genezing, waarvan zelfs de geleerden versteld stonden, ja, waarover ze maar liever een diep stilzwijgen bewaarden, de roem van Cagliostro nog hooger klom, behoef ik zeker niet te zeggen.</p>
<p>Hij werd het voorwerp der algemeene vereering; zelfs het hof te Versailles kon niet langer de onverschilligheid, die het tot nog toe had geopenbaard, blijven bewaren - het publiek, waartoe toch het hof ook wel zal behooren, vergoodt meestal de opgaande zon, maar wee haar! zoo ze begint te tanen - allerwege prijkte zijn beeldtenis<note n="2)" place="foot">Peu de temps après mon voyage de Paris, on a fait ma gravure parfaitement ressemblante. Ma figure a été exposée chez tous les marchands d'estampes de la capitale, Lettre au Peuple Anglais p. 62.</note> hier in marmer, daar in
<pb n="637"/>brons, elders weêr op papier. Zelfs de dichtader ging open en de geest der poëzie werd vaardig over een der aanbidders, die zich niet kon wêerhouden onder het portret te vertellen, wat reeds niemand meer in twijfel trok: dat Cagliostro groot was en verheven, menschlievend en bescheiden. Mocht hij ook door zijn werk het woord tot waarheid maken:</p>
<lg type="poem">
<l>‘Zoo lijmt en zoo kramt, dat de Muzen zich schamen,</l>
<l rend="; 1tab">De kwart-poëtaster zijn verzen tesamen,’ -</l></lg>
<p>hij zweeg niet maar dichtte het vierregelig kreupelrijm:</p>
<lg type="poem">
<l>‘Ziet van den menschenvriend hier 't welgelijkend beeld,</l>
<l>Van hem, die door zijn kunst de kranke menschheid heelt,</l>
<l>Den duur des levens lengt, der armen nood verlicht,</l>
<l>En slechts belooning vindt in 't goede, dat hij sticht!’</l></lg>
<p>‘Zooveel woorden, zooveel leugens!’ zeggen wij, maar toen riep de menigte: ‘hier is niets te veel gezegd!’ Had men maar achter de schermen gezeten, men zou spoedig hebben bemerkt, dat dit alles een nog grooter belooning meebracht, belooning van materieele waarde, dat het voor hem de laatste hinderpalen uit den weg ruimde, die hem beletten voor als nog het ideaal zijns levens in al zijn uitgebreidheid te verwerkelijken.</p>
<p>En waarlijk, hij zou zijn geslaagd en de kroon gezet hebben op het werk, 't welk hij had begonnen, hij zou de ‘franç-maçonnerie Egyptienne’ ten toppunt van luister gevoerd en de keur van Frankrijks adel, die aan de buitensporige voorwaarden, door hem gesteld, konden voldoen, ten getale van dertien, als meesters der orde om zich vereenigd hebben, ware het niet, dat omstandigheden buiten hem haar ‘tot hiertoe en niet verder’ hadden gesproken, hem noodzaakten zijn plan te laten varen en de oorzaak werden van zijn aanstaanden ondergang, waardoor hij langzamerhand weêr verzonk in het niet, waaruit hij was gesproten; zij het ook, dat deze grootendeels door de onvoorzichtigheid van Lorenza in het leven werden geroepen; van Lorenza, die zich mengde in intrigues, waarvan het einde voor de daarin betrokken personen zeer, zeer noodlottig mag worden genoemd.</p>
<p>&nbsp;</p>
<p><hi rend="i">(Slot in het volgend nommer)</hi>.</p></div>
<div type="chapter">
<interpGrp>
<interp type="primair" value="admi001"/>
</interpGrp>
<pb n="638"/>
<head rend="h3">Geslingerd tot in den dood.
<lb/>Door Bato van de Maas.</head>
<p>‘Best jonk!’ zoo sprak een duitscher, genaamd Habenik, een dood bedaard jonkman aan, die met hem in dit zelfde huis den titel van kommensaal voerde, - ‘von Stuiveren, herhaalde hij, kieks hierr! hier is ein wundersjeune anbot von eine meisjen...’ Na deze welsprekende voorrede plaatste Habenik zich naast van Stuiveren, die op een canapee zat te peinzen en las uit de Haarlemmer aldus: ‘Eine juffrou, uit den fatseunliken stand, fraagt eine kondietsjoon als juffrou von gezelsjaft - sjappp - sjap - of als hoeshoudster in eine kleine getsien. Zalaries wordt niet ferlancht.’ Wat zeg-je davon, frint? maakje davon kein gepruik? von? De jongeling, voor wien dit alles gesproken en gelezen werd, ging regtop zitten en scheen aandacht te hebben voor de stem uit de koerant, altans zag hij zijn duitschen huisgenoot opmerkzamer aan en trok glimlachend de koerant zachtjes naar zich toe.</p>
<p>Terwijl van Stuiveren alzoo half begeerig, half ongeloovig het voorgelezene namompelt, kunnen wij hem beter opnemen dan daareven in den diepsten hoek der rustbank. Zijn gelaat heeft iets eigenaardigs, schoon er een dofheid over ligt, die ons nimmer bevalt in een jong mensch. De glimlach neemt nu dat mistige weg en geeft er de aangename uitdrukking aan, die het toekomt. Zijn hoofdhaar is blinkend bruin en zacht en bedekt gedeeltelijk een bijna fraai voorhoofd, dat door twee frissche wenkbrauwbogen vol uitdrukking, als bezield wordt. Terwijl hij leest, schijnt al het leven van dat jonge mensch te gaan huisvesten in die wenkbrauwen en in een paar lichtblauwe oogen, die den buurman tans vragend en lachend aanzien. De
<pb n="639"/>neus maakt dit gelaat, dat onder het gewoel der menschen niet wordt opgemerkt, inderdaad belangwekkend.</p>
<p>‘Willen wij einmaal skreifen, von Stuiveren?’ vraagt Habenik nog al ernstig.</p>
<p>‘Ja,’ zegt deze, als kreeg hij in eens een gezigt.</p>
<p>Zij schrijven. Van Stuiveren trekt de kaart. ZEd., zoo luidde het antwoord der schoone Galathea, zou nader opgeven, hoe groot zijn gezin was en bepalen, van welken aard haar betrekking bij hem zijn zou. Deze briefwisseling leidde tot een samenkomst. De eene samenkomst tot de andere. Binnen weinig tijd was van Stuiveren geheel en al door de onbekende ingepakt.</p>
<p>- Zij is aanminnig en schoon, zeide hij tot Habenik; ik heb den steen der wijzen gevonden.</p>
<p>- Chelukkig mens! zegt de duitscher en juicht over zijn ridderlijken toestand en moedigt hem aan, voort te gaan op den roemvollen weg.</p>
<p>Van Stuiveren was een telg van echt hollandsch ras. Op een dorp, zoo vertelde hij Habenik te midden van zijn vreugde over de kostelijke ontdekking, en door verstandige ouders grootgebragt, was ik een natuurkind gelijk, vatbaar voor al wat schoon is en goed en geschikt voor iedere betrekking, die men een jongen van twintig jaar geven kan. Op dien leeftijd dan ook werd ik in de hoofdstad op het kantoor geplaatst, dat gij kent, zoodat ik mijzelven kon helpen, schoon vader dit niet eischte van mij. Deze wilde, dat zijn zoon alles van de wereld zien en genieten zou, wat strekken kon tot ontwikkeling van den beschaafden mensch. ‘Ik weet, schreef hij mij nog niet lang geleden, dat wij hier veel van dat alles missen, hoewel 't noodzakelijk is voor het maatschappelijk leven. Neem dan van wat de wereld u biedt, wat u past!’</p>
<p>Wat beteekende deze vertelling aan Habenik? Zocht van Stuiveren zich te regtvaardigen tegenover het beeld des vaders, dat hem vooral in deze dagen omzweefde? Behoefde zijn gedrag regtvaardiging?</p>
<p>Blijkbaar vertrouwde de oude man zijn zoon ten volle in de wereldstad. Hij wist, wat hij den knaap geleerd had; hij hield zich verzekerd dat zijn zoon uit al de verwarde gaven der groote stad zou kiezen in overeenstemming met de wenschen zijns vaders. De knaap had gevischt, gezwommen, gejaagd, in lucht en water geleefd en voorts - geleerd. De jongeling zou immers
<pb n="640"/>waar ook aangeland, het zelfde blijven doen? Daarop bouwde de vader. Maar die goede man was blijkbaar optimist, ook in zijn stadsbeschouwingen. Hij scheen de scylla en charybdis niet te kennen, die de hoofdstad heeft voor den onbekenden, jongen, onervaren reiziger op haar straatgebied tusschen de Muider- en de Haarlemmerpoort, het Y en 't Overjordaansche. Hij vertrouwde alles van het door hem geknede en geleide karakter, maar kende alles, wat dit in gevaar kon brengen, alleen bij naam.</p>
<p>Tot heden was de jonge van Stuiveren de zelfde gebleven. Hij had zijn tijd verdeeld tusschen het kantoor en geoorloofde ontspanning, welke laatste voornamelijk daarin bestond, dat hij, als groot minnaar van muziek, bijna iedere opera, haast alle konserten bijwoonde. Voorts hield hij zich op zijn kamer bezig met lektuur of met gesprekken, wanneer deze of gene bij hem aanliep of Habenik een uur beschikbaar had. Zij behandelden dan niet meer en niet minder dan de staatkundige gebeurtenissen der tijden; zelfs gebeurde het, dat Habenik hem verleidde tot het maken van een nieuwe europeesche statenverdeeling waarin natuurlijk Pruisen het leeuwenpart kreeg, maar Nederland, om van Stuiveren pleizier te doen, de beide noordelijke gewesten van België in mogt ruilen tegen Luxemburg. Van Stuiveren trad in dezen handel als zaakgelastigde van zijn koning-groothertog op, terwijl Habenik de belangen van Leopold behartigde.</p>
<p>Ook gingen zij soms op zomermorgens naar de omliggende dorpen, om daar het hart te verfrisschen in blijde herinneringen. Bij het gefluit der vogels, het rennen van vrije paarden door vrije weiden werd de herinnering een geheel nieuw leven, een blijde werkelijkheid.</p>
<p>Van Stuiveren was gelukkig bij deze tijdsverdeeling. Maar als het regende; dat in het midden der hoofdstad ieder gevoelig sterveling, hoeveel te meer dus een zoon van het lieve landschap, diep ter neder drukt; als het regende, zeg ik, dan was van Stuiveren zwaarmoedig en was de huilerige straat volkomen op zijn gelaat afgespiegeld.</p>
<p>Galathea kende zeer spoedig den jongeling in al zijn hoedanigheden, zoo goede als kwade. Was hij een vreemdeling in de verborgenheden der stad, zij geensins. Met afkeer of met ingenomenheid, al naar de omstandigheden, maar altijd met talent, beschreef zij hem de schaduw- en de lichtzijde van het stadsleven. Zij was daarbij een schoone vrouw: zij was daarbij de
<pb n="641"/>eerste, met wie de jeugdige van Stuiveren omgang had sinds al zijn leven.</p>
<p>Hoe aandachtig luisterde hij naar haar schetsen; hoe bewonderde hij haar dengd! Want dit vooral deed zij hem beseffen: ‘het is niets voor ons, braaf te zijn, zoolang wij niet beproefd zijn!’</p>
<p>‘Zij had die proef doorstaan!’ ‘En hoe glansrijk’, behoefde zij niet te zeggen; zij liet het den jongeling gissen en dit was zeer zeker in haar voordeel, want binnen weinig weken hield hij haar voor volmaakt. Wat zeide hij ook weêr van haar tegen Habenik?</p>
<p>Vooral hield Galathea veel van studie. Muziek beminde zij hartstogtelijk. Huishoudster - o, hoe naief, had zij tot van Stuiveren gezegd - daar was nu geen spraak meer van, niet waar? Zij zou toch daarom zijn onschatbaar gezelschap niet behoeven te missen? Zij gevoelde zich zoo gelukkig in zijn bijzijn. Zij kon zooveel van hem leeren. O, als hij haar onderwijs gaf in den zang, of een gedicht voordroeg, dan was zij innerlijk zoo geroerd. In een onbewaakt oogenblik sloeg zij vol versmachting en verzuchting de oogen ten hemel, hem haar eenigen vriend op aarde noemende in onhoorbaar gelispel. Hoe kon van Stuiveren zich anders dan in een paradijs verplaatst gevoelen, in een zuiver elizeesch wingewest van nektar en ambrozia! Vriendschap - wat is vriendschap bij dit verhoogd zieleleven; zeg niet meer: vriend, o Galathea! die naam klonk weleer, toen de zon van ons verkeer nog in de weegschaal stond, - maar tans, in het teeken van de kreeft opgestegen, is hij wanklank, is hij leugen geworden.</p>
<p>Al hooger en hooger steeg de zon - - - en toen Habenik, zich met hem verplaatsende in dien gloed met het doel hem eenige graden te laten dalen, Schiller's jongelingslied van Laura zong - toen juist raakte van Stuiveren in vuur en vlam en had hij een lied gevonden, dat zijn toestand ten getrouwste vertolkte. ‘Deine Blicke,’ zeide hij tot Galathea.</p>
<lg type="poem">
<l>‘Deine Blicke, wenn sie Liebe lächeln,</l>
<l>Könnten Leben durch den Marmor fächeln</l>
<l rend="; 1tab">Felsenadern Pulse leihn,</l>
<l>Träume werden um mich her zu Wesen,</l>
<l>Kann ich nur in deinen Augen lesen,</l>
<l rend="; 1tab">Galathea - mein!’</l></lg>
<pb n="642"/>
<p>Zoo vurig beminde van Stuiveren reeds, dat hij niet anders meer in haar zag dan de godin zijns levens...Welnu! mogt hij dat niet? Nu zij ook spreekt van liefde; nu zij hem ook met zoete woorden in een nieuw levenstijdperk toovert, nu zij hem eindelijk vergunt haar te omhelzen en aan zijn onstuimig hart te drukken - waarom zou hier dan geen verloving zijn?...Aanminnig lachte zij hem tegen, liefkoosde hem en noemde hem met namen, die hem bedwelmden...Wie onzer zou dat weêrstaan? Niemand onzer dan zulk een die, doorkneed in de leer der maskers, de reine, heilige liefde weet te onderscheiden en in het hoogste toppunt van verlokking blijft onderscheiden - ja dan te meer - van de kunstigst nagemaakte. Die kunst kende van Stuiveren niet eens bij naam. In den zoeten waan, door niemand onzer te gispen, dat hij offerde op het heilig altaar der onsterfelijke dochter van Jupiter, dwaalde hij rond in de Sferen van Pandémos, die de grot en kunstwerken van Calypso op 't bedriegelijkst had nagebootst.</p>
<p>Des anderen daags na zulk een samenzijn, waarin de kunstenarij volkomen had gezegepraald op 't ridderlijk vertrouwen, klopte Habenik bij van Stuiveren aan de kamerdeur en kreeg geen antwoord.</p>
<p>De duitscher stond een oogenblik in beraad of hij al dan niet zou binnengaan. Dit zou hij eindelijk gedaan hebben, maar hij bevond nu, dat de deur gesloten was. Hij schrikte er van daar dit een geheel ongewone gebeurtenis was. Nog was hij bezig met zich beangst te maken, toen een onstuimig stappen in den gang hem deed omzien naar den trap: het was van Stuiveren. Wild draaide deze het slot der kamerdeur om en wierp zich neêr op de kanapee, de zelfde, waarop hij toen die onvergetelijke koerant gelezen had. Hij riep den verbluften Habenik binnen en verzocht hem, de deur ‘op slot te gooien’.</p>
<p>- Niet tuis - op reis gegaan - op de vlugt gegaan voor dezen misdadige, sprak van Stuiveren, zich op de borst slaande.</p>
<p>- Niet toes...op reis...op de fluucht...luidde de echo dezer hartstogtelijke ontboezeming uit Habenik's beklemden boezem, in nog beklemder hollandsch.</p>
<p>- Ik ben een ellendeling, riep van Stuiveren uit - ik ben slechts waard, dat de wereld mij wegtrapt...vergiffenis is er niet in den hemel of op de aarde voor mijnsgelijken...ik begeer ze ook niet.</p>
<pb n="643"/>
<p>Habenik deed alsof hij iets zocht, beschouwende van Stuiveren nog eens nauwkeurig, hem opnemende van top tot teen, tastte in zijn zakken, drukte zijn vestzakken tusschen duim en vinger, zag overal rond en deed dit zoo lang, zoo natuurlijk en zoo angstig, dat van Stuiveren een oogenblik later het zelfde deed. Toen hield Habenik op met zoeken en de beurt was aan van Stuiveren gekomen, die echter nog angstiger zocht dan Habenik, die nu op zijn beurt een vraagteeken was. Een gloed overtoog het gelaat van van Stuiveren. Vuur sprong uit zijn oogen. In een oogenblik was zijn geheele kamer 't onderst boven geworpen. Te trotsch om Habenik te belijden wat hij vreesde, liet hij 't den duitscher raden. Deze had alles begrepen. ‘Zoek niet meer en raas niet meer, van Stuiveren! het is weg.’</p>
<p>Verontwaardigd maar ook beschaamd keek van Stuiveren op en vraagde heesch: ‘weg?’</p>
<p>- Kewies, antwoordde Habenik. Ik had ook gedacht, dat gij bésiek waart, een aandoenlijke Circe-geschiedenis te doorleben, maar zelfs dien naam is uw schoone onwaardig! Deze Kalathea is ver beneden de minste Circe geblefen. Laat 't nu goed zijn. Soeke nit meer, scheld uzelven niet meer.</p>
<p>Van Stuiveren sloeg de handen wild voor de oogen.</p>
<p>Habenik ruimde de uitgehaalde kasten en laden op.</p>
<p>Er was een oogenblik stilte.</p>
<p>- Gij hebt haar nooit gezien, koele Germaan! riep van Stuiveren opspringende uit, de kamer als met groote stappen metende.</p>
<p>- Dat is waar, ging Habenik voort, al zijn hollandsch vertoonende, maar gekend toch wel, van Stuiveren! Hebt gij Heine's verhaal gelezen van zijn liefdesavonturen met Laura en zijn vermiste bankbiljetten?...Ik wel.</p>
<lg type="poem">
<l rend="; 1tab">‘Daar stond ik nu, de leêge naarheid.</l>
<l rend="; 2tab">Was Laura's kus dan ook bedrog?...</l>
<l rend="; 2tab">Ach! 'k vraag hier met Pilatus <hi rend="i">nog</hi></l>
<l>- En 'k was de handen: - ‘wat is waarheid?’</l></lg>
<p>- Dat heeft Heine nooit gezegd...</p>
<p>- Das heeft Heine kesegt, koet hollans en jei halt je koet, dat gij nun ook in uw deerniswaarde gebaren vraagt: Wat is waarheid? Wat is waarheid in de liefde? Gij hebt er alle reden fuur.</p>
<p>Dit gezegd hebbende, kon de duitscher een glimlach niet
<pb n="644"/>onderdrukken, juist toen van Stuiveren hem met scherpe blikken volgde en wien alzoo die spotlach niet ontging.</p>
<p>- Gij schijnt haar voor misdadig te houden, maar, vergis u niet, dat ben ik, mijnheer! Ik was de slechte, aan de natuur trouwlooze knaap en ik verdien maar al te zeer, dat zij me ontvloden is.</p>
<p>- Zij is niet u, maar het gezag ontvloden, mijnheer, zeî Habenik op een toon, alsof hij boos werd....denk niet meer aan haar, zij is zelfs beneden de vlugtigste herinnering....Nichts werth!</p>
<p>Met deze woorden liet Habenik den jongeling alleen.</p>
<p>Van Stuiveren had haar wèl gezien; hij had haar waargenomen met ziel en zinnen. Onuitwischbaar stond haar bekoorlijk beeld in zijn herinnering gegrift. Ondanks alles, had hij haar lief en zou haar nimmer vergeten, haar zoo schoon, haar, zoo vol geest en leven, haar, zijn eerste liefde....</p>
<p>‘Maar,’ zuchtte hij zacht, zoo zacht dat hij zelf het niet kon hooren, - ‘als zij mij nu ook zoo bemind had, zoo hartelijk en zoo innig, dan zou zij.....’</p>
<p>‘Maar zij was niet een dier slechten om mij om te tooveren in een - gelijk Ulysses' reisgenooten in.....’</p>
<p>‘Hoe schoon is zij!’ - sprak hij luider - ‘de genius der verheven schoonheid had haar aangeroerd...alleen een godendochter omhelst een sterveling alzoo. Ik, ik alleen ben de schuldige; omdat ik zulk een gewoon sterveling ben. Ik verstond niet de taal der verheven godheid noch wist haar beroering, haar bekoring te waarderen...Ik, ellendige!....’</p>
<p>&nbsp;</p>
<p>Van Stuiveren, overwogen hebbende in kalme oogenblikken, bijgestaan wellicht door de praktische wereldbeschouwing van Habenik, dat de verschrikkelijke tijd mogt naderen die hem welbehagen zag vinden in de lage sferen der wereld, verliet de hoofdstad en vestigde zich voor eigen zaken in een kleine provinciestad.</p>
<p>Wij willen, in het geval, waarin van Stuiveren verkeerde, toegeven, dat deze maatregel goed was. In ieder ander geval echter zouden wij ouders willen ontraden, voor hun zonen een kleine stad boven een groote de voorkeur te schenken. In een kleine stad worden hun zonen ploerten; zij kunnen dit Nemesiszwaard niet ontkomen. In een groote stad worden zij mannen.</p>
<p>Van Stuiveren zou, behoudens zijn idillische en prikkelbare
<pb n="645"/>natuur, in de hoofdstad een man zijn geworden, want een wereldstad is een opvoedingsgesticht voor groote en kleine jongens - als hun maar de regte weg blijft aangewezen.</p>
<p>De melankolieke tint, die we in 't eerst slechts vlugtig waarnamen op van Stuiveren's gelaat, scheen nu een blijvende trek bij hem te zijn geworden. Uiterlijk was hij kalm en in het dagelijksch verkeer zelfs stil. Slechts weinigen kenden hem en van zijn gemoedstoestand wist geen sterveling aldaar. In dezelfde mate dan als hij zich weinig kon uiten, kwam er in zijn binnenste al meer op de groote rekening: want ook het menschelijk gemoed heeft, behalve zijn debet en credit -, zijn statische en dinamische elektrisiteit.</p>
<p>Eens in zijn binnenkamer gekomen, stormde het in zijn ziel als in die van Faust, van Manfred en moest de orkaan een uitweg hebben. Hij riep met die forsche mannelijke zielen de geesten op om van hen het onmogelijke te eischen. Als eenmaal de zeven geesten voor hem verschenen waren, die de zeven zegels der hemelsche verborgenheden verbreken konden, riepen zij hem toe:</p>
<lg type="poem">
<l>‘Earth, ocean, air, night, mountain, wind, thy star,</l>
<l>Are at thy beck and bidding, child of clay!</l>
<l>Before thee at thy quest their spirits are -</l>
<l>What wouldst thou with us, son of mortals, say!...’</l></lg>
<p>Daarop was dan zijn diepgevoelde bede: ‘Forgetfulness!’</p>
<p>- Vergetelheid!...</p>
<p>God-zelf is het verleden niet magtig....ruischt het om hem henen....</p>
<p>En toch is het alsof de stem er bijvoegt, terwijl zij verdwijnen: ‘Daar is één magt; die zou u kunnen helpen; maar gij moet haar zelf ontdekken!’</p>
<p>&nbsp;</p>
<p>Een peinzend, min of meer zwaarmoedig man, als hij maar niet terugstootend koud is, is dikwijls het voorwerp van aandacht en aantrekkelijkheid voor brave, denkende vrouwen. Van Stuiveren mogt verachtelijk in eigen oogen zijn, dit maakte hem volstrekt niet minder achtenswaardig in den kring waarin hij zich als een somnambule bewoog. Men hield het er voor, dat hij stil verdriet in zich omdroeg. Nu is er geen vrouw, die dit niet onmiddelijk en zonder vorm van overweging zelfs aan mis-<pb n="646"/>lukte of miskende liefde toeschrijft. De man, die daaraan lijdt, verdient in haar oog achting en medelijden, daar hij de liefde dier vrouw zoo hoog waardeert, dat hij er zelfs de martelaar van is. Beminnelijke drogreden, wie zou ze niet beamen voor een oogenblik! Van Stuiveren bemerkte aldra, hoe hij het voorwerp werd van allerlei misvatting naar zijn oordeel en trok zich bescheidenlijk terug.</p>
<p>&nbsp;</p>
<p>Maar deze zelfmiskenning kon niet blijvend zijn in een kring als waarin van Stuiveren nu leefde, en waar men hem om zijn regtschapenheid in zaken en zijn opregtheid in den omgang meer en meer leerde hoogschatten. Ook kon zijn gevoelig hart op den duur niet gesloten blijven voor zoo menig blijk van teederheid en hoogachting, dat hem van meisjes ten deel viel. Het duurde dan ook niet lang, of van Stuiveren bemerkte tot zijn ontsteltenis, dat hij opmerkzamer werd voor eene uit den grooten kring van meisjes om hem heen en dat hij invloed op haar had. Hij schrikte er zelfs van, toen hem dit meer en meer bleek waar te zijn en andermaal deed hij als de gewonde Achilles. En andermaal was 't alsof hem verschenen:
<lb/>‘Earth, ocean, mountainspirit and his star....’
<lb/>en alsof zachtkens de gordijnen zijner tent bij den ingang werden opgeheven en hem in de verbijsterde ooren werd gefluisterd: ‘Eurèka!’</p>
<p>Het was hem of hij ontwaakte en de naklank nog op zijn lippen bespeurde. <hi rend="i">Hij</hi> had dus geroepen: Eurèka!</p>
<p>Welaan! riep hij moedig uit. Laat ons den loop der zaken niet tegenwerken. God weet, dat ik slechts de speelbal ben des lots. En reeds den volgenden avond klonk 't anders en hoorde men hem zeggen:</p>
<p>‘Nafta, wat zoudt gij antwoorden?.’</p>
<p>&nbsp;</p>
<p>Nafta, de beminnelijke schoonzuster van zijn handelsvriend, had hem reeds van den beginne met opmerkzame blikken gevolgd, en was een der velen geweest, die zijn lijden meenden te kunnen verklaren. Het was van Stuiveren niet ontgaan, dat dit bescheiden meisje hem met ongewone aandacht, schoon met talent verborgen, overal volgde. Weldra ook beangstigde hem dit niet meer zoo; weldra was 't hem een troost en een aanleiding voor hem om zichzelven niet meer zoo verworpen te vinden.
<pb n="647"/>Hij gevoelde, dat hij Nafta zou kunnen beminnen. En toen het na verloop van tijd tot een verklaring kwam en het hem duidelijk bleek, dat zij zeer aan hem gehecht was, toen meende hij aan zichzelven en aan haar opregte gevoelens voor hem verpligt te zijn, vertrouwelijk met haar te spreken - over zijn verleden - over de geschiedenis waarover hij eenmaal druppels van Lethe had afgesmeekt op de dringendste wijze. Nafta verbleekte. De stem van van Stuiveren was niet vast meer. Nogtans stond hij trotsch, met opgeheven hoofde tegenover haar, toen hij zijn hart ontlast had. Maar hoe kromp hij ineen van smart en teleurstelling, toen zij met trillende stem de bekentenis deed, dat zij alles in overweging zou nemen.</p>
<p>Een jongeling geeft aan een meisje wel dat regt, maar niet om er haar misbruik van te zien maken.</p>
<p>Een paar dagen later wees zij hem af.</p>
<p>Ontzettend vonnis! Vreeselijk lot!...</p>
<p>‘Vergetelheid!’ smeekte hij dringender dan vroeger, ‘vergetelheid!’ Van Stuiveren was als verpletterd.</p>
<p>Hoe! geregte God! was dit haar toeleg geweest - enkel maar te weten wat er omging in zijn binnenste? Daarvoor had haar liefde de zon doen opgaan over dit heuvelachtig landschap om 't eensklaps in zwarte duisternis te hullen? Liefelijke nevelen dan van weleer!...Een vloek over dezen boosaardigen toeleg was haast van zijn lippen gekomen, daarin iedere vrouw, de geheele wereld begrijpende, toen haar beeld in al de volheid voor hem trad. Neen, Nafte was edel van hart, zij was een bekoorlijk zacht meisje, dat hem wel beminde, maar door hemzelven was afgeschrikt om een stap te doen waaraan hijzelf zooveel bedenkelijks had verbonden.</p>
<p>En 't blijft de groote vraag, niet alleen, of van Stuiveren verpligt was aan Nafta die inlichtingen te geven, die zij niet vraagde, maar vooral, of de geheele gemoedsuitstorting niet in alle opzigten een dwaasheid was geweest?</p>
<p>Nu, het bleef bij die eene dwaasheid niet. Slechts korten tijd daarna verspreidde zich door de stad zijner inwoning het zonderling, het ongeloofelijke gerucht: dat hij verloofd was met - Nafta niet, maar met een ander meisje. De grooten der aarde in deze kleine stad kenden zijn uitzigten op Nafta, zoo niet alles wat er tusschen hem en haar was voorgevallen. Wat wonder dat dezen de handen in elkander sloegen en elkaâr als verplet
<pb n="648"/>aankeken, ja den eersten morgen zelfs het ontbijtuur vertraagden op het hooren van dit meer dan merkwaardig nieuws. De magistraten onder hen breidden hun bezorgdheid zelfs uit tot de rust der stad.</p>
<p>Van Stuiveren, onbewust dat hij zooveel wanorde dreigde aan te brengen in deze ordentelijke plaats, daar niemand hem er iets van zeide en alles om en achter hem plaats greep, zooals men dit meer op dit wereldrond ziet gebeuren, van Stuiveren, zeg ik, meer dan iemand kon vermoeden aan de grootste gemoedsellende ten prooi, had zich aan een meisje verbonden, dat hem innig lief had. Haar deed hij geen verslag van zijn lotgevallen. Hij gevoelde daartoe nu geen roeping en dit bragt hemzelf tot het bewustzijn, dat hij dit meisje niet beminde. Nieuwe wroeging. Nieuwe smart. Het meisje meende haar verloving met hem van ganscher harte en hij-zelf was er zeker van, dat zijn staat ver was van verloofde. Welke ontschuldiging had hij aan te voeren met eenig regt?</p>
<p>Toen hij op het punt stond, met Nafta gelukkig te worden, toen had hij een gevoel gehad, alsof een verkwikkende balsem nederdaalde op zijn wonden. Hij had de smart voelen wijken voor den invloed van een rein vrouwenhart. De kennis van de kenmerken der liefde werd hierdoor voor hem geopend en met die kennis zou 't hem gegeven worden - dit gevoelde hij - de weldadigheid te waardeeren, die een edel vrouwenhart aan iemand in zijn toestand kan betoonen. Welnu. Dit uitzigt op herstel, waarvan hij reeds den zaligen aanvang gevoeld had, werd hem plotseling ontnomen. Dit nu met alle inspanning van krachten vast te houden, als de eenige hoop op eindelijke verlossing uit de ketenen van schuldige herinneringen, deed hem deze dwaasheid begaan. En niet alleen een dwaasheid, maar erger, want ziehier het beloop en de gevolgen dezer daad van den geslingerden jonkman.</p>
<p>Toen hij op zekeren Zondag op den maaltijd was genoodigd door de ouders van zijn meisje, liet hij daarvoor bedanken en de mededeeling doen, dat hij zich niet wel gevoelde. Dien zelfden dag kwamen zij bij hem met hun dochter om te zien of zij ook iets konden doen ter verkwikking of opbeuring van van Stuiveren, want, ‘gelijk zij al gedacht hadden’, hij was lichamelijk wel, maar zeer neerslagtig. Een paar dagen later gelegenheid gevonden hebbende om met het meisje, dat hem zeer
<pb n="649"/>lief had, alleen te zijn, gaf hij de vrees te kennen, dat hij haar niet opregt behandeld had. Als uit een droom ontwakende greep zij zijn handen en zeide zenuwachtig: ‘wat bedoelt gij, van Stuiveren?’</p>
<p>- Vergiffenis voor een arm, diep te beklagen martelaar, jammerde hij. -</p>
<p>Zij sloot hem den mond en schreide. Hij nam haar hand weg en drukte die in zijn koude handen, zeggende.</p>
<p>- Uw goedheid en liefde heletten mij bijna het spreken, maar ik moet. Ik heb willen beproeven of 't mij gelukken mogt door uw liefde, een ondragelijk leed te dragen, dus het onmogelijke te doen. Het gaat niet.</p>
<p>Uw liefde is groot, maar ik heb haar overschat door te hopen, dat zij mijn gefolterd hart zou heelen en liefde inboezemen, de uwe waard...</p>
<p>- Houd op! was alles wat zij schreiende kon uitbrengen.</p>
<p>- Ik gevoel 't, ik heb zwaar misdreven jegens u en de wereld - schenk mij vergiffenis, geen liefde meer.</p>
<p>Kreten van diepe smart ontsprongen aan den geprangden boezem van het zoo straks nog gelukkige meisje. Die kreten drukten hem als een misdadiger het hoofd naar den grond en de bede kwam in hem op, dat hij onmiddelijk met den dood mogt gestraft worden voor deze groote fout. Hij huiverde voor zichzelven terug en durfde geen woord meer spreken, beseffende dat ieder ander woord doodelijk zijn kon voor een meisje, dat, kort te voren nog blij en gelukkig, door hem verpletterd was.</p>
<p>Bange stilte heerschte in het vertrek, slechts afgebroken door haar nog zooveel mogelijk ingehouden snikken.</p>
<p>Eensklaps viel zij hem om den hals, drukte hem met de kracht der waanzinnigheid aan haar boezem en vlood van daar.</p>
<p>&nbsp;</p>
<p>Wel terecht hadden haar geschokte ouders een dérgelijke handelwijze, zoo al van een knaap, niet verwacht van een man als van Stuiveren. Zij vermeden hem en zoo deed elk, die de familie kende van nabij. Van Stuiveren had in zijn kring al de achting noodig, die hem te voren was bewezen, om zich daar staande te houden.</p>
<p>Maar allen die eenigszins waren ingewijd in zijn gemoedsleven, beklaagden hem; zoo zeer als de ouders en vriendinnen van het
<pb n="650"/>zoo diepgetroffen meisje zich beijverden om haar op te beuren, zoo ook zijn vrienden om hem aflelding te bezorgen, want met leedwezen en vrees zagen zij hem stiller en afgetrokkener dan ooit te voren.</p>
<p>In die dagen van merkbaren aehteruitgang zijner gezondheid was het, dat iemand, van wie hij dit het allerlaatst verwachten mogt, zich zijner aantrok: een oudere zuster van Nafta. Deze vrouw, gehuwd met bovengenoemden handelsvriend en indertijd door Nafta mede geraadpleegd, had sinds van Stuiveren gadegeslagen met al de opmerkzaamheid eener verstandige vrouw en belangstellende zuster. Met schrik had zij zijn verloving vernomen zoo kort op zijn aanzoek om Nafta. Met velen noemde zij hem toen wispelturig en jegens vrouwen oneerbiedig. Maar met diep medelijden ook had zij den afloop dier verloving gezien en met kwalijk verholen berouw zijn in het oog loopend verval.</p>
<p>In die dagen sprak zij met Nafta.</p>
<p>- Nafta, zeide zij, bemint gij van Stuiveren nog?</p>
<p>- Ik heb medelijden met hem, was haar zacht antwoord.</p>
<p>- Gevoelt ge soms, dat dit medelijden de vroegere liefde is....ik vrees het ergste van dien jongen man, die inderdaad een beter lot verdient.</p>
<p>- <hi rend="i">Toen</hi> waart gij toch erg tegen hem?</p>
<p>- Daar was reden om te vreezen, dat hij u niet beter zou achten dan die eerste. Van Stuiveren heeft zich doen kennen als iemand die vertrouwen waard is en voor verdere marteling dient gespaard te worden.</p>
<p>- Zoo dacht ik er toen al over, maar....</p>
<p>- Maar uw liefde was niet diep genoeg, anders zoudt gij hem vrijgepleit hebben, beste meid!</p>
<p>Nu kan alles beter worden.</p>
<p>De zuster van Nafta had een ontmoeting met van Stuiveren en 't was dezen, alsof hij haar opzettelijk met dat doel vervolgd had, toen zij zeide:</p>
<p>- Het verwondert u dus niet, mij te ontmoeten?</p>
<p>Van Stuiveren moest bekennen, dat hij dit zoo zeer had gewenscht, ja, als hij 't zeggen mogt, zoo noodzakelijk gevonden had, dat hij....</p>
<p>Hij stotterde zoo wat.</p>
<p>Zij kwamen al pratende op het glibberig terrein van zijn jongsten kamp.</p>
<pb n="651"/>
<p>- Gij hadt zeker uw verbintenis met dat ongelukkige meisje reeds aan de familie gemeld?</p>
<p>- Neen.</p>
<p>- Hoe zoo? vraagde zij, schoon wetende, wat hij antwoorden zou, maar omdat het spreken er over met haar hem zeker veel zou verligten.</p>
<p>- Wijl ik al dadelijk gevoelde, dat ik misdaan had.</p>
<p>- Ik ken iemand, die dit zoo begrepen heeft.</p>
<p>- Zoo zijn er meer, maar die zijn te toegevend jegens mij.</p>
<p>- Ik wil opregt zijn, van Stuiveren! hervat Nafta's zuster na een poos zwijgens; ik was het, die de verbintenis van U met Nafta destijds ontraden heb. Maar daar ik nu weet, dat gij haar liefhebt met dien eerbied, dien ik voor haar durf eischen omdat zij er aanspraak op heeft, zoo hebt gij bij dezen mijn vriendschap en mijn voorspraak - indien ze U welkom zijn.</p>
<p>Zij stak hem na deze woorden haar rechterhand toe, die hij sprakeloos in de zijne drukte, terwijl hij haar met betraande oogen aanzag.</p>
<p>- Nafta, dus ging zij voort en ieder woord viel als een druppel balsem op zijn gewond hart, heeft diep medelijden met U. Herstel u dus en hernieuw het vertrouwen, dat door mij bij haar geschokt werd.</p>
<p>Terwijl nu iedere snaar in zijn gemoed trilde van herboren geluk, was het hem, alsof in deze zuster het beeld van zijn streven voor hem stond. Dankbaar nam hij afscheid van deze zijn weldoenster, die hem niet minder dan het leven had teruggeschonken. Het leven. Hij gevoelde, dat hij herleefde; dat hij nog kracht had om met nieuwen moed de wereld intetreden met zulk een goddelijke hulp.</p>
<p>De gelegenheid om Nafta te ontmoeten was spoedig daar. O, hoe klopte hem het hart, toen hij haar weder zag, toen zij hem groette, toen om zijnentwil haar boezem rusteloos op en nederging en zij hem zacht ontweek en eindelijk met hem sprak op dien minnelijken toon, die de weerklank mogt heeten van de angsten in zijn binnenste.</p>
<p>Zeer zeker, zoo dacht hij, zij heeft den martelaar liefgekregen om zijn rampen en zijn trouw.</p>
<p>Weinig woorden waren genoeg geweest om hem, in enkele samenkomsten bij haar familie, te overtuigen dat hij tans niet vergeefs om haar hand zou vragen. En nogtans wist zij alles,
<pb n="652"/>ja meer dan te voren van hem! Welk een geruststelling! Welk een blijde onafzienbare reeks van gelukkige dagen stond hun te wachten!</p>
<p>Hoe verrukkelijk was zij voor hem, toen zij tot hem zeide, nadat nu de zaak haar vol beslag gekregen had; ‘Pas nu maar op, dat gij spoedig beter zijt.’</p>
<p>&nbsp;</p>
<p>Gelukkige van Stuiveren!</p>
<p>Met deze hemelsche verschijning werd <hi rend="i">zijn</hi> aardsche loopbaan van nu aan gezegend! Aan <hi rend="i">zijn</hi> hart was dat kostelijk hart verloofd!</p>
<p>'t Is waar, nu wij haar van naderbij en in de glorie harer verloving aanschouwen, nu bewonderen wij haar. Haar blik dwingt tot eerbied. De jongeling, die haar de zijne mag noemen, die gevoel heeft voor deugd en schoonheid, bezit in haar een schat van ‘diamanten en paarlen,’ die nooit vergaat, die een blinkende en schitterende draad is door het leven desgenen dien zij bemint. Dien zij vergunt, de armen om haar lieve gestalte te buigen. Dien zij verwelkomt aan haar lachenden mond, door de gratie tot kozen en kussen en zegenen gevormd.</p>
<p>&nbsp;</p>
<p>Den zelfden morgen, dat zij ten altaar zouden gaan, zat van Stuiveren een oogenblik, in zijn geluk en de beschouwing van haar lieftalligheid verzonken, aan haar zijde. Nafta had zijn hand in haar handen gedrukt en hield hem als aan haar lippen geboeid, daar zij sprak van hun toekomstig huiselijk leven.</p>
<p>- Lieve zuster! zeide Nafta tot haar oudste zuster die bij hen was en nog een oog liet gaan over Nafta's keurig bruidskleed, dan komt gij dikwijls bij ons om ons te zien en ons nog wat te leeren, niet waar, van Stuiveren?</p>
<p>Hoe prettig!...</p>
<p>Van Stuiveren antwoordde niet; hij staarde nu langs haar liefelijk gelaat door het glas naar buiten - naar de straat, waar een jonge maar zeer vervallen vrouw zong ter begeleiding van een guitaar. Bleek als een doode, scheen hij onverhoeds getroffen door eenig onheil. Op geen van de onschuldige, vrolijke vragen zijner bruid antwoordde hij meer...</p>
<p>- O God! mijn geliefde! mijn bruidegom! riep Nafta en omhelsde - een lijk.....</p></div>
<div type="chapter">
<interpGrp>
<interp type="primair" value="18710501"/>
<interp type="primair" value="mans007"/>
</interpGrp>
<pb n="653"/>
<head rend="h3">Josef Balsamo.
<lb/>(Graaf Cagliostro).
<lb/>Door W.J. Manssen.</head>
<head rend="h4">II.</head>
<p>Wij verlieten Josef Balsamo, toen hij ten toppunt van glorie verheven, gansch Parijs van zich deed spreken. Van nu af d.i. van 1784, begint het meer tragisch, of wilt ge, het minder voorspoedig gedeelte van Cagliostroos geschiedenis. Hij ziet zich in moeilijkheden gewikkeld, die, mochten ze al geen schade doen aan zijn roem, toch de oorzaak werden, dat hij Parijs moest verlaten en hiermede de bron zijner inkomsten zag opdrogen.</p>
<p>Hij wordt beschuldigd deelgenoot te zijn in de beruchte zaak van het halssieraad, dat bekend is onder den naam van ‘collier de la reine;’ waarin naast hem de kardinaal de Rohan, de gravin La-Mothe, haar echtgenoot, Retaux de Villette, Marie Legay, zich noemende barones d'Oliva aan den eenen, Frankrijks koningin aan den anderen kant zulk een voorname, maar droevige rol hebben gespeeld.</p>
<p>Om nu te begrijpen, hoe de zaak in elkaâr zit en hoe een prins de Rohan hier verschijnt in het fraaie gezelschap van lichtekooien en afzetters, dienen we allereerst op de betrekking te letten, waarin de kardinaal, groot aalmoezenier van het hof, tot de koningin stond.</p>
<pb n="654"/>
<p>Gelijk bekend is was Marie Antoinette een schoone, trotsche vrouw en Rohan, hoewel van den geestelijken stand en dus door den eed der geestelijkheid gebonden, was in geenen deele de man van strenge, onberispelijke zeden zooals aan ieder, maar vooral aan zulk een hooggeplaatst kerkvorst passen. Integendeel, zoo van iemand dan kan van hem het bewijs van ontrouw aan zijn belofte van kuischheid met vrij veel zekerheid geleverd worden. IJdel zooals slechts weinigen zijn, gevoelde hij zich zeer gestreeld door de gunst, waarin hij tijdens zijn verblijf aan het Oostenrijksche hof bij Maria Theresia stond, en had reeds toen geen moeite gespaard om een goeden indruk te maken op het hart van de zestienjarige Marie Antoinette. Doch zoowel toen als later, als Frankrijks koningin, behandelde zij hem met een minachting en onverschilligheid als geen der andere hovelingen te dulden had en dit, naar men zegt, ten gevolge van lasterlijke beschuldigingen door den prins tegen haar moeder bij de maitres van Lodewijk XVI, de gravin du Barry, ingebracht.</p>
<p>Ook de tijd had hierin volstrekt geen verandering gebracht; integendeel, de verwijdering tusschen de vorstin en den hoveling was, kon het, nog grooter geworden. Het was hem echter onmogelijk zonder de hofgunst te leven en zeer waarschijnlijk is het, dat hier, zooals zijn gansche gedrag en houding doen vermoeden, nog gansch andere min edele hartstochten in het spel kwamen dan de zucht om zijn ijdelheid te bevredigen. Geen poging, die hij deed om zijn doel te bereiken, mocht gelukken; ze bleven alle zonder den gewenschten uitslag.</p>
<p>Zoo stonden de zaken, toen hij, ten einde raad, in een oogenblik van moedeloosheid en verregaande neêrslachtigheid de gravin La Mothe deelgenoot maakte van zijn geheim. Door zijn vriendschap met Cagliostro, wiens huis immer voor hem open stond en dat hij dan ook meermalen bezocht, met haar in aanraking gekomen was hij door haar meer dan gewone schoonheid getroffen, zoodat de eerste kennismaking weldra tot meer vertrouwelijken omgang, ja zelfs tot de meest intieme connexies geleid had.</p>
<p>De gravin de La Mothe nu was een der goede?! vriendinnen van Seraphina, die haar dikwijls ontving en op wie ze een zekere macht uitoefende. Eens toch was ze getuige geweest van sommige
<pb n="655"/>handelingen der grootmeesteres, die, ontrouw geworden aan het programma, dat ze bij de bewuste séance der zesendertig als de roeping der vrouw had gegeven, uit vrees voor ontdekking (Cagliostro werd op zijn ouden dag jaloersch), in een onbewaakt oogenblik haar stilzwijgen gekocht had met de belofte van haar man te zullen overhalen om met zijn geheime kunst de vriendin ten dienst te staan.</p>
<p>Bekend als een der grootste intrigantes van de hoofdstad, ontzag ze geen middelen om haar doel te bereiken en stelde hiertoe schier onmogelijke en ondenkbare pogingen in het werk. Hoewel uit arme ouders geboren, beweerde ze van een natuurlijken zoon van Hendrik II af te stammen en noemde zich daarom gravin van Valois, ja soms wel gravin van Frankrijk. Haar ware naam is: Jeanne de Luz, de St. Remy, gravin de La Mothe. Reeds op jeugdigen leeftijd had ze het ongeluk haar ouders te verliezen en was hierdoor genoodzaakt met haren broeder door bedelen in het daaglijksch onderhoud te voorzien. De gravin de Boulainvilliers, van medelijden met het lot der ongelukkige kinderen bewogen, nam hen tot zich en had tevens bij Lodewijk XV weten te bewerken, dat aan beiden een pensioen van acht honderd francs werd toegestaan. Doch wat waren acht honderd francs voor een gravin de La Mothe, wier droomen een veel hooger vlucht namen en wier zucht naar avonturen reeds op jeugdigen leeftijd zoo groot was, dat ze op zekeren dag het huis harer weldoenster ontvluchtte en naar haar geboorteplaats Bar-Sur-Aube ging om te zien, of ze er ook door list of op eenige andere wijze weêr in bezit kon komen van een gedeelte der ouderlijke nalatenschap, bestaande in het landgoed Fontette, dat weleer voor schulden verkocht was. Het gelukte haar niet en onverrichter zake zou ze hebben moeten terugkeeren zonder eenige andere bezitting dan ‘ein nicht schönes, aber doch pikantes Gesicht, dunkles Haar, blaue Augen und ein Charakter, den der verfasser diezer Skizze (Carlyle p. 193) für unerzifferbar erklärt;’ ware het niet, dat ze op haar weg een zekeren graaf de La Mothe, ‘chevalier d'industrie’ van de echte soort, ontmoet had en na wederzijdsch goedvinden met hem in het huwelijk was getreden.</p>
<p>In 1780 vestigde ze zich nu andermaal metterwoon te Parijs. Van dit oogenblik af liet ze geen poging onbeproefd om in de hooge aristocratische kringen der hoofdstad opgenomen te
<pb n="656"/>worden, met geen ander gevolg echter dan dat haar pensioen verdubbeld werd en ze nu en dan van den kardinaal onderstand ontving, daar ze hem met haar blauwe oogen en bevallige vormen immer meer bekoorde en wat niet het minst was: - tevens zijn geheim ontlokte. Ze was toen ongeveer zevenentwintig jaar en bezat wat de Duitschers ‘combinationsgabe’ noemen, in buitengewone mate. Haar gansche plan werd dan ook op dit geheim gebouwd.</p>
<p>‘Het ijzer moet gesmeed worden, als het heet is’, - niemand die meer dan zij van de waarheid dezer spreuk overtuigd was en haar beter in beoefening bracht.</p>
<p>Allengskens wist zij hem te doen gelooven, dat ze onder de meer bizondere vriendinnen der koningin behoorde en alzoo in de gelegenheid was veel te zijnen gunste te verrichten, ja zelfs bracht ze den kardinaal zoo ver, dat hij een memorie van verdediging opstelde, waarop hem een zeer gunstig antwoord van den kant der vorstin gewerd.</p>
<p>Dat dit stuk nimmer onder de oogen harer majesteit kwam is, dunkt mij, boven allen redelijken twijfel verheven. Maar Rohan had een onbeperkt vertrouwen in de waarheid harer verhalen, die zoo zeer met zijn wenschen strookten en zijn ijdelheid streelden.</p>
<p>Arme, verblinde kardinaal! die niet begreep, dat hier eigenbelang de eenige drijfveer was en de gravin zich weinig bekommerde om het voordeel van den kerkvorst, het hare echter geen oogenblik uit het oog verloor.</p>
<p>Toch zou ze niet veel verder zijn gekomen, hadden niet de omstandigheden haar geholpen. De tijd om haar doel te bereiken was uitstekend, was ook de onderneming gewaagd en met meer dan één gevaar verbonden. Wat had La Mothe echter te verliezen! Naam noch geld en haar gezicht kon men haar toch niet ontnemen; - ze zou er dus altijd bij winnen!</p>
<p>Ziethier de zaak: De juwelier van het hof, Boehmer, een onverbeterlijke speculant, die de neiging der koningin voor kostbare steenen kende, had een halssnoer vervaardigd, waarin de schoonste en zuiverste die hij had kunnen machtig worden, dat echter hierdoor tevens een kapitaal vertegenwoordigde van ongeveer achttien honderd duizend francs. Dat het vorstelijk was en de koningin van een der Europesche hoofdstaten zich er niet voor behoefde te schamen, zal zonder betoog wel worden aan-<pb n="657"/>genomen, maar kan ook uit de beschrijving er van blijken.<note n="1)" place="foot">Zij luidt aldus: ‘Eine Reihe von siebzehn prachtvollen Diamanten, fast so grosz wie Haselnüsse, umgeben nicht allzudicht den Hals zum ersten Male. Weiter auseinander und graziös drei Mal an diesen befestigt, umgiebt ihn ein dreifaches Feston mit einer Menge einfach birnförmiger, vielfach sternförmiger oder gruppenweis gestaltlos gefaszter Gehänge zum zweiten Male. Am lockersten von allen, sanft von hintem herum gezogen, fallen zwei breite dreifache Reihen herab, scheinen sich um eine wahre Diamantenkönigin auf dem Busen zu verschlingen und schlängeln sich dann getrennt aufwärts; sogar die Quasten daran waren für manche Menschen ein kolossaler Reichthum gewesen. Und nun zuletzt vereinigen sich zwei andere unaussprechliche dreifache Reihen ebenfalls mit ihren Quasten, wenn das Halsband angelegt und befestigt ist, hinten zu einer doppelt unaussprechlichen sechsfachen Reihe und strömen zusammen oder getrennt uber den Nacken herab, -gleich einem züngelnden Zodiacal-oder Nordlicht. Carlyle, t.a.p. p. 177.</note></p>
<p>Hij bood het haar aan, maar, o smart! de juwelier had buiten den waard gerekend. Marie Antoinette, die den geldelijken nood des lands kende en niet van zins was door haar toedoen de uitgaven, reeds niet in overeenstemming met de inkomsten, te vermeerderen, weigerde hardnekkig; en bekend is het inderdaad vorstelijke antwoord: ‘voor den prijs van dit snoer zou men een schip kunnen bouwen ten dienste van koning en</p>
<p>De verklaring van Boehmer, dat bij voortdurende weigering staat.’</p>
<p>van haar zijde zijn ondergang zeker was, zijn smeekingen, wanhopige gebaren en tranen, niets mocht baten. De koningin blijft bij haar eenmaal genomen besluit.</p>
<p>De zaak echter was van algemeene bekendheid, ieder prees de koningin, die zich zulk een opoffering getroostte. En op die algemeene wetenschap, dat de weigering inderdaad een werk van zelfverloochening was en dit evenmin voor Rohan verborgen kon zijn, vestigde zich de hoop van Mevrouw de la Mothe.</p>
<p>Het gelukte haar den kardinaal wijs te maken, dat de koningin wel afstand van het ‘collier’ gedaan, maar daarom volstrekt nog niet de begeerte naar zijn bezit onderdrukt had, integendeel, dat ze, mocht er iemand gevonden worden, die het op zijn naam voor haar wilde koopen, bereid was bij termijnen uit haar bizondere inkomsten de onkosten te bestrijden. Ja, zelfs wist ze hem te bewegen haar hierin de behulpzame hand te bieden.</p>
<pb n="658"/>
<p>Opgetogen van vreugde, ging de kardinaal aan 't werk. De ongelukkige! - Had hij er zich buiten gehouden, 't ware beter geweest. Doch het halssieraad werd gekocht, nadat hij vooraf het schriftelijk en eigenhandig bewijs<note n="1)" place="foot">Deze en latere stukken waren steeds onderteekend: ‘Marie Antoinette de France,’ waaruit reeds terstond de vervalsching kon blijken, daar de koningin slechts met haar doopnaam teekende en ten overvloede als Oosterijksche prinses nimmer het bijvoegsel ‘de France’ zou gebruiken, 't welk alleen aan een Bourbon toekwam. Z. La Cretelle, Histoire de France pendant le dix-huitième siècle Tom VI. p. 127.</note> der koningin had ontvangen, dat alles in orde was; een bewijs, dat echter nooit het paleis had gezien, maar nagemaakt was door Retaux de Villette, een vriend van den graaf de la Mothe en deelgenoot in het schandaal. Ook de juwelier was met de gemaakte schikking uiterst tevreden, te meer daar reeds menige poging bij verschillende hoven aangewend, om het kunststuk te verkoopen, ijdel was geweest en ook de hertogin du Barry, voor wie het oorspronkelijk bestemd was, zich niet genoegzaam bij kas bevond, daar haar pensioen juist tot op de helft verminderd was.</p>
<p>De kardinaal kon zijn opgewondenheid schier niet beteugelen, hij noemde de gravin zijn ‘ange de bonheur’, - ‘de malheur’ ware zeker juister en meer overeenkomstig de waarheid geweest. Wie toch had ooit kunnen vermoeden, dat hij nog eens wêer in genade zou aangenomen worden! En thans zelfs geroepen om der koningin een dienst te bewijzen, die zoovelen harer gunstelingen met welgevallen zouden hebben verricht!</p>
<p>Domme prins, wat zal 't ontwaken uit den roes der vreugde u opbreken, u, die de werkelijkheid niet kent en de intrige niet gist!</p>
<p>Maar hij was toch zelf getuige geweest van het feit, dat een der hoflakeien met eigen hand het foedraal, waarin de steenen zaten, bij La Mothe in ontvangst had genomen. Ook dat nog! - In zijn wereld van verbeelding scheen hij zelfs de livrei van het hof niet meer te kennen.</p>
<p>Trouwens men behoeft zich over niets te verwonderen bij een man, die in deze gansche zaak zich meer aanstelde als een kind, dat van de wereld kwaad denkt noch weet, dan als grootaalmoezenier, die door zijn lang verkeer aan het hof volkomen met de gebruiken, de etikette, ja, met elke formaliteit, die in
<pb n="659"/>deze geeischt werd, kon en moest bekend zijn. Maar aan den anderen kant: gelukkige gravin, die zoo doende in haar onderneming slaagde en voor ontdekking bewaard bleef!</p>
<p>Op het feest van Maria-Lichtmis, zoo luidde haar belofte, zou het kostbare snoer voor het eerst om den vorstelijken hals prijken. Wat werd die dag met vreugde verbeid en met ongeduld tevens! Maria-Lichtmis brak aan, maar geen snoer was er te zien! En geen wonder! want het was reeds goed en wel in Engeland, waar het door La Mothe en Villette in veiligheid gebracht en gesloopt was, om bij gelegenheid verkocht te worden.</p>
<p>Slechts grootere weelde verving de armoede, die voorheen in het huis La Mothe heerschte. En ook dit ontging den kardinaal.</p>
<p>Hij kon echter zijn bevreemding over het gebeurde niet genoeg uitspreken. Maar de sluwe gravin wist voor alles raad. ‘Het zou geen pas geven,’ zoo sprak ze op zijn klacht, dat Marie Antoinette in niets van houding jegens hem was veranderd. ‘Wat zouden de hovelingen wel zeggen, zoo ze in eens die verandering in het gedrag der koningin bespeurden! Men moest toch den schijn bewaren. 't Zou tot allerlei gissingen en praatjes aanleiding geven. En dit was immers niet noodig, daar de kardinaal voor zich zelf van de gunst harer Majesteit overtuigd was’.</p>
<p>En de lichtgeloovige man berustte, dommelde wêer in en droomde, - en droomde zoo zoet en nam iedere verklaring aan, die slechts met zijn wenschen overeenkwam.</p>
<p>Maar de tijd stond niet stil. Weldra was de eerste termijn verstreken. Aan het proza was niet gedacht. Het geld bleef uit. Moeielijk geval! Betaald moest er worden, zou niet de gansche zaak worden ontdekt. Boehmer maande, hij had het geld noodig. Rohan, die voor de betaling instond, had de noodige middelen niet om de vereischte som voor te schieten Wat nu?</p>
<p>Wederom zou hij de speelbal van en het werktuig worden in de hand der listige slang. Andermaal brengt ze hem een briefje van de koningin, waarin deze uitweidt in zijn lof, doch met geen woord rept van de te storten som.</p>
<p>‘Marie Antoinette is in verlegenheid’, zoo luidde de verklaring, ‘maar duidelijk blijkt uit alles, dat ze rekent op de kiesche welwillendheid van een Rohan’. Alles goed en wel, maar 't is een arme Rohan, die zelf tot over de ooren in schulden steekt.</p>
<p>Geen nood! de gravin weet andermaal raad. Wat is ze toch een engel!</p>
<pb n="660"/>
<p>Ze weet wel iemand, die den grootaalmoezenier het geld leenen wil, een Engelschman, dien ze bij Cagliostro leerde kennen en met wien ze ook hem in kennis zal brengen. Voorts verblijdt ze hem met de belofte, dat hare Majesteit bereid is hem te Trianon een ‘rendez-vous’ te geven. Daar zal elk raadsel worden opgelost. 's Nachts zal de Koningin hem te woord staan.</p>
<p>‘Die Blumen schlafen alle in dem kleinen Trianon. Die Rosen schlieszen ihre Kelche für die Nacht, aber die Rose der Rosen wacht noch. O wunderbare Erde! O doppelt wunderbarer Park von Versailles mit dem groszen und kleinen Trianon und einem kaum athmenden Monseigneur! Ihr Wasserkünste Lenôtre's, die ihr nachdem die Hähne zugedreht worden, in euren tiefen, bleiernen Kammern ebenfalls schlummert, schwatzt nicht von ihm, wenn ihr erwacht! Ihr duftigen balsamischen Gesträuche, ihr riesig gespenstischen Cedern, du geheiligtes Bosket von Hagedorn, ihr düstern Pavillons, flüstert nicht! Mond, liege stumm und verborgen in deiner leeren Höhle; kein Stern blicke herab; weder Himmel noch Hölle luge durch den Schleier der Nacht, um zu rufen: Halt, Halt! - Der schwarze Domino? Ha! Ja! - Mit festerem Schritt, als man hätte erwarten sollen, ist Monseigneur unterwegs; der schwarze Domino brauchte blos leise und eifrig zu flüstern: “In der Hagedornlaube!” Und nun, Cardinal, o nun! - Ja, Ja, da schwebt die weisze Himmlische; “in einem weiszen Gewand von linon moucheté”, feiner als Mondschein; eine Juno an Gestalt und Haltung; dort, in jenem Bosket! Monseigneur nieder auf deine Kniee; niemals können rothe Hosen besser verdorben werden. O, er möchte das königliche Schuhband oder dessen Schatten küssen, wenn einer da wäre. Nich Worte, nur gebrochene Seufzer und bebende gemurmelte Laute verrathen, was er sagen will. Aber ach, siehe! Unzer schützender schwarzer Domino kommt eiligst herbei und flüstert heftig: “On vient.” Die weisze Juno läszt die schönste Rose fallen mit den ewig denkwürdigen Worten: “Vous savez ce que cela veut dire, sie wissen, was das heiszt;” und verschwindet in dem Dickicht, während der schwarze Domino sie mit dem ängstlichen
Geflüster: “Vite, vite, fort, fort!” zur Eile antreibt, denn der Schall von Tritten (ohne Zweifel von Madame und Madame d'Artois diesen unwilkommenen Schwestern!) kommt immer näher. Monseigneur hebt seine Rose auf, eilt davon und rennt beinahe den armen Planta
<pb n="661"/>über den Haufen, dessen Gelächter ihn überzeugt, dasz er nichts zu fürchten hat.</p>
<p>O Ixion de Rohan, glücklichster Sterblicher dieser Welt, seit jenem ersten Ixion unsterblichen Andenkens, - der nichtsdes toweniger in jener Wolken-umarmung seltsame Centauren zeugte! Du bist Premierminister von Frankreich, das ist keine Frage! Ist dies nicht die Rose aus königlicher Hand, würdig sich in Rosenöl zu verwandelen und Wohlgeruch zu spenden auf immerdar? Wie wirdst Du mehr als jeder andere verstehen, Frankreich in diesem sehr eigenthümlichen Zeiten zu regieren - doch darauf kommt jetzt wenig an. Hier ist ohne Zweifel deine Rose (für welche Du nach meiner Meinung ein Futteral oder Kästchen machen lassen solltest); ja, lag nicht in den süszen Worten Deiner Juno: “Vous savez” ein gewisses Zittern und Beben, - wie von tiefer Bedeutung?’<note n="1)" place="foot">Carlyle t.a.p. p. 211.</note></p>
<p>De kardinaal is tevreden. Hij heeft de koningin gezien. Wie er aan twijfelt, hij niet, want hij weet niets van een jonge Parijsche vrouw Marie Legay, die veel op de konîngin gelijkt en in de duisternis van den nacht best in haar plaats kan optreden; niets van een comedie, op den gedenkwaardigen 28 Juli van het jaar 1784 in den tuin van Trianon gespeeld. Droom maar voort, groot-aalmoezenier van het hof, ge zult weldra ontwaken!</p>
<p>Zoo is dus alles geschikt. De kardinaal is gerustgesteld. Maar o schrik! Sir James weigert het geld te leenen. ‘Hij zou er eerst de koningin zelve wel eens over willen spreken.’ De termijn is verstreken. Boehmer is schier radeloos, hij dringt, hij dreigt. Eindelijk wendt hij zich tot de koningin, die niets van al het gebeurde weet; de zaak komt aan het licht. Op Hemelsvaartsdag is de ontknooping.</p>
<p>‘Lege Deine Pontificalia an Groszalmozenier; verbaune diese erbärmlichen irdischen Dinge aus deinen Augen. Auf jeden Fall glätte Dein Antlitz, damit es gewissermaszen erhaben dissolutheiter erscheine; Du hast zu verrichten, was man Gottes-dienst nennt und wobei Du die erste Rolle spielst.’</p>
<p>Aan het hof nl. zal de mis worden bediend door den grootaalmoezenier in eigen persoon. Niets kwaads vermoedend verschijnt hij ten toppunt van vreugde, dat hij wêer in genade is
<pb n="662"/>aangenomen, maar een oogenblik voor de bediening er van wordt hij geroepen in het geheime kabinet des konings, waar ook Marie Antoinette zich bevindt. Het strenge gelaat des konings en de vertoornde blikken, die de koningin op hem werpt, doen hem niet veel goeds vermoeden, ja vreezen, dat er onraad is. Ook de hovelingen daar buiten gissen hetzelfde, want geruimen tijd blijft de deur gesloten en reeds is het uur der godsdienstoefening verre verstreken.</p>
<p>‘Verklaar u, zoo spreekt de koning, verklaar u met vrijmoedigheid omtrent de zaak van het halssnoer, dat bij de juweliers Boehmer en Bassenge gekocht en naar uwe bewering aan hare Majesteit is ter hand gesteld’.</p>
<p>De kardinaal. ‘Ach, sire! te laat bemerk ik, dat men mij heeft bedrogen.’</p>
<p>‘De koningin. “Hoe? kondt gij u laten misleiden door een handteekening, gij, aan wien de mijne zeer goed bekend is?”</p>
<p>De koning. “M. de kardinaal, het is natuurlijk, dat ge eenigzins geschokt zijt door de vraag zoo even tot u gericht, herstel u, en opdat noch mijne tegenwoordigheid noch die der koningin uw kalmte zouden verstoren, zoo zal de kamer hiernaast, waar ge alleen moogt vertoeven, ter uwer beschikking worden gesteld. Schrijf er op, wat ge tot uwe verdediging hebt in te brengen en stel het mij vervolgens ter hand.”</p>
<p>De kardinaal gehoorzaamde, doch de memorie van verdediging die hij opstelde, helderde de zaak niet op. Vandaar het bevel des konings: “gij wordt gearresteerd.”</p>
<p>“Ik zal gehoorzamen, sire,” was het antwoord,’ gelijk immer uw bevelen mij tot wet zijn geweest, maar spaar mij de smart om ten aanschouwe van het gansche hof in het priesterlijk gewaad te worden gevangen genomen.’</p>
<p>De koning weigerde dit verzoek en verliet hem.<note n="1)" place="foot">Een en andere bizonderheid is te vinden bij La Cretelle t.a.p. p 123 vlgd.</note></p>
<p>Hetzelfde lot ondergaan de andere in de zaak betrokken personen, hoewel aan Rohan nog tijd genoeg overbleef om de portefeuille met de op het halssieraad betrekking hebbende papieren te laten verbranden, wat jammer was èn voor de rechtbank, die in deze haar oordeel moest uitspreken, èn voor het nageslacht, dat nu vrij wel in het duister rondtast en menige bi-<pb n="663"/>zonderheid moet missen, die anders licht over een en ander zou hebben verspreid. La Mothe alleen had zich door de vlucht naar Engeland gered.</p>
<p>Ook Cagliostro behoorde onder de gearresteerden. Maar wat had er hij meê te maken? Zijn naam is nog in 't geheel niet genoemd. Weinig of niets, waarde lezer. Maar de gravin beschuldigde hem van medeplichtigheid, wat niet onmogelijk is, daar hij best achter de schermen kan hebben gezeten.</p>
<p>Om billijk te zijn, dienen we er echter bij te voegen, dat voor deze gissing geen enkel bewijs kan geleverd worden. 't Is en blijft alzoo een gissing. We hebben even veel of liever even weinig reden om Cagliostro te gelooven op zijn woord, als de gravin de La Mothe, die zegt op zijn aansporing te hebben gehandeld, op het hare. Tevens mogen we niet vergeten dat de innige vriendschap, die er tusschen hem, den kardinaal en de gravin bestond, gereede aanleiding gaf tot dit vermoeden en althans den schijn van schuld op hem laadde. Dat hij tijdens zijn verhoor en ook later deze beschuldiging ver van zich wierp is natuurlijk, gelijk hij zich dan ook beroept in zijn ‘lettre au peuple Anglais’ op de uitspraak van het Parlement te Parijs, ‘qui a supprimée son libelle (dat van de La Mothe nl.) comme contenant <hi rend="i">des Faits injurieux et calomnieux</hi><note n="1)" place="foot">t.a.p. p. 53.</note>’ maar daarbij vergeet, dat bij deze woorden sprake is van den kardinaal en ten andere, dat de rechterlijke vrijspraak bij gebrek aan bewijs, nog volstrekt niet bewijst, dat de daad niet door den vrijgesprokene is gepleegd.</p>
<p>Hierin echter bestond vooral zijn misgreep, dat hij Rohan, alvorens deze met de zaak begon, in zijn ijdelheid gesterkt had door hem het welgelukken zijner onderneming, zij het in algemeene termen, voor te spiegelen.</p>
<p>Hoewel hij zich reeds eenige malen er had afgemaakt, toen de kardinaal hem bij zich liet ontbieden - wellicht, dat hij het een of ander vermoedde - had hij ten laatste niet meer kunnen weigeren en toegegeven. In een séance, die op zekeren nacht met nog vier andere getrouwen heimelijk in het paleis van Rohan gehouden werd, raadpleegde hij zijn colombes en gaf, na langen tijd met het geven van een antwoord te hebben geaarzeld, ten laatste in de volgende woorden weêr, wat de geest openbaarde:</p>
<pb n="664"/>
<p>‘De zaak, die de prins onderneemt, is zijner waardig; hij zal er in slagen. Zij zal de kroon zetten op de gunstbewijzen, die hij van een groote koningin geniet en mede den gelukkigen dag doen geboren worden, waarop het Fransche koninkrijk zich in een ongehoorden voorspoed zal verheugen door den invloed en het gewicht van Louis de Rohan.’<note n="1)" place="foot">Jules de St. Félix, t.a.p. p. 126.</note></p>
<p>De woorden waren vrij algemeen en onschuldig, althans voor iemand, die in de zaak niet betrokken was, maar voor Rohan waren ze het bewijs, dat zijn gelukster was opgegaan, terwijl tevens zijn hoogmoed er door bevredigd werd.</p>
<p>En dit is, voor zoover we met zekerheid weten, Cagliostroos eenige feil in de geschiedenis van het ‘collier,’ doch hij moest haar met het tijdelijk gemis zijner vrijheid betalen en werd in de bastille opgesloten, waar hij en de overige medegevangenen, zooals Carlyle zegt, negen lange maanden ‘in Basz oder Discant mögen heulen und wehklagen, und die erlogensten aller erlogenen Memoiren herausgeben, unter welchen jenem “Memoire pour le comte de Cagliostro, en présence des autres Co-Acusés,” mit seinen Acharats von Trapezunt, Sheriffs von Mekka, und “unglücklichem sohne der Natur,” alles im Jahre 1786 ganz ernsthaft mit französischen Typen gedruckt, wohl die Palme gebührt’.</p>
<p>Weldra zou nu het geruchtmakend proces beginnen, waarin de naam van Marie Antoinette en haar persoon door het slijk werden gesleurd met een lichtvaardigheid en boosheid, alleen te verklaren in wezens, die tot het uitvaagsel der hoofdstad behoorden.</p>
<p>De eerste zitting van het parlement, waarheen de zaak verwezen was, had plaats op 30 Augustus 1786. Cagliostro had er gelegenheid een proeve zijner welsprekendheid te geven, die ons nog is bewaard en de gravin La Motte leverde een bewijs harer goede opvoeding door hem een kandelaar naar het hoofd te smijten, omdat zijn woorden haar niet bevielen.</p>
<p>Na een zitting van achttien uur kon het publiek de volgende uitspraak vernemen:</p>
<p>‘Het stuk, dat ten grondslag ligt aan het proces, de goedkeuring en de handteekeningen der Koningin zijn nagemaakt en worden ten onrechte beweerd van haar herkomstig te zijn;</p>
<pb n="665"/>
<p>La Mothe wordt bij verstek tot levenslangen dwangarbeid verwezen;</p>
<p>La Mothe, de vrouw, wordt gegeeseld, gebrandmerkt op beide schouders met de letter V (voleuse) en tot levenslange gevangenis veroordeeld;</p>
<p>Retaux de Villette is voor immer uit het rijk verbannen;</p>
<p>Mejufvrouw d'Oliva wordt buiten vervolging gesteld;</p>
<p>Cagliostro is van alle aanklacht ontheven;</p>
<p>De kardinaal wordt vrijgesproken van alle beschuldigingen ten zijnen laste. De beleedigende uitdrukkingen in de memorie van Mevrouw de la Mothe, tegen hem gebruikt, zullen gesupprimeerd worden, terwijl hem tevens vergunning wordt verleend om het arrest door den druk te doen verspreiden.’<note n="1)" place="foot">Figuier, t.a.p. p. 111.</note></p>
<p>En hiermede eindigt, wat Carlyle noemt ‘die Pickelheringstragödie mit dem Diamanten-halsband.’<note n="2)" place="foot">De gansche historie is door Goethe verwerkt en wêergegeven in zijn: ‘Grosz-Kophta’ Werke 2, 324.</note></p>
<p>Weinige dagen later wordt het vonnis voltrokken; maar bij de gravin was dit gansch geen gemakkelijk werk. Na eenig dralen van de zijde der regeering en met veel tegenstribbelen van haar kant onderging zij de haar opgelegde straf. Onder voorwendsel, dat een ruiter haar wilde spreken en eenige belangrijke documenten overhandigen, verliet ze onverwijld haar bed. De beul nam dit oogenblik waar om haar te brandmerken, waartegen ze zich echter met hand en tand verzette. Vervolgens werd ze opgesloten in de gevangenis la Salpétrière, waar ze eerst poging deed tot zelfmoord en waaruit ze later na een tweejarig verblijf ontvluchtte.</p>
<p>Ze nam de wijk naar Engeland en schreef er met behulp van haar man eenige schotschriften tegen de koningin, die overvloeiden van lage beschuldigingen en lasterlijke aantijgingen en mede oorzaak werden van de steeds toenemende impopulariteit, waarvan Marie Antoinette later de treurige gevolgen heeft ondervonden. Hier vond zij tevens den dood. ‘Wenn wir auch sehr gern zugeben, dasz alle diese Angaben nichts als Lügen sind, so fragen wir immer noch, wie ein Sterblicher so lügen konnte; zietdaar Carlyles oordeel over de door haar uitgegeven mémoires.</p>
<pb n="666"/>
<p>De kardinaal, in vrijheid gesteld, verloor het ambt van aalmoezenier aan het hof en heeft, dank zij zijner onhandigheid en lichtgeloovigheid, evenmin de gunst van de koningin veroverd, als hij haar voorheen bezat; terwijl hij tevens de juweliers Boehmer en Bassenge moest schadeloos stellen voor de ontvreemde steenen,<note n="1)" place="foot">Het proces later hierover ontstaan - Rohan had nl. beloofd jaarlijksch drie honderd duizend franes te betalen uit de opbrengst van de abdij St. Waast, doch werd verhinderd die belofte te houden door de opheffing der kerkelijke goederen in den tijd der revolutie - het proces dan wordt nog steeds voortgezet tegen de familie des kardinaals door de erfgenamen van zekeren Delville, die de pretentie der juweliers had overgenomen. In 1865 diende de zaak wederom voor het gerechtshof der Seine.</note> die hem buitendien al vrij zwaar op het hart zullen gelegen hebben.</p>
<p>Ook Cagliostro werd uit de Bastille ontslagen, waar hij gelegenheid had gevonden zijn memorie van verdediging<note n="2)" place="foot">Mémoire composé pour sa défense, par Cagliostro, pendant qu'il était détenu à la Bastille pendant l'instruction de l'affaire du collier. Vergel. La Cretelle, t.a.p. p. 129. Naar men zegt, was de redactie van dit stuk opgedragen aan d'Epremenil. z.a.</note> optestellen, en op vrije voeten gesteld.</p>
<p>Hij verliet zijn gevangenis. Een groote menigte verdrong zich voor de poorten er van, om getuige te zijn van dit voor de hoofdstad zoo heuglijk feit. Met een ‘leve Cagliostro, leve de weldoener der menschheid!’ werd hij begroet en onder de jubelende kreten der schare naar huis geleid. 't Was een opgewondenheid, als hadde een vorst zijn intocht gehouden, een vreugde, zooals zelden wordt aanschouwd, en eerst na de uitdrukkelijke verklaring en heilige verzekering, dat hij weldra meer van zich zou doen hooren, ging het volk, dat zich schier om zijne woning verdrong, uiteen. De gelegenheid tot meerdere ovaties werd den Parijzenaars ontnomen. Het koninklijk decreet, waarbij ieder van majesteitsschennis werd beschuldigd, die het dorst wagen Cagliostroos eer aan te randen, veranderde in een bevel, waarbij hij genoodzaakt werd binnen vier en twintig uur Parijs en binnen drie weken Frankrijk te verlaten.</p>
<p>'t Werd tijd ook, zou hij zijn roem niet overleven. Tot nog toe was zijn tocht door Frankrijk een triumftocht geweest. Zege op zege had hij behaald, hij werd op de handen gedragen, wat
<pb n="667"/>zeg ik, vergood. Het ongeluk, dat hem thans trof, de miskenning, die hem ten deel viel, het voorgewende verlies van zijn vermogen, konden slechts dien roem verhoogen en de opgewondenheid zijner aanhangers doen stijgen; gelijk beide tot nadeel strekten van het koninklijk gezin, waarvoor de laatste dagen begonnen aan te breken.</p>
<p>Ja, de ongenade, waarin hij bij het hof viel, was de oorzaak van grooter vereering. Van alle zijden stroomden de aanzienlijken naar Passy, waarheen hij de wijk had genomen, om hem hun deelneming te betuigen en van hun hoogachting, trouw en voortdurende belangstelling de verzekering te geven en niet minder dan vijf duizend menschen verdrongen elkander en baden om zijn zegen, toen hij gereed stond voor immer den franschen bodem zijn vaarwel toe te roepen, aan dien bodem, die getuige geweest was van zijn overwinningen, getuige thans van zijn nederlaag en val. Ja, wel mocht hij met trots op den afgelegden weg terugzien; in veler harten leefde de herinnering van zijn behaalde zegepralen en zelfs menig eenvoudig bewoner der provinciën weende een traan bij de gedachte aan hem.</p>
<p>Hij begaf zich naar Londen en schreef er zijn ‘lettre au peuple Anglais,’ waarin hij zich zelf een lauwerkrans om de slapen wilde vlechten, de maar al te ware beschuldigingen tegen hem ingebracht trachtte te ontzenuwen en alwat maar eenigzins aan zijn roem kon te kort doen met verontwaardiging als leugen afwees.</p>
<p>Het Engelsche volkskarakter is echter niet geschikt voor mannen als Cagliostro. De opgewonden Franschman laat zich eerder bedriegen en foppen dan de stijve, achterdochtige, teruggetrokken Engelschen. Met zijn Egyptische vrijmetselarij is het gedaan, kwakzalveren en pillen maken geeft hem nog iets, maar ook niet veel. Toch, luieren kan hij niet, - en een ‘otium cum dignitate’ genieten mag hij niet. Wat zal hij dus beter doen dan zijn gal uitstorten over hen, die hem negen maanden in de Bastille lieten zuchten en toen uit het land verjoegen!</p>
<p>Hij schrijft zijn brief aan het Fransche volk, een dito stuk als die aan het Engelsche, doch die voornamelijk de aandacht heeft getrokken door de profetie welke hij bevat aangaande de Bastille, een profetie, die wellicht de haat hem deed spreken, maar die desalniettemin letterlijk is vervuld. Ze luidt aldus:</p>
<p>‘Van de Bastille zal geen steen op den anderen blijven, de
<pb n="668"/>grond waarop ze is gebouwd zal een wandelpark worden.’ En verder: ‘Een vorst zal over Frankrijk regeeren, die de “<hi rend="i">lettres de cachet</hi>” zal afschaffen, de algemeene staten bijeen roepen, den waren godsdienst herstellen.’</p>
<p>Kan het duidelijker? Toch is dit alles natuurlijk te verklaren. De voorboden der revolutie waren er. Aan een man van zooveel scherpzinnigheid als Cagliostro kon dit niet ontgaan. Teveel had hij gezien. Velen der latere republikeinen waren zijn leerlingen geweest en leden der loges door hem opgericht. De steeds klimmende onwil tegen den zwakken Lodewijk XVI en de toenemende haat tegen de ‘Autrichienne’ begonnen zich te openbaren en voorspelden booze dagen. De lucht was zwanger van onheilspellende stoffen en bedekt met donkere wolken.</p>
<p>Zijn gelukster begint te tanen. Openlijk begint men hem aan te vallen. Zekere Morande, redacteur van de ‘Courier de l'Europe’, toont maar al te goed bekend te zijn met het leven van den beruchten kwakzalver en vult met het verhaal ervan eenige nummers zijner couranten. 't Zijn juist gemikte pijlen, goed geschreven artikels. De aanleiding er toe deelt Cagliostro ons zelf mêe in de volgende woorden: ‘J'avais parlé en société d'une expérience connue de tous les chymistes; qui consiste à accoutumer insensiblement un animal à une nourriture empoisonnée, et à rendre par ce moyen sa propre chair un poison des plus subtils. Le sieur Morande avait plaisanté assez lourdement à ce sujet: cette plaisanterie déplacée fut le prétexte dont je me servis pour aller à mon but.’</p>
<p>Cagliostro liet nl. een brief drukken in den ‘Public advertiser,’ gericht tegen No. 16, 17 en 18 van de ‘Courier de l'Europe,’ zeker een van de besten en geestigsten, die hij ooit heeft geschreven en daagde hierbij Morande uit tot een zeer zonderling duel. ‘Je vous invite à déjeuner pour le 9 Novembre prochain, à 9 heures du matin; vous fournirez le vin et tous les accessoires: moi, je fournirai seulement un plat de ma façon; ce sera un petit cochon de lait, engraissé selon ma méthode. Deux heures avant le déjeuner, je vous le présenterai en vie, bien gras et bien portant. Vous vous chargerez de le faire tuer et de le faire aprêter, et je ne m'en approcherai plus jusqu'au moment où on le servira sur table. Vous le couperez vous-même en quatre parties: vous choisirez celle qui flattera
<pb n="669"/>le plus votre appétit, et vous me servirez celle que vous jugerez à-propos. Le lendemain de ce déjeuner il sera arrivé de quatre choses l'une: ou nous serons morts tous les deux, ou nous ne serons morts ni l'un ni l'autre; ou je serai mort et vous ne le serez pas, ou vous serez mort et je ne le serai pas. Sur ces quatre chances je vous en donne trois; et je parie 5000 guinées que le lendemain du déjêuner vous serez mort et que je me porterai bien. Vous conviendrez que l'on ne saurait être plus beau joueur, et qu'il faut necessairement ou que vous acceptiez le pari ou que vous conveniez que vous êtes un <hi rend="i">ignorant</hi> et que vous avez <hi rend="i">sottement</hi> et <hi rend="i">plattement</hi> plaisanté sur un fait qui n'était pas de votre compétence’<note n="1)" place="foot">L'au penple Anglais s a.p. p 42</note></p>
<p>Maar noch het een noch het ander gebeurde. Het duel werd niet aangenomen en in n<hi rend="sup">o</hi>. 19 trok de redacteur zijn woorden geenszins in. Volgt andermaal een brief van den graaf in den ‘Public Advertiser’, waarin hij met den angst van Morande den spot drijft en die met de volgende zeer geestige opmerking begint: ‘La connaissance de l'art de conserver est essentiellement liée avec celle de l'art de détruire. Les remèdes et les poisons, dans les mains <hi rend="i">d'un ami des hommes</hi>, peuvent également servir au bonheur du genre humain; les premiers en conservant les êtres utiles; les derniers en détruisant les êtres malfaisans. Tel est l'usage que j'ai toujours fait des uns et des autres; et il ne tenait qu'à vous, Monsieur, que mon <hi rend="i">nourrisson</hi> de Londres ne fùt autant et plus utile à l'Europe que celui de Médine ne l'a été jamais a l'Arabie’: - voort gaat met een bespotting van Morande, die zoo dom was om te meenen, dat de graaf de weddingschap werkelijk had willen aangaan en niet begreep, dat het voorstel alleen diende om hem in zijn netten te vangen, en eindigt met de verzekering, dat hij zich verder niet aan de praatjes van de ‘Courier’ zou storen.</p>
<p>Deze brief deed Morande zijn ‘sang-froid’ verliezen, zoo verzekert ons Cagliostro; hij maakt nu de gansche ‘chronique scandaleuse’ bekend, licht het publiek voor aangaande het vroeger leven van Josef Balsamo, zijn hoedanigheden, bedriegerijen, namen, geboorteplaats en huiselijk leven; roept de getuigen, die het bewijs voor de waarheid zijner mededeelingen konden leveren, op, kortom brengt hem een slag toe, die zijn roem geen voordeel deed. Wel tracht Cagliostro al de argumenten te ont-<pb n="670"/>zenuwen, wel heeft hij zeker de lachers op zijn zijde gehad, maar het heirleger van schuldeischers, dat, wakker geworden, van nu af zijn woning bestormde, maakte het verblijf te Londen verre van aangenaam. Ook het groote publiek begint argwaan te koesteren. ‘Er zou wel iets waar zijn van al het verhaalde, hoe natuurlijk het ook zij, dat de betrokken persoon zelf er niets van wil weten.’ Voegt bij dit alles, dat de tegenbewijzen niet zoo afdoende waren, als men zou mogen verwachten en we begrijpen volkomen, dat hij den tijd gekomen achtte om voor de derde maal Engeland te verlaten, als een land, waar hij zijn rol uitgespeeld en zijn kruid te vergeefs verschoten had.</p>
<p>We zijn in het jaar 1787. De man, die voor den dag zijner zegepralen door Europa heeft gezworven, begint zijn zwerftochten op nieuw. Nergens kan hij ruste vinden; hier is hem door een keizerlijk besluit het verblijf ontzegd; ginds leert men hem te spoedig kennen; elders vindt hij geen genoegzaam vlietende bron voor zijn inkomsten.</p>
<p>Hij gaat naar Basel, van hier naar Aix in Savoie, van Aix naar Roveredo, dan naar Trente, waar later het ‘Liber memorialis de Caliostro, dum esset Roboreti,’ ook wel het ‘evangelie van graaf Cagliostro’ genoemd, verscheen.</p>
<p>Reeds moet hij sommige zijner kostbaarheden verpanden om in zijn eigen levensonderhoud en dat der schoone Lorenza te voorzien; reeds begint hij hier en daar den vrome te spelen, te biechten om ten laatste na lang bidden en smeeken van zijn vrouw weêr het gemeenschappelijk vaderland op te zoeken en terugtekeeren in den moederschoot der heilige kerk, maar zoo zich tevens reddeloos in de klauwen van roofdieren te werpen. Hij komt in 1789 te Rome aan.</p>
<p>‘Unglücklicher Sohn der Natur,’ moet het hiermede eindigen? Moet op deze wijze de zon, die u bescheen, ondergaan? Dwazer stap hadt ge zeker nooit kunnen doen, temeer daar ge ook in het land der dienstbaarheid, in de stad der onverbiddelijke gehoorzaamheid de Egyptische vrijmetselarij wilt invoeren! Of weet ge dan niets van de bullen weleer door Clemens XII en Benedictus XIV tegen alle geheime genootschappen uitgevaardigd? Pauselijke banbliksems blijven immer van kracht!</p>
<p>Met een weinig nadenken toch had hij kunnen gissen, dat in het land, waar de dolk der sluipmoordenaars zoovelen trof, ook wel valsche broeders zouden gevonden worden, die het op
<pb n="671"/>zijn ondergang toelegden, om zoodoende zich ware zonen der kerk te betoonen en den hemel te verdienen. Het ongeluk scheen hem als met blindheid te slaan. Zijn genezingen mislukten er; zijn schatkist was uitgeput, verraad levert hem in de handen der inquisitie; zijn einde is nabij.</p>
<p>Maar toch, hij laat de hoop niet varen, alle moeite is echter ijdel. Achttien maanden lang duurt het verhoor; nu eens liegt, dan huichelt hij; heden zoekt hij door zijn verzekering, dat hij goed katholiek is, zijn rechters te winnen; morgen wêer door een ijdel vertoon van berouw op hun harten te werken; nog geen uur geleden bekent hij alles, een oogenblik later herroept hij wat hij heeft gesproken. Niets baat, geen welsprekendheid en geen droefheid! Hij preekt voor doove ooren en stort zijn tranen voor blinde oogen. Eindelijk wordt het vonnis geveld. De uit de duisternis gesprotene keert tot de duisternis terug, de star verschiet, moge ze langen tijd hebben geschenen en het oordeel der rechters luidt:</p>
<p>‘Josef Balsamo, die verscheiden misdaden heeft bekend, waarvan tevens het bewijs voldoende is geleverd, wordt veroordeeld tot alle censuren en straffen, die tegen ketters, dwaalleeraars, sectehoofden, meesters zoowel als leerlingen in de toverkunst zijn uitgevaardigd, gelijk ook tot die, welke deels in de constitutiones apostolicae van Clemens XII en Benediktus XIV tegen hen, die op de eene of andere wijze de orde en de samenkomsten der vrijmetselaren begunstigen en bevorderen; deels ook in de verordeningen van het staatssecretariaat gevonden worden tegen wie zich aan een dergelijk vergrijp in Rome of in een ander deel van het pauselijk gebied schuldig maken. Uit bizondere genade echter zullen we hem niet overleveren aan den wereldlijken arm, maar de doodstraf veranderen in levenslange gevangenis op den een of anderen burcht, waar hij zonder eenige hoop op genade streng bewaakt zal worden; en als hij op de plaats zijner gevangenis zijne ketterijen formeel heeft herroepen, dan kan hij na opgelegde heilzame boetedoening van de over hem uitgesproken kerkelijke straffen vrijgesproken worden.’</p>
<p>‘Het handschrift dat tot titel heeft: “De Egyptische vrijmetselarij” wordt plechtig verdoemd, als bevattende geboden, verordeningen, leerstellingen en een systeem, die den weg tot oproer banen en zijnde een bijgeloovig, godslasterlijk boek. Het zal door de hand van den beul met al de daarbij ontdekte ordeteekenen verbrand worden.’</p>
<pb n="672"/>
<p>Nog een brief richt hij aan de Constitueerende Vergadering, 1791. Zij hoorde hem niet. Het kasteel St. Angelo werd zijn woning en liet sedert zijn prooi niet wêer los. Hij stierf er. Hoe? Niemand weet het. Wanneer? Dag en datum zijn slechts der inquisitie bekend. Alleen dit weten we, dat hij nog ongeveer vier, volgens anderen, twee jaar heeft geleefd.</p>
<p>Lorenza, de echtgenoote, die het leven van avonturen met hem had gedeeld, werd in een klooster opgesloten en onderging later een dergelijk lot.</p>
<p>Beider asch sluimere in vrede en vinde de rust, die ze hier op aarde te vergeefs hebben gezocht!</p>
<div type="section">
<head rend="h4">III.</head>
<p>Zoo hebben wij dan ten einde toe den grooten man op zijn zwerftochten gevolgd en achtereenvolgens den bedrieger, den kwakzalver, den wonderdoener, den meester in de geheime kunst ontmoet, zooals de geschiedenis hem ons teekent. Dat we veel van die berichten aangaande hem en zijn operaties op rekening der verbeelding en der dichtende overlevering moeten zetten, is ons duidelijk geworden; dat wij nog veel meer zouden moeten in twijfel trekken, indien we afgingen op de verhalen, die hij zelf van zijn leven en lotgevallen doet, zal ik wel niet behoeven te zeggen, daar we instemmen met de opinie van Carlyle, die hem zelf ‘einen König der Lügner’ en zijn leven ‘eine Lüge’ noemt.</p>
<p>Met onze teekening van zijn persoon zou hij dan ook zelf geenzins vrede hebben, dewijl hij, vooral wat den aanvang van zijn bestaan betreft, ons vergast op gansch andere mededeelingen, die <hi rend="i">ons</hi> echter niet kunnen bekoren, ja, er is veel kans voor, dat den hedendaagschen geschiedschrijver van zijn leven een zelfde lot beschoren was als weleer den redacteur van de ‘Courier de l'Europe’ en zoovele anderen, die hem wilden ontmaskeren, trof; zoo hij anders niet met een hoogmoedig en verachtelijk stilzwijgen de lasteraars den mond zou trachten te snoeren of brieven ging aanhalen, die wellicht in een periode van opgewon-<pb n="673"/>denheid geschreven, toen hij hen publiek maakte, reeds lang door andere verklaringen van dezelfde personen waren ontzenuwd. Immers zonder schaamte durft hij in 1787, in zijn ‘lettre au peuple Anglais’ van een brief van Elisa von der Recke melding maken, waarin hij zegt, ‘qu'elle lui prodigue les témoignages les plus touchans et les moins équivoques de son affection, de son estime, de ses regrets, j'irais plus loin, de son <hi rend="i">respect</hi>’, en er zelfs bijvoegen, dat hij hem zal bekend maken, ‘si Madame la Comtesse de Recken me met dans la nécessité de le faire par un désaveu, auquel je ne puis, ni me dois attendre’, al verscheen ook in dat zelfde jaar over hem en zijn werkzaamheid te Mittau haar brochure, die alles behalve veel eerbied openbaarde. Van dergelijke onbeschaamdheid kan men zich schier geen voorstelling maken. Doch het zij zoo!</p>
<p>In zijn memorie van verdediging, opgesteld in de bastille, zijn mede waarheid en leugen zoo zeer door elkander vermengd, dat we soms geneigd zijn aan de waarheid zelve te twijfelen, ware het niet, dat we van elders genoegzamen grond voor de erkenning er van bezaten.</p>
<p>Zoo ligt volgens zijn eigen zeggen zijn oorsprong in het duister en heeft hij slechts een flauwe herinnering van zijn jeugd, terwijl zijn ouders hem gansch en al onbekend zijn. ‘Ignorant moi-même dans quel lieu du monde j'ai reçu le jour;’ heet het in zijn eigen mond. Leugen alweer! Goethe toch deelt ons in zijn ‘Italiänische Reise’ twee brieven zijner moeder mede, aan hem gericht, waaruit blijkt, dat hij zeer goed op de hoogte was en van haar omstandigheden en van de familie, die nog te Palermo woonde.<note n="1)" place="foot">Goethe's Werke. Volst, Ausgabe in sechs Bänden. 4. p. 387.</note></p>
<p>Maar 't was geen wonder, dat hij over een en ander ten tijde zijner grootheid (?!) liefst het stilzwijgen bewaarde, daar al hetgeen vóór zijn komst te Straatsburg was voorgevallen hem wel schade, maar geen voordeel kon aanbrengen en waarlijk geen recht gaf op den eerenaam, dien hij zelf zich zoo gaarne schonk: ‘de vriend der menschheid’, waarbij hij ook al wêer het gedrag tegenover zijn vrouw, die hij dikwijls mishandelde, de houding tegen over zijn moeder, die, terwijl hij nog in weelde en overdaad zwelgde, schreef: ‘Ich wiederhole, lieber Sohn, meine Bitte, schicke mir nur so viel, dasz ich mir einigermaszen hel-<pb n="674"/>fen kann, indem ich nicht einmal die nöthigen Kleidungsstücke habe, um die Pflichten einer Katholischen Christin zu erfüllen, denn mein Mantel und Ueberkleid sind ganz zerrissen.</p>
<p>‘Lieber Sohn, ich bitte Dich, mir des Tags einen Tari auszusetzen, damit deiner Schwester einigermaaszen die Last abgenommen werde, und damit ich nicht vor Mangel umkomme. Erinnere Dich des göttlichen Gebotes, und hilf einer armen Mutter, die aufs letzte gebracht ist!’ - en de oplichterijen en bedriegerijen uit het oog verloor, waaraan hij zich tegenover anderen schuldig maakte.</p>
<p>Geen wonder, dat hij die vroegere lotgevallen maar liever als niet geschied beschouwde en als graaf Cagliostro nooit van een Josef Balsamo of een Lorenza Feliciani had gehoord, daar beide laatsten, al waren er aren overheen gegaan, nog altijd minder aangename ontmoetingen met de politie, (en hij had er reeds verscheidene gehad, die hem nog versch in het geheugen lagen) te duchten hadden.</p>
<p>Maar wij, die in dezen doolhof naar waarheid zoeken, hebben volstrekt geen plan zonder voldoend bewijs geloof te slaan aan al datgene wat de lichtgeloovige vereerders zijner dagen voor echte munt aannamen of als onloochenhare waarheid verspreidden en plaatsen dus ook achter de verhalen omtrent zijn eeuwige jeugd gelijk achter meer andere van dergelijk gehalte voorloopig een vraagteeken, dat er wel immer achter zal staan blijven; moge hij dan ook zelf als ‘groot-koptha’ zich met den eeuwigen God vergelijken, en in zijn ritus het zingen van het: ‘Veni Creator, Spiritus,’ het ‘te Deum’ en eenige psalmen voorschrijven; ja zelfs de dwaasheid hebben om in den Psalm: ‘Memento, Domine, David et omnis mansuetudinis ejus’, voor David groot-kophta te zetten,<note n="1)" place="foot">Kurzgef. Besch. t.a. p. 2. 23.</note> of de woorden der Openbaring: ‘Ik ben, die ik ben,’ tot de zijne maken en op zich zelf toe te passen.</p>
<p>Van al de sprookjes verder, die hij ons opdischt aangaande zijn geboorte: dat hij de zoon is van een Malteser ridder en een prinses van Trebisonde; op wonderbare wijze te Medina, onder den naam van Acharat in de Kristelijke godsdienst opgevoed bij Mufti Salaahym; of elders, dat hij afstamde uit het koningsgeslacht der Karolingiers en wel bepaaldelijk van Karel Martel,
<pb n="675"/>dat hij met zekeren Altotas<note n="1)" place="foot">Wat we van Altotas hebben te gelooven, toonde ik vroeger aan. Zie boven.</note> gansch Africa en Azië doorreisde en door hem in de verborgen kunsten werd onderwezen, of wat meer van dien aard is, nemen we niets aan en vermelden het alleen om te doen zien, hoever aan den eenen kant de opgeblazenheid gaan kan van een mensch die zulks vertelt en aan den anderen de dwaasheid en lichtgeloovigheid van anderen, die het gelooven en wêer oververtellen.</p>
<p>Het proces der inquisitie heeft ons beter ingelicht. ‘Qui n'a plus qu'un instant à vivre n'a plus rien à dissimuler’, zegt de schrijver der ‘mémoires authentiques’ en laat dan volgen: ‘voilà des faits incroyables, mais non moins veridiques. Cet heureux charlatan étoit né sans fortune, d'une famille obscure, dans une religion avilie, avec des passions fougueuses. Il lui parut de passer quarante ou cinquante ans sur la terre dans les privations, et de voir un tas de sots prospérer, plus de fripons encore occuper les grandes places, sans pouvoir partager ce qu'ils ont obtenu par l'intrigue et même par des crimes’.<note n="2)" place="foot">Mem. Auth, p. 1. 2.</note></p>
<p>Wij sluiten ons aan bij Goethe, die, afgaande op het onderzoek van een rechtsgeleerde, dien hij te Palermo leerde kennen, den stamboom van Josef Balsamo aldus meedeelt: ‘Guiseppe Balsamos Urgroszvater mütterlicher Seite war Matteo Martello.<note n="3)" place="foot">Hier hebben we zeker onzen Karel Martel.</note> Der Geburtsname seiner Urgroszmutter ist unbekannt. Aus dieser Ehe entsprangen zwei Töchter, eine Namens Maria, die an Giuseppe Bracconeri verheirathet und Groszmutter Giuseppe Balsamos ward. Die andere, Namens Vincenza, verheirathete sich an Guiseppe Cagliostro, der von einem kleinen Orte La Noara, acht Meilen von Messina, gebürtig war. Ich bemerke hier, das zu Messina noch zwei Glochengieszer dieses Namens leben. Die Grosztante war in der Folge Pathe bei Guiseppe Balsamo; er erhielt den Taufnamen ihres Mannes und nahm endlich auswärts auch den Zunamen Cagliostro von seinem Groszonkel an.</p>
<p>‘Die Eheleute Bracconeri hatten drei Kinder: Felicità, Matteo und Antonia. Felicità ward an Pietro Balsamo verheirathet, den Sohn eines Bandhändlers in Palermo, Antonto Balsamo, der vermuthlich von Jüdischem Geschlecht abstammte. Pietro Balsamo,
<pb n="676"/>der Vater des berüchtigten Guiseppe, machte Bankerot, und starb in seinem fünfundvierzigsten Jahre. Seine Wittwe, welche noch gegenwärtig lebt, gab ihm auszer dem benannten Guiseppe noch eine Tochter Giovanina Giuseppe Maria, welche an Giovan Battista Capitummino verheirathet wurde, der mit ihr drei Kinder zeugte und starb.</p>
<p>‘Das Memoire, welches uns der gefällige Verfasser vorlas, und mir, auf mein Ersuchen, einige Tage anvertraute, war auf Taufscheine, Ehecontracte und Instrumente gegründet, die mit Sorgfalt gesammelt waren.</p>
<p>.........Das Memoire endigte sich mit einem scharfsinnigen Beweisen dasz Cagliostro und Balsamo eben dieselbe Person sey’.<note n="1)" place="foot">Goethe. t.a.p. IV, p. 383.</note></p>
<p>Een en ander toont ons echter, dat Cagliostro, zich zijn geboorte uit arme ouders schamende, die ware grootheid van hart miste, die er trotsch op is uit eigen kracht zich tot een zekere maatschappelijke hoogte te hebben gebracht, en de innige overtuiging met zich omdraagt, dat alleen geest en zieleadel den mensch waarlijk tot mensch maken. Toch is dit alles natuurlijk te verklaren in een man, die, voor het oog der wereld een tijd lang groot, bij zich zelf gevoelen moest, dat hij slechts een geusurpeerden naam bezat, met geleende veeren pronkte en lof en roem inoogstte, die hem niet toekwamen.</p>
<p>Of moeten we al niet in zekeren staat van waanzin verkeeren om eenige waarde te hechten aan een antwoord, hetwelk hij eens gaf aan sommigen, die hem vroegen: waarom hij bij de ‘afneming van het kruis’, een schilderij van Jouvenet, plotseling in tranen uitbarstte:</p>
<p>‘Helaas! Helaas! ik betreur den dood van dezen grooten zedemeester, van dezen mensch, die zoo goed was en zoo aangenaam in den omgang, aan wien ook ik zulke genoeglijke uren te danken heb. Te samen hebben we weleer bij Pontius Pilatus den maaltijd gebruikt;’ en op de wedervraag van den kardinaal de Richelieu: ‘maar van wien spreekt ge dan toch?’ hernam: ‘Wel van Jezus Kristus, dien ik zoo goed heb gekend?’</p>
<p>Zouden we hier niet gerechtigd zijn van meer dan gewone brutaliteit te gewagen, alleen bij een Cagliostro te vinden?</p>
<p>En werkt de verklaring van zijn lijfknecht, dat hij reeds bij
<pb n="677"/>hem in dienst was sedert den ondergang van den Romeinschen staat, of de verzekering van Lorenza, dat ze hem nooit anders heeft gekend als in den jeugdigen staat, waarin hij ook toen verkeerde, niet op onze lachspieren, zoo ze anders niet onze verontwaardiging gaande maken en in goed Hollandsch doen uitroepen: ‘hij liegt!’</p>
<p>‘Un homme, qui aujourdhui en bonne compagnie, tiendrait ce langage, passerait pour un fou’; zegt Jules de St. Felix, ‘mais vers la fin du XVIII siècle on ne riait plus que de ce qui était respectable. L'Eglise et la Monarchie avaient leurs railleurs. Mesmer, Saint-Martin, Swedenborg, Saint-Germain, Cagliostro avaient leurs croyants et leurs intrépides confesseurs; et jusqu'à ce bon marquis Maurice de Puy-Ségur, qui magnétisait les chênes de son Parc. A qui donc ne prodiguait-on pas de l'admiration en ce temps-là?</p>
<p>Mais ne soyons pas si vains, nous les héritiers de ce siècle disparu. Avons nous l'esprit plus ferme et moins prompt à tomber au trébuchet du charlatanisme? Voyez plutôt: le magnétisme de nos jours demande carrément ses diplômes de docteur, et le somnambulisme réclame ses trépieds d'or comme la sibylle antique.’</p>
<p>‘Ne soyons pas si vains!’ Gelukkig echter, dat de geschiedenis van het verleden de leermeesteres kan zijn van heden en toekomst, daar we nu beter weten. Laat ons het dan van nu af in deze maar houden met de inquisitie, die er bepaalt aan twijfelde, ja, die juist hierdoor werd opgewekt den bedrieger te ontmaskeren, moge ze hem dan ook deze dienst hebben bewezen van zijn dood minstens in hetzelfde duister te hebben gehuld, als waarmede hij zoo gaarne zijn geboorte wilde omgeven.</p>
<p>Wat zijn reizen betreft door de gansche wereld komen wij niet tot een veel gunstiger resultaat. De meeste landen en hoofdsteden van Europa en een klein gedeelte van Azie mogen de eer van zijn bezoek hebben genoten, zoo dit een eer kan worden genoemd, de pyramiden van Egypte hebben hem waarschijnlijk nooit aan haar voeten zien staan en zijn dus nog veel minder door hem gebouwd, zooals hij ons ook al eens wil wijsmaken. Ze zijn alzoo nimmer de plaats geweest, waar hij de geheime kunsten geleerd heeft, deelgenoot is geworden van de wetenschap der voor anderen verborgen natuurkrachten, waar
<pb n="678"/>hem de openbaringen zijn verstrekt van den geest der waarheid, wrarop hij zich later zoo dikwijls beriep.</p>
<p>Zijn studie van de menschen, met wie hij in aanraking kwam en bij wie hij voor het grootste deel een niet te beteugelen zucht naar het geheimzinnige en wonderbare opmerkte; de overtuiging, allengskens in hem gewekt, dat de meesten zich liever laten foppen door het vreemdsoortige dan aannemen, wat voor allen duidelijk is en als onomstootelijke waarheid vaststaat, zich veeleer overgeven aan de zorg van kwakzalvers, die wonderen weten te verhalen van de genezende kracht hunner kruiden en toovermiddelen, dan zich vertrouwen aan de mannen der wetenschap, die door bescheidenheid uitmunten, zal zeker wel de groote aanleiding tot zijn werkzaamheid, d.i. tot zijn bedriegerijen, zijn geweest.</p>
<p>Immers aan scherpzinnigheid, helder inzicht, juiste opmerkingsgave, - we leverden er tal van bewijzen voor - ontbrak het hem geenszins. Slechts het gebruik, dat hij van zijn vermogens maakte was in menig opzicht verkeerd of werd bestuurd door zijn grenzelooze zucht naar avonturen, die hij op jeugdigen leeftijd reeds niet wist te beteugelen. Goed aangewend, hadden ze tot zegen voor hem zelven en anderen kunnen strekken, daar hij, zijn tijdgenooten in kennis der natuur ver vooruit, de wetenschap een goed eind verder had kunnen brengen, zoo de algemeene ontwikkeling bevorderen en het bijgeloof der achttiende eeuw, dat hij nu in de hand werkte, tegengaan.</p>
<p>Toch eere, wien eere toekomt en rechtvaardigheid bovenal! Daarom willen we ook zijn deugden niet over het hoofd zien; waaronder een zekere goedaardigheid en welwillendheid jegens minder gegoeden onze aandacht trekken. Bewijs hiervoor is de belangelooze hulp, die hij den armen wijdde en den kranken zonder vermogen. Immers we hebben hier volstrekt geen reden om aan minder edele oogmerken te denken, vooral niet daar, waar hij hen zelfs bij de meest besmettelijke ziekten in hun eigen woning behandelde.</p>
<p>Slechts de rijken moesten in zijn uitgaven voorzien, zij moesten zijn schatkist vullen en het levenselixer, dat toch niemand hielp, met ongelooflijke sommen betalen. Dat zouden een kardinaal de Rohan en nog sommige anderen, die dwaas genoeg waren het te koopen, kunnen getuigen!</p>
<p>Die uitgaven nu waren, zooals uit het voorgaande blijkt, niet
<pb n="679"/>gering. Met kwistige hand strooide hij het geld om zich heen; zonder weelde en overdaad kon hij niet leven; 't scheen, dat onnoemlijke schatten hem ten dienste stonden overal waar hij kwam. ‘Hij reisde, zegt de schrijver van het leven van Cagliostro, ‘hij reisde meestal met de post, vergezeld van een talrijk gevolg; hij liet zich door koeriers, lakeien, kamerdienaars en allerlei soort van dienstboden, allen prachtig uitgedost, bedienen, om zoodoende den roem van zijn adelijke afkomst op te houden. Sommige liverien, die hij te Parijs liet maken, kostten elk twintig Louis d'or. Vorstelijk gemeubelde zalen, rijk voorziene tafels, die voor verscheiden personen waren gedekt, een keurige “garde-robe” voor zichzelven en zijn vrouw konden niet achterblijven bij iemand, die op zulk een wijze optrad.’</p>
<p>Zooveel althans is zeker, dat van gebrek bij hem nooit sprake is, zelfs niet, toen hij zich moest verminderen op het laatst van zijn leven, daar hij toch nog altijd kostbaarheden had om te verpanden; en waar is het woord, dat de president van het Parlement op zijn snoeverijen hem toevoegde: ‘Aan het bestaan van uw fortuin schijnen we niet te mogen twijfelen, alleen de bron, waaruit ze voortvloeit, is voor ons een mysterie.’</p>
<p>Toch voor hem, die nauwkeurig de geschiedenis raadpleegt, is ook dit mysterie niet zoo groot, als men vermoedt. Dat Cagliostro zelf van verborgen bronnen spreekt, waaruit zijn rijkdommen vloeiden, is natuurlijk; dat onder zijn tijdgenooten allerlei praatjes en gissingen dienaangaande in omloop waren, denkbaar. De meesten toch schreven hem de vaardigheid toe van goud te kunnen maken. We willen het niet tegenspreken, ja het zelfs gaarne gelooven maar......maar hij deed het op gansch andere wijze dan zij zich verbeeldden. De grondstof was niet het een of ander chemisch praeparaat, maar de lichtgeloovigheid der menschen. Niet zoozeer de kunst om het metaal te vervaardigen was de zijne, maar wel de wetenschap om het in zijn bezit te krijgen.</p>
<p>Houden we dit slechts in het oog, dan verdwijnt alle mysterie en nemen we gaarne aan, dat er door hem onnoemelijke sommen bij verschillende bankiers zijn gedeponeerd.</p>
<p>Wie voor één enkele genezing, op welke wijze dan ook gewrocht, <hi rend="i">vijfduizend Louis d'or</hi> ontvangt, kort daarop bij zijn vertrek uit Petersburg uit de keizerlijke schatkist <hi rend="i">twintig dui</hi>-<pb n="680"/><hi rend="i">zend roebels;</hi> door <hi rend="i">een</hi> séance, die, welke Lorenza hield, zijn vermogen met ongeveer <hi rend="i">tachtig duizend francs</hi> ziet vermeerderd; als eisch stelt, dat de leden zijner loges een jaarlijksch inkomen bezitten van ten minste <hi rend="i">drieenvijftig duizend livres</hi> - behoeft voor geen gebrek te vreezen en kan zich, naar onze overtuiging, wel eenige luxe veroorloven. Voegt er bij, dat de werkzaamheden van Cagliostro als publiek persoon niet langer dan tien, op zijn hoogst vijftien jaar duurden en ge hebt de oplossing van dit raadsel gevonden, moge dan ook de vraag resten, of hij immer dien staat heeft kunnen blijven voeren. En hierop durven we niet toestemmend antwoorden, daar we weten, dat hij èn te Trente èn te Rome met zoogenaamde pandhuizen moest kennis maken.</p>
<p>In de verklaring van dit alles bestaat dan ook volstrekt geen zwarigheid, maar andere, door geloofwaardige getuigen genoegzaam geconstateerde feiten zijn niet zoo gemakkelijk te begrijpen. Ik bedoel sommige zijner genezingen en de werkzaamheid met zijne ‘colombes’.</p>
<p>Vele, 't is niet te ontkennen, zijn een gevolg van het vaste geloof en het onbeperkte vertrouwen, dat de menschen in hem hadden, gelijk hij dan ook immer onvoorwaardelijk geloof eischte. En 't is immers een bekende waarheid, die tegenwoordig schier door niemand meer wordt geloochend, dat vooral zenuwachtige aandoeningen, maar ook andere, zelfs verouderde kwalen bij dit geneesmiddel, zoo we het aldus mogen noemen, baat vinden, terwijl tevoren aangewende pogingen hulp noch beterschap brachten. Waarom we er hier onze toevlucht niet toe zouden nemen, gis ik volstrekt niet.</p>
<p>Ieder toch weet, wat het vertrouwen op een geneesheer vermag, en nog altijd hebben ook onze doctoren zulk een vertrouwen of noem het: geloof aan hun wetenschap, eenigermate noodig, zullen ze met vrucht kunnen werken. Alleen hierin bestaat het onderscheid, dat de laatsten eerlijk genoeg zijn om het te erkennen, de kwakzalver daarentegen van bovennatuurlijke en buitengewone invloeden spreekt, zich zelven een macht toeschrijft, grooter dan iemand anders bezit, of ook zich van zoogenoemde geheimmiddelen bedient, meestal alleen hem bekend en door hem in vreemde streken gevonden.</p>
<p>Aan den anderen kant moeten we niet vergeten, dat in het laatst der achttiende, zoo goed als in het midden der negentiende
<pb n="681"/>eeuw, het spreekwoord wel een waar woord zal zijn geweest: ‘geld, dat stom is, maakt recht wat krom is.’</p>
<p>Er zullen wel altijd gevonden zijn, die voor een goede belooning reeds vooraf den lof verkondigden van den grooten man, die met zoo uitstekend gevolg zijn gaven had ten beste gegeven in schier alle hoofdplaatsen van Europa en met recht veler, zoo niet aller aandacht door zijn bereidwillige hulpvaardigheid en ontzaglijke geleerdheid had tot zich getrokken, en anderen, die voorgaven ziek te zijn zonder het te wezen. We zagen immers, dat Cagliostro te Straatsburg geld uitdeelde. Zou dit ook hiermede in verband staan? Wellicht.</p>
<p>Maar ook bedrog heeft bij dit alles een groote rol gespeeld. Dit geldt voornl. van die kranken, welke door de mannen der kunst als niet herstelbaar waren opgegeven. Men denke aan het gebeurde te Petersburg met het kind van een der voornaamste ingezetenen, dat herstelde; maar ook aan de later bij de ouders gerezen vraag, of het ook verruild kon zijn. De twijfel werd daarna in vrij groote zekerheid veranderd.</p>
<p>Dit eene voorbeeld maakt natuurlijk ons vertrouwen niet grooter, en al willen we nu het ‘eens gestolen, altijd een dief,’ volstrekt niet als bij uitzondering toepassen; toch, toch doet het een vermoeden ontstaan, verre van gunstig voor Cagliostro, waar we later kunstbewerkingen van gelijk gehalte ontmoeten.</p>
<p>Voegt eindelijk hierbij het aantal van hen, die niet wêer beter werden en de faam, die de meeste dingen vergroot, en ge zult moeten toestemmen, dat we in den graaf niet veel meer dan een kwakzalver, zij het een kwakzalver van buitengewone vaardigheid kunnen begroeten.</p>
<p>Maar, zal een zijner vereerders zeggen, (zoo er nl. nog mochten bestaan), maar de prins de Soubise dan? Dit feit staat genoegzaam vast, zoowel wat de genezing door Cagliostro als de verklaring der geneesheeren aangaande den aard der ziekte betreft. Grimm, Mirabeau en nog zooveel anderen verzekeren de waarheid er van.</p>
<p>Vergunt mij te zeggen, dat we er al zeer weinig van weten. 't Is waar, hij herstelde. Maar of nu de kwaal minder hevig was dan men vooronderstelde, - doktoren zijn ook feilbare menschen - dan of de ziekte reeds begon te wijken, zooals sommigen beweren, dan wel of Cagliostro, die toch wel niet ten eenenmale vreemdeling zal geweest zijn in het vak der genees-<pb n="682"/>kunst, hier een verkeerde behandeling van den patient bespeurde, durven wij niet zeggen; alleen doen we opmerken, dat ook hier bij het onderzoek niemand tegenwoordig mocht zijn en dus niemand bekend is met de middelen ter genezing aangewend. Met Cagliostroos levensbeschrijver zeggen we: ‘dat we niet eerder geneigd zijn voorvallen voor boven- of tegennatuurlijk te houden, tenzij elke andere verklaring onmogelijk is,’ neen, we gaan verder en beweren, dat we in geen geval tot een wonder onze toevlucht willen nemen, daar we hiervoor te vast gelooven aan een onveranderlijke natuurwet en bovendien te weinig vertrouwen stellen in den persoon van Balsamo.</p>
<p>En nu eindelijk de groote daden uit het tijdperk zijner glorie, waarvan velen niet kunnen geloochend worden. Met den biograaf te zeggen: ‘het zou onbegrijpelijk zijn, dat hij zoovele personen op zooveel plaatsen bedrogen had, indien wij niet wisten, dat hij altijd den grootsten opgang gemaakt heeft, waar of het catholieke geloof niet geduld werd òf zedenbederf den grond er van had ondergraven,’ gaat niet aan; we wijzen slechts op zijn arbeid in Italie en Frankrijk. Beter kunnen we ons vereenigen met zijn volgende opmerking: ‘dat hij nl. de voorzichtigheid had om zoo veel mogelijk domkoppen tot zijn leerlingen te kiezen' en onder hen steeds de voorkeur gaf aan de rijken, wier gemoederen hij hierdoor trok en vergiftigde, dat hij aan hun booze neigingen en hartstochten toegaf.’</p>
<p>Wat de letterlijk uitgekomen voorspelling omtrent de Bastille en de meer algemeene aangaande de Fransche revolutie betreft, reeds boven heb ik mijn gissing omtrent het ontstaan der laatste meegedeeld. En de andere, die zoo bepaald mogelijk is, ja, zelfs letterlijk is uitgekomen?</p>
<p>Was ze misschien een bedekte vingerwijzing voor de Parijzenaars, die hun duidelijk maakte, wat ze moesten doen, als eens het onweer losbarstte; een raad in den vorm eener profetie gegeven, om het gebouw te vernielen, waarin hij weleer voor een tijd lang van zijn vrijheid was beroofd, hij, de weldoener der menschheid, de goddelijke Cagliostro; het gebouw, waarin door koninklijke willekeur onschuldigen zuchtten, die een onbepaalde vrijheid behoorden te genieten; een raad eindelijk, dien de herinnering, dien beleedigde trots hem ingaf? 't Is niet onmogelijk. Hij was slim genoeg om zich op deze wijze te wreken, waar geen andere weg voor hem openstond; slim genoeg om
<pb n="683"/>te begrijpen dat zijn woorden olie zouden zijn in het vuur, dat reeds lang smeulde.</p>
<p>Naar mijn overtuiging althans wordt deze verklaring niet door al te groote bezwaren gedrukt. Gaarne echter, zoo iemand een meer rationeele mocht weten, geven wij de onze voor beter.</p>
<p>Maar wat ik hier voornamelijk op het oog heb, zijn de zoogenoemde séances met zijn colombes en de invloed, dien hij op hen uitoefent, benevens de werkzaamheden in de verschillende loges, de geestenbezweringen, voorspellingen enz. Volgens zijn eigen getuigenis zijn ze het gevolg van den goddelijken bijstand, die hem nooit verliet; 't geen hij zelfs bij zijn verhooren volhield. Doch zoo kan men van alles een uitleg geven, het overlatend aan anderen om een meer juiste te zoeken, wat wij dan ook willen doen.</p>
<p>Dat de wetenschap nog niet een in alles bevredigende en afdoende verklaring van het verschijnsel, 't welk wij spiritisme noemen, heeft gegeven, is bekend, gelijk we eveneens weten, dat er in dit opzicht nog veel verschil van gevoelen onder de geleerden bestaat. Toch is zeker, dat die oplossing den denkenden mensch het meest zal bevredigen, die in de wet der natuur zelve haar grond vindt en zoo eenvoudig mogelijk is, mogen ook vele aanhangers en voorstanders er een buiten de natuurwet omgaand feit in willen zien en bepaalde onmogelijkheden als waarheid doen huldigen.</p>
<p>Dit was ook het geval met Cagliostro. Toch kunnen we uit de dwaasheid en ongerijmdheid van sommige verhalen, zoo als uit die aangaande het ‘banquet-d'outre tombe’ e.a. gerust de gevolgtrekking maken, dat er geen woord van waar is en slechts de opgewondenheid dier dagen, die nog immer iets meer onmogelijks wilde, hen deed ontstaan. Of anders: zou het woord van Carlyle hier misschien van toepassing zijn: ‘Endlich kann er ach Geister citiren, nämlich mit Hülfe von Phosphor und andere Taschenspielerkünststückchen!’ Wie weet!</p>
<p>Ook zal de overlevering in deze gelijk in alles wel het hare hebben gedaan. We weten toch, dat een verhaal, 't welk van mond tot mond gaat, ten laatste nog slechts een kiem van waarheid in zich bevat. Voegt de een er deze bizonderheid bij, de tweede vermeerdert haar met een andere, de derde wêer met iets en zoo gaat het voort.</p>
<p>Ten tweede komt hier de getuigenis van Lorenza in aanmer-<pb n="684"/>king, door haar voor de rechtbank van Rome afgelegd, dat nl. de pupillen in sommige gevallen hun rol hadden bestudeerd en vooraf reeds waren ingelicht omtrent hetgeen ze later moesten zeggen; verder de opmerking dat Cagliostro loos genoeg was om eerst onderzoek te doen naar de omstandigheden der personen, die tot hem kwamen of ook op den toestand acht te slaan, waarin ze verkeerden. ‘Op deze wijze, zegt de geschiedschrijver, voorspelde hij aan een dame te Mittau, dat ze weldra de verloofde zou zijn van iemand, wiens geheime liefde voor haar hij te voren ontdekt had. Even weinig inspiratie was er noodig om een ander meisje haar ophanden zijnden dood aan te kondigen, want ieder had, met het oog op haren zwakken gezondheidstoestand, zonder profeet te zijn, maar met eenzelfde dosis onbeschaamdheid, eenzelfde profetie kunnen uitspreken.’<note n="1)" place="foot">Kurzgef Beschr. 3. p. 63.</note></p>
<p>Een en ander wordt bevestigd door de verklaring van Elisa von der Recke aangaande de wijze, waarop Cagliostro haar kleinen neef tot zijn doel gebruikte. Hier heet het nl.: ‘Eerst sedert eenige maanden weet ik door de bekentenis van mijn kleinen neef, hoe Cagliostro zijn hokus-pokus met hem heeft uitgevoerd. Kort na zijn komst, nadat hij in het huis van mijn oom vriendelijk ontvangen en opgenomen was, hat hij zich veel bemoeid met mijn kleinen neef, die een vlugge, praatzieke knaap was, en ons allen verteld, dat er aan zijn geluk niets ontbrak als het vaderschap over zulk een kind. De knaap, die ons allen met grooten eerbied voor Cagliostro vervuld zag en door ons tot liefde voor hem werd aangespoord, hechtte zich van nu af aan den man, die meermalen met hem speelde. Onder dit spelen liet Cagliostro hem allerlei platen zien, deed hem vragen er over, leerde hem de antwoorden er op, en bemerkend, dat hij zeer leerzaam was, had hij vervolgens den knaap gezegd, dat hij zijn vader, zijn moeder, zijn familie, ja zelfs zijn trouwen knecht, hem zelven en alles, wat hij lief had, gelukkig kon maken, als hij wilde doen wat hem bevolen werd en nooit met een ander sprak over de dingen, die hij hem vertelde; maar wel moest hij alles zeggen, wat ieder ons aangaande hem oordeelde. Tevens dreigde hij den knaap met den degen, dien hij in de hand hield, lid voor lid te zullen afsnijden, als hij de zaak verraden en zich niet naar zijn bevelen zou gedragen. Zoo kan men gemakkelijk
<pb n="685"/>begrijpen, hoe het kwam, dat het jongske na elke operatie, die had plaats gevonden, er zeer verhit uitzag, want de angst van zijn les niet goed op te zeggen dreef het arme kind het bloed in het aangezicht. De kleine, die, zooals reeds gezegd is, door zijn ouders en door ons allen onophoudelijk werd aangespoord om zich de liefde van Cagliostro waardig te maken, deed alwat onze wonderdoener hem beval.</p>
<p>‘Tot belooning voor de eerste zoogenoemde magische operatie beloofde Cagliostro hem een schoone uniform, als hij zijn zaak goed ten uitvoer bracht en den volgenden dag lieten de ouders dan ook op verzoek van Cagliostro een uniform voor hem maken.</p>
<p>‘Van nu af werd het kind immer driester. Onder het met karakters beschreven vel papier lag een ander, waarop al de gewaande verschijningen in de volgorde, waarin Cagliostro er naar vroeg, geteekend waren. De knaap zag dit en zoo kon hij altijd op de meest natuurlijke wijze antwoorden: ‘Nu zie ik een woud; nu dit, dan wêer iets anders.’<note n="1)" place="foot">Elisa von der Recke p. 47.</note></p>
<p>Ook bleek haar later, dat onze Josef door listige vragen aan vrienden en bekenden gansche geschiedenissen en geheimen vernomen had, waarvan hij daarna behoorlijk partij wist te trekken.<note n="2)" place="foot">t.a.p. p. 87, 89.</note></p>
<p>Doch hier staat tegenover, en er is geen de minste reden om het in twijfel te trekken, dat in andere gevallen, - ze mogen dan tot de zeldzaamheden hebben behoord of niet - de pupillen geen instructies ontvangen hadden, terwijl ook bekend is, dat twijfelaars, die de vergaderingen bijwoonden, zelven de kinderen aanwezen, welke als colombes moesten optreden; en het eerste dan ook alleen plaats kon vinden daar, waar hij achter het scherm of den zoogenoemden ‘Spaanschen muur’ werkte, maar nimmer, waar deze ontbrak en de karaf zijn plaats innam.</p>
<p>Wel moet nu tevens toegegeven worden, dat het ceremonieel, de omgeving, kortom alles er op ingericht was om de zenuwen te spannen en op de verbeelding der menschen te werken; dat de gestalte, houding, kleederdracht van Cagliostro ten doel hadden een verbazenden en ontzagwekkenden indruk te maken; de geheimzinnige figuren, toestellen etc. de verwachting
<pb n="686"/>steeds hooger deden klimmen, dat eindelijk het schemerduister een goede bondgenoot was.</p>
<p>Men denke zich, zooals Carlyle zegt, men denke zich ‘dieses ganze grenzenlose, schlauersonnene Conglomerat von Todtenköpfe, hieroglyphisch bemalten Schirmen, Columbinen im Stande der Unschuld, mit geräumigen, finsteren oder günstigsten theatralischen Helldunkel erfüllten Sälen, Kircher's Laterna magica, Belsazar'sche Phosphorschrift an der Wand, wehklagendes Geschrei, Glockengeläute, den langen weiszen Bart eines aus dem Dunkel auftaugenden, übernatürlichen Grosz-Kophta; - und wie dies nicht blos indirect durch die thörichten Sinne der Menschen, sondern direct auf ihre Einbildungskraft wirkt und sich mit Enoch und Elias, mit Philantropie, Unsterblichkeit, Eleutheromanie und Adam Weiszhaupt's Illuminaten und so abwärts bis mit der Unendlichen Tiefe in Verbindung bringt;’ - nu goed, men denke zich dit alles, maar hiermede is niet <hi rend="i">alles</hi> verklaard.</p>
<p>En dit te doen toch wordt geeischt, al laten wij de hemelsche stemmen, die invielen, wanneer aan de colombes geen zichtbare teekenen gewerden - en dit gebeurde ook wel eens - voor wat ze zijn, nl. voor zinsbedrog en charlatannerie en al geven we tevens toe, dat op de verbeelding van kinderen gemakkelijk kan worden gewerkt, ja dat ze tot in het dwaze kan worden opgewekt.</p>
<p>Dat Cagliostro macht uitoefende over de aanwezigen, is zeker en genoegzaam met bewijzen gestaafd, zij het dat hij allereerst geloof eischte en stipte nakoming zijner bevelen, - doch wie zou dat niet! ‘Op listige wijze wist hij het eerst hen tot zich te trekken, die den meesten lust hadden in bovennatuurlijke mysteries, en als zij reeds vol enthusiasme waren over alwat hij deed, dan liet hij ook hen toe, bij wie de zucht naar het wonderbare en het geloof niet zoo groot waren,’ zegt Elisa von der Recke. En hij had hierin gelijk. Wie bedriegen wil moet het goed doen, of niet!</p>
<p>Doch genoeg! Vragen we nu, van waar hem die invloed en macht? Dezelfde vraag hebben zijn rechters hem ook gedaan en hij antwoordt, dat ‘deze macht de hulp is, die God aan een goeden Katholiek verleent en het gevolg van de zaligmakende innerlijke waarneming (Anschauung) die ons Jezus voor zijn dood in de woorden van Joh. 17 heeft achtergelaten.’</p>
<p>Op de wedervraag: ‘maar wat verstaat ge onder de zaligmakende innerlijke waarneming?’ heet het nu verder; ‘den bij-<pb n="687"/>stand van een geest, of van een engel, kortom een bovennatuurlijken bijstand, dien God naar welgevallen kan verleenen aan wien Hij wil.’ Middel om hem te verkrijgen noemt hij: ‘een voortdurende gemeenschap met God, met de heilige kerk en het katholieke geloof; de band der liefde en des geloofs, een vurig gebed.’</p>
<p>Op het gezegde: ‘of iemand zich in dit alles tijdens dit leven hier op aarde wel verheugen kan?’ spreekt hij: ik ken niemand, ik alleen, hoewel een zondaar, geloof die macht te bezitten;’ een verklaring die zeer verzwakt wordt door die andere eveneens, maar een weinig vroeger afgelegd: ‘dat zonder twijfel <hi rend="i">alle</hi> Katholieken deze macht bezitten.’</p>
<p>Als een mijner lezers nu zegt: ‘ik wil gaarne gelooven, dat Balsamo zoo gesproken heeft, maar duidelijk is het nog niet,’ geef ik hem groot gelijk; even goed als ieder ander, die beweert, dat we hiermede in de oplossing geen stap gevorderd zijn. Daarom nog eens: ‘van waar hem die invloed!’</p>
<p>Ik deel nu het gevoelen meê van twee deskundigen, die opzettelijke studie van het genoemde verschijnsel hebben gemaakt en wel allereerst dat van Figuier. Hij vindt den invloed, dien Cagliostro op de colombes uitoefende, in zijn wilskracht, waardoor hij hen in een toestand van passiveteit bracht en zoodoende datgene, wat hij zelf dacht en gevoelde meedeelde aan anderen, terwijl hij dezen toestand den staat van ‘hypnotisme’<note n="1)" place="foot">Hypnotisme is de toestand van verdooving, die gewoonlijk door het gebruik van narcotica wordt veroorzaakt, soms ook wel het gevolg is van sommige ziekten. 't Is als 't ware een slaap, waarin de persoon verkeert, zoodat hij geene of althans zeer weinig indrukken van buiten ontvangt. Kunstmatig kan hij b.v. worden verwekt bij chirurgische operaties door chloroform.</note> noemt.</p>
<p>Anders is de verklaring van Adrien de Londres in de ‘Revue contemporaine’, mede door Figuier aangehaald. Ze luidt aldus: ‘Er is niets onverklaarbaars in den biologischen toestand, hoe buitengewoon ook de openbaringen er van mogen schijnen. 't Is niets anders dan een toestand van lijdelijkheid en opgewondenheid tevens, waarin onze vermogens, ontzonken aan de heerschappij van den eigen wil, onder den invloed eener macht buiten ons staan en een reeks van indrukken ontvangen, waaraan geen enkel verschijnsel in de werkelijkheid beantwoordt, m.a.w. een toestand van zinsverbijstering. Er zijn tal van wonderen,
<pb n="688"/>alleen te verklaren uit de wet, die ons geestelijk leven beheerscht. In die samenkomsten, waarvan de magische inrichting op de verbeelding en het zenuwgestel werkt, behoeven slechts sommigen te roepen: “Ziet! hoort!” en allen wanen reeds iets te zien en te hooren en de Gasparin heeft groot gelijk, als hij beweert, dat de mediums zelve het eerst den indruk ontvangen, dien ze vervolgens mêedeelen aan de menigte. Hun aandacht, die uitsluitend gericht is op het zien van een spook, een beeld of een schim, een van welke ze vastelijk gelooven te mogen verwachten, of op het hooren van geluiden, waarvan hun reeds te voren gezegd is, dat ze hen zullen vernemen,<note n="1)" place="foot">Deze opmerking is zeer juist. Zoo we maar denken aan die gevallen, waarin we 's nachts beweging, geritsel meenen te hooren en een oogenblik later het inderdaad vernemen, alhoewel er volstrekt niets is, noch geweest is, zullen we terstond de waarheid er van toegeven. En 't is hier eigenlijk dezelfde toestand slechts onder verschillende omstandigheden.</note> doet in hen de illusie geboren worden, de illusie, die zich weldra als een besmettelijke ziekte meêdeelt aan allen, die tegenwoordig zijn. Op deze wijze misleidt het medium zich zelf, maar terzelfder tijd de anderen en die misleiding is des te grooter en des te gemakkelijker, naarmate het geloof aan de werkelijkheid der te verwachten verschijnselen grooter is, naarmate ook zijn physiek zich meer leent tot dezen illusoiren toestand.’ Hiermede komt overeen wat de gravin von Medem zegt: ‘Voor zoover ik in de gelegenheid was naar die zoogenoemde geestenbezweringen onderzoek te doen, begonnen allen met het gebod: zich gedurende de operatie niet te bewegen, niet te spreken, noch met andere gedachten bezig te houden. Welk onbevooroordeeld mensch ziet niet terstond in, dat Cagliostro den geest der aanwezigen zoo wilde bezighouden, dat ze voor niets oog of oor hadden als voor zijn bevelen;
waardoor tevens het bedrog niet zoo spoedig ontdekt wordt.’</p>
<p>De verklaring trekt door haar eenvoud aan. Figuier echter heeft er geen vrede meê en vraagt, hoe het dan mogelijk is, dat een gansch gezelschap den invloed ondervindt van iemand, die er niet tegenwoordig is en wiens buste alleen zich op de plaats der séance bevindt. Doch dit, dunkt ons, heeft geenerlei bezwaar en laat zich zeer gemakkelijk begrijpen uit den grooten eerbied, dien men voor Cagliostro koesterde, een eerbied, die
<pb n="689"/>schier aan afgoderij grensde. Ongeloovigen waren er niet tegenwoordig en de groote vraag is, of b.v. Elisa von der Recke, graf M..., Morande e.a. wel dezelfde ervaring gehad en hier niet veeleer nieuwe bijdragen: de eerste voor haar ‘berüchtigte Cagliostro’, de tweede voor zijn’ ‘entlarvte Cagliostro’, de laatste voor zijn artikels in den ‘Courier de l'Europe,’ zouden gekregen hebben. Want, dat de vereering buitenmate groot was ook na zijn vertrek uit Parijs, zelfs bij sommigen, die nooit de eer hadden persoonlijk kennis met hem te maken, blijkt uit brieven die door den biograaf van Balsamo<note n="1)" place="foot">Kurzgef. Beschr. 3. p. 82 en vlgd.</note> worden aangehaald en door Figuier als echt erkend, waarin de Lyonsche loge den grooten profeet dank zegt voor zijn verschijning aan de broeders en voor de kracht, die hij hun meedeelt, en waaruit zij het besluit trekken, dat ‘de geest der waarheid’, hoewel verre, hen ook in den vreemde niet vergeet.</p>
<p>Overigens schorten wij ons oordeel op in de hoop, dat de mannen der wetenschap weldra nog meer licht in deze mogen verspreiden.</p>
<p>En nu eindelijk: heeft Cagliostro zich ook ingelaten met de politiek, is hij een wegbereider geweest van de revolutie?</p>
<p>Zijn levensbeschrijver beweert het; wijzende op zijn ‘lettre au peuple Français’ en andere verklaringen elders afgelegd. Nu is zeker, dat we vóór zijn verbanning uit Frankrijk weinig of niet van zijn politieke beginselen hooren, na dien tijd echter wel. Zoo is zijn brief aan het Fransche volk een ‘philippica’ tegen het hof van Versailles, de ministers, het parlement, ja tegen den ganschen monarchalen regeeringsvorm; zoo verklaart hij zelf in zijn ‘lettre au peuple Anglais’, dat eerstgenoemde met een vrijheid geschreven is, die wel eenigzins naar de republiek riekt, en beweert hij in zijn adres aan de nationale vergadering, dat ‘hij meer dan eenig ander de wegbereider der vrijheid is geweest.’ Hetzelfde zoekt men afteleiden uit de letters L.P.D., waarmede ook zijn brief aan het Fransche volk is geteekend, doch waarover we boven reeds spraken.</p>
<p>Tegen dit alles echter staat over, dat hij noch in Duitschland noch in Nederland noch in Engeland zich met politiek schijnt te hebben bemoeid, wat evenwel geen afdoend bewijs is. De grootste waarschijnlijkheid heeft het eerste gevoelen voor
<pb n="690"/>zich. Immers hij leefde in de stormachtige periode, die aan de onwenteling voorafging, hij hield omgang met de mannen, die het koningshuis niet zeer genegen waren; onwillekeurig moest hij dus wel partij kiezen.</p>
<p>Voegt er bij, dat hij nimmer zijn doel heeft kunnen bereiken om aan het hof te komen, wat meer is, dat de koningin met zijn werkzaamheden den spot dreef, - en tien tegen één, dat hij, onder den schijn van gehechtheid aan den souverein, van eerbiedige gehoorzaamheid aan zijn gezag, niettegenstaande zijn verklaringen van spijt over het misbruik, dat van den naam der koningin gemaakt was, een geheim handlanger is geweest van de plannen der latere Jacobijnen, die leden zijner loges geweest zijn.</p>
<p>Jhr. Sypestein maakt in zijn opstel over Josef Balsamo melding van een vers, dat volgens een latere mededeeling van Cagliostro zelf in 1772 op zijn aansporing aan de muren der meeste Fransche steden zou aangeplakt zijn. Het stookte het volk op de ketenen te verbreken en het juk af te schudden van hen, die het onderdrukten, zijn voorspoed tegenwerkten, zijn wetten verkrachtten, terwijl hij in Engeland zijnde aan een zijner ‘zonen’ een pamflet in de pen gaf, waarin de vaan des oproers onverholen was ontplooid, zelfs zoo, dat hij er eerst geen uitgever voor vinden kon. Later is het gedrukt en in de meeste Europeesche talen vertaald.’</p>
<p>Aan het slot van het artikel, dat in Brockhaus' Conversations-Lexicon over hem is te vinden, leest men de volgende opmerking: ‘'t is vreemd, dat iemand, wie dan ook, zich, al is het maar voor een oogenblik, door Cagliostro heeft kunnen laten bedriegen.</p>
<p>Ons komt dit volstrekt niet vreemd voor, wanneer we slechts letten op den godsdienstigen, zedelijken en maatschappelijken toestand, waarin Europa in het laatst der achttiende eeuw verkeerde. Daarom zal het niet overbodig zijn onze aandacht nog even aan dit verschijnsel te wijden.</p>
<p>Cagliostro was een man van zijn tijd en heeft dien tijd goed begrepen en uitstekend gebruikt. Of hij een geheim werktuig der Jesuieten was, laten we daar. Wij gelooven het niet en houden het er veeleer voor, dat hij geheel voor zich zelf is opgetreden en alleen zijn eigen voordeel heeft gezocht. Ware het anders, het genootschap van Jezus, hoewel rechtens opgeheven en onderdrukt, zou zijn vriend op het laatst van zijn leven geen armoede hebben laten lijden en zeer zeker wel middel gevonden hebben om hem te bevrijden uit de handen zijner rechters.</p>
<pb n="691"/>
<p>Een enkel voorbeeld kan ons doen zien, op welke personen hij het meest invloed uitoefende, hoe hij dien verkreeg en door welke middelen trachtte te behouden. 't Is dat eener zeer ontwikkelde vrouw, die ons niet slechts bij name, maar ook door geschriften bekend en wel gunstig bekend is, ja, die ons zelf met de meeste openhartigheid dien invloed geschetst heeft. Zij mag als het ware het type genoemd worden van allen, die door ‘mystische und magische Ideen die reinen und deutlichen Begriffen der wohlthätigen Religion des Herzens’<note n="1)" place="foot">Nicolaï. Vorrede. p. 18.</note> laten verdringen; maar niet minder het voorbeeld voor allen, die geen moed genoeg bezitten zich los te maken van vooroordeelen en hersenschimmen en eerlijk te bekennen, dat ze hebben gedwaald, zij het ter goeder trouw.</p>
<p>Ik bedoel: Charlotte Elisabeth Constantia von der Recke, gravin von Medem, in wier persoon echter tevens blijkt, dat de macht van een bedrieger slechts zoolang kan duren, als den mensch ontbreekt, wat we ‘gezond idealisme’, en mystiek in den goeden zin kunnen en mogen heeten.</p>
<p>Waartoe overdreven, ziekelijk mysticisme, overgevoeligheid, sentimenteele dweperij kunnen leiden, toont ons de geschiedenis in menig opzicht, én ook in haar. Deze toch waren het, die haar zich deden aansluiten bij den man, dien ze later een bedrieger durfde noemen, maar in wien ze toen een godsgezant meende te mogen begroeten, een, die in staat was haar hoop te verwerkelijken, haar leven te heiligen, daar in hem bovennatuurlijke krachten schenen te werken.</p>
<p>In het reeds meermalen aangehaalde geschrift maakt de begaafde schrijfster met een bewonderingswaardige en niet genoeg te waardeeren oprechtheid het publiek van haar tijd en hiermede ook ons deelgenoot van haar strijd en haar lijden in deze. Het ziekteproces van haar geest, dat met de ‘entlarvung des Grafen Cagliostro’ eindigde, doet ze ons tot in de kleinste bizonderheden kennen, maar geeft tevens het middel harer genezing aan, een nuttig middel ook voor anderen, die met haar op de kronkelpaden der mystiek ronddwalen. Met het afleggen harer ‘Schwärmerischen Vorurtheilen’ was tevens de macht verbroken, die Cagliostro gedurende zijn verblijf te Mittau en nog een weinig later over haar gemoed had bezeten.</p>
<pb n="692"/>
<p>Reeds als kind had ze dergelijke denkbeelden ingezogen. Haar vader toch, met wien ze natuurlijk daaglijks in aanraking kwam, haar oom, dien ze eveneens dikwijls ontmoette en twee hunner vrienden, Muller, beider leermeester en zekere doktor Schmidt waren zelven van der jeugd af bezield met dorst naar kennis van alchymie en andere magische wetenschappen, een dorst, die in plaats van op den duur te verminderen, door het toetreden tot de orde der vrijmetselaren op later leeftijd nog werd vermeerderd en opgewekt. ‘Ich hatte, zegt Elisa zelf, seit den ersten Jahren meiner Kindheit von Alchymie und Magie, von Schmidt und Muller viel sprechen hören, und Swedenborg's wundervolle Geschichten waren mir ein vorzüglichen Gegenstand der Unterredungen. Doch machte alles dies in den ersten Jahren meiner Jugend keinen groszeren Eindruck auf mich als Blaubarts Geschichte und die Aussicht zu einem Balle oder Concerte war mir damals reizender als die Zusammenkunft mit Geistern.’<note n="1)" place="foot">t.a.p. p. 3.</note></p>
<p>Toch bleef de gedachte aan dit alles haar bij. Want later, toen ze op zestienjarigen leeftijd plotseling uit het gewoel der groote wereld naar de eenzaamheid van het land verplaatst werd, later begon het zaad te ontkiemen, door onverstandige keuze van boeken te groeien, en eindelijk door het lezen van de mystieke literatuur harer dagen: van Wieland's ‘Sympathien’, Croneghs ‘Einsamkeiten’, Youngs ‘Nachtgedanken’ en Lavaters schriften vrucht te dragen. Hierdoor toch kreeg haar ziel ‘bald eine religiös-schwärmerische Stimmung.’</p>
<p>Een ziekelijke en overdreven liefde voor den persoon van Jezus, een liefde met een gezonde opvatting zijner godsdienstige beginselen ten eenenmale in strijd, deed er het hare bij. Hiermede gepaard ging verachting van de stof en de dingen der aarde. ‘Mein Geist, immer mehr angespannt und vom Irdischen abgezogen, ging nach und nach immer mehr zur Beschaulichkeit über, und gewohnte sich zu mystischen Phantasiën. Lavater, die mir durch jede kleine Schrift immer lieber wurde, schien mír noch ein lebender Junger unseres göttlichen Vorgängers zu sein; sein Tagebuch erweckte auch mich zur täglichen Selbstprüfung; ich wollte immer vollkommner in der Religion werden und so entstand der Gedanke nach und nach in mir: dasz auch ich, wenn ich nach völliger Reinheit der Seele strebte, in die Gemeinschaft höherer Geister aufgenommen werden könnte.’</p>
<pb n="693"/>
<p>Zoo stonden de zaken, toen de dood van haar broeder, dien ze innig, innig lief had, haar zucht naar mystiek zoo zeer deed toenemen, dat ze zelfs gansche nachten in stille gebeden op de kerkhoven doorbracht, denkende en hopende op deze wijze het geluk deelachtig te worden: ‘<hi rend="i">Umgang mit Verstorbenen und höhern Geistern zu genieszen</hi>.’</p>
<p>Eenige maanden na den dood van dien broeder kwam Cagliostro te Mittau en maakte kennis met haar en haar familie. Hij vond den bodem goed toebereid en nam dan ook de gelegenheid waar den mystieken zin van Elisa zooveel mogelijk aan te wakkeren en haar verhitte verbeelding nog sterker te spannen door de belofte, dat hij haar zou inwijden in de geheimen der hoogere magie en zoo den omgang met gestorvenen en voornl. met haar broeder verschaffen. Het gelukte hem bij uitstek.</p>
<p>Ze sloot zich bij hem aan, werd lid van de nieuw opgerichte ‘loge d'adoption’, en had een schier grenzeloos vertrouwen op zijn woorden. Zelf eerlijk en oprecht, twijfelde ze in geenen deele aan <hi rend="i">zijn</hi> eerlijkheid en oprechtheid en liet zich verblinden door de schijnbare bewijzen van kracht, die de graaf tentoonspreidde; door het de wonderzucht sterkend apparaat, waarmêe hij werkte; door het geheimzinnige waas, waarin hij zijn woorden en daden wist te hullen en niet het minst door de gewaande godsdienstigheid en gehuichelde vroomheid, waarmeê hij schitterde; - een lot, dat ze echter met velen uit haar omgeving deelde.</p>
<p>En niet waar, opmerkingen als deze, met de noodige zalving en deftigheid tegen eenige harer bedenkingen ingebracht: ‘Ist's leichtsinniger Spott der aus Ihnen spricht, so sind sie keiner Antwort würdig. Is's aber die spitzfindige Grüblerinn, die mir diese Frage vorlegt, so musz ich ihnen sagen: Hüten sie sich, wenn ich nicht mehr an Ihrer Seite bin, immer das <hi rend="i">pourquoi du pourquoi</hi> erforschen zu wollen! Christus schon sagte seinen Schülern, - ‘ich habe Euch viel zu sagen, aber ihr könnt es nicht ertragen!’<note n="1)" place="foot">t.a.p. p. 46.</note> - en andere dergelijke waren wel in staat haar te misleiden en steeds verder op den dwaalweg te brengen.</p>
<p>Op de gebreken, die later bij menigte aan het licht kwamen, werd in den beginne althans weinig of geen acht geslagen en werden ze opgemerkt, - Cagliostro wist ze immer tot zijn eigen voordeel uit te leggen.</p>
<pb n="694"/>
<p>De raadgevingen van een harer vrienden, den hofraad Schwander, een der weinigen, die geen geloof sloegen aan de bedriegerijen van onzen Jozef en voor wiens streven om alles met het verstand te begrijpen ze van den aanvang af gewaarschuwd werd, werden in den wind geslagen en waren niet in staat om het ziekelijk gevoel in haar door gronden der rede tot zwijgen te brengen; immers haar eigen geloof om ‘door de gemeenschap met hoogere geesten bovennatuurlijke krachten te verkrijgen, was te sterk, dan dat ze de dwalingen van zijn verstand niet in stilte zou hebben beweend en met medelijden aanschouwd.’</p>
<p>Steeds werd de band, die hen samen verbond, nauwer toegehaald, maar met dien band ook de strik, dien Cagliostro haar spande. Sedert de oprichting van de ‘loge d'adoption’ kwam ze schier dagelijks met hem in aanraking en altijd liep het gesprek over: ‘Erscheinungen, über die Kraft des Gebetes und über die Gabe der Apostel Wunder zu thun;’ kortom over alles, wat tot het bovenzinnelijke behoort.</p>
<p>Wel werd die zucht nu en dan door den graaf tegengegaan, ja zelfs bestreden, doch blijkbaar met geen ander doel, dan dat ze zich later te sterker zou openbaren en zoodoende zijn invloed op haar vermeerderen.</p>
<p>Voegt hierbij de spanning, waarin ze verkeerde door de belofte: ‘Doch will ich vor der Hand, um sie schneller der heiligen Mystik zuzuführen, wo möglich Ihnen diese Nacht, durch einen Magischen Traum, mit dem Geiste Ihres verstorbnen Bruders eine wichtige Unterredung über die Heilige Mystik zu verschaffen suchen. Nur müssen sie, indem sie schlafen, den Vorsatz fassen, sobald Ihr Bruder Ihnen im Traum erscheint, über Magie mit ihm zu sprechen;’<note n="1)" place="foot">t.a.p. p. 52.</note> - een belofte die nooit werd vervuld, daar de verschijning nu eens om deze dan weêr om gene reden uitbleef; en ge kunt licht begrijpen, dat er een groote kracht noodig was om den toovercirkel te verbreken, waarmede Balsamo haar had omgeven.</p>
<p>En wanneer we dan verder de aandacht vestigen op het zoet gekeuvel, waarmede hij haar bedenkingen, zoo zij er nog mocht hebben, wist te ontzenuwen, op het ‘gutes, weichherziges Geschöpf,’ dat zich meermalen bedroog, omdat het nog zoo weinig de ware plichten kende ‘eines guten Magikers,’ en vergat dat
<pb n="695"/>dezulken onder overheden stonden, aan wie zij onbeperkte gehoorzaamheid schuldig waren; op de opwellingen van toorn en onwil over de hardigheid des harten, waarbij het ‘Schlange, die ich an meinen Busen nähre,’ een gewichtige rol speelde en niet weinig effect maakte, al ging het later weêr over in een ‘Gute Seele, die Verschwiegenheit, die Stärke des Geistes und die Klugheit hatte ich ihnen bei Ihrer Jugend nicht zugetraut;’ op de uitvluchten, die hij steeds gereed had, wanneer hij zich versproken of zijn roeping om de menschen gelukkig te maken, vergeten had, of wanneer zijn beloften niet uitkwamen; op de ellenlange redevoeringen, die hij in vertrouwden kring hield over het voor allen dierbare onderwerp,....dan is het natuurlijk, dat hij nog <hi rend="i">zoo</hi>lang zijn invloed op haar heeft behouden.</p>
<p><hi rend="i">Zoo</hi>lang! Doch de kruik gaat te water, tot ze breekt. Ten laatste moesten de schellen van de oogen vallen. Cagliostro begon wantrouwen bij haar te wekken. Hij bleek in menig opzicht niet de heilige te zijn, voor wien hij zich wilde doen doorgaan, en toen hij eenmaal bij een dergelijke voorlezing voorschriften gaf: ‘wie ein Frauenzimmer, das nicht lieben wollte, durch magische Mittel sogar sur physischen Liebe zu bringen sey,’<note n="1)" place="foot">t.a.p. p. 137.</note> werd het vroegere vertrouwen zoozeer geschokt, dat ze slechts met moeite te bewegen was weder een samenkomst bij te wonen.</p>
<p>Bij het een kwam het ander. Berichten na zijn vertrek en gebeurtenissen kort voor hij wegging deden er het hunne toe. Toch liet Elisa haar zucht naar het wonderbare en bovennatuurlijke niet varen. Welke pogingen Schwander ook in het werk stelde om haar nu eens door verstandsgronden dan weder door de zaak belachelijk te maken tot juister inzicht te brengen, - er was nog te veel van den ouden zuurdeesem blijven nangen en hare vereering voor Cagliostro te groot geweest dan dat het hem mocht gelukken. Eindelijk verliet de graaf Petersburg en sedert dit vertrek begon zij in hem den bedrieger te zien.</p>
<p>In deze periode verscheen Lessings ‘Nathan’. Schwander las hem haar voor en gaf zijn aanmerkingen er bij. ‘Vorzüglich, zegt ze zelf, war die Stelle mir aufgefallen:</p>
<lg type="poem">
<l rend="; 1tab">- - - Begreifst du aber,</l>
<l>Wie viel andächtig Schwärmen leichter, als</l>
<pb n="696"/>
<l rend="; 1tab">Gut handlen ist? Wie gern der schlaffe Mensch</l>
<l>Andächtig schwärmt, um nur, - ist er zu Zeiten</l>
<l rend="; 1tab">Sich schon der Absicht deutlich nicht bewuszt -</l>
<l rend="; 2tab">Um nur gut handlen nicht zu dürfen?’</l></lg>
<p>Meine Augen wurden nasz! Ich erforschte mich, schlug das Buch wieder auf, und nun fielen meine Augen auf die Stelle:</p>
<lg type="poem">
<l rend="; 1tab">Stolz! und nichts als Stolz! Der Topf</l>
<l>Von Eisen will mit einer silbern Zange</l>
<l>Gern aus der Glut gehoben sein, um selbst</l>
<l rend="; 1tab">Ein Topf von Silber sich zu dünken.’ -</l></lg>
<p>Ze dacht na, ernstig na en allengskens werd haar duidelijk, dat het gansche systeem der magische filosofie niets was als een chimère, ‘durch welche man ausser aller wahren Thätigkeit für die Welt gesctzt, und ein Spiel intriganter Gaukler wird.’ En de slotsom was: ‘Ik heb gedwaald! ik heb door verkeerde begrippen van godsdienst de gemeenschap met hoogere geesten gezocht en heb niets als listig bedrog op dezen weg gevonden!’<note n="1)" place="foot">t.a.p. p. 117.</note></p>
<p>Zoo zal het wel met velen in die dagen geweest zijn, moge Elisa von der Recke een der weinigen zijn, die haar dwaling oprecht hebben beleden. En kon het wel anders? Het grofste ongeloof toch ontmoeten we naast het meest krasse bijgeloof. Tegenover het atheisme van Hollbach, La Mettrie en anderen stond de overdreven mystiek van Swedenborgh, Falk en dergelijke. En dit in alle landen. Het deisme had in Engeland en de encyclopaedie in Frankrijk alles gedaan om het bovennatuurlijke: het geloof aan God, deugd, onsterfelijkheid op losse schroeven te zetten. Een valsche opvatting van den godsdienst van Jezus leidde tot loochening en miskenning er van; en mannen, wien het ernst was met hun streven naar waarheid werden er slechts weinigen gevonden. Aan het verouderde geloof werd een nieuw kleed gegeven en wat het verstand afbrak, zocht men door het gevoel te herstellen. Zoo ontstond de orde der Illuminaten door Weiszhaupt gesticht, een vereeniging, die zich ten doel stelde de volkomenheid des menschdoms te bevorderen, doch hierbij een weg insloeg, die noodzakelijk ten verderve moest leiden.</p>
<p>‘Het mystieke dwepen was in dien tijd mode geworden. De rijken en bevoorrechten, die van ouds den door God voorge-<pb n="697"/>schreven langzamen weg van werken en denken te moeilijk vonden, geloofden door wijdingen, zinnebeelden en geheimenissen spoedig en zonder moeite tot het doorzien der hoogere dingen te kunnen geraken.</p>
<p>‘IJdele menschen vonden in de plechtigheden en trappen van opklimming der mystieke vereenigingen gelegenheid tot bevrediging hunner zucht tot schitteren. De betrekkingen van de orde verleenden aan de wereldsgezinden, genotzuchtigen en gelukzoekers, begunstigers, aanbevelingen en gezellig genot. De twijfelaar kon zich in den broederkring vrijer uitlaten dan in het verkeer van het dagelijksch leven geoorloofd was. Menschen zonder kracht en zonder innerlijke waarde hoopten door wijdingen en zinnebeelden of door de duistere leerstellingen eener, zooals men hun voorhield, van den hemel ontspruitende wijsheid, even goed en gelukkig, als duizenden door gedachteloos bidden en door den blooten zegen des priesters zonder verdienste meenden zalig te worden.’<note n="1)" place="foot">Schloszer. Wereldgeschiedenis, dl. 16. p. 233.</note></p>
<p>Welk een gelukkige tijd dus voor hen, die van de lichtgeloovigheid der menschen wilden profiteeren door den bedrieger te spelen! Ja wel, gelukkige tijd, want er was meer, dat hun pogingen in de hand werkte. Ook de zedelijke toestand was slecht. Men denke aan de meeste hoven, waar naar Frankrijks smaak verfijnde genotzucht het hoogst was; waardoor de schatkisten leêg waren, zoodat de burgers door belastingen op te brengen in het onderhoud der vorsten moesten voorzien. Welk een gretig oor moesten alzoo niet zij vinden, die zeiden het middel gevonden te hebben om goud te maken, een gretig oor bij velen, die zoodoende den verwarden toestand hunner financiën dachten te kunnen herstellen en we hebben dan ook gezien, dat Cagliostro juist daar het meest opgang maakte, waar de verlichting het minst was. Een Fredrik de Groote, een Jozef II, een Katharina van Rusland, getrouwe leerlingen en aanbidders van Voltaire, duldden hem niet in hun staten.</p>
<p>Frankrijk was het land, waar hij de meeste lauweren plukte, Frankrijk, de bakermat der revolutie en der geheime genootschappen, der clubs. En ook dit laatste moeten we niet vergeten.</p>
<p>De volken waren den middeleeuwschen regeeringsvorm moede
<pb n="698"/>en dorstten naar vrijheid. Wat door Voltaire, Diderot, Mirabeau in 't openbaar werd gezegd, werd in de clubs uitgewerkt. Geen wonder dus, dat ook de mannen, die dergelijke geheime genootschappen oprichtten, door velen als op de handen werden gedragen.</p>
<p>Nog eens, mannen als Mesmer, Gaszner, St. Germain, Cagliostro konden geen beteren tijd hebben getroffen!</p>
<p>Ziet, in dit alles ligt een waarschuwing voor onze dagen, waarin velen weêr door een overdreven sentimentaliteit, door een overdreven zucht naar het wonderbare worden bezield. Een ziekelijk mysticisme, gebrek aan gezond idealisme worden gevoed door hen, die de lichtgeloovige menigte bedriegen, zich beroepende op visioenen en bovennatuurlijke openbaringen; ja; van geestenbezweringen zou men ook thans de bewijzen kunnen leveren. Een grof supranaturalisme werkt die zucht in de hand, en alleen beschaving, ontwikkeling, degelijk onderwijs kunnen het gevaar keeren en de menschen redden uit de macht derbedriegers.</p>
<p>Nauwkeurige kennis van de wetten der natuur en de toepassing er van op het leven is de grootste, maar ook de machtigste vijand, ja, de eenige overwinnaar van alle dweperij. Een gezond geloof, een redelijke godsdienst zegepraalt over alle ‘Schwärmereien en Alfanzereien’ van een Cagliostro, en Carlyle heeft groot gelijk, wanneer hij zegt: ‘So viel stellt sich auf jeden Fall mit Gewiszheit heraus, dasz nationale Unredlichkeit und nationale Armuth Hand in Hand gehen, dasz fortwährend sich mehrende problematische Existenzen immer hungriger und immer lügenhafter werden. Nun sage, haben wir nicht hier die Grundbedingungen des Charlatanismus - Rohmaterial und bildende Kraft - beide in voller Thätigkeit? Die Unredlichheit ist das Rohmaterial, der Hunger die bildende Kraft, und was läszt sich aus diesen Beiden nicht alles machen!’<note n="1)" place="foot">t.a.p. p. 118 en 119.</note></p>
<p>Cagliostro is dan gestorven, zijn colombes zijn met hem begraven, aan zijn séances wijdt nog slechts de geschiedschrijver een woord! Doch ook onze tijd heeft zijn samenkomsten en weet eveneens van mediums te gewagen. Onze spiritisten mogen Balsamo als hun vader begroeten en hem dankbaar tevens zijn!</p>
<p>Hij is gestorven! maar de geest der kwakzalverij is met hem niet tenondergegaan en nog mogen allen zich zijn leerlingen
<pb n="699"/>heeten, die, speculeerend op de domheid van velen, door zoogenoemde geheimmiddelen de menschen zeggen te kunnen en te willen genezen. Met zijn levenselixer en schoonheidswater staan Malzextrakt en Holloway-pillen, staan allerlei huidmiddeltjes en tinctuurtjes op een en dezelfde lijn.</p>
<p>Hij is gestorven! Maar met zijn dood is het bijgeloof niet uit de wereld verdwenen. Nog beroept men zich op visionaire toestanden, op bovennatuurlijke openbaringen, nog doen de somnambules haar stem hooren, en - talloozen zweren bij haar uitspraken.</p>
<p>Hij is gestorven! Maar zijn geest leeft voort in hen, die voorgeven de geheimen der toekomst te kunnen ontsluieren. Nog prijkt op menige Nederlandsche kermis met groote letters boven de tempels der zwarte kunst de naam: ‘<hi rend="i">Cagliostro</hi>’. Zoo is dit dan de vereering, die de groote man bij het nageslacht geniet!</p>
<p><hi rend="i">Nomen est omen</hi>. Ieder wachte zich voor schade!</p>
<p>&nbsp;</p>
<p><hi rend="spat">Amersfoort</hi>, 1 Mei 1871.</p></div></div>
<div type="chapter">
<pb n="700"/>
<head rend="h3">Wildbad Gastein.</head>
<q rend="bq">‘Gastuna tantum una.’</q>
<p>‘Daar is maar één Gastein!’ zoo plachten de oude Aartsbisschoppen van Salzburg te zeggen. ‘Daar is maar één Gastein!’ datzelfde woord vloeit ook nog heden van de lippen, en vindt zijn echo in de harten van allen, die het geluk hadden in dit bekoorlijk dal terecht te komen.</p>
<p>Van Salzburg naar Bad Gastein, over Hallein en Werfen zijn ongeveer 70 engelsche mijlen; met goede postpaarden rijdt men het in 10 uren. En niemand voorzeker zal zich dien rid beklagen, die gevoel heeft voor de schoonheid der natuur, welke op dien weg zich in zulk eene verscheidenheid aan ons oog vertoont, dat geen pen in staat is het naar waarheid te beschrijven of er ook maar een flauw denkbeeld van te geven.</p>
<p>Na een goed ontbijt in een der vele hotels van Salzburg genomen te hebben, rijden wij even zeven uur in flinken draf de stad uit, terwijl het klokkespel ons nog een oude lang vergeten melodie van Mozart laat hooren, wier liefelijke toonen ons nog lang daarna in de ooren klinken. Van het groote Maria Plain bij Salzburg heeft men een heerlijk vergezicht; uitgestrekte weilanden, begrensd door bergen wier vegetatie zoo rijk is, dat men nauwelijks gelooft dat zij zes en acht duizend voet hoog kunnen zijn. Door de weilanden slingert zich de Salzach als een zilveren lint, en aan hare oevers ligt Salzburg zoo vroolijk en zonnig als of het nooit in nevel en mist kon gehuld zijn. In het midden der stad, hoog op een steile rots, verheft zich als een adelaarsnest het eerwaardig kasteel van Salzburg, met zijn
<pb n="701"/>grauwe torens zich zijner waardigheid bewust en overtuigd dat het de eeuwen kan verduren. Voorwaar, die oude Aartsbisschoppen wisten het leven te genieten. Waar men gedenkteekenen van hunne hand vindt, krijgt men den indruk hunner levenswijsheid. Het onneembare kasteel van Salzburg ter bewaking, met den Monniksberg tot park, een keurige rijschool, in de rotsen uitgehouwen, ter oefening, Heilbronn's waterwerken tot ontspanning en Gastein's baden voor gezondheid en lang leven, - wat konden die lustige oude heeren meer wenschen, dan misschien het voorrecht, naar willekeur te dooden die hen in den weg stonden? En ook dit voorrecht was eenige jaren hun deel; getuige zoo menige steenen kerker met pijnbank en oubliettes.</p>
<p>Vier uren altijd berg op! Franz vergt van zijn paarden niet zooveel als hij wel kon, wij gaan langzaam voorwaarts. Eindelijk waag ik het met mijn gebrekkig Duitsch de opmerkzaamheid van den goedhartigen koetsier tot mij te trekken en hem tot wat grooteren spoed aan te sporen. ‘Ja, ja,’ zegt hij met vriendelijke welwillendheid, geduld maar! wij zullen er wel komen!’ en terwijl hij dan de zweep eens over de paarden legt, gaan wij weêr wat sneller vooruit. Wij gaan de Salzach over, die ruwer en onstuimiger wordt en zich dapper weert om zoo veel blokken als zij maar kan stroom af te voeren. Wij zeggen den wonderlijken Dürrenberg met zijnen drie-gallerijen-diepen zoutmijn vaarwel en gaan standvastig voorwaarts naar het reusachtige Tannen-gebergte dat ons met elke minuut dreigender aanziet. De wolken bedekken zijne kruinen; wij weten, al doen wij ons best het niet te gelooven, dat er regen in aantocht is. Weêr en wind bekommeren zich niet om de plannen die zij in duigen werpen en bederven. Ja, daar regent het al en druipnat komen wij onder het lage voorhof van het posthuis te Golling binnen. Dat ziet er juist uit als een herberg in Italie; wagens en paarden, ezels en honden, hanen en kuikens, hooi en stroo, alles vol leven en beweging door elkander; onder die vochtige lage bogen van zandsteen - met slechts twee wegen om er weêr uit te komen, - de lage breede poort, waardoor wij binnengereden zijn en de steile trap naar boven, naar de nok van het huis.</p>
<p>Hoe onbarmhartig blijft de regen in stroomen nedervallen! En
<pb n="702"/>dat juist thans nu wij zoo verlangen den Gollinger waterval (Schwarzbachfall) te zien, de schoonste van allen in de Norische Alpen; en als wij die heden niet kunnen zien, moeten wij dat genot missen: want morgen willen wij weder vroeg verder, naar Gastein. En toch regent het! Maar waarom zou men een waterval niet bij regen kunnen zien? Het een sluit het ander niet uit; dus, dit was de gewezen weg. Ach, hoe lang zal die arme natte man, die mij in een eenspan er heen reed, zich die onverzettelijke dame herinneren, die glimlachend, ongevoelig voor weêr en wind, achter hem zat, goed beschut door het lederen dek, en die zich door niets van haar voornemen, om den Schwarzbachfall te zien, liet afbrengen.</p>
<p>Arme kerel! hij was meer dan druipnat en keek nu en dan eens schuins naar mij of ik dan werkelijk tot het einde toe in mijn voornemen zou volharden, tot hij zich eindelijk met de kalmte der wanhoop in zijn lot schikte en voortreed zonder zich meer om iets te bekommeren. Aan het einde van den rijweg, dáár begon zijn zegepraal: want hij kon zich goed en wel bij een helder knappend vuurtje gaan warmen en droogen, terwijl ik den verderen weg naar den waterval nog te voet moest afleggen.</p>
<p>Dit had ik niet begrepen toen ik het posthuis verliet. ‘Is het ver?’</p>
<p>‘O neen, niet ver.’</p>
<p>Ik ontmoette nooit een tyroolsche man of vrouw die zeide dat de eene of andere plaats ver weg was. Even goed had een geit of gems u den afstand kunnen vertellen.</p>
<p>‘O neen! maar een klein eindje,’ is altijd hun antwoord, en dan loopt gij en zwoegt en rust wel twintig maal voor dat gij halverwege zijt. Evenwel, ver of niet ver, ik zou toch gegaan zijn.</p>
<p>‘Is er een goed pad?’</p>
<p>‘O ja;’ en meteen huppelde Undine weg om het mij te wijzen.</p>
<p>Het was een genot haar zoo vlug voor mij uit te zien springen. Barrevoets, blootshoofds, met blooten hals en bloote armen. Zij gaf er niets om half gekleed te zijn, en ik houd het er voor dat zij er niets in zou gevonden hebben in het geheel niet gekleed te zijn. Zij zag medelijdend naar mij om, ziende dat mijn meer
<pb n="703"/>beschaafd toilet mij belette gelijken tred met haar te houden, als zij over boom en struik heen sprong, en dan weêr op een steen te land kwam, want op veel plaatsen stond de weg al onder water door den regen. Ter rechterzijde bruiste de bergstroom, niet breed maar diep en vol groen-bemoste rotsblokken, waar hij dan overheen dan onderdoor spatte, overal leven en beweging brengende; ter linkerzijde reusachtige dennen, vurenen larixboomen en overal bemoste rotsblokken. Al het groen glinsterde als diamanten, het mos scheen als zilver vol schitterende waterbellen. O, niemand zag ooit zoo veel schoons in een half uur als ik, toen in dien heerlijken regen. Spoedig hoorde ik het geluid van den waterval, nog ééne kromming van den weg en ik stond er voor, maar in de eerste sekonden keek ik meer naar Undine.</p>
<p>Zij had zich als een vogel op een ouden boomtronk neêr gezet, en op den waterval wijzende zag zij mij met kalme waardigheid aan. Hoe langer ik keek des te ondoorgrondelijker werd mij de waterval; en des te verstandiger Undine, tot ik mijzelven voorkwam als stond ik naast Belzoni voor een oud Egyptisch letterschrift. Hoe goed begreep dat kleine wilde ding dit wonder; haar zoo verwant als denneboom en bergstroom!</p>
<p>Maar terwijl ik zoo peinsde, was zij gevlogen, een klein smal voetpad op ter linkerzijde, en riep mij toe haar te volgen.</p>
<p>Er was nog meer te zien. O wonderschoone Schwarzbachfall! Wie zal u ooit vergeten? Wie zal u ooit naar waarheid afbeelden of beschrijven?</p>
<p>De woorden schijnen mij zoo flauw en koel als ik terneder schrijf dat hij uit een rotsspleet ontspringt, twee stroomen vormende die zich later tot éën vereenigen, welke dan tusschen hoekige rotsen in, 160 voet lijnrecht naar beneden valt; daar even rust; onder een door de natuur van reusachtige rotsblokken en pijnboomen gevormde brug bruisend heenstroomt; en dan weder 170 voet nedervalt en zich in een diepen stroom stort, aan beide zijden een sluier als van zilveren draden ontplooiende en een nimmer ophoudende stofregen om zich verspreidende. Men veronderstelt dat deze waterval gevormd wordt door eene overstrooming van den Königsee, in Beieren, maar niemand weet het, hij houdt zijn geheim verborgen.</p>
<p>Men verzoent zich soms spoedig met zijn noodlot. Toen
<pb n="704"/>ik daar doornat' tegenover den waterval stond en toch de regen eindelijk ophield en de wind de wolken verjoeg, geloof ik niet dat de helderste zonnigste dag mij hem zoo had kunnen doen aanschouwen. Het eenigzins gebroken licht wierp zulke heerlijke tinten op de geheele omgeving en gaf zulk een fantastisch voorkomen aan alles, dat die genotvolle uren nimmer uit mijne herinnering zullen gewischt worden.</p>
<p>Den volgenden morgen kampten wij weder tegen regen, reden door de beroemde Pass-hneg, de groote kloof Oefen voorbij waarvan Murray zegt: ‘die vooral niet te vergeten’, wat wij dan ook niet deden, maar met parapluie gewapend in de diepte afdaalden om dit grootsche werk der natuur te bewonderen.</p>
<p>In Pass-hneg was juist plaats genoeg voor den stroom en ons, en zoo de houten ballustrade het water niet keerde zou het den geheelen weg ingenomen hebben.</p>
<p>Deze Pass heet ‘de Poort van Pongan.’ Het zou den vijand heel wat moeite kosten om deze door de natuur uit graniet gevormde sterkte te nemen.</p>
<p>Te Werfen, even voorbij Pass-hneg, treffen wij weder een gedenkteeken van de oude Aartsbisschoppen aan. Het groote kasteel Hoog-Werfen, op een driehonderd en vijftig voet hooge steile rots gebouwd, was een van hunne sterkten en werd door hen gedeeltelijk als gevangenis gebruikt.</p>
<p>Thans dient het kasteel tot kazerne voor oostenrijksche soldaten.</p>
<p>Voorbij Werfen aanschouwen wij een panorama om nooit te vergeten. Acht kleine houten molens zijn dicht boven elkander tegen een bergrug gebouwd, en de heldere stroom brengt elk wiel voortdurend in beweging en geeft aan het landschap nieuwe bekoorlijkheid.</p>
<p>En nu gaan wij verder langs een weg zoo schoon, zoo liefelijk, dat het boven alle beschrijving is en ons tijd en uur doet vergeten. Tot Franz ons op eens het vriendelijke posthuis van Schwarzach binnenrijdt waar wij zullen overnachten. Men ziet: wij nemen het op ons gemak op en doen den tocht naar Gastein niet in 10 uren zoo als de meeste reisboeken opgeven.</p>
<p>Nu, elk zijn smaak; de meeste kinderen dezer eeuw zijn zoo door de snelheid der stoomkracht verwend dat zij overal vliegen willen. Maar hetzij langzaam of snel, wij bereiken hetzelfde
<pb n="705"/>doel. Na een verkwikkenden nacht gaan wij den volgenden morgen even acht uur weder verder.</p>
<p>Thans begnnstigd door heldere zonneschijn, terwijl over het landschap als het ware een doorschijnende nevel is uitgespreid waartegen de schilderachtige vormen der bergen des te beter uitkomen. Eenige mijlen westwaarts en wij komen door Lend met zijn schoonen breeden waterval en beroemde goud- en zilversmelterijen en dan keeren wij zuidwaarts, om door de wilde Klamm Pass het dal van Gastein te bereiken.</p>
<p>Bij deze wending ontmoet ons een koninklijke bode, de snelvlietende Ache, die ons toeroept: ‘Ga den weg op dien ik gekomen ben, een uur geleden verliet ik Gastein’! ‘Een uur geleden!’ konden wij uw voorbeeld volgen o snelle stroom, zeiden wij, toen wij de engte ingingen en langzaam begonnen te stijgen.</p>
<p>Wij hebben nu vier paarden en Franz ziet ons toch nog liever naast het rijtuig wandelen. Welk een zegepraal; tusschen deze afgronden nog een weg en plaats genoeg om den voet gerust neder te zetten. ‘Louter kalksteen,’ zegt Murray, maar zij ziet er uit als reusachtige versteende muren, die zich aan beide zijden meer dan duizend voet hoog boven uw hoofd welven en u nauwelijks meer het blauw des hemels doen aanschouwen. En dan in de diepte de wild bruisende bergstroom, - kan men zich romantischer, wilder natuurtooneel denken?</p>
<p>‘Vreeselijke lawinen komen hier in het voorjaar naar beneden,’ zegt Franz. Wij zien de brokkelige steenmassa eens aan en zijn dankbaar dat het Augustus is. De larix- en denneboomen, blauwe klokjes en thym die overal welig groeien en bloeien, bekleeden de naakte rotsen met liefelijk groen, en vervullen de lucht met kruidige geuren. Hier vonden wij ook de eerste heidebloemen, zoo helder van kleur als ik ze nooit te voren zag. En zoo naderen wij langzamerhand het Gasteiner dal, dat zich in drie plateaux aan ons oog vertoont. Op het eerste aangekomen, zien wij een klein gehucht tusschen groene weilanden voor ons liggen en roepen vroolijk uit: ‘Dat is Gastein!’ ‘Neen,’ zegt Franz verachtelijk, ‘dat is maar Dorf-Gastein.’</p>
<p>Wij verbazen ons en zwijgen. Eenige mijlen verder alweder
<pb n="706"/>tegen een steilté op en daar ligt een ander dal voor onze voeten.</p>
<p>‘Dan is dit toch Gastein?’ ‘O neen, dat is eerst Hof Gastein.’ Wij zijn nog meer verwonderd, maar toch blijde: want Hof-Gastein is wit, stoffig en brandend. En weder gaan wij één, twee, drie mijlen berg op, sneeuwbergen komen in het gezicht. De Ache wordt wilder en onstuimiger. Rozenroode heidebloemen omzoomen den weg. Donkere dennenbosschen voor ons, naast ons en boven onze hoofden, waartusschen hier en daar vriendelijke huisjes uitsteken.</p>
<p>‘Dit is nu Gastein,’ zegt Franz met nadruk, waarmede hij zeggen wil: ‘Nu zult ge zelf zien of men Gastein met iets anders kan vergelijken.’ Neen, voorwaar niet. ‘Gastuna tantum una!’ is naar waarheid gezegd.</p>
<p>Of kent de wereld één tweede dorp, door groene bergen en gletchers ingesloten, met een driehonderd voet hoogen waterval in zijn midden? Men weet eerst niet of de waterval door de huizen loopt dan of de huizen in den waterval staan, zoo zijn zij als het ware door elkander verward.</p>
<p>Het dal is zoo eng dat men gemakkelijk met een pijl van de eene naar de andere zijde schieten kan. Beide wanden zijn geheel, tot boven toe, met dennen, larixen en pijnboomen begroeid, hier en daar door groene weilanden afgewisseld en gestoffeerd met kleine houten huisjes, die er in de verte uitzien als of de vogels houten nestjes gebouwd hadden met rieten daken er over. In het westen vormt de westerwand eene onafgebroken maar schilderachtige lijn. Achter haar gaat de zon des namiddags als een dieplood onder. Bepaalde zonsondergang heeft Gastein niet. Ieder punt heeft daar zijn eigen kalender.</p>
<p>Gastein, of zoo als wij nu moeten zeggen Bad-Gastein, ligt reeds lang in schaduw, en Hof-Gastein, dat drie mijlen lager in een vlakte ligt, heeft nog volle zon. In het oosten en zuiden zijn hoogere bergen die ongelijk voor elkander liggen. De Stoel, Radhansberg, Ankogel en Gamskahrkogel, allen tusschen zes en twaalf duizend voet hoog. Aan deze zijde zijn de meeste huizen, het is het zoogenaamde West-End van Gastein.</p>
<p>De geologen beweren dat, waar thans de valleien van Gastein en Böckstein zijn, vroeger twee meeren waren, die op een goeden dag door de aarde verzwolgen werden, behalve het
<pb n="707"/>water van de wilde Ache, dat zich maar zoo niet liet inpakken. En toen de aarde het koude water indronk kwam er een lang terug gehouden warme stroom uit. En zoo ontstonden de beroemde bronnen, het groote wonder en de zegen van Gastein. Er zijn achttien zulke warme bronnen; sommige ontspringen in de rotsen, andere in het midden van den kouden waterval. Zij worden door houten pijpen geleid en zoo in de huizen gebracht. Het water is volkomen kleur- en smakeloos en bevat een lange lijst van mineralen, sulphatis chlorides en meer soortgelijk klinkende namen, maar zijn ware inhoud is noch door geen chemist geheel doorgrond.</p>
<p>De legende zegt dat zijn genezende kracht in het jaar 680 door drie jagers ontdekt werd, die een hert vervolgden en het vonden zijne wonden afwasschende in een der warme bronnen. Vandaar de naam Wildbad.</p>
<p>Het leven in Gastein is voor de nieuw aangekomenen in den aanvang overstelpend.</p>
<p>Vooreerst heeft men moeite om onder dak te komen, zelfs al heeft men vooruit getelegrafeerd of kamers besteld. Want Gastein is in Augustus zoo overstroomd door den adel van Rusland, Duitschland en Oostenrijk dat er maar schaars een plaatsje te vinden is. Als wij voor Straubinger's Hotel stil houden en reeds willen uitstappen, dan komt Gustaaf, de deftige oberkellner, en vertelt met groote waardigheid, dat er geen duimbreed plaats ongebruikt is onder Straubinger's dak. Maar als wij naar de overzijde in het slot willen gaan, dan kunnen wij een kamer krijgen die juist nog tot morgen open is. Doch dan komt Lord A. er op; maar misschien komt dan de kamer van Graaf B. wel open en als dan niet juist Vorst H. of Markies G. komt zal het wel schikken.</p>
<p>Maar après tout, men voelt er zich toch spoedig te huis, waartoe de frissche kamers en de nette bedden met het sneeuwwitte linnen veel bijdragen. Men krijgt vooral goed ontbijt, dat u door vriendelijke kamermeisjes gebragt wordt, die u de hand kussen ten teeken van aanhankelijkheid en u rozen en vergeetmijnietjes brengen als zij bij toeval uw naam of geboortedag zijn te weten gekomen.</p>
<p>Goede boter, room, melk, kaas, eieren, aardbeien, frambozen, blauwbessen, pruimen, peren, vijgen en druiven heeft
<pb n="708"/>men maar voor het vragen. Het brood is heerlijk, fijn en wit, en nu en dan een stukje van het zwarte met anijs gekruide brood laat zich ook goed smaken.</p>
<p>Het middagmaal laat meer te wenschen over en is niet te vergelijken bij een in het Hôtel de l'Europe te Salzburg, dat paradijs van alle Hôtels. Maar in aanmerking nemende den afstand van waar men hier alles brengen moet, is het niet slechter dan het ergens anders zou zijn. De meelspijzen, die specialiteit van Oostenrijk, zijn altijd uitstekend en worden dan ook door alle gasten zeer gewaardeerd.</p>
<p>Na een goed ontbijt genomen te hebben gaan wij eens uit om nader kennis met Gastein te maken.</p>
<p>Water ter rechter, water ter linkerzijde; warm water, koud water dat uit de rotsen sijpelt, damp van kokend water dat men niet ziet, en overal, onder, boven en rond u de groote waterval, met zijn donderend oorverdoovend geluid u verzellende waar gij gaat en u met dauw besproeiende als gij hem nadert. ‘Welk water is voor welke ziekte? vragen wij, verlangend het eens te proeven en toch eenigzins bevreesd het te doen.</p>
<p>‘Ga naar Doctor P.,’ zegt men u. ‘Hij is de regte man om er u alles van te vertellen; hij kent Gastein door en door.’</p>
<p>En zoo is het ook; men kan van hem gerust zeggen dat hij het van buiten kent.</p>
<p>Tusschen negen en elf uur des morgens heeft men kans Dr. P. te treffen in zijn klein zonderling gebouw, het dampbad, waar hij zijn spreekkamer heeft. Dit gebouw bestaat uit drie kamers, samengesteld half uit rots half uit damp.</p>
<p>Dr. P. is een man, waardig door Victor Hugo beschreven te worden. Woorden, minder frisch dan de zijne, kunnen u niet de trekken schetsen van een natuur tegelijk zoo bezield, zoo eenvoudig, zoo waar, zoo verstandig, zoo bedrijvig, zoo mild, zoo kinderlijk, zoo krachtig. Zelfs nu, zoo ver van hem verwijderd, vraag ik hem vergeving dit van hem gezegd te hebben.</p>
<p>In de kamer waar Dr. P. zijne patienten ontvangt, staat een klein apparaat op tafel, een schommelende magneetnaald onder een lage ovale glazen stolp, eene kleine elektrische batterij en een roode glazen schotel half vol water. Dit zijn de zwijgende maar toch welsprekende getuigen, die u het geheim van Gastein's najade zullen ontsluieren.</p>
<pb n="709"/>
<p>Des doctors schrandere oogen schitteren vol vuur als hij de elektrische batterij in het warme bronwater dompelt en, de draden met den elektrometer verbindende, wacht tot de naald zich beweegt. Hij heeft dit experiment misschien reeds duizend maal gemaakt, maar de duizendste of de eerste keer staat gelijk voor alle ware vereerders der wetenschap. ‘Ziet gij? ziet gij?’ roept hij uit. En ja, wij zien dat de naald 50 graden wijst: de temperatuur van het water was 14<hi rend="sup">o</hi> Réaumur. Toen stelde hij de batterij in gedisteleerd water van dezelfde temperatuur, de naald wijst slechts 10 graden en toen in gewoon welwater van denzelfden warmtegraad en de naald wijst slechts 15 graden.</p>
<p>‘En nu zal ik u laten zien dat het Gasteiner water het eenige ding is hier op aarde waarover de tijd geen macht heeft’, zegt Dr. P., terwijl hij de glazen schotel uit eene andere flesch vult.</p>
<p>‘Dit is warm bronwater, een jaar oud. En het zou hetzelfde zijn al was het honderd jaar oud; zie!’ Waarlijk, de naald wijst 50 graden. ‘En nu komt nog het meest wonderbare experiment. Ik zal u laten zien hoe een weinig van dit toover water de kracht bezit om gewoon water te elektriseeren, even als een bezielde natuur honderden meer prozaische naturen kan bezielen.’</p>
<p>Wij glimlachen. Het is niet mogelijk terstond des doctors geestdrift te deelen. Maar wacht! Nu is de batterij in gewoon lauw van water 26<hi rend="sup">o</hi> Réaumur. De naald beweegt zich traag en wijst schraal 10 graden.</p>
<p>‘Ziet gij? Ziet gij? maar wij zullen het nog eens doen; alle proeven moeten tweemaal gedaan,’ zegt de doctor vroolijk.</p>
<p>En wij zien, weder wijst de naald schraal 10 graden.</p>
<p>Nu zullen wij er eene hoeveelheid warm bronwater, twee jaar oud, bijvoegen, ook 26<hi rend="sup">o</hi> Réaumur. ‘Zie! Zie!’ roept de doctor met de vreugde van een waar vereerder.</p>
<p>En inderdaad het gewone water is als het ware geélektriseerd. De naald wijst 40 graden!</p>
<p>‘En daarom beweer ik dat Gastein's water het water is der zielen bij uitnemendheid,’ vervolgt de doctor de batterij uit het water nemende, ‘en daarom heb ik in mijn boek over Gastein gezegd, dat deze baden die der eeuwige jeugd zijn, en daarom schreef een oud geneesheer, meer dan honderd jaar geleden, een
<pb n="710"/>klein gedicht, waarin hij Gasteins najade tot de zieken laat zeggen:</p>
<lg type="poem">
<l>If I cannot please all</l>
<l>And cannot bring health to all,</l>
<l>That is common to me and God.</l>
<l>Where there lingers in the blood</l>
<l>The poison of sin and passion in the soul,</l>
<l>There can enter neither God nor I.</l></lg>
<p>Wij zijn door dit alles als het ware overstelpt. Het is nader tot de wereld der wonderen dan wij gewoonlijk komen.</p>
<p>Nog onder den indruk van deze kracht hooren wij van een nieuwe proef die men hier dikwijls doet.</p>
<p>Bloemen die er geheel dor en verwelkt uitzien, worden, laat men ze drie dagen in warm bronwater staan, weder frisch en krachtig, krijgen kleur en geur terug en blijven dan nog verscheidene dagen goed.</p>
<p>Geen wonder dat de oude Paracelsus dacht het levenselixer in Gasteins water gevonden te hebben. Geen wonder dat ook nog heden Gastein's schoone dreven wemelen van mannen die hier hun jeugd willen hervinden, of voor het minst bewaard worden om ouder te worden.</p>
<p>‘Het is een vreemd ding,’ zegt de doctor ondeugend; ‘in de laatste twintig jaren is er nooit ééne vrouw tot mij gekomen om jong gemaakt te worden. Elk jaar komen er een menigte mannen met die vraag tot mij.’</p>
<p>‘O! zeggen wij, misschien zijn de vrouwen minder eerlijk en vertellen hare gronden niet?’</p>
<p>Maar er is geen tijd om bijgeloovig te worden door deze wonderverhalen, want er is nog zoo veel te zien.</p>
<p>In de aangrenzende kamer is het dampbad; door een gat in den vloer komt de stoom naar boven, gestookt, geen sterveling kan zeggen hoe diep in het hart der aarde. Nacht en dag stoom, altijd even kokend, voor twaalfhonderd jaren reeds even gereed de menschen te genezen als nu. Over het gat in den vloer staat eene geheimzinnige houten machine. In vijf minuten heeft de doctor ons getoond door een serie van uitnemen, aanschroeven en allerlei constructies, hoe, voor elke ziekte, elk denkbaar lichaamsdeel, afzonderlijk kan gestoomd worden. Hij schroefde er een
<pb n="711"/>houten pijp aan en verzocht mij er mijn oor tegen te houden. ‘Een goed middel tegen doofheid,’ zeide hij. Ik deed het en het scheen mij niets minder dan een roepstem uit de gewesten der onderwereld.</p>
<p>Maar wij drongen nog dieper door tot dien inwendigen gloed.</p>
<p>Een slingerpad op, schoon als alle wegen in Gastein, begroeid met denneboomen, mos, heide en klokbloemen en wij stonden voor een ijzeren poort in de rotsen geklonken. Een oud vrouwtje heeft de sleutel en verdient een schamel dagelijksch brood door haar den vreemdelingen te openen. De vrouw ging vooruit, eene kleine lantaarn dragende, die in de verte flikkerde als een goede daad in de booze wereld. De gang was nauw en laag, gewelfd door gele en witte druipsteen, de muren drupten onophoudelijk, de grond was hobbelig en nat. Hoe verder wij gingen, des te warmer werd het. Eindelijk was de hitte onverdragelijk, wij wilden juist vragen hoe ver wij het nog zouden kunnen brengen, toen de vrouw zich omkeerde, de lantaarn neder zette en ons de bron aanwees. Het was een kleine stroom die boven ons hoofd uit de rots welde, zoo snel dat men in weinig sekonden er een glas meê vulde. Het water was kokend heet, wij doopten er even den vinger in brachten dien aan den mond en stonden in plechtig stilzwijgen voor deze natuurkracht.</p>
<p>De vrouw was voldaan en bragt ons weêr buiten. Ik had een zonderling gevoel; zulk een hitte en dan onder den grond, het was als had men met de onderwereld kennis gemaakt.</p>
<p>Op regenachtige dagen, en deze zijn er vele in Gastein, wij moeten het eerlijk bekennen, soms zeventien van de dertig; maar laat u dit niet afschrikken, want één zonnige dag verzoent u weêr met al dien regen door de goddelijke schoonheid der natuur. Op regenachtige dagen dan neemt ieder zijn toevlucht in de wandelbaan. Dat is eene overdekte glazen galerij, vierhonderd vijftig voet lang en twaalf voet breed. Niets is amusanter dan daar te wandelen onder al die zieken en gezonden, adellijken en menschen zonder titels van alle hemelstreken en oorden der wereld. Ik werd nooit moede daar heen en weêr te loopen en dacht mij dan als in een groote serre met exemplaren van elke menschensoort er in.</p>
<p>Verderop zijn twee leeszalen, een voor de heeren en een
<pb n="712"/>voor de dames, waarin twee pianos en verder alle mogelijke nieuwsbladen en tijdschriften van Europa. Dan volgt de overdekte brug over den waterval en dan komt de Streubinger-Platz. Dit is de kleinste, drukste, prachtigste, levendigste markt ter wereld; aan de eene zijde het hôtel, aan de drie andere kanten logeerhuizen en aan alle kanten de waterval; steeds heen en weêr wandelende vreemdelingen, of in groepjes verdeeld, hier en daar verspreid koffie drinkende, dan kleine kramen met alle mogelijke koopwaren: vruchten, photogrammen, platen, bloemen, laarzen, en de meest vreemde dingen waaraan niemand dacht eer hij hier kwam en die ieder koopen zal eer hij weêr heen gaat, om er weêr berouw van te hebben als hij aan het inpakken gaat. Hier ziet men dagelijks alpenjagers die doode gemzen brengen, de geelzwarte postwagen met postillons er op die op hun grooten koperen hoorn u een vroolijk deuntje blazen. Hier zit Mevrouw de gravin, gekleed met blauwe zijde en kant onder een wit zijden parasol en tegenover haar zit vrouw Mirza, blootshoofds en barrevoets hare frambozen verkoopende voor acht kreuzer het glas en intusschen vlijtig breiende aan een wollen kous. Dit alles en nog veel meer ziet ge in een vierkante ruimte die men in twintig voetstappen aflegt.</p>
<p>Maar ook dit bonte gewoel is men spoediger moede dan men wel denken zou, en men vindt al spoedig uit dat al die slingerpaden en wegen bergopwaarts, naar nog schooner oorden leiden. Daar vindt men de Schiller-Höhe, Pyrker-Höhe, Rudolfs-Höhe, Windischgrätz-Höhe, Schwarze-Lise, Belvedère, Vergiss-mein-nicht, Kaiser-Friedrichs-Laub, Villa Julia en nog een menigte cafés of paviljoens, alle op schoone hoogten gebouwd, en van welke men op het wonderschoone Gasteiner dal telkens een nieuw gezichtspunt heeft. En, waar al wat Duitscher heet eet en drinkt.</p>
<p>Sterke, moedige wandelaars, die niet tegen steile wegen en soms moeielijke tochten opzien, hebben elken dag nieuw genot in Gastein. Bij elken tred dien zij verder komen, ontrolt zich eene nieuwe wereld voor hunne blikken.</p>
<p>In het Kötschachthal met zijn crijptogamenwoud en duizenden gemzen, zal niemand zich den moeielijken weg beklagen. En dan het Nassfeld, reeds bekend bij de oude Romeinen.
<pb n="713"/>De weg daarheen loopt langs den zilveren Schleierfall en de schoone Bären- en Kesseler watervallen. In het Nassfeld heeft men een groot amphitheater van gletschers en de schoone doch eenigzins gevaarlijke weg over de Malnitzer Tauern naar Karinthia. Deze weg was reeds een heirbaan ten tijde der Romeinen. Na het Nassfeld komt de Radhansberg, waarin vroeger veel goud en zilver gevonden werd; doch thans schijnt die bron niet meer te vloeien. Des te rijker is de flora op de aarde; de vegetatie van dezen berg is zoo heerlijk dat menig botanicus er dagen op doorbrengt en steeds rijk beladen huiswaarts keert. Men vindt er de Linneaus borealis. Dan de Böckhardtberg met een vergiftig meer, waarin geen visch kan leven, waarover geen vogel vliegen, en waarbij geen bloem groeien kan. Dan komt het grootsche Anlaufthal, aan welks einde zich de twaalfduizend voet hooge Ankogel verheft, de Koning dezer Alpenketen; en ten laatste de met sneeuw bedekte Gamskahrkogel, het Eldorado der mineralogen en bergbestijgers.</p>
<p>Deze is de Rigi van Oostenrijk; van zijn kruin ziet men op meer dan honderd Gletschers.</p>
<p>Maar dit en nog veel meer is alleen voor gezonde menschen. Voor zieken is de les spoedig gelezen, zoowel hier als overal elders.</p>
<p>Evenwel in Gastein komt men niet ver met lepel of glas; de zieken gaan in hun geneesmiddel in plaats dat dit in hen gaat.</p>
<p>Niemand neemt meer dan één bad daags. De sterkeren nemen het in den morgen voor het ontbijt, en zijn dan het overige van den dag vrij. De zwakkeren nemen het in den voormiddag en moeten daarna een goed uur rusten; dan wordt het middagmaal gebruikt en daarna mogen zij wat van buiten genieten doch moeten onherroepelijk een uur voor zonsondergang weêr te huis zijn en blijven. Daar zijn weër anderen die het mineraalwater van Böckstein, of Molken of geitenmelk drinken, of druiven of vijgen eten, alles als kuur.</p>
<p>Zij zien er allen uit alsof zij het ziek zijn moede waren, en zien alle nieuw aangekomenen onderzoekend aan alsof zij dachten: ‘Die is er nog erger aan toe dan ik!’ Arme menschen! men ziet er zoo veel ongelukkigen, lammen, kreupelen, jichtigen
<pb n="714"/>en wat niet al; de lange lijst zenuwzwakken niet te vergeten, die er jaarlijks in zoo groot getal heen komen.</p>
<p>In een klein geschrift geeft doctor P. eenige wenken en regelen welke door allen moeten gevolgd worden die wenschen door Gasteins bronnen genezen te worden. ‘Voor gij te Gastein komt, reis eerst naar alle steden en plaatsen, beklim de bergen, en daal in alle mijnen af die gij wenscht te zien, want op de terugreis is alle onnoodige vermoeienis verboden.’</p>
<p>‘Laat zoo veel mogelijk uwe bezwaren en zorgen te huis.’</p>
<p>‘Een vroolijk, tevreden humeur bevordert de werking der baden.’</p>
<p>‘Onbepaalde gehoorzaamheid aan den geneesheer, en na de badkuur nog eenige weken rust genomen om de nakuur te bevorderen.’</p>
<p>Deze en nog meer regelen worden u op de vriendelijkste wijze voorgehouden.</p>
<p>In een uitgebreid wetenschappelijk werk heeft Dr. P. de Gasteiner thermen uitvoerig behandeld. Hoe wel meer voor de weschap geschreven, zal toch menige leek het met genoegen lezen en troost vinden in zoo menig voorbeeld van volkomen genezing dat hij uit eigen ervaring meêdeelt.</p>
<p>Misschien zal menigeen glimlachen als hij de eerstgenoemde levensregelen leest en denken dat men onder die omstandigheden wel overal herstellen kan. Maar reeds van de vroegste tijden af schijnt het een eerst vereischte geweest te zijn, voor allen die hier genezing kwamen zoeken, dat zij met tevreden opgeruimde harten kwamen. In de oude kronijken van Gastein, reeds grootendeels onleesbaar geworden, daar de tijd ook hier zijn sloopend werk verricht heeft, staat op het eerste blad als motto:</p>
<p>‘Wie hier ooit komt om genezen te worden, moet zijne zorgen te huis laten, want kwelt hij zich hier met vele dingen, hij kan niet herstellen.’</p>
<p>Deze kronijken zijn een bron van genoegen voor alle badgasten. Er zijn 15 deelen van, geschreven door de patienten zelven; elk die wil zet er een aanteekening over zijn verblijf in proza of op rijm in. Zij loopen van het jaar 1680 af tot nu toe.</p>
<p>De oude aanteekeningen geschreven in oud latijn, oud grieksch,
<pb n="715"/>oud duitsch, oud Fransch enz. zijn alle meer of min onleesbaar, zoodat men er met eindeloos vermaak in snuffelt, om er hier of daar eene verstaanbare in te vinden. Er zijn vele interessante opmerkingen in en men staat verwonderd over de eenparige getuigenissen, door meer dan twee eeuwen, omtrent de bijzonder genezende kracht van het water. Men vindt er woorden in van beroemde mannen en vrouwen uit de laatste eeuwen. Een Wilhelm von Humboldt schreef er in als hij jaar aan jaar dit heerlijk oord bezocht, waarvan hij aan zijne vriendin schreef: ‘Es ruft mich immer wieder hin.’ Koning Otto van Griekenland en zoo velen wier grootheid reeds lang vergaan is of in het koele graf rust, maar wier onsterfelijke geest voortleeft in de harten der nakomelingen.</p>
<p>Tot mijn spijt moet ik er bijschrijven dat er ook ontevreden naturen hunne klachten in vereenigd hebben en dat twee of drie Amerikanen en Engelschen bladzijden van dit boek gevuld hebben met regels waarover men bloost.</p>
<p>En nu wil ik eindigen met een aardig versje dat ik er in vond; de onderteekening is met opzet zoo geschreven dat niemand die ontcijferen kan. Maar het schrift is duidelijk dat van een vrouwenhand.</p>
<lg type="poem">
<head>Aux Baigneurs.</head>
<l>‘Savez vous qu'y est à Gastein</l>
<l rend="; 1tab">Où vous baignez plein d'esperance?</l>
<l>Mes chers amis, j'en suis certain,</l>
<l rend="; 1tab">C'est la fontaine de jouvence?</l>
<l>&nbsp;</l>
<l>‘Dans ses eaux jettez une fleur,</l>
<l rend="; 1tab">Rose depuis longtemps flétrie;</l>
<l>Bientôt fraicheur, parfum, couleur</l>
<l rend="; 1tab">A la rose rendront la vie.’</l>
<l>&nbsp;</l>
<l>‘Ainsi puis qu'on peut y gagner</l>
<l rend="; 1tab">De quoi prolonger l'existence,</l>
<l>Amis, venez souvent baigner</l>
<l rend="; 1tab">A la fontaine de jouvence.’</l>
<l>&nbsp;</l>
<l rend="; 2tab">(20 <hi rend="spat">Juillet</hi> 1820)</l></lg>
<pb n="716"/>
<p>Een halve eeuw geleden! Jeugd en hoop zijn nu reeds lang voor haar voorbij; of misschien thans eerst recht begonnen, de eeuwige jeugd, de ware hope; maar hetzij zij oud hier op aarde is of jong in den hemel, ik stel mij haar voor, steeds de liefelijke herinnering in het harte hebbende aan het zeldzaam schoone, gezegende, Gastein.</p>
<p>&nbsp;</p>
<p><hi rend="spat">Gastuna tantum una</hi>!</p></div>
<div type="chapter">
<pb n="717"/>
<head rend="h3">Ideaal en werkelijkheid in staat en maatschappij
<lb/>door Mr. G.P.N. Gori.</head>
<p>Een der verhevenste en merkwaardigste gebeurtenissen in de geschiedenis der menschheid mag de groote Fransche omwenteling op het einde der vorige eeuw genoemd worden. Reeds toen wij in onze schooljaren geschiedenis leerden hadden wij hart voor de edele, menschlievende denkbeelden, die deze volksverheffing als doel voor den geest zweefden, al bedroefden ons tevens de bloedige daden waartoe zij aanleiding gaf. Verkondiging der rechten van den mensch tegelijk met oprichting der guillotine door het gansche land! ‘Vrijheid, gelijkheid en broederschapl’ en kerker, schavot en oorlog! Zoo werkt ook het vuur: het arbeidt voor den mensch, vergemakkelijkt hem het leven, maar vernietigt ook zijne have, zijn leven zonder mededoogen. De Fransche omwenteling was het eerste, vulkanische optreden der levensbeschouwing van den nieuweren tijd en zijn ideën over menschheid en volksleven. Zij was een terugkeeren der volken van gelooven tot weten, van den hemel tot de aarde.</p>
<p>Eeuwenlang hadden zij gezucht onder den druk van het leenstelsel van wereldlijke en geestelijke dwinglandij: de kerk had den mensch op dit aardsche jammerdal getroost met het uitzicht op den hemel waar geluk en zaligheid hem wachtten, als hij slechts der
<pb n="718"/>kerk en haar geloof gehoorzaam wilde zijn. Thans lag het duizendjarig juk der adelsheerschappij verbroken en als schellen viel het kerkgeloof van de oogen des volks. De gedachte brak zich baan dat reeds hier op aarde geluk en welzijn voor den mensch te zoeken en te vinden waren. De mannen der omwenteling zagen het doel: vrijheid, gelijkheid en broederschap, in de verte schitteren, en door dien glans verblind, stormden zij er op los, alles ter neder slingerend wat hun in den weg was. En zoo dwaalden zij af, kwetsten zich zelven en de volken en bevlekten zich met bloed. En niettemin, de woorden: vrijheid, gelijkheid en broederschap, al werden ze met bloed bezoedeld, al verstomden ze later voor den donder der kanonnen, al werden ze voor den een een zielverheffend evangelie, voor den ander een schrikmare, zij behooren tot de zedelijke idealen van het menschelijk leven, zij zijn het doel van staat en maatschappij beiden. De mannen der omwenteling zagen het doel, ze zagen dat driegesternte van zedelijke ideën, maar ze zagen niet hoever het van de aarde verwijderd was en wilden als kinderen naar de sterren grijpen. Zij verkondigden de nieuwe boodschap des heils, maar kenden den langen weg niet, die naar dat heil voert, noch de moeilijkheden en hinderpalen, die hem versperren. Zij wilden hun doel met den stormpas bereiken en met geweld veroveren; zij bezweken en moesten bezwijken, want de weg, die naar het doel voert, is die eener voortgaande ontwikkeling, en nimmer vorderen de volken eene schrede op hunne baan, alvorens de afgelegde doorleefd zijn. Evenals de tegenwoordige socialistische stelsel- en plannenmakers dachten de mannen der omwenteling zich de menschelijke maatschappij als een weeke massa leem die men naar welgevallen kneden kan en vervormen; doch in de werkelijkheid is het niet alzoo; de maatschappij is een levend organisme, dat slechts al groeiend en zich ontwikkelend nieuwe en betere vormen kan aannemen, en die groei, die ontwikkeling
heeft onophoudelijk met hinderpalen, met de overblijfselen der oude toestanden te kampen. Deze hinderpalen te boven te komen, ze uit den weg te ruimen is de eerste, onvermijdelijke taak van elke staatkundige en maatschappelijke hervorming. Onze staatkundige, godsdienstige en socialistische radicalen meenen steeds dat zij in de voorhoede zijn op den weg des vooruitgangs, terwijl hun ‘vooraan zijn’ gewoonlijk slechts daarin bestaat, dat zij de moeilijkheden hunner taak als menschen niet begrijpen en dus eenvou-<pb n="719"/>dig maar overspringen. Wie voor de toekomst werken wil moet niet alleen de ideale begrippen: vrijheid, gelijkheid en broederschap, maar ook het heden en zijne eischen verstaan, om zoo den juisten afstand te meten, die ons standpunt van het doel, die de werkelijkheid van het ideaal scheidt; hij heeft niet slechts rekening te houden met vrijheid en naastenliefde, maar ook met de dwaasheden en hartstochten der menschen, want enkel langs dien weg kan uit wat is ontstaan wat zijn moet. Om die ideale begrippen van vrijheid, gelijkheid en broederschap in het leven te verwerkelijken, moeten bestaande toestanden en instellingen vervormd, moeten nieuwe geschapen worden. Hoe dit te doen, dat moeten ons de wetenschappen, politiek en staathuishoudkunde, leeren; het doen zelf, de uitvoering, is de taak van staat en maatschappij. Vrijheid en gelijkheid te verwezenlijken is vooral de taak van den staat; broederschap, naastenliefde in het leven te roepen de taak der maatschappij. De ideale staat is de georganiseerde vrijheid en gelijkheid; de ideale maatschappij de georganiseerde naastenliefde. Gaan wij dit meer in het bijzonder na.</p>
<p>I. De vrijheid en de staat.</p>
<p><hi rend="sc">Vrijheid</hi>! Het woord op zich zelf duidt niet aan iets positiefs, een goed of bezitting, maar iets negatiefs. Vrijheid is het niet bestaan van onderdrukking en afhankelijkheid, een ongehinderd zijn in doen en handelen. Ook heeft dit woord een betooverenden klank voor de ooren der volken; het is de grondtoon van geheel ons staatkundig, kerkelijk en maatschappelijk streven: staatkundige vrijheid in het staatkundige, godsdienstige vrijheid in het godsdienstige, handels- en arbeidsvrijheid in het maatschappelijke leven. En dit ons streven is noodzakelijk en rechtmatig, want zij moge dan een negatief begrip zijn, de vrijheid is de onmisbare voorwaarde voor elke verbetering en hervorming. Vrijheid, dat wil zeggen: opruiming van alles wat de ontwikkeling, den vooruitgang des volks in den weg is. Juist voor hem is de vrijheid zulk een onschatbaar goed, die haar niet bezit, evenals de gezondheid het begeerlijkste goed is voor den kranke: het geluk van den mensch betaat vooral in zijn vrij zijn van alles wat hem ongelukkig maken kan, zijn vooruitgang in het bestrijden daarvan. Daarom stelden de volken tot dusver zoo grooten prijs op de vrijheid, omdat zij haar niet bezaten. Het woord zal zijn tooverklank verliezen, als alle onderdrukking ophoudt en de vrijheid gemeengoed geworden is. De vrijheid is
<pb n="720"/>tevens een natuurlijke, een oorspronkelijke toestand, de volken in den natuurstaat zijn vrij. Onze Germaansche voorvaders waren vrij: in vrije vergaderingen bespraken zij de aangelegenheden des volks, en slecht ware hij gevaren, die zich als heer des lands had willen opwerpen en deze mannen voor zijne ‘onderdanen’ verklaren. Door de ruwheid der volgende tijden, door krijgs- en veroveringstochten ging de vrijheid verloren en maakte eindelijk plaats voor algeheele onderdrukking van allen door één in het leenstelsel. Dit middeleeuwsche huis der dienstbaarheid te ontgaan was tot dusver de eerste en gewichtigste taak der volken van Europa</p>
<p>Wij zeiden: het woord vrijheid beteekent ongehinderd zijn in doen en handelen. Een volkomen ongehinderd zijn van den individu in de maatschappij is echter willekeur, wetteloosheid, anarchie en zou den oorlog van allen tegen allen ten gevolge hebben. Dus, bij het ongehinderd zijn in doen en handelen - doen wat recht is, dat wil zeggen, de vrijheid naar de eischen der gerechtigheid en van het belang der gansche maatschappij in te toomen, dat is het, waar het op aankomt. Uit de vrijheid komt de gelijkheid voort. Gelijkheid en vrijheid zijn tegenhangers. De mensch is een gezellig (in den zin van maatschappelijk) wezen en evenals hij vrij wil zijn, zoo wil ook zijn medemensch vrij zijn, en zoo zullen zij elkander in hun willen en doen ontmoeten, in botsing geraken, elkander beoorlogen en onderdrukken, of zij zullen zich met elkander moeten verstaan. Hun gemeenschappelijk belang, hun geluk eischt, dat ze zich met elkander verstaan en zoodoende erkennen, dat de menschelijke vrijheid op eerbiediging van elkanders rechten berust. Zij kunnen niet anders. Zoo wil het hun ingeschapen rechtsgevoel; dit zal hem zelf de grenzen doen aanwijzen, waar de vrijheid des eenen ophoudt en het recht des anderen begint. Deze door de menschen aangenomen regelen van billijkheid zijn het recht en de wetten; en het verpersoonlijkte recht, de verpersoonlijke wet is de staat. Wij kunnen derhalve zeggen: de positieve inhoud van het negatieve vrijheidsbegrip is de gerechtigheid en de georganiseerde en in het leven verwezenlijkte gerechtigheid is de staat. In goed recht en goede wetten, in het handelen daarnaar en door anderen behandeld worden, bestaat de staatsburgerlijke vrijheid. De wetten zijn goed als zij het kwade beletten en aan het goede der menschelijke natuur den vrijen loop laten. Het
<pb n="721"/>recht steeds in verband en overeenstemming te houden met de beschaving en ontwikkeling des volks, ziedaar de roeping van den staat.</p>
<p>In den aard van het recht ligt dat het voor allen toegankelijk zijn moet. Ongelijkheid van recht is voorrecht en ieder voorrecht is onrecht. Zoo is ook de gelijkheid een natuurlijke en oorspronkelijke toestand der menschen en evenals de vrijheid heeft de maatschappij ook de gelijkheid verloren. (?) De menschen zijn ongelijk door rang en stand, door rijkdom, door kennis en beschaving. Een volkomen gelijkheid der menschen onderling is niet bestaanbaar, daar reeds de natuur door een ongelijke verdeeling der krachten van lichaam en geest een zekere ongelijkheid veroorzaakt. Van den staat heeft de mensch slechts rechtsgelijkheid te vorderen, gelijkheid van alle staatsburgers voor de wet, die staatkundige gelijkheid, welke vooral door de dwingelandij en het geweld der oude tijden verloren ging. Doch ook een al te groote ongelijkheid in de verdeeling van goederen en beschaving is een maatschappelijk kwaad, dat geweerd moet worden. Gelijkheid van bezit, voorzoover zij mogelijk en wenschelijk is, laat zich slechts bereiken door een doelmatige organisatie van arbeid, nijverheid en eigendomsverkrijging en door een goed belastingstelsel van wege den staat. Gelijkheid van beschaving kan slechts het gevolg van een verbeterd en algemeen gemaakt volksonderwijs zijn. Een gelijke verdeeling van goederen, zooals het onverstand van den niets bezittende zich die droomt, kan slechts tot bloedvergieten leiden: een ommekeer der maatschappij naar communistische en socialistische beginselen te verwachten is staathuishoudkundig bijgeloof. Al het verkeerde, dat van lieverlede met en door den ontwikkelingsgang der volken opschoot, laat zich ook slechts langzamerhand door trapsgewijze voortgezette ontwikkeling verwijderen. Wat de volken onbewust bezeten en verloren hebben, denkend en zich des bewust moeten ze het wedervinden: de hoogste beschaving leidt terug naar de natuur.</p>
<p>Wij hebben dus trachten aan te toonen: de ideale grondslagen, waarop de staat berust, zijn vrijheid en gelijkheid en de staat is de verzameling van alle tot verwezenlijking dezer begrippen bestaande inrichtingen en instellingen; de staat is het georganiseerde recht eens volks; hij is de macht, die leven en eigendom beschut, bij wie de zwakkere bescherming vindt tegen de
<pb n="722"/>overmacht des sterkeren, door wie de eigendom gewaarborgd, wat meer is, mogelijk wordt. Daar zonder zulk een inrichting het maatschappelijk samenleven der individuën in een land niet gelukkig, of liever niet mogelijk is, kan de staat een noodzakelijkheid genoemd worden, en deze zijn noodzakelijkheid is zijn goddelijk recht. De vrije staat heeft het karakter van een maatschappelijk contract, doch van een onvermijdelijk contract, en daarom mag geen staatsburger twijfel opperen omtrent de geldigheid van dit contract, maar heeft ieder het als bestaand en onaantastbaar te erkennen; de oorspronkelijke vrijheid des staats blijft niettemin bewaard, omdat ieder tot hervorming en verbetering der staatsinstellingen en wetten mag en kan medewerken. Daar het echter niet mogelijk is dat allen spreken en hun wil openbaren, geschiedt deze medewerking door plaatsvervanging, door daartoe gekozen afgevaardigden. Deze afgevaardigden maken in naam van allen de wetten: de wet is de georganiseerde uitgedrukte wil van het gansche volk. Het vrije, algemeene, voor allen gelijke kiesrecht is het hoofdkenmerk van den vrijen staat en het wezen der volksheerschappij. Daar zonder staat een maatschappelijk samenleven niet mogelijk, en dus de staat een noodzakelijkheid is, moeten zijne wetten en instellingen tegenover den wederspannigen burger door dwang kunnen gehandhaafd worden; daarom moet de staat macht en geweld kunnen uitoefenen en hij alleen: naast en in den staat mag geen hem gelijke macht bestaan. De handelende organen van den staat zijn de overheden, de staatsdienaren en ambtenaren, zijne macht oefent hij uit door middel zijner gewapenden, zijner soldaten, die naar binnen de rust, naar buiten de veiligheid van den staat moeten handhaven. Tot instandhouding van dit alles heeft de staat middelen noodig en die verschaffen hem zijne burgers in den vorm van belastingen. De belastingen zijn het eenige deel van de bezittingen der burgers, waarover de staat beschikken kan,
verdere rechten op hun eigendom heeft hij niet. De staat is beschermer, niet meester, bezitter of verdeeler der eigendommen: het recht van eigendom is van bijzonderen, privaten aard. Zoo bezit ook de staat zijne eigendommen als een gewoon eigenaar. Waar de staat zich verdere grepen in het recht van eigendom veroorlooft, zondigt hij tegen zijn eigene natuur: hij houdt dan op beschermer en waarborg des eigendoms te zijn en maakt zich zelven heer en bezitter. En zij verdraaien het begrip dat
<pb n="723"/>men zich van den staat te vormen heeft, die, zooals Lassalle en zijne medestanders van den staat eischen, dat hij door voorschotten aan de arbeiders de bestaande eigendomsverhoudingen verstore. Daar de staat als zoodanig zelf geen geld bezit noch verwerven kan, maar slechts verbruikt, ware een practische toepassing van Lassalle's denkbeeld alleen dan mogelijk, wanneer de staat den meer bezittenden ontnam, wat hij den minder bezittenden geven wil, en zoo komt dit fraaie plan op hetzelfde neder als de communistische ‘verdeeling van goederen’, met dit onderscheid, dat deze door de verdeelers zelven geschiedt, terwijl Lassalle den staat als verdeeler gebruiken wil, den staat die dit niet wil en niet mag zijn en dien men in geenen deele daartoe dwingen kan. Verdeeling van goederen staat gelijk met ruwheid en wanorde, voorschot door den staat is humbug en een gevaarlijke humbug. Wilden wij den weg bewandelen, dien deze profeten ons aanwijzen, hij zou tot volkomen onderdrukking der vrijheid, tot vernietiging der persoonlijkheid leiden. En de arbeiders zouden niet alleen, evenals tot dusver, onderdanen van den staat, maar ook zijn afhankelijke schuldenaars worden.</p>
<p>De staat, zeiden wij, is het verpersoonlijkte recht, zijn doel vrijheid, vrede, gerechtigheid. Daar evenwel de staat tot nu toe de eenige het gansche volk omvattende organisatie was, werd den bestaanden staten de zorg voor nog andere zaken dan de instandhouding des rechts opgedragen, als daar zijn: de wagen, posterijen, het onderwijs, de armenbedeeling, altemaal dingen, die op het gebied der maatschappij, niet op dat des rechts thuis behooren.</p>
<p>De ideale staat dankt zijn oorsprong aan een maatschappelijk contract; hij is rechtsstaat; de werkelijk bestaande staten zijn niet op dien bodem opgewassen, maar uit de veroveringen en dwingelandij van vroegere tijden voortgekomen. De burgers dezer staten zijn ‘onderdanen’. Diensvolgens had ook tot nu toe alle staatkundige strijd en streven naar vooruitgang tot doelwit de staten aan het oorspronkelijk idee van den staat te doen beantwoorden, de geweldstaten in rechtsstaten te vervormen. De volken hebben van den beginne af door alle eeuwen heen aan de volmaking van het staatsbegrip gearbeid, en nog heden duurt die arbeid in de velerlei bemoeiingen en worstelingen van het staatkundig leven onafgebroken voort. De taak der volken was tot dusver een overwegend staatkundige: want vrede, wet en recht
<pb n="724"/>zijn de onmisbare grondslagen, waarop het gebouw der volkswelvaart steunen moet. De staatkundige organisatie, de staat moet het eerst geschapen worden: hij is de voorwaarde, zonder welke geen maatschappelijk geluk mogelijk is, maar daarom nog niet dat geluk zelf. De taak der toekomst zal een veel verhevener zijn, wij noemen haar: de maatschappij.</p>
<p>II. De naastenliefde en de maatschappij.</p>
<p>Was het de taak van den staat vrijheid en recht te organiseeren en door gepaste instellingen in het leven te verwezenlijken, der maatschappij is het opgedragen de naastenliefde te organiseeren, haar door vereenigingen en allerlei maatschappelijke inrichtingen als het ware levensvatbaar te maken: de maatschappij, zooals wij ons haar denken, is de georganiseerde naastenliefde. De vrijheid, zij ontvlamt de verdrukten tot den strijd om haar bezit, maar zij is en blijft een negatief goed; de gerechtigheid, zij is onmisbaar voor de menschelijke samenleving, maar zij heeft geen hart, zij geeft een iegelijk het zijne, behandelt alle staatsburgers eveneens, maar vraagt niet naar het wel of wee van den individu, schenkt den armen niet, noch spijst den hongerende, en iemand moge buiten zijn schuld ongelukkig geworden zijn, wanneer hij het zijne ontvangen heeft, is hem recht gedaan en heeft hij van den staat als zoodanig niets meer te vorderen. Hij moge op den drempel des rijken van gebrek omkomen, op zijn recht kan hij zich niet beroepen. Maar hier vangt de verheven zuster van vrijheid en gerechtigheid haren edelen arbeid aan: zij reikt den bezwijkenden de broederhand. De vrijheid laat zich veroveren, het recht door middel der staatswetten afdwingen, maar de naastenliefde laat zich niet gewelddadig vermeesteren, zich niet bevelen: vrij ontluikt zij in den boezem van den zedelijk gevormden mensch. Vandaar is zij reeds aanwezig voor de organisatie, hoedanige ook, van staat en maatschappij: alle ook maar een weinig ontwikkelde godsdiensten der oudheid vermanen tot naastenliefde als geboden door den wil der godheid en 's menschen dure plicht. Ware de kiem der naastenliefde niet van stonde aan in de menschelijke borst voorhanden, de mensch zou ongelukkig zijn ook in den meest vrijen en best georganiseerden staat. De naastenliefde is een zedelijke macht, doch tot dusver was zij onvolkomen georganiseerd, zij was eene in 't wild groeiende plant, en de eenige vrucht, die zij
afwierp, was de aalmoes, dien alle godsdiensten voorschrijven, maar een bittere
<pb n="725"/>vrucht voor wie haar smaken moet, en een nadeelige, voor wie zich er aan gewent en zich aan arbeid en zelfhulp ontwent. Ook tot op dezen tijd verpleegde de maatschappij hare armen en moest ze verplegen, maar het geschiedde op eene treurige wijze, het moet beter geschieden. Het aalmoezen geven moet ophouden, maatschappelijke hulp daarvoor in de plaats treden, bedelaars mogen er voortaan niet meer zijn. Laat ons onze meening door een voorbeeld ophelderen: iemand heeft het ongeluk zijn huis door brand te verliezen: hoe is hij te helpen, wanneer hij zelf nog niet iets bezit? Door de naastenliefde zijner buren en vrienden? Zij zullen hem helpen, maar op onvoldoende en voor het eergevoel des hulpbehoevenden, drukkende wijze. Maar de man heeft zijn huis bij eene assurantie-maatschappij verzekerd. Hij heeft deze vereeniging zijne bijdrage voldaan: hij heeft haar gegeven, thans is zij verplicht hem te geven en hare hulp is toereikend en niet vernederend. Hem alleen zou de ramp verplet hebben, de gansche verzekeringsmaatschappij draagt die nu met hem en voelt den last nauwelijks. Zulke instellingen, zulke organen der naastenliefde (?) nu laten zich denken in alle gevallen, waarin menschenhulp maar mogelijk is. En als nu dergelijke vereenigingen of maatschappijen in aantal zijn toegenomen en, door meerdere ervaring geleerd, hoe langer hoe meer levensvatbaarheid verkregen hebben, als zij met elkander in verbinding zijn getreden en zich zoo een stelsel van naastenhulp en samenwerking over gansch het volk verbreid heeft, dan hebben wij wat wij wenschten: den maatschappelijken staat, de maatschappij, zooals wij die verstaan. Zoo is dan de staat de vereeniging der menschen voor vrede, vrijheid en recht, de maatschappij de vereeniging der menschen tot wederkeerige broederlijke hulp. De staat is de bedwinger der hartstochten en der zelfzucht, de maatschappij de voedster aller edele menschelijke gevoelens. De staat zorge, dat de individu met zijn medemensch in vrede leve
en dat ieder het recht van den ander eerbiedige, de maatschappij zorge dat de individu in geregelde, broederlijke samenwerking met zijne medemenschen zijn steun en zijn geluk vinde.</p>
<p>Men ziet, het doel ligt ver en de weg is lang. Evenmin is de weg toegankelijk, als die naar de vrijheid, door een gelukkige omwenteling; hij kan niet te voren afgebakend worden door een kunstig uitgedacht socialistisch leerstelsel: hij kan slechts
<pb n="726"/>gevonden worden door steeds meerder rijpende ervaring en aan de hand van de wetenschap der staatshuishoudkunde. En hij die leidsman wil zijn op dezen weg heeft behoefte aan uitgebreide en grondige kennis aller maatschappelijke levenstoestanden. Hij heeft niet alleen rekening te houden met de edele macht der naastenliefde, maar ook met het tegenovergesteld zelfzuchtig drijven en de hartstochten der menschelijke natuur. Menige maatschappelijke proefneming kan nog mislukken. Nationale werkplaatsen en dergelijke ondernemingen tot zoogenaamd heil der arbeiders moeten mislukken, omdat zij niet rekenen willen met de traagheid en den tegenzin in werken, den meesten arbeiders eigen. Waar de maatschappij rechten verleent moet zij den individu ook overeenkomstige plichten opleggen, waar zij den individu helpt, daar maakt zij ook zelve aanspraak op hulp. Haar karakter is <hi rend="i">wederkeerigheid</hi>. De maatschappij kan slechts op sleeptouw nemen hen die volstrekt niet werken kunnen, de zieken en de door de natuur misdeelden. Kortom, er is behoefte aan eene op weten en ervaring gegronde, vaste, langzaam voortschrijdende en zich volmakende organisatie van het volksleven in al zijne richtingen. Ver ligt het doel, doch de eerste schreden op den weg daarheen worden niet eerst heden, zij zijn veel vroeger reeds gedaan. Maatschappelijke instellingen uit vroegeren tijd, b.v. de gasthuizen, de weeshuizen, de openbare scholen van lateren tijd, de verschillende soorten van verzekeringmaatschappijen tegen de gevaren en rampen des levens van den jongsten tijd, de vereenigingen tot gemeenschappelijken arbeid, aankoop van grondstoffen, levensbehoeften, de crediet- en voorschotvereenigingen, - deze alle zijn van groote beteekenis en het begin eener toekomstige maatschappelijke wereld.</p>
<p>De maatschappij is derhalve iets anders dan de staat: zij is de vrijwillige, de staat de noodwendige organisatie des levens. En juist omdat de staat onmisbaar is voor de menschelijke samenleving kan hij nimmer een einde nemen, maar moet hij uit zijnen aard bijven bestaan, hoe ook het leven der toekomst zich vervormen mogen. Ook in de maatschappelijke ordeningen der toekomst blijft de staat het verpersoonlijkte recht, de beschermer en uitvoerder der wetten. Hem blijft het opgedragen de geschillen der maatschappelijke vereenigingen, onderling en met de individuen, naar het recht te beslissen en tegenstrevenden
<pb n="727"/>tot het volbrengen hunner plichten te noodzaken. Wat wij nu het allereerst van den staat verwachten en verlangen mogen is dat hij aan zich vormende maatschappelijke vereenigingen geene hinderpalen in den weg legge en de bestaande in zijne rechtsoidening opneme en bescherme.</p>
<p>Wij zeiden in het begin, dat het niet moeilijk is zich een ideaal van de maatschappij der toekomst te scheppen, maar dat het vooral aankomt op een goed begrip van het heden. Een helderdenkend hoofd kan zich zijn tijd een eeuw vooruit denken maar niet vooruit handelen. Ook kan het zich de toestanden der toekomst slechts in het algemeen voorstellen, geenszins in het bijzondere, want in waarheid worden deze toestanden geboren uit tallooze samenwerkende factoren en niet vooraf te berekenen gebeurtenissen, feiten, nieuwe uitvindingen en ontdekkingen. De richting van den weg te bepalen, de naaste schreden die naar het doel moeten leiden, de hindernissen die zich kunnen voordoen berekenen, ziedaar alles wat men kan.</p>
<p>III. Het heden en de belemmeringen voor maatschappelijke ontwikkeling</p>
<p>Zij meenden 't goed, St. Simon, Fourier, Cabet, Louis Blanc en andere socialistische en communistische wijsgeeren, zij hebben, zooal niet den ganschen hemel der maatschappelijke toekomst gezien, toch schitterende lichtpunten er van waargenomen. Wat zij evenwel minder goed zagen, was het heden, de werkelijkheid en hare bezwaren. Gelijk andere dweepende sterrenkijkers hielden zij wel de sterren voor en boven zich, niet den weg voor hunne voeten in het oog en - struikelden; zij meenden hunne sterren te kunnen grijpen en bedachten niet hoe verre zij van de aarde verwijderd zijn. Ook wij hebben ons een maatschappelijk ideaal gevormd, maar we zien geen anderen weg naar het doel dan dat men de bestaande grondslagen der maatschappelijke toekomst, alle op wederkeerige zelfhulp berustende vereenigingen, uitbreide, vermeerdere, volmake en nog nauwer aaneenklinke; dat men de hinderpalen voor de maatschappelijke ontwikkeling uit den weg ruime en de vruchten des levens doe rijpen, niet in de broeikassen der socialistische stelsels, maar in het zonlicht van steeds aangroeiende kennis en onder den koesterenden gloed van steeds vuriger naastenliefde. Ja, het gewichtigste deel van het werk des vooruit-<pb n="728"/>gangs bestaat in de bestrijding van belemmeringen en verkeerdheden. Talrijk zijn zij, die hinderpalen die tot op den huidigen dag de ontwikkeling der volken in den weg staan: zoowel de tegenwoordige inrichting van staat, kerk en school als duizenderlei maatschappelijke vooroordeelen hebben daaraan schuld.</p>
<p>De in vele staten nog voortdurende strijd der volksvertegenwoordigers tegen eerste- of adreskamers, als zoodanig gewoonlijk regeeringsorganen, bewijzen dat deze staten nog niet het karakter dragen van den vrijen, den rechtsstaat, maar dat zij veeleer uit den middeleeuwschen feudaalstaat zijn voortgekomen, waarin het volk om de regeering, niet de regeering om het volk was. Voor weinige jaren bestond nog de censuur, die knellende boei der vrije gedachte. Bijna alom scheen het als de taak der regeering beschouwd te worden, den ontwakenden vrijheidsgeest, 's volks verlangen naar mondigheid, in de kiem te smoren, als de taak der ‘onderdanen’ zich van deze boeien te ontdoen.</p>
<p>Nog jammerlijker mogen de internationale betrekkingen genoemd worden, de verhouding der Europesche staten onderling. Beschaafde ‘onderdanen’ hebben reeds geleerd, hoe zij hunne geschillen langs den weg des rechts vereffenen kunnen, de staten zelve staan nog als in de tijden van het vuistrecht tegenover elkander. Zij houden te toegangen tot hun gebied door vestingen achter slot en grendel, honderd duizenden van gewapenden op de been en verkwisten met dat doel millioenen. Zij hebben in de plaats van de gewone menschenmoraal, hunne eigene, daarin bestaande, dat zij elkander vliegen zoeken af te vangen en te verschalken: dat noemen zij diplomatie of de kunst door middel der taal zijn gedachte te verbergen. Het is te begrijpen, dat bij zulke toestanden, bij zulk een koele, snijdende lucht van de hoogten, het teedere plantje der naastenliefde in de dalen nog niet best gedijt, en dat de voorjaarszangers der maatschappij zich door hunne idealen verwarmen of in de koude werkelijkheid verstijven moeten. Zoolang al die millioenen gebruikt worden om de jonge leden der bevolking, hare beste krachten, in soldaten te herscheppen, moeten de overige des te harder werken. Zoolang deze ontzaggelijke staatsschulden met hare renten, en daarmede de oorlogen van vroegeren tijd moeten betaald worden, kunnen de beschikbare middelen voor
<pb n="729"/>hoogere doeleinden des maatschappelijken levens slechts luttel zijn. Wanneer evenwel die onmetelijke sommen, die de staat thans nog verslindt, tot op het onmisbare worden teruggebracht, zal het gemakkelijker vallen om aan al de tooneelen van armoede en ellende, die wij ons nog moeten getroosten door eene verstandige maatschappelijke organisatie een einde te maken. Om kort te gaan, de hoofdtaak van dezen tegenwoordigen tijd is nog steeds een staatkundige, de staatsregeling der volken nog verre van volmaakt. Wij willen hiermede niet te kennen geven, dat alle maatschappelijk streven tot nog toe onmogelijk is, dat men wachten moet totdat eerst het staatsgebouw geheel is opgetrokken, neen, de toestanden in de zedelijke en stoffelijke wereld laten zich niet zoo scherp van elkander afscheiden. In den herfst, wanneer het oude loof nog duurt, ontwikkelen zich reeds de knoppen van het nieuwe. Reeds in de herfst strooit de landman zijn winterzaad uit, dat onder sneeuw en koude bewaard moet blijven om in het voorjaar te ontluiken. Zaadkorrels zijn ook de tegenwoordige maatschappelijke inrichtingen, die slechts ontkiemen kunnen, naarmate de staatkundige temperatuur zachter wordt. Tot krachtige ontwikkeling kunnen vereenigingen en genootschappen slechts geraken als de strijd voor de vrijheid volstreden is, als de vrijheid iets is dat van zelf spreekt en het publieke leven zijn krachten aan hoogere maatschappelijke doeleinden besteden kan. Vandaar dat de staatkundige strijd van onzen tijd van zoo hooge waarde voor de toekomst is. En alleen volksopruiers als Lassalle kunnen dit loochenen. Gevaarlijk voor onzen tijd zijn de socialistische droomers, die hunnen schadelijken invloed op den staatkundigen strijd der volken reeds deden gevoelen. 't Was vooral de groote socialistische beweging van Jnli 1848 in de straten van Parijs, die de vruchten der Februari-omwenteling in de kiem verstikte. Het was de angst voor verdere socialistische proefnemingen, die alle iets
bezittende Franschen bescherming deed zoeken bij het <hi rend="i">régime du sabre</hi>, dat alle republikeinen ‘onderdanen’ en ‘hem’ Caesar maakte. Zij die den arbeider op den mouw spelden, dat er geld te verkrijgen is van den staat zonder arbeiders, d.w.z. druiven van distelen, zijn in kalme tijden belachelijk, in moeilijke, gevaarlijk. En arbeiders die voor hunne oogmerken geld van den staat verwachten zijn even dwaas als een arbeidersvereeniging het zou zijn, welke
<pb n="730"/>de voor de vereeniging benoodigde gelden aan haar bestuur zou willen afpersen.</p>
<p>Gelijk van den hedendaagschen staat ondervindt de maatschappelijke organisatie ook belemmeringen op haren weg van de hedendaagsche kerk. Die hedendaagsche kerk toch is maar al te rijk aan geloofsartikelen, maar mist al te veel het allernoodzakelijkste en heilzaamste, zonder hetwelk het leven niets is - het geloof aan den vooruitgang der menschheid. Zij leert ja naasten- en broederliefde tot den aalmoes toe en bracht die eens in praktijk tot op den brandstapel toe; maar hare naastenliefde gaat maar al te vaak niet verder dan waar eens anders geloof aanvangt. Dat wij allen broeders zijn weten wij mede door haar, maar dat wij Protestanten, Katholieken of Joden zijn weten we door haar nog veel beter. Het is ons van der jeugd af zoo vast ingeprent dat het menigeen moeite kost te begrijpen dat hij toch eerst en voor alle dingen mensch is. Zoolang nu de kerk op die wijze geloof predikt en geene liefde gelooven wij niet aan haar, hebben wij haar niet lief en wanhopen wij aan hare toekomst. Er zijn nog priesters die de naastenliefde en goede buurschap van andersgeloovigen niet eenmaal op het kerkhof gedoogen, om van de gemengde huwelijke en de gemengde school maar niet te spreken. Toch heeft die kerk leermiddelen in groote hoeveelheid ter harer beschikking, op ieder dorp heeft zij haren prediker des geloofs. Mochten deze duizende predikers ons niet alleen het recht verstand des bijbels, maar ook der tegenwoordige wereld en de trouwe beoefening der naastenliefde bijbrengen, dan zouden wij zeker den hemel nader komen en het godsdienstig doel der kerk beter worden bereikt.</p>
<p>Want alles - dus houden wij staande - alles wat tot maatschappelijke samenwerking, tot beoefening der naastenliefde leidt is een vrucht van waren godsdienst, van den godsdienst der toekomst.</p>
<p>Derhalve: de kerk moet op een beteren weg worden geleid. Moeilijk zal dit der kerk voorzeker vallen, maar gebeuren moet het. Ook hier zal op de bouwvallen van het oude een nieuw leven ontkiemen. Er zal een einde komen aan den kinderachtigen geloofshaat onder de menschen, die hen in elkander vijandige partijen en sekten smaldeelt. Van dit kwaad zal de kerk verlost raken. En wie aan
<pb n="731"/>die verlossing arbeidt, arbeidt voor de toekomst der maatschappij.</p>
<p>Doch niet alleen in kerk en staat, zooals zij nu nog zijn, liggen de hinderpalen voor onze betere maatschappelijke organisatie, maar ook in duizenden overgeërfde toestanden, gewoonten en vooroordeelen der hedendaagsche maatschappij; ook zij is eene misgeboorte der middeleeuwen. Toenmaals waren jacht, oorlog en stratenroof nobele, ridderlijke bezigheden, verachtelijk voor een ridder waren arbeid en handel. Dat is niet in allen deele meer zoo, maar het vooroordeel werkt toch nog na. Hij die een geërfd kapitaal verteert en niet werkt, derhalve der maatschappij van geenerlei nut is, maar zijne eer in fraaie kleederen aan het lijf draagt, is in de hedendaagsche maatschappij dikwijls meer in aanzien dan hij die in het zweet zijns aanschijns arbeidt. En de dames, die den ijdelen tooi der mode pronkend ten toon spreiden, beschouwen zich zelve niet zelden als van ander makelij dan de dienstmaagd in het katoenen kleedje. De straat met den bezem vegen is vernederend maar het heet voornaam, wanneer men het met den sleep der crinioline doet. Hoewel de prediker in de kerk leert, dat wij allen van Adam afstammen, en dus duizenden voorvaderen hebben, meenen zij die zestien voorouders schriftelijk bewijzen kunnen dikwijls meer te zijn dan een burger en worden hier en daar tot straf gedegradeerd tot den burgerstand. De adelijken hebben in eenige landen het voorrecht de eerste kamer te vormen, wier bestemming hoofdzakelijk schijnt te zijn de besluiten der volksvertegenwoordiging te verijdelen. Een glas water aan de pomp te halen is voorzeker een natuurlijke en eenvoudige handeling, maar voor iemand bv. die gestudeerd heeft niet betamend. Kortom, duizenden vooroordeelen zijn der naastenliefde en al onze maatschappelijke toestanden in den weg: onze kultuur is nog verre van de natuur. En de maatschappelijke vooroordeelen zijn moeilijker te overwinnen dan die op staatkundig en godsdienstig gebied. Het onbroederlijke en onzinnige onderscheid van standen, voo zoover het
niet op ontwikkeling en beschaving berust, moet opgeheven worden; de arbeid de eer erlangen, die hem toekomt en dat is slechts mogelijk, wanneer de arbeiders op den trap van beschaving en kennis zullen gekomen zijn die onze tijd vereischt. De arbeiders moeten deel hebben aan de kennis en beschaving.</p>
<pb n="732"/>
<p>Daar de berg niet tot Mohammed wilde komen, ging hij tot den berg: de beschaving zal niet van zelve tot de arbeiders komen, dezen moeten zich tot haar verheffen.</p>
<p>Wij hebben tot nog toe slechts in het algemeen van het gemeenschappelijk streven tot wederzijdsch hulpbetoon gesproken; van groot gewicht is dit streven voor zoover het de arbeidstoestanden van den tegenwoordigen tijd betreft. De arbeidersvereenigingen zijn vooral kinderen van den nieuweren tijd, de vroegere gilden waren meer staatkundige vereenigingen, opgericht tot onderlinge bescherming in de toen heerschende anarchie. De nood der arbeiders is wel is waar thans geenszins grooter dan vroeger, veeleer minder; maar de toestand waarin de arbeid verkeert is een andere geworden. Vroeger concurreerde de eene arbeider met den anderen, de eene menschenhand met de andere, het eene hoofd met het andere, thans heeft slechts de kleine nijverheid te concurreeren met de grootere bijkans tooverachtige nijverheid, met de machines. En evenmin als de voetganger gelijken tred kan houden met den spoorwagen, kan de handwerker tegen den ijzeren arm der machine opwerken, De machines zijn de slaven van den nieuweren tijd, bestemd om der menschenhand het werk te verlichten en het zwaarste deel er van op zich te nemen. Maar hand en hoofd heeft ieder mensch van nature, de machine-slaven kosten geld, zij zijn slechts ter beschikking van hen die zich ze aanschaffen kan. Vandaar vroeger 't geschreeuw der arbeiders tegen de machines, thans tegen 't kapitaal en de vrije nijverheid.</p>
<p>Wij hooren beweren dat de vrije mededinging een oorlog van allen tegen allen is. Vrije nijverheid wordt ook aldus verklaard: ieder heeft het recht te vervaardigen en ook het recht te verhongeren; vrije mededinging: redde zich wie kan. Vanwaar zal hulp, brood in de woestenij komen? ‘Van den staat’, zeggen Lassalle en anderen. Maar als gij van den staat anders denkt te verkrijgen dan recht, orde en vrede en met deze schulden en belastingen, is uw geloof bijgeloof. Neen, alleen van u zelven, arbeiders! kunt gij hulp verwachten. Hebt gij nog geen kapitaal in den zak, gij hebt toch reeds iets in het hoofd. Het menschelijk brein heeft de machines uitgevonden en zal ook ditmaal den rechten weg wel vinden. Maar hoe zullen we het aanleggen? Wij antwoorden: hoe legt iemand het aan, als hij een zwaren steen te
<pb n="733"/>vervoeren heeft en het alleen niet kan? Hij roept zijne makkers te hulp, en wat één niet kon, te zamen kunnen zij het. Vereeniging, samenwerking, dat is de weg om hulp te vinden. Vraagt het uwe voorouders: hoe legden zij het aan, om den druk der heeren, der ridders zich van den hals te schuiven? Zij vereenigden zich, vormden gewapende stedenbonden, de poorters werden een staatkundige macht. Het leenstelsel verbrokkelde tot puin en daarmede de ridderburchten, en een nieuwe staatkundige ordening ontstond, aan wier voleinding nog altijd gewerkt wordt. Zoo moet gij het aanvangen om de tegenwoordige maatschappelijke crisis te boven te komen, gij moet u de wapenen en werktuigen van den arbeid, de machines, verschaffen, en waar een enkele arbeider niet kan, doe het de vereeniging van arbeiders. Gelijk de staat ten doel heeft, niet de natuurlijke vrijheid te onderdrukken, maar haar te ordenen en te verzekeren, zoo heeft de vereeniging ten doel, niet de vrije nijverheid, de vrije mededinging te onderdrukken, maar te organiseeren: m.é.w. ieder arbeider tot mededingen in staat te stellen. Maar dat gaat zoo moeilijk en zoo langzaam, voegt men u toe: toegegeven, maar geen staat, geen kerk, geen God zal u verlossen, als gij u zelven niet verlost. Der geheele menschheid is arbeid en zelfhulp als hare taak aangewezen; zonder die is de aarde voor den mensch onbewoonbaar. Den bijen en andere gezellige dieren schonk de natuur het nooit falend instinct tot gemeenschappelijke samenwerking, de mensch moet zich zijn maatschappelijk leven zelf scheppen naar zijn wel degelijk feilbaar verstand. Doch het instinct gehoorzaamt aan vaste wetten, die het toeroepen: tot hier en niet verder: het menschelijk verstand ziet vóór zich een onbegrensd veld voor steeds hooger ontwikkeling. Zeer zeker wordt het op die baan door crises nu en dan gestuit, maar met de kwaal komt ook gewoonlijk het geneesmiddel: hier de vereeniging tot wederzijdsche hulp, tot
samenwerking. Zij is de kiem eener onafzienbare maatschappelijbe toekomst, zij is het gild van den nieuweren tijd. Hoe de vereeniging in al hare soorten en schakeeringen gevormd en georganiseerd moet worden, dit te leeren is de taak der wetenschap en der ervaring, de leidende gedachte, die bij allen verwezenlijkt moet worden is de naastenliefde en de erkenning dat de zedelijke mensch slechts gelukkig kan zijn, als hij onder gelukkigen leeft.</p>
<p>De handelingen en levenstoestanden van den mensch danken
<pb n="734"/>hun oorsprong aan de gedachten en begrippen van zijn geest. Heeft den mensch eerst de ware gedachten gevonden, dan vindt hij ook den waren levensweg.</p>
<p>Rechtmatig en noodzakelijk zijn de ideale begrippen van den staat: vrijheid en gelijkheid; op hen berust de vrede; maar hooger en edeler is det doel der maatschappij, de naastenliefde: op haar berust het geluk van het maatschappelijk leven.</p></div>
<div type="chapter">
<interpGrp>
<interp type="primair" value="fred006"/>
</interpGrp>
<pb n="735"/>
<head rend="h3">Jean Henri Huguetan.
<lb/>Door J.G. Frederiks.</head>
<p>Het edict van den 22 October 1685, waarbij Lodewijk XIV dat van Nantes herriep is het middelpunt der vervolgingen van de hervormden in Frankrijk. Reeds hadden vroegere bepalingen hen uitgesloten van publieke bedieningen en van de uitoefening van sommige vakken. De eersten hadden zich op de hoog ontwikkelde kunstvlijt toegelegd, de laatsten brachten hunne kennis en vooral hunne drukpersen over naar den vreemde. Zij vormden met die landgenooten, welke later aan de bloedigste vervolgingen ontsnapten, en die onder tallooze gevaren in de duisterheid van den nacht uit hun vaderland slopen, eene schare van vijanden tegen Lodewijk en zijn geslacht, die hun afkeer overplantten op hunne kinderen en kleinkinderen. Zij vormden regimenten, en bestreden den grooten koning met al de bekwaamheid en dapperheid van krijgslieden, opgebracht in de legers van Condé en Turenne. Wie het zwaard niet vermochten te voeren, vereenigden al de krachten van hunnen geest tot bevechting van den antichrist. En terwijl deze staatkundige maatregel van Lodewijk door de beroemdste pennen van zijn land verheerlijkt werd, als een werk van zuiveren godsdienstijver, verrees uit den schoot der katholieken die breede schare van skeptische wijsgeeren, welke eenmaal de groote gedachten hun-<pb n="736"/>ner eeuw in woorden zouden overdragen, om over Frankrijk een watervloed te brengen, die al de oude landpalen zou wegspoelen en eene nieuwe wereld scheppen op de bouwvallen van de heerschappij der Bourbons.</p>
<p>&nbsp;</p>
<p>Het was omstreeks dien tijd van vervolging, dat Marguérite Pérachon, sedert 1681 weduwe van den Lyonschen boekhandelaar Jean Antoine Huguetan, zich op den weg begaf naar Amsterdam, vergezeld van haar oudsten zoon Marcus, een' jeugdigen knaap Pierre en hare dochters. Een tweede zoon Jean Henri, aan het hoofd van dit opstel genoemd, zou met koninklijke goedkeuring eenigen tijd in Frankrijk blijven tot regeling der zaken van zijne familie. Reeds in 1686 voegde hij zich bij de zijnen te Amsterdam. Er ontstond eene handelsvereeniging van leden dezer familie, welke voor hare uitgaven van belangrijke werken, en voor hare financieele werkzaamheden, agenten had in bijna alle groote steden van ons werelddeel, tot zelfs in Constantinopel. Van de persen der Huguetans kwamen met octrooi der Staten Generaal, de Dictionnaire de l'Académie Française, Les Vies de Plutarque par Dacier, les Oeuvres d'Ovide en de beroemde Glossaire van du Cange. Evenzeer wordt de firma genoemd wegens het verleenen van voorschotten op Oost-Indische gelden en lijfrenten.</p>
<p>Het blijkt van elders, dat Jean Henri, met wiens geschiedenis wij hier het meest te doen hebben, later aan het hoofd der zaken kwam, en dat zijn persoonlijk vermogen eene groote uitbreiding verkreeg door het overlijden van zijn ouderen broeder, en uit de nalatenschap zijner eerste vrouw, die mij overigens onbekend is. Gedurende den negenjarigen oorlog belastte Huguetan zich met de remises voor de Engelsche troepen in Vlaanderen. Toen de vrede van Rijswijk kort daarna gestoord werd door de geschillen over de Spaansche erfopvolging, hadden verscheidene Amsterdamsche bankiers op zich genomen om de fransche legers in de zuidelijke Nederlanden en in Italie van geld te voorzien, en daar de handel met Frankrijk sedert den laatsten vrede nog open stond, had Huguetan zich ook in betrekking gesteld tot den bankier van het fransche hof, Bernard. In het tweede jaar van den oorlog werden handel en gemeen-<pb n="737"/>schap met den vijand verboden, en Huguetan begaf zich naar Genève, om van daar zijne operatien te besturen. Ondertusschen had zijn krediet hem in staat gesteld om de legers van Lodewijk iedere maand te verschaffen: vijftien millioen livres in Vlaanderen, twee millioen in Italie en drie millioen in Duitschland, terwijl nog eenige buitengewone fournissementen ongeveer vier millioen livres bedroegen. Aan deze leeningen waren voor Huguetan groote bezwaren verbonden. Het gouvernement van Versailles was zeer onnauwkeurig in de teruggave dezer gelden, en Huguetan moest dit verzuim door hooge renten aan zijne agenten goedmaken. Bovendien had hij den louis d'or uitgegeven tegen 12 livres 10 sous, terwijl hem die terug berekend werd tegen 15 livres, en de écu kortweg van drie op vier livres gesteld werd. De invoering der bankbriefjes door Bernard gaf een nieuw en onoverkomelijk bezwaar, zoodat Huguetan reeds in 1704 moest ophouden, zijne geregelde voorschotten te doen aan de legers in Italie. Van dit besluit gaf hij kennis aan den oorlogsminister de
Chamillart, onwaardig opvolger van Louvois en onbekwaam creatuur van Mevrouw de Maintenon. Den 2<hi rend="sup">den</hi> Augustus 1704 schreef Chamillart, dat Huguetan zou voldaan worden, mits hij voortging in de legerbehoeften te voorzien. Deze belofte werd den 30<hi rend="sup">sten</hi> December daaraanvolgende herhaald, en reeds den 10<hi rend="sup">den</hi> Januari noodigde een derde eigenhandige brief van den Minister onzen bankier uit, om zich naar Parijs te begeven, en daar met Bernard de zaken af te doen. De vorderingen beliepen twintig millioen livres en zeven millioen aan renten en schade, zoodat Huguetan zich in den mond van den leeuw moest wagen. Te Parijs gekomen, verklaarde hij stellig niets meer te zullen uitbetalen, indien eene oogenblikkelijke teruggave hem niet kon handhaven in zijn crediet. Daarbij eischte hij gereed geld, tegenover een decreet des konings, dat de aanneming der bankbriefjes verplichtend stelde. De rekening was ongemeen hoog geworden, de rente bedroeg thans acht ten honderd, de markt was in zijn nadeel verhoogd, dit behoorde ook verrekend te worden. De veldtocht aan den Donau was allernoodlottigst geweest. De overwinnaar van Blenheim had zich meester gemaakt van een der hem meest welkomen zegeteekenen: de gansche krijgskas was hem in handen gevallen. De agenten van Huguetan waren in zijne macht, en niet minder de wissels die zij bij zich hadden.
<pb n="738"/>Trouwelooze koeriers hadden van deze rampen gebruik gemaakt en waren doorgegaan met hunnen kostbaren last. Op deze wijze was geen bankier ter wereld in staat voort te gaan, als Bernard niet begon 27 millioen terug te geven. Maar Bernard gaf niets, en Huguetan weigerde een sou te voegen bij hetgeen zijn groot vermogen en zijn onmetelijk krediet reeds voorgeschoten had. Van den bankier werd hij naar den minister verwezen. Chamillart beproefde met goede woorden, doch vergeefs. Toen kwam het hooge woord er uit. De dienaar van het geweld noemde hem eene plaats, waar de misdaad begraven, de gedachte gesmoord, het heilige volkenrecht verkracht werd, de Bastille. Reeds van zijne aankomst was Huguetan bij dag door drie gardes op den voet gevolgd geweest, en des nachts als een onvrij man bewaakt. Op de klachte van Huguetan werd hem geantwoord, dat 's Konings belang zulks vorderde.</p>
<p>In dezen toestand bleef hem niets anders te doen over, dan toe te geven. Hij werd genoodzaakt den minister van geantidateerde wissels te voorzien, die heetten geschreven te zijn te Genève den 25 Januari 1705, den dag toen hij reeds op weg naar Parijs was. Een oogenblik was de kans schoon, en de bedrogen bankier ontvluchtte. Maar hij moest zijn' klerk achterlaten en wat de maat zijner bitterheden vol maakte, al zijne wissels. In het begin der maand April zette hij voet in het gastvrije Amsterdam.</p>
<p>Er was geen oogenblik te verliezen. Koeriers gingen in alle richtingen om de wissels te herroepen, die Huguetan zoo onrechtvaardig afgeperst waren. Dadelijk betaalde hij in gereed geld al wat hij schuldig was in ons vaderland en in het gebied der verbonden Mogendheden. Nu zou hij het verraderlijke gouvernement van den machtigen koning toonen, dat de man, die over millioenen livres beschikken kan, vermogender is, dan zelfs de schitterende heirmacht van Frankrijk. In eene uitgewerkte memorie richtte hij zich tot den hertog van Marlborough en gaf hem een volkomen inzicht in de financiën des vijands en alzoo van zijne ongemeene zwakheid.</p>
<p>Het Engelsche legerhoofd begeerde, dat Huguetan zich zou verstaan met het kabinet van St. James, en, geleid door een paspoort van koningin Anna, geteekend te Kensington den 8 Mei 1705, vertrok hij in Juni daarop naar Londen. Ruim twee jaar lang was hij daar werkzaam in zijne opdracht om de Franschen
<pb n="739"/>in hunne geldmiddelen te beoorlogen, en de meer bijzondere geschiedenis van de fransche staatkunde zal misschien in het werk van den Amsterdamschen bankier de verklaring vinden van den geldelijken nood der fransche regeering, die eindelijk moest bukken tot zoodanige maatregelen, welke de ramp van duizenden en de vloek van de uitvinders geweest zijn.</p>
<p>In Nederland teruggekeerd, verscheen Huguetan mede in de hooge vergadering der Staten-Generaal, in wier bijzondere bescherming hij nu bij eene plechtige oorkonde werd opgenomen.</p>
<p>Intusschen zaten de Franschen niet stil. De man, aan de Bastille ontsnapt, tot de vijanden overgegaan, en uit hun kamp van den besten bondgenoot in den onoverwinnelijksten vijand verkeerd, zou hunne wraak niet ontgaan. Hoe zich dit toegedragen heeft, wil ik trachten te verhalen. Er zijn geschiedenissen van den Donjon de Vincennes en de Bastille, geschreven met een bepaald doel om de lezers in te nemen tegen het koningschap. Zij zijn gekleurd en vergroot om de daden eener gehate regeering te bezwalken. Hier vinden wij verhaald, met de oorspronkelijke bescheiden er bij, hoe een ijverig en bekwaam financier, de steun van een groot vorst, tot saldo in een eeuwigen kerker moet geworpen worden, - hoe de zwaar vervolgde man ontsnapt naar een oord van vrijheid, hoe daar uit naam van een machtig koning eene der zwartste misdaden gesmeed wordt tegen hem en tegen de heilige rechten van een' onschendbaren grond, hoe dit alles eindigt in de schande van den lastgever, in den vroegen en bloedigen dood der werktuigen en in de verheerlijking van hun bedreigd slachtoffer, die, oud van dagen de weldoener wordt van een gansch koninkrijk, en de steun zijner gevluchte geloofsgenooten, zijn leven eindigt in bijna vorstelijken rang, terwijl zijn geslacht hier te lande in hooge eere gehouden een gedenkteeken heeft nagelaten van zijn glansrijk vermogen, dat na talrijke lotswisselingen door eene wijze regeering toegewijd is aan de wetenschap, en vermaard in alle deelen der beschaafde wereld.</p>
<pb n="740"/>
<p>In den zomer van 1707 vinden wij Huguetan in ons land terug. Hij schijnt zijn verblijf gehouden te hebben te Utrecht. Te Londen had hij meermalen gesproken met twee fransche bankiers, Saladin en Bagueret, die in last hadden zijne zaken met het fransche hof te regelen; alles was overeengekomen, doch het contract dienaangaande zou in Holland geteekend worden, zoodra Huguetan zich daar liet vinden. Nu deze hier gekomen was, had dit plaats, en volgens deze overeenkomst zou Huguetan nakomen wat hem aanging of 100,000 écus boete betalen. Wat de aard dezer verplichting was, blijkt niet.</p>
<p>De gehoudenheid der fransche regeering daargelaten, was Huguetan in gebreke gebleven de regelmatige fournissementen te bewerkstelligen, - de afgeperste wissels waren niet betaald, en de wissels, die hij in Parijs had moeten achterlaten, waren nog lang daarna voor hem oorzaken eener bittere vervolging, die hem tot wanhoop bracht. Vermoedelijk is hier sprake van een vergelijk, dat hem in eens ontheffen zou van verdere moeilijkheden, en men zal later zien tot welken prijs de verontruste man de afdoening dezer zaken koopen wilde. Niettemin verkoos het kabinet van Versailles het lang geëischte contract niet uit te voeren, en zond andermaal Nicolaas Coy en Louis Yon om op nieuw te onderhandelen. Deze nieuwe handlangers hadden hunne paspoorten alleen kunnen verkrijgen door bemiddeling van Louis François Aubert, te Amsterdam, een zwager van François Ammonet, die in dit drama eene der hoofdrollen vervult. Deze woonde in het korte Voorhout in den Haag; zijn huis kwam van achter uit op de Zandsloot, het tegenwoordige Smitswater, tegenover de geschutgieterij. Zijn geslachtsnaam is heel gunstig bekend in de geschiedenis der fransche vluchtelingen te Amsterdam, maar zulks heeft met zijn persoon niets meer te maken dan de gelijkheid van die namen. Hij zelf was sedert zeventien jaar bekend met Huguetan, die hem vroeger dikwijls bijgestaan had met de broederlijke hulp, onder de verdrukte geloofsgenooten niet vreemd. Thans was Ammonet in gunstige omstandigheden, want toen hij zich kort daarop in de handen der justitie gebracht had, berichtte hem zijne vrouw, dat zij eene aanzienlijke hoeveelheid bourgogne-wijn ontvangen, en voor het graveeren van een cachet veertig gulden betaald had. Ook kreeg zij bezoeken van aanzienlijke leden der toenmalige Haagsche diplomatie.</p>
<pb n="741"/>
<p>Bij de aankomst van Goy en Yon, was Huguetan in den Haag. Daar woonde zijn bejaarde moeder, bij deze zijne zuster, en, ten minste niet lang daarna, zijn jongste broeder Pieter. Zij komen later in dit verhaal voor. De kring, waarin Huguetan verkeerde, behoorde tot de aanzienlijkste omgeving der hofstad. Wij vinden hem gedurig in de hotels der heeren van Odyck en van Zeist, en op het schoone lustverblijf Honsholredijk. De beide koffiehuizen van Benachi en Roselli, benevens de likeurkramen in het Voorhout bezocht hij, even als de groote heeren van dien tijd zulks deden en het was overigens van hem bekend, dat hij bij goed weder te voet naar zijne woning keerde, vergezeld door zijn bediende, en vooral ging het gerucht dat hij altijd zijne wissels bij zich droeg. Deze bijzonderheid was niet ontgaan aan het nauwziend oog zijner vijanden; verspieders gaven het teeken, een plan werd te Parijs gesmeed en huurlingen werden uitgezonden om hem levend of dood - maar vooral zijne wissels - binnen het bereik te brengen van de dienaren der fransche kroon.</p>
<p>Eene bevriende hand schreef uit Parijs, dat er kwade oogmerken tegen hem gekoesterd werden, en eene nieuwe waarschuwing volgde, toen Huguetan zich openlijk in betrekking gesteld had tot de Staten Generaal.</p>
<p>Wij moeten zien, wie aan den anderen kant der grenzen aangewezen waren om het groote werk van het ‘enlèvement’ uit te voeren. Wij zullen daarbij een nieuw bewijs zien, welke onwaardige elementen in de Haagsche maatschappij gebracht werden door de gastvrijheid onzer oude republiek, en ik zal slechts in het voorbijgaan kunnen aantoonen, dat deze niet minder op de hoogte was der meest verborgene plannen, dan hare oudere zuster van Venetië.</p>
<p>Wij spreken in de eerste plaats van Françoys Gautier. Door eene gelukkige gewoonte om zijn huis-archief bij zich te dragen, dat sedert met groote zorg bewaard is, zijn wij in staat een en ander te geven, waaruit men de type van een militairen avonturier kan samenstellen. Hij was in 1667 te Poitou geboren, en had ruim 26 dienstjaren; zijne aanstelling als kapitein was den 8 Februari 1696 door Koning Lodewijk gegeven. Dezelfde naam staat in groote, magere letters onder een bevel, om zich met zijne compagnie van Dinant naar Charleroi te begeven; op deze wijze wordt een twaalfjarige oorlog een
<pb n="742"/>werkzaam tijdvak voor een oud man. Gautier rekende zich miskend, want hij verliet de ‘armee, pour chagrin et iniustice fayte a luy’; de waarheid was, dat hij zich gewikkeld had in de ‘révolte de Bavière’, en het was zeker eene allerchristelijkste gedachte van Lodewijk, om zulk een' officier verlof te geven (1 Mei 1706) om de Hongaren te gaan helpen ‘pour défendre leurs libertez’. Kort daarop vinden wij hem te Belgrado en te Semlin, waar hij verscheidene personen leerde kennen, wier namen hij opteekende en die ons mededeelen, uit wat heterogene bestanddeelen legers kunnen gevormd worden. In het laatst van 1706 werd hij eervol ontslagen als Luitenant-kolonel der grenadiers fransche gardes van prins Racockzy en daarop belast met eene soort van diplomatieke zending naar Polen. Te Dantzig wist hij, en wel op zijn' eigen naam, een paspoort te verkrijgen van onzen resident aldaar, en zijne bespraaktheid heeft hem zeker eene aanbeveling van dezen verworven ‘à mon cher oncle, M. Mollo, résident de Pologne à Amsterdam’. Hier kwam hij na deze omzwerving van tien maanden, in Maart 1707. Hij had een schoonbroeder op het kasteel van Deulen in 't Luiksche, en begaf zich tot hem, doch vernam, dat hij in moeilijkheid zou komen ‘pour avoir servi les deux couronnes’. - Eene correspondentie volgde met M. de Saillant, Gouverneur van Namen, en deze raadpleegde den Minister van Oorlog. Een man die zoo in 't nauw zat als Gautier was eene begeerlijke zaak voor M. de Chamillart. Hij bezat al de gegevens tot zulk een' aanslag, als op Huguetan ontworpen was, en had geene uitvlucht om de misdaad met fierheid af te wijzen. Gautier had de hooge eer, van den minister in persoon den last van een straatroover of sluipmoordenaar te ontvangen, onder belofte van een jaargeld en den rang van Luitenant-kolonel, benevens de onwaardeerbare genade des konings. Tegenover deze schoone
uitzichten echter had zijn boos gesternte hem eenen schandelijken dood toegedacht door het zwaard der justitie.</p>
<p>Vijf andere officieren werden hem aangewezen, als medegecommitteerden, en hoopvol trokken zij den Haag binnen. Gautier, als ieder gentilhomme doet, had zijn knecht bij zich, la Haye genoemd, en toen zij zoo gezamenlijk als lieden van den goeden toon van de post-chaise afstapten en hun intrek namen bij Sr. Benachi in het vermaarde Café, konden zij weinig vermoeden dat de waarnemende advocaat-fiscaal, Mr. Willem Nobe-<pb n="743"/>lingh, reeds eene juiste opgave vóór zich had, waar Gautier in Belgie gelogeerd had, dat hij in briefwisseling stond met Chamillart, en, wat volstrekt onaangenaam was aan den Hove, hoe hij den Beijerschen Envoyé had laten reizen met zijn paspoort.</p>
<p>De hoofdleiding der zaken was toevertrouwd aan Désinbert; met hem wordt ook Flamend genoemd, doch geen van beiden heeft ons gelegenheid gegeven tot eene nadere kennismaking. Als goede aanvoerders hadden zij op den gegeven oogenblik eene min gevaarlijke stelling ingenomen, en waren dan ook wijselijk buiten het bereik gebleven van het gerecht.</p>
<p>Een der meest werkzame leden van het complot was de Luitenant-kolonel Genet, die alleen bekend is uit de instructie zijner medeplichtigen, maar die het juiste tijdstip heeft gekend om de verantwoording der zaken aan zijne minder gelukkige vrienden over te laten. Het is zeer vermoedelijk, dat Genet mede eene merkwaardige historie achter zich had liggen; hij was geruimen tijd in den Haag geweest, had daar betrekkingen aangeknoopt, die eene tamelijke plaatselijke bekendheid doen vermoeden, en zou ons zeker eenigszins ingewijd hebben in den doolhof der geheimzinnige bevolking van de hofplaats in die dagen.</p>
<p>Tot nu hebben wij kennis gemaakt met personen van rang, van goede opvoeding en, binnen zekere grenzen, mannen van eer. Thans ontbreekt nog, volgens de verdichte verhalen van soortgelijke avonturen, een man van duistere herkomst, zonder hart en zonder eergevoel; - een wezen, wiens type den roem uitmaakt van menig toneelspel, en die door de Franschen benoemd wordt met een weinig vleienden titel aan het Italiaansch ontleend, faquin. Die man werd gevonden in Abraham David Martinet, een 36jarigen Zwitser. Men zegt, dat iemands karakter gekend wordt ook uit hetgeen hij bewaart. In dat geval was Martinet geen alledaagsch man. In de laatste vier jaar had hij vier verschillende meesters gediend en van ieder dezer heeren had hij goede aanbevelingen. Onder hen waren Christoffle de Schmettau, Kolonel der Dragonders, en de Majoor Baron de Swerin. dien hij in den veldtocht van 1706 gevolgd had. Uit zijne talrijke papieren blijkt, dat hij bijzondere betrekkingen had op Maria Walters, wier adres hij met uitlandsche brutaalheid op den Evieegh zoekt, en waarin wij moeilijk den Nieuwen uitleg kunnen vinden. Dat hij in zoodanige mate het
<pb n="744"/>vertrouwen dezer eerzame weduwe bezat om hem te machtigen tot de ontvangst eener erfenis voor hare dochter, op zijne voorgewende reis naar Zwitserland, geeft ons een' beteren dunk van zijne innemendheid dan van zijne waarheidsliefde. Maar dat hij onwederstaanbaar moet geweest zijn tegenover het zwakkere geslacht, is wel op te maken uit een document, bij hem ontdekt. Wij doen hem geen onrecht door te gissen, dat hij het stuk veel gebruikt heeft. Hij heeft er menige pen op beproefd, kennelijk op verschillende tijden. Men veroorlove ons de mededeeling van dit meesterstuk van galanterie.</p>
<p>&nbsp;</p>
<p>‘Mademoiselle, aprais vous avoir demander tres-humblement pardon de la liberté que ie pran - mon devoir m'oblige de vous parler dune chose qu'il y a longtemps que ie vous cache et que ie ne puis plus vous dissimuler parce qu'il y auroit de l'injustice de croire que étant cause du mal que ie soufre vous voulussies me refuser le remede dont j'ai besoin et come ie ne puis latendre que de vous seule et que les medeciens ne guerissent que les maus qui leur sont conus iose ma chere demoiselle prendre la liberté de vous dire que la mour que yai conceu pour vous ou plustot que vos charmes ont allumé dans mon coeur est celuy qui se presante aujourdhui a votre <hi rend="i">art</hi> et que ieressens dune maniere que je ne svis pas capable de vous exprimer parce que vous regardant come lunique source de tout le contentement que ie puis esperer en cete vie ie ne puis aussi manquer de vous aimer souverainement et de ressentir dens cet état tout ceque la mour privé de son obiet peut avoir de rude et facheus ie ne seray pas long temps dans cet état mademoiselle si mes veus ont le bonheur de vous a greer et puisque par la vous me rendies lhome du monde le plus contant et le plus heureus ie veus esperer mademoiselle que vous voudries bien me faire lhoneur de croire que iaurai toute le ressentiment que ie dois et que ie serai toute ma vie avec un tres profond respet.’</p>
<lg type="poem">
<l>ma</l>
<l rend="; 1tab">votre tres obeissant</l>
<l rend="; 1tab">et tres fidele Serviteur</l></lg>
<p>Volgens tal van andere papiertjes blijkt hij ook een bankier in 't klein geweest te zijn. Zijne renteberekeningen doen ons
<pb n="745"/>denken aan Harpagon; hij leent meestal kleine sommen uit, en op korten tijd. Niettemin had hij nog in 1706 te Gend 200 pistolen op eens uitgezet. Op welke wijze zijn vindingrijke geest deze kapitaaltjes wist te scheppen, zal ons later duidelijk worden.</p>
<p>Zoodanig was de man, die op aandrang van Genet in dienst trad bij Huguetan, in het begin van Juni 1707 en die zijnen Heer zoo mogelijk eene maand later zou verraden en aan zijne doodsvijanden overleveren.</p>
<p>Middelerwijl waren de deelgenooten behoorlijk in het geheim ingewijd en beëedigd. In de duisternis van den nacht ontmoetten zij elkander op onbezochte plaatsen, als het Bosch, toen een onveilig oord, de Mallemolen, destijds in eene onbewoonde streek gelegen, de noordzijde van het Kerkplein of andere ‘endroits obscurs’. Men had bepaald, dat Martinet de vrienden had te waarschuwen, wanneer Huguetan des avonds te voet naar huis zou komen; hij had daarbij niets te doen, zelfs zijn meester niet eens te verdedigen, als deze aangegrepen werd. Genet zou dan eene berline gereed hebben in het Voorhout en den bankier daarin brengen met Gautier; vervolgens het Bosch inrijden, waar Ammonet achter een' boom zou staan, en op een' teeken met een' zakdoek, de wisselbrieven van Huguetan in ontvangst nemen; daar omtrent zou de chef der onderneming, Desinbert zich bevinden met Flamend, en als nu alles zoo ver goed gegaan was, had men den weg gekozen over Schoonhoven, Gorinchem en Eindhoven naar Namen, terwijl ook postpaarden besteld waren via Moerdijk.</p>
<p>Op dit kostelijk plan volgde de eerste daad van uitvoering. Tot het aankoopen van eene berline met twee paarden werd te Delft overgegaan en Genet slaagde naar wensch in deze opdracht, zoo gepast voor een gentleman als onze kolonel. Alles werd op deze manier in gereedheid gebracht, en men wachtte alleen op het teeken, dat Huguetan zich des avonds op straat zou wagen.</p>
<p>Op Zaturdag den 2<hi rend="sup">den</hi> Juli 1707 ontmoette Huguetan, bij het gaan over het plein, Ammonet, die hem zonder stil te staan toevoegde, dat hij zich om zes uren des namiddags in het Voorhout zou bevinden en daar Huguetan wenschte aan te treffen, welke hem het eerst moest aanspreken. Dit was de inleiding tot het verraad, dat Ammonet ging plegen, en dat zoo noodlottig voor hem zou afloopen.</p>
<pb n="746"/>
<p>De schriftelijke verklaring, door Huguetan aan het Hof van Holland gegeven, op den eisch van den advokaat fiscaal doch tegen den zin van den bedreigden bankier, is een en dertig folio-bladzijden groot. Uit dit omstandig verhaal, dat door de gerechtelijke verhooren bevestigd wordt, kan men den ganschen handel der saamgezworenen volgen, en bijzonder de dubbelhartigheid van Ammonet leeren kennen. Deze begint met de vraag te doen, of Huguetan wel 3000 Louis d'or over heeft om er 100 000 te winnen, en Huguetan geeft onder eenig voorbehoud een bevestigend antwoord, waaruit de ander de juiste gevolgtrekking maakt, dat er aldus geen bezwaar zou bestaan tegen die belooning, wanneer het nog oneindig meer dan de gemelde som gold. De bankier denkt onwillekeurig aan de wederrechtelijk afgedwongen wissels, en begint scherper te luisteren. Hij verneemt nu, dat er geene spraak is van iets dergelijks, maar dat hem iets zal geopenbaard worden, waardoor hij, de vervolgde vreemdeling, van de Staten Generaal volkomen bescherming zal erlangen tegen zijne vijanden. Dan Huguetan antwoordt, dat die 3000 Louis niets te maken hebben met de hooge bescherming, dat hij die krijgen kan zonder daarvoor te betalen, als de HoogMogenden hem daartoe waardig keuren en dat daarentegen alle schatten der wereld hem die niet kunnen doen verwerven, als hij zulks niet verdiende. Nu Ammonet ziet, dat hij ronder voor de zaak moet uitkomen, valt zijn oog op zijn' bondgenoot Martinet, die zich in de nabijheid bevindt, hetzij uit last om zijn meester te volgen, of om zijn tour à la mode in het Voorhout te maken, en even in de likeurkraam te loopen. Nadat deze verwijderd is, komt de verklaring er uit: Huguetan zal opgelicht worden, den vorigen avond is dit bijna gelukt, en de bankier zal wel doen, als hij die wissels niet bij zich draagt, maar ze tehuis laat in eene veilige afsluiting, en den sleutel aan een vertrouwd persoon van zijn huis te bewaren geeft. De aangesprokene blijkt echter niet dadelijk
uit het veld geslagen en de hand in zijne beurs te steken; hij weet alles van den toeleg, maar zal die trotseeren; wat Martinet betreft, die is een schurk, welke reeds gedurende zijn korten diensttijd bijna ƒ 150 gulden heeft gestolen en dien zijn meester slechts bij zich houdt om een oog op hem te hebben. Dit tweede onderhoud eindigt met eene afspraak om elkander den volgenden dag op den Vijverberg te zien.</p>
<pb n="747"/>
<p>Huguetan bracht den avond door bij den heer van Odyck. In korte woorden deelde hij daar aan den heer van Zeist mede, wat hij wist van hetgeen hem boven 't hoofd hing; des avonds keerde hij met het rijtuig van zijn' gastheer terug, en nam de noodige voorzorgen om Martinet te verhinderen uit te gaan.</p>
<p>Eene korte samenkomst met Ammonet leidde tot de volkomen ontwikkeling van het plan en tot de gewenschte belooning aan den ontdekker, die hem den volgenden dag zou uitgereikt worden.</p>
<p>Het was noodig den knecht te verwijderen: hij ontving bevel om zich onverwijld naar Utrecht te begeven, ondanks zijne bezwaren en uitvluchten, en het toezicht te hebben op een huis, dat zijn meester daar gehuurd had; ook moest hij er nog een paar inlichtingen vragen, en dit schijnbaar vertrouwen moest dienen om hem te doen gelooven, dat zijne reis nopdig was, en dat de brief, die hem medegegeven werd eene boodschap in goeden ernst bevatten.</p>
<p>Het was Zondag. Heer en knecht gingen te samen naar de kerk en na eenen korten dienst ontving de verrader zijn reisgeld en zijne bevelen. Als hij den volgenden keer zijn' meester terug zou zien, zou hij vóór hem staan als een onvrij man, onder beschuldiging eener halsmisdaad, en met den éénen voet op de trappen van het schavot.</p>
<p>Maar Martinet ging niet met den gevorderden en geboden spoed naar de Utrechtsche schuit. Zijn weg leidde hem over het Plein en langs de woning van den passementwerker du Four. Wat later eene toevallige ontmoeting heette, was nu niets minder dan een opzettelijk bezoek aan de heeren Gautier en Genet, daar aanwezig. Zij moesten weten, wat er op handen was, en Genet zou nog een klein bewijs geven van zijne behendigheid. Hij las den brief van Huguetan, door hem uit het couvert te nemen, zonder het zegel te schenden. Martinet spreekt hiervan met de meest oprechte bewondering en onbepaalde hoogachting voor den bewerker van dit meesterstuk. Daar de schuit nu vertrokken was, voorzag Genet hem van eene chaise.</p>
<p>De onderhandelingen met Ammonet waren bijzonder lang voor een' man als Huguetan, die eene rijke ervaring bezat van dergelijke zaken, die kort van stof was en zonder omwegen op het doel wilde afgaan. Beide heeren ontmoetten elkander steeds in de open lucht, tweemaal achter de woning van Ammonet, dus
<pb n="748"/>op het Smitswater, en onder het oog van den klerk van den bankier, die vóór de kanongieterij post had gevat. Ammonet beweerde, dat Huguetan slechts zocht alle inlichtingen te ontvangen, zonder de Louis d'or te willen afgeven, en bewees zijne bekendheid met den toeleg door den letterlijken inhoud op te geven van den brief, door Genet op de gemelde wijze gelezen. De herinnering van eene negentienjarige vriendschap met Ammonet en de talrijke weldaden hem bewezen, wekte de verontwaardiging van Huguetan zoo zeer op, dat hij hem toeduwde dat, ‘si s'aurois été Mr. Ammonet et qu'il ût été Huguetan auquel il fût arrivé en france ce qui m'étoit arrivé, i'aurois mieux aimé mourir que de ne luy être pas venu offrir mes seruices, quand il eut falu faire 200 lieues pour cela’. Het gesprek eindigde met een uitstel van vier dagen, gedurende welke Huguetan zijn besluit kon nemen. Thans meende de bedreigde man zich te moeten wenden tot den Raadpensionaris van Holland, Anthonij Heinsius. Deze was reeds van alles onderricht, had maatregelen genomen en de bijzondere leiding daarvan opgedragen aan den heer Lestevenon, die den toestand der samenspanning tot in de geringste bijzonderheden kende, opgaf wat gedaan was om den toeleg te voorkomen of de verdachten in 't oog te houden, en aanwees wat Huguetan verder te doen had.</p>
<p>Deze zag zich onophoudelijk achtervolgd door Gautier en Genet, die op hunne beurt weder door een groot aantal personen gevolgd werden.</p>
<p>Den 7 Juli in den vroegen morgen werd Gautier aangehouden, juist toen hij in een wijnkelder was gegaan, waar hij beweerde eenigen voorraad in te slaan voor eene vroolijke buitenpartij. Intusschen was Ammonet op de been gekomen, om de vrienden te waarschuwen. Men volgde hem naar de kamers van eenige fransche heeren met voorname titels, die aangewezen werden als krijgsgevangen en zelfs een soort van alchimisten te zijn. Een tweede bezoek der justitie gold Genet. Men zocht hem in de toenmalige Schoolstraat, de tegenwoordige Zuijlingstraat, waar hij ‘entretenait une certaine créature’. Men vond wel de bewoonster zelve, benevens eene groote massa pruiken en kleederen, maar Genet was er niet. Zijne geschiedenis is spoedig verteld. Hij was een paar uren na de gevangenneming van Gautier eene likeurkraam in het Voorhout binnen gekomen, had daar een stuk brood gevraagd met een glas jenever, en daarop
<pb n="749"/>den weg ingeslagen naar het Bosch als om eene haastige morgenwandeling te doen. Hij had deze thans niet te klein willen nemen, want hij kwam tijdig aan den Leidschen dam. Eene postkoets met vier paarden was daar voor hem gereed, doch hij liet die over aan Desinbert en Flamend, en nam eene chaise met een eenoogig paard - de justitie had daarvan juiste berichten - en reed naar Amsterdam.</p>
<p>Bij een franschen wijnkooper afgestapt, liet hij een kleermaker komen om de metalen roksknoopen, die hij te zwaar achtte, te vervangen door minder opzichtige van zijde. Daarenboven gunde hij zich de verscheidenheid van eene pruik op te zetten van eene andere kleur, dan hij gewoon was te dragen, en na nog overvloedig reisgeld ontvangen te hebben verliet hij Amsterdam en de Republiek.</p>
<p>Terwijl David Martinet te Utrecht de zending van zijn' Meester volbracht, en in de stellige overtuiging verkeerde, dat de uitvoering van het groote werk alleen op zijne hooge tegenwoordigheid wachtte, had de advokaat-fiskaal hem doen arresteeren, en naar de Voorpoorte brengen. Ammonet gaf zijn plan nog niet op: hij verzocht een ander onderhoud en bedong daarin dat hij thans driehonderd Louis zou krijgen. Zij werden hem toegeteld bij vollen dag op de openbare straat. Toen zeide hij, dat Huguetan zeer wel wist, dat er geene sprake was van eene ontvoering, dat die slechts bestond in zijne verbeelding en eene uitvinding was om bescherming te erlangen van de Hooge Overheid. Kort daarop was hij in verzekerde bewaring.</p>
<p>De bijzonderheden van het rechtsgeding zijn niet belangrijk voor de geschiedenis. Het Hof van Holland deed uitspraak over de drie gevangenen. Gautier werd veroordeeld tot de doodstraf, met het zwaard. Martinet werd evenzeer naar zijn' stand behandeld en tot de galg verwezen. Ammonet moest het dubbel van zijn loon als verrader ter hand stellen aan den rentmeester der exploiten, en werd ten lande uitgebannen. Ue heeren rechters namen de vormen in acht. De zaak was in handen geweest van den Raadpensionaris, en ‘in consederatie van Haer Edel Grootmogende’. Daarom werd kennis gegeven, dat de procedure afgeloopen was. Heynsius ‘bedankte voor de civilileyt’ en den 16 December 1707 kon de Haagsche burgerij kennis nemen van de gevolgen van zulke ‘daden, die niet en behooren in een land van goede justitie’.</p>
<pb n="750"/>
<p>Gedurende dit rechtsgeding verleenden de Staten van Holland sûreté de corps aan Huguetan.</p>
<p>&nbsp;</p>
<p>Wij gewaagden hierboven van gedurige bezoeken, die Huguetan aflegde bij de heeren van Odijck en van Zeist. Daar hij zijn hoofdverblijf vroeger reeds te Utrecht had gehad, kan hij de leden van dit geslacht aldaar, of op hunne heerlijkheden gekend hebben. In Maart 1708 werd in de fransche kerk te 's Gravenhage het huwelijk afgekondigd tusschen hem, Jean Henri de Huguetan, Seigneur de Mercier en Maurice Marguérite de Nassau. Deze hooge verbintenis mocht hem bescherming aanbrengen, - hem van onrust bevrijden kon zij niet. Nauwelijks had hij den titel van baron d'Odijck bij zijn naam gevoegd, of hij werd in nieuwe moeilijkheden gewikkeld, die aantoonden, dat het voorbeeld van Ammonet niet genoegzaam gewerkt had.</p>
<p>Den 7 April 1708 ontving Huguetan een' ongeteekenden brief waarvan de schrijver zich voordoet als een voormalig dienaar van hem; hij is onder eede verbonden om Huguetan te ontvoeren tegen eene belooning van 1000 dukaten; hij wil echter den man niet verraden, wiens brood hij gegeten heeft, maar zal de medeplichtigen aanwijzen, en zelfs naar Vlaanderen ontvluchten als Huguetan hem 5 of 6 Louis wil bezorgen en wel ‘au bas de la port de leschafaut ou on fait la justice dans une petite chatier pour les chat.’ Op deze weinig eerbare plaats lag weldra het antwoord, maar in plaats van goudstukken bevatte de brief betuigingen van sterken twijfel aan de wezenlijkheid van het gevaar. Nieuwe aansporing van den onbekende. Nieuwe weigering van den bankier, doch een verlangen om den gewezen dienaar te ontmoeten. Deze zou daar niets tegen hebben, doch hij is gewond en kan niet uitgaan; zijne makkers willen niettemin Huguetan oplichten en aan boord van een' visscher brengen die hem naar Nieuwpoort moet voeren. Zoo gaat de briefwisseling vrij omstandig over en weder. De bedreigde blijft ongeloovig, de onbekende vriend wordt altijd dringender. Daar is geen tijd te verliezen; hij heeft een' man gedood op den Loosduinschen weg, en is nu naar Nijmegen gevlucht, waarheen le petit garcon het afgebeden antwoord zal zenden. Dit ant-<pb n="751"/>woord bleef uit. Dat was te veel voor de hartelijke belangstelling van een oud dienaar. Hij weet bovendien nog, dat eenige krijgsgevangene officieren in Oudewater Madame Huguetan zullen oplichten op hare reis van Utrecht naar den Haag. Niet minder is het zeker dat de verbondenen voornemens zijn Huguetan te dooden met ‘pistolets à troys balles.’ Zijn oude meester mag hem gewaarschuwd of bedreigd hebben, hij vreest niet ‘detre pandu ou escarteler.’ Het eenige wat hij verwacht is de gevraagde belooning; heeft hij die gevonden in het kattegat van het huis naast dat van den Thesaurier-Generaal Hop, dan
heeft hij besloten ‘a faire penitance dans un hermitage et de mander pardon a dieu et a la sainte vierge.’ De laatste zijner brieven is eenige toonen hooger gesteld, en eindigt met de betuiging, dat hij hoopt, niet den armen bloedverwant te moeten wreken, die bij Huguetan woonde ‘que vous avez eu la bonté de faire pendre avec ce monsieur françois qui a eu la teste coupé.’ Dit beroep op de schim van Martinet had geene gelukkige uitwerking. Want de oogen der justitie waren doorgedrongen tot in den schuilhoek van den naamloozen schrijver. Den laatsten dag derzelfde maand April, was hij op de Voorpoort. Hij was een jonkman van 22 jaar, Jan Pardon, van geboorte een Londenaar, van beroep kok bij den Heer van Ouwerkerk. Zijne eerste verklaringen bevestigen de meening aangaande de brieven, dat zijne bekwaamheid om eenige feiten uit zijn brein te halen met zoo weinig gegevens, een gunstig denkbeeld doet ontstaan van de verschillende mengsels en verbindingen zijner culinaire wetenschap. Bij een nader onderzoek, niet zonder reden eene scherpere examinatie geheeten, bekende hij de volle waarheid, en verklaarde, dat hij dit alleen gedaan had om eenig geld te verkrijgen. Het Hof veroordeelde hem tot eeuwige verbanning uit Holland, Zeeland en West-Friesland.</p>
<p>&nbsp;</p>
<p>De vijanden van den verontrusten Huguetan zaten intusschen niet stil. De wissels, hem te Parijs afgedwongen, waren scherpe wapenen in de handen van zulke vijanden. Wel had hij alles geregeld met de onderdanen der gëalliëerden, doch de agenten van den Bankier der Fransche kroon verhieven hunne
<pb n="752"/>stem luider tegen den man, dien zij als voortvluchtig en bankbreukig aanwezen. Twee geschriften over deze zaak werden door ieder der partijen uitgegeven. Door de beleefdheid van den Rijks-bibliothecaris, den heer Campbell, zijn ze mij aangewezen in eene massa van gerechtelijke stukken, uit een groot aantal folio banden bestaande, en gedeeltelijk bekend onder den naam van de verzameling van den President Hinoiosa. Een brief over de zaken van Huguetan, van zijne eigene hand ('s Gravenhage 1711, 39 pag. fo.) werd beantwoord door een bitter pamflet. Om zich te onttrekken aan de onophoudelijke vervolgingen had Huguetan in September 1708 het voorstel gedaan om afstand te doen van al zijne bezittingen, met behoud van 900 000 gulden en onder beding van volkomene tevredenheid van de zijde zijner tegenstanders. Wel waren de laatsten onvermoeid. Tot dit aanbod was hij gedreven door de beruchte wissels, voor welke onder nadere regeling zich als borgen gesteld hadden de Graaf van Nassau-Zeist, en de heer Nieuwpoort, Burgemeester van Utrecht. Hij genoot reeds de bescherming der Koningin van Engeland, van het parlement van Schotland, den Duitschen Keizer en de Staten van Holland. In Saksen-Eisenach had hij den titel van Minister van staat gekregen, en hij stond reeds in betrekking tot den Koning van Denemarken. Het drossaard-ambt van Vianen was opengevallen, en hij werd den 17<hi rend="sup">den</hi> April 1710 tot die betrekking benoemd, waardoor hij in staat werd gesteld ‘om uit zijne zaaken te komen.’ Wij vinden hem beurtelings hier te lande en in Denemarken of Duitschland. In Maart 1711 verklaart hij andermaal zijne zaken te willen afdoen op de gestelde voorwaarden, en acht zich daartoe verder ongehouden, wanneer zulks niet aangenomen wordt binnen drie maanden. Hoe dit alles geëindigd is, is mij onbekend. Maar in 1726 werd hij op zijn verzoek vervangen als Drost van Vianen. Later vinden wij hem in Denemarken. Hij stichtte te Fredericia een
kerkgebouw voor zijne geloofsgenooten en verzekerde een inkomen aan den leeraar hunner gemeente. Te Kopenhagen leefde hij op een prachtigen voet. De Koning beloonde de diensten van den financier met de verheffing van zijne heerlijkheid Gyldenstein tot een Graafschap. Hij stierf op den zeldzamen leeftijd van 103 jaar. Ook toen konden zijne vijanden niet zwijgen. Zijn dood was geen natuurlijk uiteinde van een lang en zorgvol leven, maar het
<pb n="753"/>gevolg eener onvoldane eerzucht, die voor zich de opname verlangde in orde van den Olifant. Of hij uit zijn eerste huwelijk een' zoon had gehad blijkt niet; de jonge Jean Henry de Mercier, in eene der transactien voorkomende, wordt elders als een natuurlijk kind opg⁙geven. Misschien is hij dezelfde die Raad van Christiaan VII was.</p>
<p>Aan de Noordzijde van het Voorhout in den Haag woonde Marguérite Pérachon, de reeds vermelde weduwe van Jean Antoine Huguetan. Op den 24<hi rend="sup">sten</hi> Augustus 1714 werd haar lijk met groote staatsie gedragen ‘uyt het huis naast de poort van Triglandt’ en in de Kloosterkerk begraven. Hare dochter Susanne, weduwe van Claude René de Piemante bleef in hetzelfde huis wonen. Zij had reeds den ouderdom van 102 jaar bereikt, toen zij in het laatst van 1745 bij vollen dag in hare woning vermoord werd.</p>
<p>Haar broeder Pierre, het jongste kind der familie, sedert 1729 Heer van Vrijenhoeven, woonde mede in die buurt. Dit zoo vermaarde gedeelte der hofstad, te dien tijde de geliefkoosde verzamelplaats van de keur der Haagsche bevolking en sedert eene eeuw eene aanzienlijke wijk, had in vroegere tijden behoord tot den grond eener huizinge der Heeren van Borssele. Na de herbevolking in 1578 zag men er spoedig de deftige woningen verrijzen, die ons de namen voor den geest roepen van Duijck, Doublet, Eeusum, Paffenrode en Huygens. In den tijd waarvan wij nu spreken stichtte men daar het heerlijke gebouw, bij ons bekend als de Koninklijke Bibliotheek.</p>
<p>Het is eene overlevering dat de Bibliotheek zou gesticht zijn door den man van wiens lotgevallen wij eenige bijzonderheden hebben opgegeven. Ook onder de bekendheid met nauwkeurige gegevens voor zijne geschiedenis die zulk een bouwwerk door hem ondenkbaar maken, overtuigen ons de kohieren in het Haagsche gemeente-archief van het onjuiste dier onderstelling. Hierboven spraken wij van Pieter, den heer van Vrijenhoeven. Zijn zoon en naamgenoot werd, na zijns vaders dood in 1740, met deze heerlijkheid begiftigd; hij stierf kinderloos in 1792.</p>
<p>Behalve dezen zoon, had hij nog eene dochter Adrienne Marguérite geheeten. Nog bij het leven van haar' vader en vóór haar huwelijk deed zij drie huizen afbreken en op hunne plaats werd ‘een huis getimmert en considérabel verbetert.’ Bij appointement van Gecommitteerde Raden van 22 April 1734
<pb n="754"/>werd eene uitbouwing toegestaan van den prachtigen voorgevel met zijne ‘pilasters en ornamenten,’ de stoep en het hek, zooals wij het nu nog aanschouwen, en bij dergelijke vergunning der Rekenkamer, werd het fraaie hek gesteld voor den tuin waar thans de kazerne staat. Dit hek, even als het gebouw, duidelijk voorgesteld op den plattegrond van Langeveld, omringt thans het voorplein van het Mauritshuis. In de registers der amelioratien van huizen komt het gebouw voor als voltooid in 1738. De stichteres verwisselde echter spoedig van naam: den 15<hi rend="sup">den</hi> September 1739 werd in de fransche kerk haar huwelijk voltrokken met Henry Charles, Comte de Nassau La Lecq. Zij overleed reeds in 1752. De verdere lotswisselingen van haar hotel behooren tot de bijzondere plaatselijke geschiedenis van den Haag. Die der Rijks-Bibliotheek leest men in het Levensbericht van Dr. J.W. Holtrop, door zijn ambtsvolger den heer Campbell. Dit belangrijk geschrift gaf mij aanleiding tot het bijeenbrengen van eenige aanteekeningen, waaruit dit opstel gegroeid is, maar ik kon geen samenhangend overzicht verkrijgen der geschiedenis van dit gebouw in de tweede helft der achttiende eeuw.</p>
<p>&nbsp;</p>
<p>Het was niet doenlijk in een kort verhaal zulke biographische en plaatselijke bijzonderheden in te voegen, welke een levendiger tafereel zouden gevormd hebben van een deel der Haagsche maatschappij van anderhalve eeuw geleden. De naam van Huguetan is vergeten: zijn geslacht heeft zijn' bloeitijd gehad, gelijk de meeste, die een paar eeuwen duren. Maar nog eene bijzonderheid mag ik niet onvermeld laten.</p>
<p>Tot de vervolgden die Frankrijk moesten verlaten behoorde eene familie wier naam weinig deed vermoeden, dat zij uit Bretagne afkomstig waren: van Swinden. Zij waren verwant aan aanzienlijke geslachten, en huwden uitsluitend hunne land- en geloofsgenooten. Philippe begon zijne loopbaan als klerk bij den Raadpensionaris Heinsius; zijn tweede zoon en naamgenoot was advokaat, en woonde met zijne echtgenoote Marie Anne Tollozan aan de noordzijde van het Voorhout (No. 52). Toen hun
<pb n="755"/>oudste zoon gedoopt werd, stond diens overgrootmoeder Marthe Huguetan als getuige over die plechtigheid. Maar bij de geboorte van een' tweeden zoon, den 8 Juni, 1746, werd aan dit kind den volgenden dag de naam gegeven van Jean Henri de Huguetan, Graaf van Gyldenstein, die zich daarbij liet vertegenwoordigen. Dit kind heeft den naam van zijn' vermaarden peet beroemd gemaakt. Het werd in zijne geboorteplaats een andere Christiaan Huygens. En onder de uitstekende Hagenaren, telt men den grooten wiskunstenaar Jean Henri van Swinden.</p></div>
<div type="chapter">
<pb n="756"/>
<head rend="h3">Girolamo Savonarola.
<lb/>1452-1498.
<lb/>Door Dr. De Ruever Groneman.</head>
<q rend="bq"><hi rend="i">Savonarola. Ein Vorläufer der Reformation. Von</hi> H. <hi rend="sc">Ziegler</hi>, Gymnasiallehrer. Berlin, 1870.</q>
<p>Heeft de kunstenaar, die de ontwerper en uitvoerder was van het Luther-gedenkteeken te Worms, te regt onder de Voorloopers der Reformatie nevens Petrus Waldus, Johannes Wycliffe, Johannes Huss, ook Hiëronymus Savonarola eene plaats aan het voetstuk van dat standbeeld doen innemen, die sombere gestalte, die wel tegen het Roomsche pausdom en de Roomsche hiërarchie predikte, maar zich niet tegen de leerstellingen en het bijgeloof der Kerk aankantte en die nooit het monnikskleed heeft afgelegd? En is het geen onregt, dat aldaar Erasmus van Rotterdam geheel wordt gemist, die doorgaans wordt aangemerkt als een der uitnemendste medearbeiders aan de verandering en vernieuwing van den toestand en van het Godsdienstig-zedelijke leven der Christelijke volken bij het aanbreken van den nieuwen tijd, wiens beteekenis voor de Reformatie der 16<hi rend="sup">de</hi> eeuw zeker niet gering is te schatten, ofschoon hij zelf niet tot haar toetrad, maar zich terugtrok, toen men verder ging dan hij wilde.</p>
<p>Wij zullen eerst kortelijk nagaan, of er grond toe bestaat,
<pb n="757"/>waarom Rietschel het mag nagelaten hebben, ook aan Erasmus dáár hulde toe te brengen, waar hij het monument ter eere van Luther, den grooten geloofsheld der Duitsche Reformatie, oprigtte; om vervolgens bij de andere vraag stil te staan, of hij dan regt had, den monnik van San-Marco te plaatsen nevens de drie genoemde uitstekende voorboden van een' beteren tijd, ter beantwoording van welke vraag het geschrift van den heer Ziegler, boven vermeld, en welks inhoud wij hoofdzakelijk hier zullen mededeelen, ons dienen kan.</p>
<p>&nbsp;</p>
<p>Het is genoeg bekend en erkend, welk een' invloed de herleving der oude letteren op de Reformatie had, hoe zeer de studie der oude talen en classieke letterkunde haar hielp voorbereiden en in de hand werkte, en welk een magtig aandeel Desiderius Erasmus (1465-1536), de geleerdste man van zijnen tijd, het hoofd der Humanisten, daaraan gehad heeft. Voorzeker van bijzonder gewigt voor de groote godsdienstige en kerkelijke beweging der 16<hi rend="sup">de</hi> eeuw was zijne vruchtbare werkzaamheid in tweeërlei opzigt; immers door zijnen philologischen arbeid kwam hij indirect, door zijne godsdienstige en practischtheologische en zijne satirische schriften, alsmede door zijne betrekking tot Luther, regtstreeks met de Reformatie in aanraking. Hoe veel dienst heeft hij aan de belangen van kerk en godsdienst niet bewezen door zijne uitgaven en bewerking der voornaamste Grieksche en Latijnsche kerkvaders en door den toegang te verschaffen tot den grondtekst van het Nieuwe Testament! Hoe veel hebben de door hem bezorgde uitgaven der classieke schrijvers niet bijgedragen tot het weder in beoefening brengen der oude letteren, tot verspreiding van ware beschaving, tot zuivering van den smaak, tot het openen van een ruimer gezigtskring, tot het afwerpen der knellende ascetische banden eener valsche middeleeuwsche godsdienstigheid! Door hen en andere vertegenwoordigers van het Humanisme opgewekt en voorgegaan, vereenigden zich de beste en meest vooruitstrevende vernuften van het jongere geslacht met het doel, om de gezegde studie aan te kweeken en te bevorderen, en alzoo de onwetendheid en onbeschaafdheid der geestelijken in het algemeen en de ondragelijke aanmatiging van het monnikendom kloekmoedig te bestrijden. Van dien aard waren in
<pb n="758"/>vele aanzienlijke steden van Duitschland en Zwitserland en den Elzas die <hi rend="i">sodalitia</hi> of vrije litterarische gezelschappen, zooals, bij voorbeeld, te Bazel Erasmus, toen hij in 1516 zich aldaar voor langeren tijd gevestigd had, en Jacob Wimpheling, zijn geestverwant en vriend, te Schlettstadt en Straatsburg hadden opgerigt: zij vormden een' kring van vurige vereerders der oude litteratuur, die ook tevens zuiverder beschouwingen omtrent de godsdienst voedden. Erasmus eerde het gezond menschelijk verstand, hij wilde waarheid en zedelijkheid, bestreed dwaling en onkunde, bijgeloof en zedeloosheid: door kennis en wetenschap wilde hij den weg banen tot hervorming der kerk, op vreemdzame wijze. ‘Hij erkende, zegt Hase<note n="1)" place="foot"><hi rend="i">Kirchengeschichte</hi>. 7te Aufl. Leipzig, 1854, S. 373.</note>, de met zijn karakter overeenkomende bestemming, in den stillen vrijen tijd van een' geleerde, door de verbreide kennis der classieke en kerkelijke oudheid evenals door grondvesting eener magt van het vrije en gezonde menschenverstand eene reformatie der theologie tot stand te brengen en daardoor eene rustige reformatie der kerk in te leiden.’ Omzigtig, gelijk hij was, en zich niet tot het volk rigtende, gaf hij 't slechts aan de ontwikkelden en verstandigen niet onduidelijk te kennen, wat volgens hem het ware was, en terwijl hij vasthield aan het Christendom der heilige Schrift en daarop wees, vergunde hij hun in het kerkelijk dogme heimelijk alle vrijheid. Menigeen onder zijne discipelen en vereerders, die later den opbruisenden stroom van den nieuwen tijd volgden, moedig en vastberaden aan de godsdienstige beweging zich aansloten, had tot hem hetzelfde kunnen zeggen, wat de patriciër Jacob Sturm von Sturmeck, Straatsburgs groote Stettmeister en Scholarch, de man van waren vooruitgang, aan zijnen leermeester en vriend Wimpheling, als deze over ketterij klaagde, tot antwoord gaf: ‘<hi rend="i">Bin ich
ein Kätzer, so hand Ihr</hi>, <hi rend="i">mein Herr und Meister</hi>, <hi rend="i">mich dazu gemacht</hi>.’<note n="2)" place="foot">‘Ben ik een ketter, zoo hebt gij, mijn heer en meester, mij daartoe gemaakt.’ Zie J.W. Baum, <hi rend="i">Jacob Sturm von Sturmeck</hi> (1489-1553). <hi rend="i">Standrede gehalten bei der Enthülling seines Denkmals am</hi> 14 <hi rend="i">Juni</hi> 1870. Straszburg, 1870. S. 8.</note></p>
<p>Wat nu de betrekking tusschen Erasmus en Luther betreft, wij weten, dat Luther zijne groote gaven vereerende en zijne vriendschap zoekende hem het eerst schreef, d. 28 Maart 1519,
<pb n="759"/>waarop Erasmus uit Leuven d. 30 Mei 1519 Luther antwoordde. En deze wederzijdsche begroeting was zeer heusch. Uit dit schrijven van Erasmus<note n="1)" place="foot">Erasmi <hi rend="i">Epistt.</hi> Tom. I. Ep. 427.</note> blijkt, hoe de Humanisten de natuurlijke bondgenooten van Luther waren, evenzoo als de eigenaardige verhouding van Erasmus tot de Reformatie. Aan Frederik den Wijze beval Erasmus ook de zaak van Luther aan; en de keurvorst werd door zijn oordeel nog versterkt in zijn besluit om Luther kloekmoedig te beschermen. Aan Albrecht, keurvorst van Mainz, rigtte Erasmus uit Leuven d. 1 Nov. 1519 een' brief, waarin hij de verdorvenheid der kerk in krachtige trekken afschilderde en dan voortging Luther te regtvaardigen. Van dien brief<note n="2)" place="foot">Opp. Erasmi. ed. Lugd. T. III, I. p. 515.</note> was het, dat Luther, aan Joh. Lange d. 16 Jan. 1520 schrijvende, zeide: ‘<hi rend="i">Ubi egregie me tutatur</hi>, <hi rend="i">ita tamen</hi>, <hi rend="i">ut nihil minus quam me tutari videatur</hi>, <hi rend="i">sicut solet pro dexteritate sua</hi>’.<note n="3)" place="foot">De Wette, <hi rend="i">Luther's Briefe</hi>. Berlin, 1825-28, 1, 396.</note> Doch op die goede verstandhouding volgde eene dubbelzinnige houding van Erasmus. Hoe meer men vast besloten van den kant van Rome sinds het slingeren van den banbliksem tegen Luther begon te werk te gaan, en hoe meer Luther en zijne medestanders van de deugdelijkheid hunner zaak zich bewust waren en hoe vastberadener zij voortgingen, na het verbranden van de pauselijke bul voor de Elsterpoort te Wittenberg (10 Dec. 1520), des te moeijelijker werd voor Erasmus zijne positie midden tusschen de partijen. Van weêrskanten gedrongen, kon hij haar niet volhouden, en het liep ten laatste op strijd en tweespalt tusschen hem en Luther uit.</p>
<p>Juist en billijk, dunkt ons, heeft Gieseler hem beoordeeld, als hij in zijn <hi rend="i">Leerboek der Kerkgeschiedenis</hi><note n="4)" place="foot">III Band. 1 Abth. I. § 3. Bonn, 1840.</note> schrijft: ‘Erasmus, dien men zeer dikwijls als den eigenlijken bewerker der Reformatie beschouwde, had hare eerste schreden met deelneming begeleid, doch was tegelijk daarvoor bezorgd, dat door haar zijne stille behagelijkheid en zijne goede verstandhouding met hooge geestelijken, die zijne begunstigers waren, gestoord, en de wetenschappelijke beschaving, waarvan het belang bij hem meer dan al het andere gold, in het oog der grooten verdacht mogt worden. Sinds de Reformatie als ontzaglijke beweging de gees-<pb n="760"/>ten aangreep, niet, gelijk hij wilde, als vriendelijke verlichting leerde glimlagchen over vroegere dwalingen, en sinds het edict van Worms over alle aanhangers van Luther bij den kerkelijken ban ook den rijksban had uitgesproken, deinsde hij van schrik terug, en zag met angst en zorg eindelooze oproeren te gemoet. Zoo behoorde hij door zijne overtuiging aan de Reformatie toe, door berekening en vrees werd hij bij de oude kerk vastgehouden: hij geraakte in een onhoudbaar midden, waarin hij door dubbelhartigheid de verdenking, welke van beide kanten hem trof, en de oproepingen die van oud- en nieuw geloovigen tot hem kwamen, om op beslissende wijze aan hunne zijde te treden, trachtte af te wenden.<note n="1)" place="foot">Zie de brieven van Erasmus, <hi rend="i">Ep. ad Petr. Barbirium</hi>, dd. 13 Aug. 1521 (<hi rend="i">Opp.</hi> ed. Lugd. III, 1, 656); <hi rend="i">ad Paul. Bombasium</hi>, dd. 23 Sept. 1521 (<hi rend="i">l.c.</hi> p. 664); <hi rend="i">ad Episc. Palentinum</hi>, dd. 21 Apr. 1522 (<hi rend="i">l.c.</hi> p. 713). Vergel. ook zijn schrijven aan Zwingli d. 31 Aug. 1523 (Zwinglii <hi rend="i">opera.</hi> VII. I. 308). <hi rend="i">Lehen des Erasmus</hi>, von Ad. Müller. Hamb. 1828 S. 282.</note> Zwingli en de andere Zwitsers
waren uit oude achting toegeeflijk: doch met Luther, die van het standpunt van Erasmus steeds verwijderd was gebleven, en wiens gansche persoonlijkheid met de Erasmiaansche fijnheid en dubbelzinnigheid in volstrekte tegenstelling stond, kwam hij spoedig in eene gespannen verhouding. Het onedele gedrag van Erasmus jegens Hutten te Bazel 1522, en de daaruit voortgesproten strijd, waarin vooral zijne verhouding tot de Reformatie ter sprake kwam, vervreemdde hem geheel van hare aanhangers. Sinds dien tijd klaagde Erasmus onafgebroken over de vijandige behandeling der Evangelischen. De trotsche wijze, waarop Luther hem vrede aanbood, kon aan de uitnoodigingen, welke van Engeland uit tot hem gerigt werden, om den koninklijken schrijver op Luther te wreken, bij den eerzachtigen man slechts een nieuw gewigt geven: en zoo schreef hij, om den geduchten Luther aan de zwakste zijde zijner theologie aan te grijpen, <hi rend="i">de libero arbitrio</hi> (Sept. 1524). Luther antwoordde met zijne gewone scherpheid door het geschrift <hi rend="i">de servo arbitrio</hi> (Dec. 1525). Erasmus vergold gelijk met gelijk in zijn <hi rend="i">Hyperaspistes</hi> (1526). Zoo ging nu de gevierde Erasmus in de rijen der vijanden van de Reformatie over, ofschoon hij niet ophield, tot verzoenende maatregelen jegens haar aan te raden.’</p>
<pb n="761"/>
<p>Hiermede komt ook hoofdzakelijk overeen het oordeel van den schrijver eener onlangs in het licht verschenen nieuwe monographie over Erasmus, waarin bijzonder zijne verhouding tot Luther en de Reformatie op nieuw is ter sprake gebragt, F.O. Stichart (Pfarrer), <hi rend="i">Erasmus von Rotterdam. Seine Stellung zur Kirche und zu den kirchlichen Bewegungen der Zeit</hi>. Leipzig, 1870. De geschiedkundige ontwikkeling van de betrekking tusschen Erasmus en Luther wordt als het meest verdienstelijke gedeelte van dit werk beschouwd.<note n="1)" place="foot">Zie de <hi rend="i">Protestantische Kirchenzeitung</hi>, 1870 N<hi rend="sup">o</hi>. 39.</note></p>
<p>&nbsp;</p>
<p>Maar kan Savonarola nu als een der voorloopers van de Reformatie met regt beschouwd worden?</p>
<p>Er is over hem zeer verschillend gedacht en geoordeeld. Terwijl Luther op hem als eenen getuige der waarheid had gewezen, geraakte hij later in vergetelheid, of werd bespot, gelijk door Bayle geschiedde, of voor een' apocalyptischen en staatkundigen dweeper gehouden, gelijk zelfs de geschiedschrijver Schlosser hem noemde. Het woord van den dichter is ook op hem toepasselijk, zegt Ziegler: ‘Von der Parteien Gunst und Hass verwirrt, schwankt sein Charakterbild in der Geschichte.’ (door gunst en haat van de partijen verward, is het beeld van zijn karakter in de geschiedenis weifelend). En het kon niet anders, of het moest er wel zóó mede gaan, uit hoofde van de buitengewone en verwikkelde omstandigheden, onder welke hij gewerkt heeft, uit hoofde van zijne geheel éénige verhouding tot de Roomsche Kerk, en ook, het valt niet te ontkennen, van zijne fouten. Daarbij komt, dat slechts van de laatste 8 jaren zijner werkzaamheid als prediker te Florence een groot aantal berigten is gegeven, en ook deze berigten afkomstig zijn uit een' tijd der grootste verwarring van de staatkundige aangelegenheden in de Italiaansche Staten, en deels door onvoorwaardelijke vereerders van hem als een' heilige, deels door zijne stellige vijanden zijn overgeleverd. Nogtans in den jongsten tijd is door de ontdekking van gewigtige nieuwe documenten en met aanwending van vele verschillende hulpmiddelen de gestalte van Savonarola in een helderder geschiedkundig licht geplaatst. Dit is bijzonder de groote verdienste van het werk van Pasquale Villari, reeds eenigen tijd geleden verschenen: P. Vil-<pb n="762"/>lari, <hi rend="i">La Storia di Girolamo Savonarola</hi>. Fir. 1859; in het Duitsch overgebragt: <hi rend="i">Geschichte Girolamo Savonarola's und seiner Zeit. Nach neuen Quellen bearbeitet von</hi> Pasquale Villari. <hi rend="i">Unter Mitwirkung des Verfassers aus dem Italienischen übersetzt von</hi> Moritz Verduschek. 2 Bände. Leipzig,
1868. Deze levensgeschiedenis wordt in het <hi rend="i">Historisch Tijdschrift</hi> van Von Sybel het beste geschiedkundige werk genoemd, dat Italië sinds het begin dezer eeuw heeft voortgebragt. De onklaarheid der vroegere geschiedschrijving over den levensloop en het persoonlijk karakter van Savonarola is door dien voortreffelijken arbeid verrassend weggenomen, en het is alzoo mogelijk geworden, een objectief oordeel over hem te verkrijgen. Bijzonder dat ééne, zegt Ziegler, is door Villari boven allen twijfel verheven geworden, ‘dat Savonarola zich overal gelijk blijft; dat hij in de eenzaamheid zijner cel, in zijne geheimste manuscripten altijd slechts dezelfde dingen herhaalt, die hij op den kansel in tegenwoordigheid van het gansche volk had gezegd.’</p>
<p>Dat geschiedkundig werk dan maakte de heer Ziegler zich ten nutte voor de rede, door hem over Savonarola in de Gusstaaf-Adolf-Vereeniging te Berlijn gehouden in den winter van 1870, en deze redevoering gaf aanleiding tot het in druk verschijnen van de beknopte Levens- en karakterschets, op welke wij de aandacht thans vestigen. Hij was tot die uitgave voornamelijk door den wensch gedreven, om Savonarola in ruimere kringen bekend te maken en iets bij te dragen tot de kennis en vollediger waardeering van de groote <hi rend="i">religieuse</hi> beteekenis van een' man, die onder de heldhaftige voorboden van den nieuwen tijd hoog staat aangeschreven. Ofschoon zich wel bewust van de bijzondere moeijelijkheden, welke aan eene klare en onpartijdige voorstelling van het religieuse standpunt van een karakter, schijnbaar zoo vol tegenstrijdigheden, alsmede aan de beantwoording der vraag naar zijne verhouding tot den religieusen geest der Reformatie gepaard gaan, hoopt hij toch, dat het hem gelukt moge zijn, iets van Savonarola's geest te laten erkennen en in het door vooroordeelen en dwalingen des tijds verdonkerde beeld het blijvende en eeuwige, wat ook in onzen tijd nog nawerkt, van het vergankelijke te scheiden en te doen waardeeren.</p>
<p>Om een juist oordeel over Savonarola te vellen, komt het voor het naast daarop aan, in welken zin wij de Reformatie opvatten.
<pb n="763"/>‘Er was een tijd, zegt de heer Ziegler te regt, waarin men de Reformatie slechts als eene verbetering van de Christelijke Kerk der middeleeuwen in sommige gewigtige punten, zooals de afschaffing van eenige misbruiken en valsche leeringen van het Catholicisme aanmerkte, en ook heden kampt die opvatting van het groote wereldgeschiedkundige voorval in de 16<hi rend="sup">e</hi> eeuw, die daarin eene principiëele vernieuwing van het gezamenlijk geestelijke leven der volken van het Christendom aanschonwt, nog hard met gene gebrekkige opvatting, die voor vrijzinnige Catholieken evenals voor halve Protestanten de gemakkelijkste is, omdat zij het minst van de Roomsche Kerk vordert en het minst hoog van de taak van het Protestantisme in onzen tijd denkt. En nogtans leert ons elke onbevangen blik op het rijke gebied der nieuwere geschiedenis gelijk op den godsdienstigen strijd des tegenwoordigen tijds de Reformatie niet alleen als eene reiniging, die eenmaal plaats had, van de verdorven middeleeuwsche Kerk, in het algemeen niet als eene met de eerste helft der 16<hi rend="sup">e</hi> eeuw afgesloten gebeurtenis kennen, maar als een beslissend keerpunt in de religieuse evenals over het algemeen in de gezamenlijke ontwikkeling der Christelijke wereld, als het aan gevolgen rijke begin eener beweging, die over alle nationale grenspalen heen zich uitstrekkende, het geheele uiten inwendige leven der Christelijke volken van gedaante heeft doen veranderen, en nog heden midden in dezen arbeid begrepen is. Zij heeft onmiddelijk gewis op het religieuse en kerkelijke leven slechts betrekking: de vrijheid van den mensch in zijne betrekking tot God, zijn vrije toegang tot de zegeningen van het Evangelie, dat is de leus der Reformatoren en het voorwerp van hunnen grooten strijd tegen den paus en het priesterdom, tegen traditie en werkheiligheid. Doch de ware religieuse, deze echt Christelijke vrijheid in de Kerk is de hoofdvoorwaarde ook geweest voor eene vrije
ontwikkeling op elk ander gebied. Het is niet overdreven, wanneer men zegt: de vrije Staat, op welken het geluk der volken steunt, de vrije wetenschap, die de menschen doet vorderen in de beheersching der natuur, in de bestrijding der verlammende magten van het bijgeloof en der verstomping, die hen vooruit doet gaan tot beschaving en goede zeden den mensch waardig, de geheele moderne cultuur is slechts mogelijk geweest en bestaat slechts met zekerheid door de Reformatie. Het vrije Evangelische Chris-<pb n="764"/>tendom van het Protestantisme is de zedelijke grondslag van ons gezamenlijk leven, het is het zout, zonder hetwelk alle andere goederen der volken krachteloos en onvruchtbaar zouden moeten blijven. Wanneer derhalve de volken heden tegen Rome's driest en gevaarlijk tewerkgaan kampen, wanneer inzonderheid de Protestanten naar volle zelfstandigheid en mondigheid in hunne kerk streven, zoo doen zij niets anders dan dat zij het werk der Reformatie voortzetten en hunnen protestantschen pligt uitoefenen.’</p>
<p>Doch eene zóó ver reikende en gewigtige gebeurtenis, als de Reformatie dan, is niet plotseling ontstaan, maar lang voorbereid geworden: zij is in het Christendom zelf en in de godsdienstige behoefte van den mensch gegrond. Reformatorische bewegingen deden zich vooral in de beide aan de Reformatie voorafgaande eeuwen sterk voor, en gedurig meer deed de behoefte aan ware, vrije evangelische godsvrucht zich gevoelen, werd het verlangen daarnaar grooter, het bewustzijn van het oorspronkelijke regt van iederen Christen levendiger; steeds krachtiger en stelliger verhieven zich de stemmen dier mannen, die den weg der Roomsch-Catholieke kerk als een' dwaalweg kenmerkten, waarschuwend en kloek optraden en eene grondige vernieuwing der kerk wenschten, en al hunne krachten, velen ook hun leven, voor die heerlijke goederen veil hadden, die wij thans genieten. Vele dier getuigen der waarheid hebben in stilte gearbeid en vruchtbare zaden voor de toekomst uitgestrooid: enkele namen zijn wereldgeschiedkundig geworden.</p>
<p>Laten wij dan <hi rend="i">die</hi> opvatting der Reformatie gelden, zoo behooren niet alleen zij tot de voorvechters en voorboden van eene betere toekomst, die den strijd tegen de dogmen en misbruiken der Roomsche Kerk voerden, maar ook diegenen, die het regt en de vrijheid van het geweten verdedigden tegen kerkgezag en kerkelijke magt, ‘die (gelijk Ziegler schrijft), hoewel naïef nog instemmende met de leeringen van het Catholicisme, nogtans practisch en door de daad voor de zelfstandigheid der Christenen tegen pausdom en hiëarchie werkzaam waren, die de verdorvenheid van het zedelijke en godsdienstige leven door Rome te weeg gebragt, in protest tegen het kerkelijk geweld veroordeelden, en voor 't naast voor zich zelve, en verder ook voor elken Christen en de gansche gemeente het regt geldend maakten, eerst hun geweten en dan
<pb n="765"/>in de tweede plaats de kerkregeering te gehoorzamen. De vrijheid der leer, de afschaffing der dwalingen en der opzettelijke verdichtsels van de Roomsche Kerk was voorzeker een noodzakelijk bestanddeel der Reformatic, maar zij kon eerst dàár aanvangen, waar een helderder en dieper erkenning van het betere zich met de vrijmoedigheid en de religieuse energie der Reformatoren verbond; de grondslag, op welken de vrijheid der leer steunt, is de persoonlijke moed van een eigen zelfstandig geweten, het is de vrijheid der daad, het diep uit het hart voortkomend krachtdadig beroep van de kerkelijke magt op den in het geweten zich onbedriegelijk aankondigenden goddelijken wil.’</p>
<p>Hervormend vóór de Hervorming der 16de eeuw hebben alzoo allen gewerkt, die van dat oorspronkelijk regt van den individu zich bewust waren en daarvan gebruik gemaakt en hun alléén door God gebonden geweten boven de kerkelijke autoriteit en magt gesteld hebben. En tot die mannen dan, meent Ziegler, kan ook Savonarola gerekend worden. - Voorgelicht door Villari, schetst hij hem in zijn leven en werken, vooral met het oog daarop, in hoe verre hij als een Voorlooper der Reformatie te beschouwen is. Hij brengt hem bij het licht der geschiedenis ons menschelijk nader, ‘der geschiedenis, zegt hij, die de schuld niet verbergt, maar verklaart, en de drijfveeren van het handelen, het diepste willen des mans afscheidt van de gevaarlijke rigting, die het ten gevolge van de dwalingen des tijd en ten gevolge van eene verschoonlijke zelfverblinding genomen heeft, en die het op den onvruchtbaren bodem der werkzaamheid van Savonarola schier noodwendig nemen en hem tot tragischen held maken moest.’ - Volgen wij dus verder Ziegler's schets.</p>
<p>&nbsp;</p>
<p>Girolamo of Hiëronymus Savonarola, geboren in 1452 te Ferrara en gesproten uit een aanzienlijk oud-adellijk geslacht, was begaafd met een' grooten aanleg en rijke talenten voor wetenschap en kunst. Door zijne ouders voor de studie der geneeskunde bestemd, ontving hij het eerste wetenschappelijk onderrigt van zijnen grootvader, een' beroemden arts; onder de leiding verder van zijnen vader beoefende hij de philosophie en natuurkunde en maakte daarin groote vorderingen, terwijl zijne gaven voor dicht- en schilderkunst en muziek zich tevens niet
<pb n="766"/>minder gelukkig ontwikkelden. Met boeken hield hij zich vooral gaarne bezig. Reeds in zijne jeugd was hij tot nadenken en ernst gestemd: als kenmerkende trekken van zijn karakter worden uit dien leeftijd ook vermeld, groote teederheid en gevoeligheid van gemoed, die zich nog tot in later jaren bijzonder jegens zijne edele moeder openbaarde, en een verwonderlijk zelfstandig zedelijk oordeel. In het destijds zeer volkrijke en prachtige Ferrara, onder den invloed van het kunstlievend vorstenhuis van Este levende, waar wetenschap en kunst en industrie buitengewoon bloeiden, en het eene feest na het andere volgde, vond echter de jonge Savonarola in die pracht en weelde geen behagen, maar trok zich daarvan terug, om in de stilte zich aan zijne studiën te wijden, bovenal aan de studie der heilige Schrift en van Thomas Aquinas. Onder al dien glans bleef voor zijn' scherpzienden blik het groot gebrek aan ware godsvrucht en deugd niet verborgen; de zedeloosheid die aan het hof, onder de geestelijkheid en het volk heerschte en geduld werd, vervulde hem met diepe droefheid; zijn toevlugt en troost was het gebed, waarin hij alleen verligting vond voor zijne stille smart. Zoo kwam het voornemen in hem op en rijpte allengs tot besluit, om, volgens de denkwijze dier tijden, zich geheel aan den dienst van God toe te wijden door zich aan de wereld te onttrekken en in een klooster te gaan leven. De éénige band, die hem aan de wereld nog gehecht en blijde hoop voor de toekomst geschonken had, was zijne liefde voor de dochter van een' verdreven Florentijnschen edelman uit het huis der Strozzi; maar ook die band werd door de beminde jonkvrouw zelve uit familietrots snood verbroken. Deze koele afwijzing, gevoegd bij al het overige dat hij tot zijn grievend leed om zich heen zag, ontstemde hem geheel: voortaan was hij los van de wereld. Bij gelegenheid eener feestviering ontvlugtte hij Ferrara, met smart zich losscheurende van het vaderlijke huis en van
het moederhart, en begaf zich op 22jarigen leeftijd in het Dominicanerklooster te Bologna.</p>
<p>Van nu af beschouwde hij zich, gelijk hij in een' brief aan zijne ouders zich uitdrukte, als een' strijder voor het rijk van Christus; en voorzeker dat is hij gebleven zijn leven lang. ‘Slechts voor de waarheid en de liefde tot God, schrijft Ziegler, voor reinheid van zeden en echte vroomheid heeft hij gekampt. Ofschoon hij met zelfverloochening en deemoed zich voegt
<pb n="767"/>naar de regels en pligten van het kloosterleven, en daarin bevrediging schijnt te vinden, zoo vermoedt hij toch nu reeds, dat God hem eene groote taak in de vernieuwing der kerk en van het Christendom, welke hij als noodzakelijk erkend heeft, opdragen wil.’</p>
<p>Zeven jaren vertoefde hij te Bologna, en gedurende die periode leerde hij de gebreken van zijnen tijd en der kerk steeds dieper kennen. Uit de wereld was hij in de armen der kerk gevlugt, maar wat hij hier vond, was erger dan wat zich in de wereld aan hem had voorgedaan. Hij ziet de kerk door en door weleldsgezind geworden, verzakende hare hooge roeping, verkondigster te zijn der waarheid en van den wil van God, en erkent haar als de hoofdschuldige aan de verdorvenheid der eeuw. Getuigen hiervan kan een gedicht, uit dien tijd dagteekenende, getiteld, ‘Over de ruïne der wereld,’ waarin hij Rome en de hiërarchie als zijne voornaamste vijanden reeds toen in het oog had. Na een kortstondig verblijf daarop in zijne vaderstad Ferrara, waar hij in last had gekregen te prediken, werd hij vervolgens (1482) naar Florence, den glansrijken zetel der Mediceërs, gezonden, en hij trad aldaar in het klooster San-Marco, door Cosmo Medici prachtvol nieuw verbouwd en met eene kostbare bibliotheek, de eerste openbare Italiaansche bibliotheek, voorzien, waar de geleerdste monniken en beroemdste mannen van dien tijd zich verzamelden. Hier vond hij ontvankelijke en begaafde zielen. Deze stad zou het tooneel worden van zijne reformatorische werkzaamheid, maar ook van zijn' strijd en lijden, dat in den marteldood eindigde.</p>
<p>Het waren booze tijden, die hij beleefde, zoowel wat het politieke en maatschappelijke als wat het kerkelijke aangaat: maar des te meer kenmerkte zich de tijd van zijn eerste optreden in Florence, door verhoogd geestelijk leven, en steeds duidelijker werd hem zijne zending, om bekeering, vernieuwing te prediken. In het begin waren zijne predikatiën nog weinig bezocht, daar de ijdele Gennazano, de prediker der mode in die dagen, het groot en beschaafd publiek tot zich trok. Doch zijn roem ving aan zich te verbreiden en nam magtig toe, als hij in de volgende jaren in verschillende steden van Lombardije predikte, en op een kapittel der Dominicanen te Reggio met vurige welsprekendheid zijnen boezem lucht gaf tegen de verdorvenheid der geestelijken en de gebreken der Kerk,
<pb n="768"/>zoodat vele vorsten zich met hem in verbindtenis stelden en onder hen Pico van Mirandola voortaan zijn warme vriend en vereerder werd. De inhoud zijner preeken laat zich in deze drie hoofdgedachten zamenvatten: de kerk zal getuchtigd worden, zij moet hervormd worden, en beide zal spoedig geschieden. In 1490 naar Florence teruggekeerd, begon hij eerst in den kloostertuin van San-Marco slechts voor weinige menschen de <hi rend="i">Apocalypse</hi> te verklaren: weldra echter nam het getal zijner toehoorders zoo zeer toe, dat hij op nieuw den kansel van San-Marco beklom, en zijne eerste preek aldaar was van <hi rend="i">die</hi> uitwerking, dat hij de meest gezochte prediker werd en een man van grooten invloed te Florence. Daar de toevloed van hoorders steeds aangroeide, moest hij het volgend jaar zich naar den Dom, de grootste en schoonste kerk der stad, begeven. Met gelijke vrijmoedigheid bestrafte hij de zonden zoowel der hoogere als der mindere standen; als geroepen verkondiger van Gods wil trad hij in den naam van God op. De magt zijner preeken lag in zijne zelfstandigheid en religieuse zelfgewisheid, en daaraan had hij het te danken, dat hij reeds in datzelfde jaar (1491) tot prior van San-Marco gekozen werd.</p>
<p>Tegelijk zocht hij nu ook door een aantal van philosophische en religieuse geschriften, die snel elkander opvolgden, aan zijn werk vastheid te geven en het te bevorderen. Ook van voorzeggingen van hem uit dezen tijd wordt er gewag gemaakt. Hij voorzeide namelijk den ondergang der Mediceërs en dat eene verandering der dingen in Italië ophanden was: zelfs wordt vermeld, dat hij den dood van Lorenzo Medici, van den paus en van den koning van Napels voorspeld zou hebben. En in 1492 stierf Lorenzo, kort daarna Innocentius VIII. De toestand van kerk en staat werd daardoor nog verergerd, de toekomst dreigender. Piëtro Medici volgde aan Lorenzo op; hij ontnam het volk den laatsten schijn van vrijheid en joeg daardoor velen der aanzienlijkste burgers tegen zich in het harnas. Roderigo Borgia kwam als Alexander VI op den pauselijken stoel, tot diepste smart van allen, die nog een vonkje van liefde tot het goede bezaten. Al dit onheil verhoogde slechts den ernst van Savonarola en versterkte hem in de volvoering van zijn hervormingswerk. Met zijn klooster zelf wilde hij beginnen; hij wenschte de kloostergemeenschap tot een voorbeeld van zich toewijdende liefde en krachtdadige herderlijke zorg te maken,
<pb n="769"/>en met hoe groote zwarigheden ook de voorgenomen hervorming gepaard mogt gaan, zij werd met uitnemend gevolg bekroond; want niet slechts op de broeders van San-Marco, maar ook op de overige kloosters in Florence en Toscana ging de ijver en geestdrift van Savonarola over.</p>
<p>Het volgende jaar kondigde hij een goddelijk strafgerigt aan, dat over Italië gaan zou. En zie, daar trok een Fransch leger onder Karel VIH over de Alpen (1493), om Italië te veroveren. Nu werd hij mede in de staatsberoeringen en staatsaangelegenheden gewikkeld, en nam hij, nadat de zonen van Lorenzo verdreven waren en de volkspartij zich van de republiek had meester gemaakt, een werkzaam aandeel in de herstelling van den democratischen regeeringsvorm, welken hij, ofschoon van de verschillende staatsregelingen, ook van de monarchie, met groote achting gewagende, voor Florence nogtans den geschiksten keurde. Maar het was, gelijk wij zeiden, in weerwil van zich zelven, dat hij een staatsman werd; want tot hiertoe had hij zich met geen politiek willen bemoeijen, slechts zijne vurige liefde tot het vaderland, dat hij meende te kunnen helpen en dat met vertrouwen tot hem als een' redder opzag, had die grondstelling van zijn verstand overmogt. Daarom is voor de waardeering zijner eigenlijke beteekenis van meer belang - en hier was hij in zijn waar element, - de zedelijke hervorming, die hij van den kansel reeds begonnen had en blijkens zijne preeken uit het jaar 1495 met verdubbelden ijver voortzette. Vernieuwing der kerk en der zeden, terugleiding tot de eerste christelijke eenvoudigheid en vroomheid, dat was zijn streven en bedoeling. Voor de toestroomende scharen, die in de vasten van het genoemde jaar zijne predikatiën kwamen hooren, was zelfs de Dom van Florence niet meer ruim genoeg, en de uitwerking was buitengewoon groot. Doch ook în datzellde jaar vertoonden zich reeds teekenen van de vervolging en het onheil, die hem bedreigden. De aanhangers der Mediceërs, verbonden met alle misnoegde aristocraten, de <hi rend="i">Arrabiati</hi> of <hi rend="i">woedenden</hi> genaamd, morden tegen de volksregeering en Savonarola. Zij stonden in verbinding met Rome en de verdreven Mediceërs, en beproefden een' aanslag, maar die
mislukte. Savonarola had reeds een voorgevoel van hetgeen hem wachtte en voorzeide zijnen marteldood. Snel groeide het getal zijner vijanden van buiten en van binnen aan. Gedreven door politieke
<pb n="770"/>beweegredenen; begon ook Alexander VI in dat jaar 1495 hem te bestoken. Eerst zocht de paus den gevreesden prediker arglistig naar Rome te lokken: doch Savonarola verontschuldigde zich en ging niet. Daarop kwam, met aanklagt tevens van verbreiding van valsche leeringen, eene bedreiging. Een derde pauselijk breve verbood hem den kansel. Evenwel door tusschenkomst der vrienden van Savonarola scheen de zaak bijgelegd te zijn, daar het hun gelukt was de vergunning tot prediken wêer voor hem te verkrijgen: ja zelfs liet in dezen tijd de paus onder 's hands den kardinaalshoed hem aanbieden, als hij den toon zijner predikatiën matigen wilde. In zijne eerstvolgende preek gaf Savonarola daarop het fiere antwoord, en trad nu nog stelliger als antagonist tegen Rome en de hiërarchie op.</p>
<p>In April van het jaar 1497 deed Piëtro met behulp van den paus en de Italiaansche Liga een' laatsten aanslag op Florence, en als die verijdeld was en zijne aanhangers, de <hi rend="i">Bigi</hi>, met hem ten val waren gebragt, kwam nu de partij der <hi rend="i">Arrabiati</hi> aan het roer, en deze nieuwe Signoria liet niets onbeproefd en versmaadde geen middel, om zich zelve te versterken en de volksregeering en Savonarola omver te werpen. En in Rome stookten zijne vijanden hevig tegen hem. Eindelijk als hij op zijn anti-roomsch standpunt onverschrokken voortging te prediken, en de paus zich met een algemeen Concilie bedreigd zag, waarvoor Savonarola, in die dagen meer dan ooit van het denkbeeld eener algemeene hervorming der kerk diep doordrongen, bij de vorsten van Europa met aandrang werkzaam was, werd hij den 12<hi rend="sup">den</hi> Mei 1497 in den ban gedaan. Met onbezweken moed protesteerde hij openlijk en krachtig tegen de excommunicatie, in eenen brief aan alle Christenen en geliefden Gods, en na eene poos zwijgens, verdedigde hij zich ook voor de gemeente in eene predikatie. Zoo ging hij dan nogmaals wederom voort met prediken; want hij wilde het Woord Gods niet laten smoren. De mare van den banbliksem tegen den monnik van San-Marco geslingerd en de roem zijner prediking vlogen door gansch Europa, en in Rome werd de vijandige stemming tegen hem steeds heviger. In twee breve's aan de Signoria dreigde de paus de stad en den staat met ban en interdict, indien zij den monnik niet uitleverden. Als de Dom voor hem gesloten werd, zette hij op den kansel van San-Marco zijne reformatorische prediking voort. Eindelijk wist de paus te be-<pb n="771"/>werken, dat de Signoria aan Savonarola het prediken van staatswege verbood. Den 3den Zondag in de vasten van 1498 spreekt hij voor 't laatst tot het volk. Doch nu kent hij ook geene inachtneming meer; hij schrijft een' uitdagingsbrief aau Borgia, die in plegtige waardigheid en kracht al het vroegere overtreft
en gelijktijdig doet hij zijnen beroemden zendbrief uitgaan aan de koningen van Frankrijk, Spanje, Engeland en Hongarije en aan den Duitschen keizer, waarin hij hen in naam van God dringend oproept, de reformatie der kerk te ondernemen en een Concilie te beleggen. Maar ook die moedige stap viel tot zijn ongeluk uit: de brief aan Karel VIII kwam Borgia in handen, en deze had nu een bewijsstuk tegen hem, dat al zijne plannen blootlegde. Het verderf brak over Savonarola los. Zijn tragisch uiteinde is bekend. Standvastig en gelaten onderging hij den marteldood (23 Mei 1498).</p>
<p>‘De reinheid van Savonarola's gezindheid en zijne grenzenlooze liefde en toewijding aan eene groote zaak, zegt de heer Ziegler, werd weldra ook door zijne vijanden niet meer geloochend, en de Florentijners hadden rijke gelegenheid, bij de herinnering van zijne woorden en werken, boete te doen’. - ‘Zijn ongeluk was, dat hij tegelijk godsdienstig en staatkundig hervormer is geweest; het verdorven en wispelturig volk, tot hetwelk hij behoorde, vereerde voor het grootste gedeelte hem slechts als hoofd eener staatkundige partij; zijne diepste gedachte, zijne oproeping tot innerlijken omkeer, tot terugkeering tot het oorspronkelijke Christendom, vond geen ingang bij de groote menigte en heeft eerst laat en langzaam nagewerkt, als zijn edel hart reeds lang in diepste smart gebroken was’. - Maar laat ons dan van die zijde hem nog nader gadeslaan, van waar hij met de Reformatie der 16de eeuw in betrekking staat.</p>
<p>Men heeft Savonarola soms voorgesteld als een' vijand van het Humanisme, van kunst en wetenschap, hem als een' fanatieken en bekrompen boetprediker in scherp contrast tegen den in Florence heerschenden geest der wederom ontwakende classieke oudheid laten te werk gaan. Tegen die beschuldiging neemt Ziegler hem in bescherming. ‘Ook bij dieper kennis van zijne schriften, zegt hij, kan men niet beweren, dat hij een wijsgeer van den eersten rang was, maar wel, dat hij een zelfstandiger denker dan bijna al zijne tijdgenooten is geweest en ook op dit veld den nieuwen tijd heeft voorgewerkt. Niet als een vijand,
<pb n="772"/>maar als een ijverige vriend van kunst en wetenschap komt hij in die schriften voor, doch voorzeker in de eerste plaats als een bevorderaar van het <hi rend="i">goede</hi>, waaraan, naar zijn gevoelen, ook kunst en wetenschap moeten dienstbaar zijn en waarvoor zij middel worden moeten. Voor hem had niets waarde, wat niet uit het hart voortkwam en tot het hart ging, wat niet het rijk van het goede en der geregtigheid, het rijk Gods hielp bevestigen’. Het voorgevallene bij gelegenheid van het Carnaval van 1497 wordt hem vaak tegengeworpen als eene daad van blind fanatisme. Wat hier ook verkeerds mag ondergeloopen hebben, het was over het geheel niets anders dan een krachtig protest tegen de zedeloosheid en schandelijke Carnavalsvermakelijkheden. Villari doet het uitkomen, dat de gelijktijdige schrijvers, zelfs de vijanden van Savonarola volstrekt daaraan niet denken, hem het verwijt te doen van een woedend fanatisme tegen de kunst. ‘Immers zij wisten, dat zijn getrouwste aanhanger een Fra Bartolomeo was, dat Michel Angelo tot de ijverigste bezoekers zijner predikatiën behoorde; immers was Savonarola het, die in datzelfde jaar de kostbare bibliotheek der Mediceërs, welke de Staat uit nood moest verkoopen, met het gezamenlijk vermogen van San-Marco verkreeg en voor het nageslacht bewaarde; immers kan Savonarola, die zelf dichter was, onder zijne schriften ook eene apologie der dichtkunst toonen. Het is louter de blinde, overdrijvende ijver zijner aanhangers en de onkunde der nakomelingschap, die Savonarola in het gerucht gebragt heeft, een vijand der kunst te zijn: tegen de <hi rend="i">frivoliteit in de kunst</hi> heeft hij geijverd, de kunst zelve was hem dierbaar en een gewigtig middel voor zijne religieuse bedoelingen; en reeds deze ééne overweging snijdt alle tegenwerpingen af, dat een vijand der kunst in Italië en Florence nooit het volk zou hebben kunnen in geestdrift ontsteken en
beheerschen.’</p>
<p>Toen Savonarola de reformatie van zijn klooster ondernam, voerde hij, volgens vroegere bestemming, de armoede weder in, beperkte weelde en onnoodige uitgaven, vestigde het onderhoud des kloosters ook zelfs niet op vrijwillige bijdragen, maar op den arbeid. Hij rigtte scholen op, waarin schilderkunst, beeldhouwkunst, bouwkunst en het copieëren van handschriften beoefend werden, en liet alleen de uitstekendste leden als predikers en herders op de kansels en in de steden en huizen werken. Hij vorderde van zijne ambtsbroeders slechts
<pb n="773"/>drieërlei studie: de theologie, de moraal en bovenal de studie der heilige Schrift, alsmede de beoefening van de Grieksche en Hebreeuwsche taal.</p>
<p>‘Zijne geloofsleer, schrijft Hase, steunde op Thomas Aquinas, was heengerigt tot de Mystieken en verfrischt door den geest der heilige Schrift, daarom niet aan de heiligen, noch aan eigen werken, maar aan Gods genade 's menschen heil toevertrouwend. Wel heeft hij den gevaarlijken naam van propheet van de hand gewezen, maar uit een' prophetischen geest, die zich aan de heilige Schrift had gevoed, leidde hij zijne voorzegging af.’<note n="1)" place="foot"><hi rend="i">Kirchengesch</hi>. 7te Aufl. S. 381.</note> Het heilige vuur der eerste liefde van het Christendom brandde in hem en een magtig, alle zelfzucht verteerend verlangen naar het Godsrijk, dat in de kerk schier verdwenen was. Zijne godsdienstige schriften, omstreeks het jaar 1490 openbaar gemaakt, behandelen vier onderwerpen: de deemoed, het gebed, de liefde tot Jezus Christus, en het leven der weduwen. Zij tasten geen dogme der Catholieken aan, zegt Ziegler, en het is vergeefsche moeite geweest, als men daarin de Protestantsche leer van de regtvaardiging alléén door het geloof in Christus gezocht heeft. Maar zij boden toch gewis iets nieuws voor dien tijd aan, en wat ten naauwste met het wezen der Reformatie en van het Protestantisme zamenhangt. Namelijk al deze schriften, het duidelijkst die over het gebed, zijn slechts van ééne gedachte doordrongen, van de innige, onmiddellijk bewuste vereeniging der ziel met God, en de vurige wensch spreekt daaruit, om alle menschen in ditzelfde streven mede te voeren. De toestand, dien de mensch tot zijnen vrede behoeft, is de liefde, de innige mystieke overgave van het gemoed aan God. Savonarola wordt niet moede, de barmhartigheid van God te prijzen en de bewegingen der ziel steeds klaarder aan te duiden, door welke zij zich aan de hemelsche genade overgeeft en daarin volle bevrediging vindt. Is deze overgave des menschen aan God, vraagt Ziegler, niet in den grond datgene, wat de Duitsche en Zwitsersche Reformatoren het
geloof noemden?</p>
<p>Ten aanzieu van zijne preeken schrijft Ziegler het volgende. ‘Als wij zijne preeken heden lezen, zullen wij de bekoring daarvan en de doorslaande werking zijner bijbelverklaring leeren verstaan, wanneer wij ze uit haren tijd zoeken te begrijpen. Die
<pb n="774"/>aanknooping van theologische, politieke en moreele denkbeelden aan eenige bijbelplaats, die viervoudige interpretatie van het bijbelwoord, bevat steeds eenig punt, waar met onweêrstaanbare magt het hoogste ideaal op practische wijze aan allen bekende omstandigheden toegepast wordt, waar de eisch aan het tegenwoordige, aan het hart der tochoorders zich met eene kracht aanmeldt, waaraan geen menschelijke ziel zich vermag te onttrekken. Het is de magt eener geheel aan de zaak overgegeven persoonlijkheid, in een' tijd, waarin onverschilligheid of ijdelheid in zaken van Godsdienst heerschten, waarin de predikers hunne sterkte alleen in den vorm zochten. Savonarola spreekt populair, omdat de onderwerpen, die hij behandelt, geene dogmatische spitsvindigheden, geene kunstige verdedigingen der kerk en van hare leer, maar de onmiddellijke, naaste religieuse belangen zijn, die elk, ook de geringste, verstaat; men voelde het uit zijne woorden, welk een innig deel zijn hart aan het lijden van het volk, aan het geluk en de vrijheid des vaderlands nam. Men zag aan zijnen persoon en in zijne woorden een' opregten strijd voor de waarheid, eene vurige liefde tot het goede. De predikers van dien tijd wilden fraai of pikant en interessant preeken, doch Savonarola preekte waar en daarom magtig.’</p>
<p>Wat zijn anti-roomsch standpunt betreft en zijne oppositie tegen den paus en de hiërarchie, daarvan geven zijne preeken in de vasten van het jaar 1495 de volledigste uiteenzetting. Onbewimpeld en herhaaldelijk verklaart hij hier, dat men de kerk en den paus niet behoeft te gehoorzamen, wanneer zij iets, dat met het evangelie en het geweten in strijd is, bevelen; hij is hier de vurigste verdediger van de vrijheid der rede en des gewetens, hij is feitelijk, zegt Ziegler, een Protestant in den besten zin van het woord. - In zijnen brief, gerigt aan alle Christenen, tegen de uitgevaardigde excommunicatie, verklaart hij haar als ongeldig voor God en menschen, omdat hij op gronden en aanklagten steunt, die door zijne vijanden valschelijk verzonnen zijn; hij beroept zich op den grooten kerkleeraar Gerson en spreekt het uit, dat het niet slechts geoorloofd, maar zelfs pligt is, zich tegen den paus te verzetten, wanneer deze zijn gezag tot verderf der kerk misbruikt. En in zijne preek, waarin hij voor de gemeente zich verdedigde tegen de excommunicatie, zeide hij, van de Christelijke liefde gewagende, onder
<pb n="775"/>anderen: ‘De volkomenheid des menschen is niet gelegen in de wet, maar in de Christelijke liefde, en slechts, wie deze heeft, hij weet, wat tot zijn heil noodzakelijk is. Heden is men altijd slechts daarop uit, wetten, regelen en processen te maken; doch de Apostelen hadden niet zoo vele wetten, omdat liefde en barmhartigheid hun hart vervulde. De gansche theologie, alle canonieke en burgerlijke wetten, alle plegtigheden der kerk zijn om der Christelijke liefde wille verordend, en de geheele wereld is door God tot liefde geschapen.’</p>
<p>Wij besluiten ons verslag van deze levens- en karakterschets van Savonarola, met Zieglers' woorden: ‘Savonarola is meer dan een onschuldig offer zijner politiek en van zijne vaderlandsliefde geweest, hij was een martelaar voor eene nieuwe periode der menschheid, een verkondiger van het morgenrood eener grootsche en diep ingrijpende verjonging van het menschelijk geslacht, van eenen vooruitgang van oneindig gewigt.’</p></div>
<div type="chapter">
<interpGrp>
<interp type="primair" value="sche070"/>
<interp type="primair" value="meij040"/>
<interp type="primair" value="scho046"/>
<interp type="secundair" value="douw010"/>
<interp type="secundair" value="vers053"/>
<interp type="secundair" value="oord004"/>
<interp type="secundair" value="verg007"/>
<interp type="secundair" value="jeek001"/>
<interp type="secundair" value="keys008"/>
<interp type="secundair" value="riet010"/>
<interp type="secundair" value="crem001betu01"/>
<interp type="secundair" value="crem001over01"/>
<interp type="secundair" value="rogg001"/>
</interpGrp>
<pb n="1"/>
<head rend="h2">[Binnenlandsche bibliographie.]</head>
<head rend="h3">Binnenlandsche letterkunde. Bibliographie.</head>
<interpGrp>
<interp type="primair" value="18700900"/>
</interpGrp>
<head rend="h4">I. Fraaie Letteren.</head>
<q rend="bq">H.C. ROGGE, <hi rend="i">Brieven en onuitgegeven stukken van</hi> <hi rend="sc">Johannes Uijtenbogaert</hi>, enz. Utrecht Kemink en Zoon, 1868.</q>
<p>De Franschen bezitten een letterkundige bron, die wij hun benijden mogen....de <hi rend="i">Mémoires</hi>. En al zijn er onder, die de criticus voor onecht verklaart, en al mogen eenige niet dan met de meeste voorzigtigheid gebruikt worden, de overige geven ons den tijd, waarin ze geschreven werden, volkomen terug, en deelen ons kleinigheden mede, die niet zelden helder licht over donkere punten in de geschiedenis werpen.</p>
<p>Het gemis dezer bron wordt ons eenigzins vergoed door de Brieven, die sedert de herleving der letterkunde in de XV eeuw, het licht zagen. Het is bekend, hoe sedert dien tijd, vooral de geleerden der beschaafde wereld, in weerwil er eerst volstrekt geen, later zeer ongeregelde posterijen waren en de verzending bij scheepsgelegenheid of per bode moet plaats hebben, met elkander correspondeerden, wél hoofdzakelijk over geleerde onderwerpen en boeken, maar toch ook over bijzondere aangelegenheden en personen, en, indien ze elkander persoonlijk hadden leeren kennen, over huiselijke omstandigheden. Die Brieven waren meest zoo geschreven dat ze het licht konden zien; want men wist dat zulks eenmaal, hetzij vroeg of laat, geschieden zou.</p>
<p>Groot is dan ook het aantal bundels die van tijd tot tijd zijn verschenen en er is bijna geen letterkundige van eenigen naam wiens correspondentie wij niet bezitten.</p>
<pb n="2"/>
<p>Behalve deze Brieven, werden er gewisseld over staat- en kerkelijke zaken, die niet voor de pers bestemd, toch bewaard werden, of verstrooid raakten en sedert in kabinetten van autographen berustten, die meestal ontoegankelijk bleven voor den geschiedvorscher. Vele dezer Brieven bevatten wel veel dat, bij gebrek aan kennis der personen die er in vermeld worden, in vele opzichten raadselachtig blijft: andere daarentegen, vooral van bekende personen, geven even als de <hi rend="i">Mémoires</hi> den tijd volkomen terug, en maken ons niet alleen met de aanleiding van vele gebeurtenissen bekend, maar doen ook een diepen blik in het karakter van den schrijver zelven en van anderen, die hij bespreekt, werpen. Zulks doen o.a. de Brieven door Mr. Groen van Prinsterer uit de archieven van het Koninklijke Huis medegedeeld, die van Bilderdijk door Tydeman en van Uijtenbogaert door Rogge uitgegeven. Rogge ondervond reeds bij de bewerking van zijn Coolhaes, en van andere geschied- en letterkundige onderwerpen, hoe belangrijk de Brieven waren, en hoe eigenlijk zonder deze geen juist oordeel over personen en zaken kan geveld worden. Hiervan overtuigd, wijdde hij zijne snipperuren bij voorkeur aan de epistolographi en onderzocht vooral den nog bij de Remonstrantsche gemeenten te Amsterdam en Rotterdam berustenden brievenschat uit het belangrijkste doch in vele opzigten nog zoo duistere tijdvak onzer kerkelijke geschiedenis, den aanvang der 17<hi rend="sup">e</hi> eeuw. Onder deze bevinden zich vele van de corypheen van dit veelbewogen tijdvak, b.v. van Vossius, Grotius, Reijgersbergh en Uijtenbogaert. Die van den laatsten ‘den ‘oppersten en de voornaemste roervinck van alle bewegingen, doch ook een man van veel beleidt, groote achtbaarheid en veelvoudigen invloed’ (gelijk zelfs zijn tegenstanders moeten erkennen) trokken hem bij uitnemendheid aan èn om den persoon èn om den inhoud. En hij, wien wij reeds de uitgave van menigen Brief uit
dien tijd danken, besloot tot de uitgave van alle diens brieven, die hij in de Leidsche bibliotheek en in de archieven der beide gemeenten, en in bijzondere verzamelingen mogt kunnen opsporen, ten einde alzoo het fondament te leggen tot eene monografie van dezen man, die wij nog niet bezitten. Een gedeelte van de door hem bijeen gebragte collectie is in dit eerste stuk, dat door anderen zal gevolgd worden, begrepen. De Brieven loopen van 1590 tot 1618 en zijn alle van en aan Uijtenbogaert gerigt.</p>
<pb n="3"/>
<p>De onuitgegevene Brieven zijn naar tijdsorde gedrukt, met opgave van den hoofdinhoud boven elken. Ook die van de reeds vroeger uitgegevene wordt vermeld, doch de brieven zelve zijn niet overgenomen, en de uitgever vergenoegt zich met de bundels aantewijzen, waarin ze voorkomen. Reeds de namen der schrijvers, Arminius, van Aerssen, Baudius, Beza, Bisschop, Buxtorf, van der Borre, Casaubonus, Hoogerbeets, Helmichius, Herberts, Ledenbergh, Lubbertus, van der Mijle, Narsius, Schultetus, Taurmus, Vorstius, om enkelen te noemen, doen ons veel belangrijks verwachten. Die verwachting wordt gansch niet te leur gesteld, en geen beoefenaar der vaderlandsche, vooral der kerkgeschiedenis, legt dezen bundel onvoldaan ter zijde, of wil hem in zijne bibliotheek missen.</p>
<p>De heer Rogge heeft door deze uitgaaf de geschied- en letterkunde hoogelijk aan zich verpligt, en wij hopen dat zich de volgende stukken niet lang zullen laten wachten. Ook daarvoor zij hem dank toegebracht, dat hij ons in zijne aanteekeningen onder den tekst zoo vele naauwkeurige en hoogstbelangrijke ophelderingen omtrent de in de Brieven voorkomende personen en zaken mededeelt.</p>
<p>Mogt zijn voorbeeld navolging wekken, en ook het <hi rend="i">Repertorium</hi> van <hi rend="i">Epistolographi</hi>, dat wij hopen dat spoedig door de Geschied- en Oudheidkundige Commissie der Maatschappij van Ned. Letterkunde zal worden uitgegeven, medewerken om den beoefenaar der literatuur aantesporen, tot het gebruik van bronnen, die helaas, uit onkunde van hun bestaan, zoo vaak ongebruikt moesten blijven liggen en toch zoo vele nog verborgene schatten bevatten.</p>
<p><hi rend="sc">Schotel</hi>.</p>
<q rend="bq">LEGENDEN EN WINTERVERHALEN UIT DEN OUDEN TIJD Gedeeltelijk bewerkt naar het Engelsch van S. BARING, door D. <hi rend="sc">Lodeesen</hi>, Amsterdam 1869.</q>
<p>In de jongsverloopen jaren is een nieuw tijdperk voor onze vaderlandsche taal- en letterkunde aangebroken. Mannen als Halbertsma, de Jager, Jonckbloet, Molster, Oudemans, Verwijs, Brill, van Vloten, Te Winkel en de Vries bouwden op de grondslagen door ten Kate, Huidecoper en Bilderdijk gelegd, voort. Middeleeuwsche dichters en prozaschrijvers, van welke vele
<pb n="4"/>zelfs niet bij name bekend waren, werden aan de vergetelheid onttrokken, andere, reeds bekende critisch bewerkt, opgehelderd, op nieuw uitgegeven. Er verscheen voor 't eerst eene Geschiedenis onzer middeleeuwsche letterkunde. Reeds zien de twee eerste deelen eener gansch nieuw bewerkte Geschiedenis onzer letterkunde het licht, en men bezit Bloemlezingen uit onze dichters en prozaschrijvers, die de vorige verre overtreffen. Zeer veel is gedaan, maar op verre na niet alles: nog ligt een geheel veld onbearbeid....dat der sagen, legenden en sprookjes. Het is zoo: van den Berg, Halbertsma, Pan en eenige anderen sloegen reeds de handen aan den ploeg. Menige bladzijde der Volksalmanakken werd aan dit onderwerp gewijd, en in verschillende werken, b.v. van van Schaick, Heldring en anderen, werden ze met voorliefde behandeld. Doch wat beteekent dit alles bij hetgeen er nog te doen is? Van de sprookjes onzer bet-over-grootmoeders uit de kinderkamer, kent men alleen de titels uit Heemskerk, Bredero en hunne tijdgenooten, en er leven nog honderden sagen in de herinnering onzer landslieden, vooral in de noordelijke en zuidelijke gewesten. Hoe vele namen, spreekwoorden, fragmenten van liederen, gebruiken, gewoonten, vooral bij het landvolk, die het Heidendom-voor den geest terugroepen, zijn nog niet verzameld! Welk een rijke stoffe leveren de oude Chronijken en Romans, nimmer met dit doel gelezen, niet op! Welkom is derhalve elke poging, die in het werk wordt gesteld, tot het verzamelen van nieuwe bouwstoffen, waaruit eenmaal eene geschiedenis onzer sagen moge bewerkt worden. Welkom het werkje van den heer Lodeesen.</p>
<p>Het doet er niet toe, dat de schrijver zijn werk naar het Engelsch heeft bewerkt: uit zijne bewerking ontdekt men terstond dat dezelfde legenden, schoon anders gekleurd en in den anderen vorm bij ons inheemsch zijn.</p>
<p>Zoo is de legende van den <hi rend="i">wandelenden Jood</hi>, waarmede de reeks wordt geopend, niet slechts bij Engelschen en Nederlanders maar ook bij meest alle volkeren bekend.</p>
<p>De eerste, die van hem spreekt, is Matthaeus Parisiensis, een auteur uit het begin der 13<hi rend="sup">de</hi> eeuw. Van dien tijd af heeft men een onafgebroken reeks van schrijvers die van hem gewagen. Opmerking verdient het, dat zijne verschijning meest door Protestantsche schrijvers wordt bevestigd, en zelfs gunstig
<pb n="5"/>bekende er geloof aan hechtten, zoo als Cluverius en anderen. Er bestonden ook in ons vaderland vele volksboekjes en blaadjes over hem, en meermalen maakten Chronijkschrijvers van zijne verschijning gewag. Eenige gaven zelfs zijne afbeelding.</p>
<p>De mythe is waarschijnlijk van Armenischen oorsprong, en de held er van wordt meestal Ahassuerus sutor (schoenmaker) ook wel Johannes Buttadeus genoemd. Er waren er die meenden, naar aanleiding van Joh. XXI: 22, dat die jood niemand anders dan de apostel Johannes kon zijn. Vooral won dit gevoelen veld in Engeland, waar zelfs, in den aanvang der 16<hi rend="sup">de</hi> eeuw, eene secte ontstond die zich <hi rend="i">quaerentes</hi> (zoekende) of <hi rend="i">exspectantes</hi> (verwachtende) noemden, wijl zij den Apostel, als nog levenden, tot herstel der vervallene Engelsche kerk verwachtten. Men zond brieven naar Suffolk en Transylvanie, waar men vermoedde dat hij zich ophield, om hem te dringen, zijn komst naar Engeland toch te verhaasten; ja zoo levendig was die verwachting, dat men, zoo men slechts een vreemdeling ontmoette, wiens gelaat een oorsterschen tint had, dien vroeg: of hij ook de apostel Johannes was. De tweede sage betreft het <hi rend="i">hazelaartje</hi>, welks kracht tot het opsporen van goud in de 17<hi rend="sup">de</hi> en den aanvang der 18<hi rend="sup">de</hi> eeuw ook door beroemde natuurkundigen, vooral in ons vaderland, bevestigd werd, gelijk uit het medegedeelde in het <hi rend="i">Maatschappelijk leven onzer vaderen</hi> blijkt. Vervolgens handelt de S. over <hi rend="i">de zeven slapers van Ephesus</hi>, <hi rend="i">Willem Tell</hi>, <hi rend="i">Tannhauser</hi>, <hi rend="i">in de Venusberg</hi>, die, schoon in Nederland zeer bekend, echter in geen verband met ons volksgeloof staan: wel daarentegen <hi rend="i">het mannetje in de maan</hi>, <hi rend="i">de Antrichrist</hi> en vooral de <hi rend="i">Weerwolven</hi> die in onze heksen-processen en volksverhalen een grooten rol spelen, en ook door Pan in zijne <hi rend="i">kleine opstellen over de geschiedenis</hi>, <hi rend="i">oudheden en bijgeloof in Drenthe</hi> (Haarlem 1862 werden behandeld. Wenschelijk ware het dat deze of gene onderzoek deed naar den oorsprong der kalveren en
der mannen zonder hoofd, die nog dikwerf op eenzame wegen den angstigen reiziger ontmoeten, en men de menigte verhalen nopens spookhuizen en spookverschijningen, waaraan nog algemeen geloof gehecht wordt, verzamelde en trachtte te verklaren.</p>
<p>Nog heerscht het bijgeloof in ons vaderland bij alle standen, en sedert Bekker is er geen krachtige bestrijder er van onder ons opgetreden. Men verlangt van zulk een bestrijder, dat hij eene
<pb n="6"/>grondige kennis der noordsche talen aan die onzer oude zeden en gewoonten pare. Zoo de Nederlanders zich niet haasten, dan zullen Duitschers die taak op zich nemen. Zelfs doet een bekend geleerde reeds ijverig onderzoek naar het bijgeloof dat nog bij onzen boerenstand heerscht.</p>
<p>S.</p>
<q rend="bq">LORELEI. Plaudereien über Holland und seine Bewohner von C.A.X.G.F. <hi rend="sc">Sicherer</hi>. 1er u. 2er Theil. Leiden, Druck und Verlag von A.W. Sijthoff. 1870.</q>
<p>De Plaudereien van Dr. Sicherer hebben we te laat ontvangen om niet te vreezen, dat ons verslag alle actualiteit zal verloren hebben. Reeds hebben velen kennis gemaakt met het boek, dat ons door zijn titel de van humor tintelende Reisebilder voor den geest brengt. Reeds is het in periodieke geschriften met vreugde begroet. Die ingenomenheid schijnt des te sterker naarmate wij door onze naburen minder juist worden beoordeeld. - Sedert tal van jaren, verlaat menig boek de duitsche pers, dat, waar het Nederland en zijn bewoners geldt, van verregaande onkunde of tergende minachting getuigt. Zelfs mannen van naam schamen zich niet over ons een oordeel uit te spreken, dat weinig strookt met den wetenschappelijken zin, die Duitschlands zonen onderscheidt en ten eenenmale in strijd is met de roeping van hen, die als auteur wilden optreden. Onbekend met onze taal, onze zeden en gewoonten toonen ze in hun oppervlakkige beschouwingen geen vermoeden te hebben van 't geen ons recht geeft trotsch te zijn op onze nationaliteit. - Mogen we niet blind zijn voor onze gebreken, moeten we erkennen, dat er voor ons van onze duitsche naburen nog veel te leeren valt, we vragen een geopend oog voor het goede, dat ons volk onderscheidt en ons verbindt aan het land, waar de vrijheid inheemsch is, die Duitschland nog niet kent. Hoogen prijs stellen we dus op elk geschrift, dat bestemd is om van Nederland een getrouw beeld te geven en 't eigenaardige leven te schetsen, dat in zijn menigvuldige schakeeringen van licht en donker stoffe te over geeft voor een bezield en bezielend tafereel. - Toch gelooven we niet, dat daarin het geheim schuilt van den lof, die in de eerste plaats aan de Lorelei moet worden toegekend. - Door
<pb n="7"/>een langdurig verblijf in ons land is Dr. Sicherer, een man van uitgebreide kennis, vertrouwd geworden met onze taal, wier rijkdom en schoonheid des te meer in 't oog springen, naarmate men beter in staat is ze met die harer zuster te vergelijken. Wordt de schrijver er door zijn betrekking toe gebracht, telkens tot zulk een uitlokkende studie terug te keeren, hij schijnt in de eerste plaats de aandacht zijner lezers te vragen voor de fijne nuances, die door een vergelijking zijner moedertaal met de onze aan 't licht komen. - Voor allen, die onze taal liefhebben en in haar geheimen willen doordringen zijn dan ook de Plaudereien een rijke bron, waaruit ze meer kennis putten kunnen, dan menig leerboek geven kan. Neemt men ze echter niet met dit doel ter hand, dan zal men naar onze meening, niet geheel worden bevredigd. Wat een boek over Holland en zijn bewoners boeiend en wegslepend maken kan is min of meer opgeofferd, aan 't geen voor de kennis der taal van veel belang is. Een duitsche dame, die lang in Holland heeft vertoefd is daarvan het orgaan. Den Rijn opvarende knoopt zij op de stoomboot met een doctor in de letteren een gesprek aan. Door haar verkeer in Holland heeft zij 't niet alleen lief gekregen, maar ook zooveel van haar moedertaal afgelegd, dat ze zich telkens schuldig maakt aan allerlei vergissingen, die tot menige linguistische opmerking aanleiding geven. - Onophoudelijk vervalt ze weder in 's Holländische. - Voor haar reisgenoot, die onze taal niet kent, opent zich als 't ware een nieuwe wereld. Welken indruk de dame op hem maakt blijkt uit het volgende gesprek dat ons tevens 't eigenaardige der Plaudereien doet kennen:</p>
<p>Aber nun ist 's wohl mehr als genug vom Holländischen.</p>
<p>Es <hi rend="i">verveelt</hi> Sie wohl schon längst?</p>
<p>Wie meinen Sie?</p>
<p>Ich fürchte, das Holländische möchte Sie schon längst <hi rend="i">vervelen</hi>.</p>
<p>Verfehlen? - Mich? - Wie so? Sie sehen ja, das ich Ihnen aufmerksam zuhöre. Ich bin ja ganz Ohr und Auge.</p>
<p>Nun, die Augen könnten Sie dabei zur Noth sparen. Die haben Sie anderweitig nöthig, sehen Sie da drüben die schöne Beleuchtung.</p>
<p>Aber kein Wort, keine Silbe ist mir entgangen. Wollen Sie mich examiniren - ich bin im Stande Ihnen alles Wort für Wort zu wiederholen.</p>
<pb n="8"/>
<p>Aber ich - habe ich Sie vielleicht schreicklich <hi rend="i">verveeld?</hi></p>
<p>Aber wie so denn? - Verfehlt? - Sie mich? Ich verstehe nicht.</p>
<p>Das merke ich, und darum will ich, da Sie es doch nicht leicht errathen dürften, Ihnen nur gleich heraushelfen. Das <hi rend="i">vervelen</hi> soll nur dazu dienen Ihnen zu zeigen, das das Holländische sich doch nicht immer so leicht errathen lasst, wie es den Anschein hat.</p>
<p>Ach das verfehlen ist wohl auch eines von den Wörtern, wie hässlich und <hi rend="i">hatelijk</hi>, wie hochzeit und <hi rend="i">hoogtijd?</hi></p>
<p>Errathen! die im Holländischen etwas ganz anderes bedeuten, als im Deutschen. Das holländische <hi rend="i">vervelen</hi> ist langweilen. - Langeweile ist <hi rend="i">verveling</hi>. Uebrigens hat dies <hi rend="i">velen</hi> wahrscheinlich mit unserem fehlen etymologisch nichts gemein, wohl aber mit viel, zu viel werden, ermüden.</p>
<p>Aber, Fräulein, Langeweile! In Ihrer Gesellschaft Langeweile! - Was für ein Mensch müsste der sein, der sich in Ihrer Nähe langweilen könnte? Nein, wenn ich bitten darf, fahren Sie nur immer fort.....</p>
<p>Onze schoone is niet ongevoelig; ze <hi rend="i">plaudert</hi> tot in 't oneindige voort. Zelden gunt ze den Doctor 't woord, die natuurlijk niet moede wordt haar aan te hooren. Doch zullen zij, voor wie de Lorelei eigenlijk bestemd is, even hoffelijk kunnen zijn? - Dit betwijfelen wij. Hoe interessant haar vergissingen mogen zijn, die geregeld door een ‘ich will sagen’ ‘ach was’ worden gevolgd, er is in haar <hi rend="i">Geplauder</hi> iets, dat op den duur verveelt. Deze dame is te breedsprakig. Zij verspreekt zich te stelselmatig. Haar oog is wel geopend voor 't Hollandsche leven, dat ze naar waarheid tracht te schetsen, doch haar beschrijvingen verloopen zich te dikwerf in onbeduidende détails. Ze vertoeft te lang bij 't geen ons overbekend is, of den vreemdeling onverschillig laat. -</p>
<p>Hoe dankbaar we dus zijn voor haar vriendelijken toon en voor de hulde, die ze brengt aan 't geen door haar landgenooten te zeer wordt miskend, we verlangen naar verademing als haar woordenstroom, die zich over meer dan twee honderd bladzijden uitstort, door de komst van drie heeren wordt afgebroken. - Een van hen is een Justizrath, de beide anderen dragen den titel van Kameralverwalter en Inspector. - De Justizrath is een zoogenaamde kunstkenner. In zijn jeugd meende hij aanleg te hebben voor de schilderkunst, doch zijn vader wilde, dat hij zich aan de studie
<pb n="9"/>der rechtsgeleerdheid wijden zou. Naar aanleiding van deze mededeeling ontwikkelt zich het volgend gesprek:</p>
<p>Später, als das Brodstudium vorüber war, habe ich zwar noch ein paar mal einen Versuch gemacht und Pinsel, Farben und Palette angeschafft, alles in der besten Qualität, und mich mit dem besten willen vor den <hi rend="i">ezel</hi> gesetzt, aber - es ging nicht.</p>
<p>Also war das ihr Genre?</p>
<p>Was für ein Genre?</p>
<p>Thiermalerei</p>
<p>Thiermalerei? - Wer sagt das?</p>
<p>Sie selbst.</p>
<p>Ich?</p>
<p>Ja, soeben, im Augenblick.</p>
<p>Ich, habe ich von Thiermalerei gesprochen?</p>
<p>Nicht? Sie sagten ja selbst, Sie hatten sich - Sie haben es ja auch gehört, Herr Inspector - vor einen Esel hingesetzt.</p>
<p>Ach, nun verstehe ich, vor den <hi rend="i">ezel</hi>, das ist Holländisch. Vor die Staffelei hätte ich sagen sollen, Da laufen mir wahrhaftig die Holländischen Wörter nach. -</p>
<p>Dat de Justizrath bestemd is om de rol der dame over te nemen, is even duidelijk, als het onzeker is of het discours geestig genoeg zal wezen, om ons voortdurend te boeien. - Luisteren we eenige oogenblikken naar den Justizrath, als hij den indruk weergeeft, dien de meesterstukken der Hollandsche schilderschool op hem gemaakt hebben, we wenden ons af, als die beschrijving wordt afgewisseld door de geschiedenis van een collectie kevers, die de Kameralverwalter, om van zijn onderbuikskwalen te genezen, zelf gevangen heeft en die de meid vervolgens heeft laten vallen, zoodat ze kop en pooten verloren hebben. - Denken sie sich die Arbeit, zoo hooren we, den Kerlen Stück für Stück ihren Kopf herauszu suchen, und natürlich so weit es möglich war, jedem seinen eigenen, und den dann mit Gummi anzuleimen. Bei den Beinen kommt's weniger genau darauf an, die sehen einander doch alle so ziemlich ähnlich aber die Köpfe!</p>
<p>Nun müssen die Beinen doch auch alle gleich lang sein, sonst hinken sie ja.</p>
<p>Natürlich; sie brauchen übrigens bei mir nicht mehr zu laufen. -</p>
<p>Is deze laffe taal een gevolg van de opmerking, dat er te Leiden een uitnemend Museum is van natuurlijke historie, we vragen, of
<pb n="10"/>dergelijke episodes kunnen uitlokken om een gesprek te volgen, waardoor meer dan drie honderd bladzijden worden gevuld. -</p>
<p>Gelukkig spreekt meestal de Justizrath, wiens teekening van het Hollandsche leven in menig opzicht goed geslaagd is en nog meer lof zou verdienen, zoo hij niet telkens in dezelfde fout verviel, waaraan zijne schoone landgenoot zich schuldig maakt. - Aan 't eind van het tweede deel komt zij weer aan 't woord en geeft ze, meer vertrouwd als zij is met onze taal, aan de Plaudereien die eigenaardige kleur, waaraan ook 't laatste gedeelte der Lorelei zijn grootste waarde ontleent. Ons schijnt dit niet het minst onderhoudend en we zouden er ‘last not laest’ boven willen schrijven, ware 't niet dat hetgeen over onze letterkunde gezegd wordt ons niet heeft voldaan. - Dat iemand, die geen Hollandsch verstaat bij 't hooren van den voorzang der Hollandsche natie uitroept: das klingt ja prachtvoll! is te begrijpen, maar dat deze verzen worden aangehaald als een model van verheven poezie, klinkt vreemd in den mond eener dame, die de meesterstukken van Vondel zoo juist weet te waardeeren. - Haar breedsprakigheid moge een verklaring zijn van haar sympathie met de werken van Jacob Cats, de taal van dezen zoogenaamden dichter is te ongekuischt, te beleedigend voor 't vrouwelijk gevoel, om door 't schoone geslacht van onzen tijd nog te worden aanbevolen.</p>
<p>Rijkdom van gedachte en diepte van gevoel moge zij vinden in Feith, Spandaw en Immerzeel, niets verwondert ons meer, dan dat met dezen in een adem genoemd wordt - de Genestet. - Want onze nieuwere dichters kent zij niet. - De zanger, wiens verzen van de verhevenste geestdrift gloeien, da Costa wordt niet door haar genoemd. - Vreemd bleven haar de schoone gedichten van hen, die over onze poezie een nieuwen geest hebben uitgestort. Hoe gevoelig we dus zijn voor de hulde door haar aan sommige dichters gebracht, we kunnen die slechts onder zeker voor behoud aanvaarden.</p>
<p>Is ons verleden niet rijk aan klassieke poezie, weerspiegelt onze litteratuur in vorm en inhoud eene alledaagschheid, waarvan Cats de ware uitdrukking is, zijn de dagen, die we thans beleven, arm aan dichterlijke verheffing - er was toch in onze eeuw een tijd, waarin de Nederlandsche Muze de lier deed trillen van de reinste gewaarwordingen en haar toonen ontlokte, die in de eerste plaats verdienen door den vreemdeling te worden gehoord. -</p>
<p>&nbsp;</p>
<p><hi rend="spat">Kampen</hi>, September, '70.</p>
<p>S.</p>
<div type="section">
<pb n="11"/>
<head rend="h4">II. Godgeleerdheid en Wijsbegeerte.</head>
<q rend="bq">DE WIJSGEER J.F.L. SCHRÖDER, door <hi rend="sc">j. douwes</hi>, Predikant te Leens. Te Groningen, bij J.B. Wolters. 1870.</q>
<p>De schrijver heeft, volgens zijn eigen verklaring, met de uitgave van dit boek een werk der piëteit verricht. Als oud-leerling van wijlen den Utrechtschen hoogleeraar in de wijsbegeerte, J.F.L. Schröder, wilde hij hulde brengen aan de nagedachtenis van den geliefden leermeester. ‘Schröder's naam en verdiensten, - zoo schrijft hij onder anderen, in de Voorrede - eens zoo hooggeroemd in Nederland, schijnen in onze dagen al meer en meer vergeten te worden. Of is het niet zoo, dat de man, dien zoo velen, en daaronder in verschillende vakken van wetenschap uitmuntende mannen, hun onvergetelijken leermeester noemen, die op hun denken en hun karakter een grooten invloed heeft uitgeoefend, aan een opvolgend geslacht bijna niet bekend is, en dat hij heden ten dage zelfs door mannen van de wetenschap en in geschriften, waarin zij over dezelfde wijsgeerige onderwerpen handelen, die door Schröder behandeld zijn, nimmer of bijna nimmer genoemd wordt?...Gaarne erken ik, den hoogleeraar Schröder als wijsgeer zeer hoog te schatten. Daarom heb ik ook met ingenomenheid ter hand genomen, zijn beeld te teekenen en zijne verdiensten op het gebied der wijsbegeerte in 't licht te stellen.....Terwijl ik dit schrijf, is het op den dag af 25 jaren geleden, dat Schröder deze aarde verliet: - welnu; heeft tot op heden, zoo wij de verdienstelijke, maar meer vluchtige opstellen, spoedig na Schröder's overlijden in 't licht verschenen, hier uitzonderen, niemand het ondernomen, den man en zijne wijsbegeerte te schetsen, men achte het dan niet vermetel, dat ik mij door de moeilijkheid van dezen arbeid niet heb laten afschrikken. Moge mijn werk eene tot dusver nog onbeschrevene bladzijde vullen van de geschiedenis der wijsbegeerte in Nederland; eene bladzijde, die verkondigt, in welken geest in de eerste helft dezer eeuw de wijsbegeerte aan de Utrechtsche hoogeschool gedoceerd werd.’</p>
<p>Wat de wijze van behandeling aangaat, heeft de schrijver - wederom volgens zijn eigen verklaring - den weg der geneti-<pb n="12"/>sche ontwikkeling gevolgd. Hij zegt: ‘Den levensloop van Schröder volgende, heb ik getracht aan te wijzen: hoe zijne wijsbegeerte allengs <hi rend="i">met hem geworden</hi> is; welke invloeden tot zijne wijsgeerige ontwikkeling hebben medegewerkt; en hoe zijne denkbeelden al meer en meer die vastheid, afronding en helderheid verkregen hebben, die wij vooral in zijne laatste geschriften opmerken. Ik heb dus niet eerst uit de velerlei geschriften van Schröder, of ook alleen uit die van zijn laatsten levenstijd, die voor 't meest afgewerkt moeten gehouden worden, een wijsgeerig stelsel afgeleid, om dat stelsel vervolgens met die van andere, gelijktijdige of latere wijsgeeren te vergelijken; maar, eenvoudig de tijdsorde in acht nemende, hem vertoond in de verschillende levensbetrekkingen en werkkringen, waarin hij zich bewogen heeft: om zoo het beeld van onzen wijsgeer, gelijk hij was in zijn leven en denken, al gaandeweg duidelijker voor onzen geest te doen verrijzen. Dit was, meende ik, de veiligste weg, om den wijsgeer naar waarheid te beoordeelen, om de hem toekomende plaats in de geschiedenis der wijsbegeerte te bepalen en om zijne rechtmatige verdiensten op het gebied van het wijsgeerig streven met onpartijdigheid in 't licht te stellen.’</p>
<p>De heer Douwes schijnt <hi rend="i">het volgen van den weg der genetische ontwikkeling</hi> in de practijk met <hi rend="i">het inachtnemen van de tijdsorde</hi> gelijk te stellen. Immers, wij zien den held van zijn boek van kind scholier worden, van scholier student, van student proponent, van proponent kapitein ter zee, van kapitein ter zee ambteloos geleerde, eindelijk hoogleeraar, eerst in de mathesis, daarna ook in de wijsbegeerte. Dit beloop van Schröder's levensgeschiedenis wordt ons in geleidelijke orde voorgesteld; terwijl tevens blijkt, dat hij niet te vergeefs in den bloeitijd van het Kantianisme zijne wetenschappelijke opleiding genoot. Het boek bevat 17 hoofdstukken, met opschriften van allerlei aard: I. Encyclopaedische vorming; II. Kantianisme; III. Natuur- en Sterrenkunde; IV. Het Marine-instituut; V. De ambtelooze geleerde; VI. Natuurkennis en Letterkunde; VII. Wijsbegeerte en Wiskunde; VIII. Zielkunde en Natuurkunde; IX. Natuurkundige methode; X. Teekenkunde; XI. Krachten en Werkingen; XII. Het kenvermogen; XIII. Waarheid der menschelijke kennis; XIV. De grondwaarheden; XV. De bestrijder van Kant; XVI. Karaktertrekken; XVII. Waardeering.</p>
<pb n="13"/>
<p>Deze monographie over prof. Schröder heeft ontegenzeglijk veel verdienstelijks. Zij munt uit door nauwkeurigheid en volledigheid in de beschrijving van zijn levensloop en arbeid; ook is zij blijkbaar van begin tot eind con amore samengesteld. Kortom, zij doet zulk eene eere aan het hart des schrijvers, dat zijn persoon ons, zelfs bij volslagen onbekendheid, lief wordt. Toch kan ik, in het belang van zijn werk, den wensch niet onderdrukken, dat hij eene andere wijze van behandeling gevolgd ware. De methode van <hi rend="i">genetische ontwikkeling</hi> zij hem van harte geschonken. Waarom niet begonnen met den gang, dien de beoefening der wijsbegeerte in ons vaderland genomen heeft, en dan, in verband daarmede, de philosophische werkzaamheid van Schröder beschreven en gekenschetst? Dan zou - om slechts dit ééne te noemen - al het overige, hetwelk nu door Douwes eenvoudig naar tijdsorde wordt medegedeeld, meer een eigenaardige, met het eigenlijke onderwerp onmiddellijk samenhangende plaats gevonden hebben. Volgens den inhoud van het boek had de titel niet moeten luiden: <hi rend="i">De wijsgeer Schröder</hi>, maar aldus: <hi rend="i">Chronologische beschrijving van Schröder's leven en wetenschappelijken arbeid</hi>.</p>
<p>De heer Douwes merkt te recht op, dat Schröder's naam en verdiensten in onze dagen al meer en meer schijnen vergeten te worden. Over dit verschijnsel maakt hij zich kennelijk boos. Hij zegt: ‘'t Schijnt wel eenigermate te liggen in den geest des tijds, dat men te weinig de betrekking met het verledene aanhoudt en liever zich den schijn geeft van in eene geheel nieuwe richting zich te bewegen en tot geheel nieuwe, door vroeger onderzoek niet ontdekte, waarheden gekomen te zijn.’ Bedrieg ik mij niet, dan heeft hier zijne eerbiedwaardige ingenomenheid met den leermeester hem een min gelukkigen trek gespeeld. Seria serio tractanda sunt. Welke nieuwe waarheid is door Schröder op het gebied der wijsbegeerte aan het licht gebracht? Volgens de aanwijzing van Douwes, hebben wij hier te doen met het grondbeginsel van Schröder's geheele wijsbegeerte. Dit grondbeginsel is: ‘Er bestaat voor den mensch, nevens afgeleide, ook <hi rend="i">onmidellijke</hi> waarheid, d.i. zulke waarheid, die uitsluitend haren grond vindt in de duidelijke en bepaalde uitspraak der bewustheid; niet der bewustheid van den een of anderen oordeelenden persoon, maar der menschelijke bewustheid, d.i. van elken mensch, die gezond van ziel en lichaam is.’ Is hiermede eigenlijk iets nieuws ge-<pb n="14"/>zegd? Is dit niet in substantie hetzelfde als het Cartesiaansche: ‘Cogito, ergo sum’? - Uit het menschelijk bewustzijn worden vervolgens zes grondwaarheden, d.w.z. <hi rend="i">onmiddellijke</hi> waarheden, opgediept. Is dan het bewustzijn een <hi rend="i">bron</hi> van kennis? Is dit niet een feitelijk terugkeeren tot de <hi rend="i">ideae innatae</hi> van Descartes, al verwerpt men de Cartesiaansche uitdrukking? - Had Schröder willen zeggen of werkelijk gezegd, dat het bewustzijn voor den mensch het <hi rend="i">medium</hi> van alle mogelijke kennis is, en dat dus op wijsgeerig gebied alles als schepping der phantasie is af te wijzen
wat niet onder de controle van het bewustzijn valt; b.v. de monadenleer van Herbart; het geheele, ook nog door R.H. Lotze in bescherming genomen, dualisme van lichaam en ziel, enz.: dan zou hij zeker iets gezegd hebben dat reeds ligt opgesloten in het Leibnitziaansche: Nihil est in intellectu, quod non fuerit in sensu, nisi ipse intellectus; maar dan had hij misschien aanleiding gevonden tot een dieper psychologisch onderzoek omtrent de natuur en de werking van het menschelijk bewustzijn. In de eerste plaats moet niet vergeten worden, dat het ‘ik ben’ niet een <hi rend="i">uitspraak</hi> van het bewustzijn is, maar <hi rend="i">het bewustzijn zelf</hi> voorgesteld in een formule. Daarbij wordt ons bewustzijn in zijne werking beheerscht door wetten, die in ons geheele menschelijk wezen haren grond vinden. Volgens die wetten gaat het te werk in het <hi rend="i">vormen</hi> van begrippen, maar de <hi rend="i">aard</hi> of het <hi rend="i">gehalte</hi> dier begrippen hangt samen met den staat van ontwikkeling, dien de mensch bereikt heeft. Eigenlijke grond- of onmiddellijke waarheden zijn er niet. Niets ontstaat, noch bestaat in den mensch op eigen hand. Onze begrippen vestigen zich in ons onder den invloed onzer omgeving, schoon altijd met die bijzondere wijziging, die uit ieders eigenaardige verhouding tot zijne omgeving voortvloeit: kortom, het <hi rend="i">milieu</hi>, waarin wij verkeeren, brengt ons bewustzijn in werking naar zijnen aard, maar overeenkomstig den staat onzer cultuur richten zich onze inzichten. Het is mogelijk, dat voor het bewustzijn van een geheel menschengeslacht het bestaan van spoken een onomstootelijke waarheid is.</p>
<p>Heeft Schröder dan iets bijzonders geleverd door zijne wijsgeerige methode? Hij gebruikt den wiskundigen, d.i. den synthetischen betoogtrant, en beveelt dien als den waren aan. Men trachte - volgens hem - (zooals de wiskundige zijne axiomata) grondwaarheden op te sporen, en, deze gevonden hebbende,
<pb n="15"/>daaruit op eene wettige, logische wijze andere waarheden af te leiden. - Aangezien ik het geloof aan zulke grondwaarheden mis, mis ik ook de vatbaarheid, om de hier voorgestelde methode, in zake der wijsbegeerte, te aanvaarden. Indien het - in het algemeen gezegd - de taak der wijsbegeerte is, al wat de ervaring oplevert, d.w.z. het heelal, voor zoover wij dit kennen, in zijnen samenhang als kosmos te leeren begrijpen, dan moet de wijsgeer heel wat <hi rend="i">analyseeren</hi>, alvorens hij tot eenige <hi rend="i">synthese</hi> kan overgaan.</p>
<p>Wat door D. wordt opgemerkt omtrent den geest, die onzen tijd schijnt te bezielen jegens het verledene, verdient in elk geval behartiging. De geschiedenis van den menschelijken geest is niet een samenstel van losse, op zich zelf staande verschijnselen, maar een organisch geheel, als de geschiedenis van 's menschen hoogere ontwikkeling.</p>
<lg type="poem">
<l>In 't <hi rend="i">verleden</hi> ligt het <hi rend="i">heden</hi>;</l>
<l>In het <hi rend="i">nu</hi> wat <hi rend="i">worden</hi> zal.</l></lg>
<p>Gelijk alles in de wereld innerlijk samenhangt, zoo bestaat er ook in het rijk der gedachten een ‘geistige Band,’ die ze al te zamen op zeker punt tot éen groote wereldgedachte vereenigt, tot eene - om de uitdrukking van Leibnitz te gebruiken - philosophia perennis. Nogtans begrijp ik niet, wat de opmerking van D. in het hier bedoelde geval beteekent. Zoo veel is wel zeker, dat Schröder <hi rend="i">in zijnen tijd</hi> veel gezegd en geschreven heeft, wat nog <hi rend="i">in onzen tijd</hi> de aandacht van allen vereischt, die in wijsgeerige studiën belang stellen. Tot zooverre sta ik geheel aan de zijde van Douwes. Maar overigens geloof ik, dat hij, in betrekking tot de wijsbegeerte als <hi rend="i">wetenschap</hi>, volkomen <hi rend="i">rem acu tetigit</hi>, toen hij vroeg: ‘Of hebben wellicht de vereerders van Schröder, al te zeer ingenomen met de beminnelijke persoonlijkheid van hunnen leermeester, hem te hoog verheven, door hem onder de wijsgeeren der negentiende eeuw eene eereplaats toe te kennen? Valt er wellicht, hoe verdienstelijk overigens de werkzaamheid van Schröder als hoogleeraar moge geweest zijn, uit de geschriften, die hij nagelaten heeft - van belang misschien in den tijd toen ze vervaardigd werden - niets of zeer weinig meer te leeren voor onze reeds veel verder gevorderde tweede helft dezer eeuw?’ Ik mag zoo spreken, <hi rend="i">vooreerst</hi>, omdat D. zich blijkbaar door zijnen leermeester heeft la-<pb n="16"/>ten afschrikken van persoonlijke kennismaking met de werken van Fichte, Schelling, Hegel, en daarbij even blijkbaar de hedendaagsche quaestiën aangaande monisme en determinisme (zie blz. 149 vlg. en 189) geen ernstige overweging waardig keurt; <hi rend="i">ten tweede</hi>, omdat hij zelf de zwakke zijde van Schröder, als wijsgeer, bloot legt. Op blz. 255 vlg. schrijft hij: ‘Wij meenen de wijsgeeren te mogen verdeelen in twee soorten of klassen; t.w. in
zulken, die door het opbouwen van een geheel nieuw stelsel, door het stichten van een nieuwe school of sekte zich in de geschiedenis der wijsbegeerte een beroemden naam verworven hebben, die in den ontwikkelingsgang der wijsgeerige denkbeelden krachtig ingegrepen, hun als 't ware een nieuwe richting gegeven en een nieuwe baan aangewezen hebben; en anderen, die, minder beroemd, maar dikwijls niet minder nuttig, schoon vaak in enger omschreven kring, gewerkt hebben. Deze laatsten, hoewel zij geen nieuwe stelsels aan de wereld verkondigd hebben, zijn daarom echter dikwijls niet minder zelfstandige denkers geweest, dan de anderen. Maar hunne groote verdienste bestaat daarin, dat zij de wijsbegeerte <hi rend="i">vruchtbaar</hi> hebben gemaakt voor het <hi rend="i">leven</hi>. Op hunne leerlingen hebben zij grooten invloed gehad, niet door hen tot aanhangers van eenige sekte te maken, maar door hen tot nadenken en tot zelfdenken te helpen en tot zelfstandige, wijsgeerige beoefenaars der verschillende wetenschappen te vormen. Tot deze soort van mannen meenen wij te moeten brengen:.....onder de Nederlanders......onzen Schröder.’ Zelfstandig denker, of ook wijsgeerig beoefenaar van eenige wetenschap, is nog niet = wijsgeer, in den eigenlijken zin des woords. Bedoelt de wijsbegeerte de kennis van het heelal als kosmos; mag, ja moet men dus van den wijsgeer in de eerste plaats eene wereldbeschouwing verwachten: bij Schröder is, voor zoover ik weet, iets van dien aard niet te vinden.</p>
<p>D. legt er nadruk op, dat de wijsgeeren van de tweede soort de philosophie vruchtbaar maken voor het leven: dezen bezitten dus, volgens hem, uit een practisch oogpunt beschouwd eene verdienste, welke de wijsgeeren van de eerste soort missen. - Waarlijk? Hegel, b.v. zal zeker wel tot de laatst genoemden behooren: weet de heer Douwes, welk eenen invloed diens wijsbegeerte heeft uitgeoefend, op de natuurphilosophie, in den persoon van K.H. Schultz-Schultzenstein, op de rechtsgeleerdheid, in Gans en Henning, op de aesthetiek, in Fr. Th. Vischer, op de
<pb n="17"/>theologie, in Daub, Strauss, Vatke, Baur, op de behandeling van de geschiedenis der philosophie, in Kuno Fischer, Feuerbach, Erdmann? - Ik voor mij kan aan die zorg voor een practisch doel van het beoefenen der wijsbegeerte niet veel waarde hechten. Met C. Hebler zeg ik: ‘Gesetzt, die Philosophie sei zu keinem praktischen Zwecke nütze, darum könnte sie doch etwas nütze sein. Sie ist freilich nicht ein Selbstzweck in dem Sinne, als ob der Mensch ein blosses Mittel wäre, um ihr, man sicht nicht weshalb, zum Dasein zu verhelfen, ohne dass sie ein wahrhaft menschliches Bedürfniss befriedigte. Aber das Bedürfniss, welches durch sie gestillt wird, braucht nicht eben ein praktisches im gewöhnlichen Sinne dieses Wortes zu sein; es ist vielmehr das Bedürfniss des Philosophirens selbst; wer dieses empfindet, wird ja wohl auch nichts Praktischeres thun können, als zu philosophiren.’ Plato heet vrij algemeen een zeer onpractisch philosoof, en toch weet de geschiedenis geen veroveraar noch wetgever te vermelden, die op het nageslacht zulk een duurzamen invloed heeft uitgeoefend als deze idealist.</p>
<p>Was Schröder misschien in de eerste plaats wis- en natuurkundige, en daarna wijsgeer? Ik durf het niet beslissen. In elk geval was hij een man van groote verdiensten. Dit bewijst het boek van den heer Douwes duidelijk genoeg.</p>
<p>W. <hi rend="sc">Scheffer</hi>.</p>
<q rend="bq">Dr. L.W.E. RAUWENHOFF. De actualiteits-politiek van de Synode der Ned. Herv kerk in het jaar 1870. - Leiden, S.C. van Doesburgh 1870.</q>
<q rend="bq">Dr. J.J. PRINS, Het besluit der Synode van 1870, betrekkelijk de doopsformule, uit hare handelingen toegelicht, Leiden, S.C. van Doesburgh, 1870.</q>
<p>Prof. Rauwenhoff opende zijne collegies met een toespraak, waarin de verklaring der Synode betreffende de doopsformule zeer ongunstig beoordeeld wordt.</p>
<p>Tot de uitgave daarvan ging hij niet zonder aarzeling over. ‘Het is mij,’ schrijft hij, ‘onaangenaam, openlijk een afkeuring uit te spreken over een daad, waarvan ik verzekerd ben, dat zij uit een goede bedoeling is voortgekomen. Onder de le-<pb n="18"/>den der Synode van 1870 zijn mannen, met wie ik persoonlijk bekend en bevriend ben, en van wie ik weet, dat zij in gemoede meenden, in het belang der kerk zóó te mogen en te moeten handelen,’ enz.</p>
<p>Toch besloot dr. R. tot de uitgave, door de overweging gedrongen, dat het besluit der Synode als eene zegepraal der moderne richting wordt beschouwd; eene opvatting, waaraan de modernen door hun stilzwijgen geen voedsel mogen geven.</p>
<p>We verblijden ons, na de lezing dezer toespraak, dat dr. R. aan zijne aarzeling een einde heeft gemaakt door de uitgave zijner rede. Niet alleen de keurigheid en helderheid van den stijl, waarin ze geschreven is, zijn oorzaak dezer blijdschap. Het door hem daarin uitgesproken oordeel over de Synodale verklaring achten we volkomen juist en dat dit oordeel op deze wijze, van moderne zijde openlijk is uitgesproken is iets, waarvoor we den schrijver dankbaar zijn. Eene inhoudsopgave moge hen, die deze rede nog niet lazen, dringen van haar kennis te nemen.</p>
<p>Nadat dr. Rauwenhoff met een enkel woord heeft gesproken over den oorlog, die het jaar 1870 maakt tot een tijd, waarin met tranen wordt gezaaid, en zijn afkeurend oordeel over Napoleons actualiteits-politiek heeft gemotiveerd, gaat hij tot de behandeling van de Synodale verklaring over.</p>
<p>Belangrijk noemt hij de quaestie, die door de Synode in hare zomervergadering moest behandeld worden. ‘Den vreemden toeschouwer, die allicht, bij de gedachte aan de andere vraagstukken, die gelijktijdig met vuur en staal werden bepleit, mocht meesmuilen over dezen storm in een glas water’ antwoordt hij: als men nu eenmaal tot de bewoners, zij het dan ook tot de microscopische bewoners, van dat glas water behoort, dan heeft men wel zooveel last van elken schok waaraan een onvoorzichtige hand het blootstelt, als van al het geloei der groote zee daarbuiten.’</p>
<p>In die belangrijke quaestie heeft, naar Dr. R.'s. gevoelen, de Synode in plaats van beginselen, actualiteits politiek gevolgd. De juistheid van dit oordeel tracht hij te bewijzen en bewijst hij, naar we meenen, in het vervolg zijner toespraak.</p>
<p>Hij vangt aan met aan te toonen, hoe allerzonderlingst een lichaam de Synode is met hare hoogste wetgevende, rechtsprekende en besturende macht in dat ééne lichaam vereenigd. Door
<pb n="19"/>al die attributen en machten wordt ze zwak, uiterst zwak. Ze mengt ze dooreen en berooft daardoor elk attribuut van zijn eigenaardig karakter. Dit bleek vooral in de wijze, waarop de Synode in 1868 de doopsformule-quaestie behandelde. Als wetgevend lichaam wilde ze in deze niet optreden; als rechtsprekende kon ze dat niet doen en als besturende macht gaf zij eene verklaring, waaraan men niets heeft, Was die verklaring eene vermomde legislatieve daad, dan wilde zij langs een anderen dan den wettigen weg, eene wetsbepaling vaststellen. Was ze dit niet, dan was ze niets meer dan eene mededeeling van de particuliere zienswijze der Synodale Heeren, welke men voor notificatie kan aannemen, zonder, indien dit beter voorkomt, zich er aan te storen.</p>
<p>‘Eene Synode nu,’ zoo oordeelt Dr. R., die bevelen geeft in den vorm van afkeuringen en betuigingen, waarom niemand zich behoeft te bekommeren, werpt hare waardigheid weg.’</p>
<p>In 1869, zoo wordt vervolgens gezegd, had de orthodoxe partij in den hoogleeraar Doedes een handig advocaat, maar toonde zij niet den moed van hare overtuiging te bezitten. Zij stelde de invoering van het verplicht gebruik der doopsformule voor als louter eene zaak van goede orde, in plaats van rondweg te erkennen, dat haar beginsel haar verbood een doop zonder die formule voor wettig aan te nemen. De orthodoxie had toen de meerderheid en de Synode nam de bekende aanvulling van art. 14 van het reglement voor de kerkeraden voorloopig aan.</p>
<p>De Synode van 1870 vond een tal van adressen, daaronder ook van modernen, ‘die het noodig gerekend hadden den sluier op te lichten van de naïeveteit waaarmede van de andere zijde gedurig werd beweerd, dat, als zij geen bezwaar hadden tegen het gebruik der formule, het hun ook onverschillig moest zijn of dat gebruik verplichtend werd,’ en wezen op het gevaar, ‘dat, als deze eerste poging gelukt was, het niet lang meer zou duren, of het ideaal van de kerkrechtelijke uitdrijving der modernen zou zijn bereikt en de Ned. Herv. kerk in hare ontwikkeling zijn gestoord door een exclusief dogmatisme.’</p>
<p>‘De Synode van 1870 heeft zich niet meer aangesteld, alsof het maar eene onnoozele quaestie van goede orde was, die aan haar oordeel werd onderworpen. En zij besloot aan de voorloopig aangenomen aanvulling van art. 14 1<hi rend="sup">o</hi> Synodaal Reglement voor de kerkeraden geen verder gevolg te geven.</p>
<pb n="20"/>
<p>‘Toen wij nog niet anders kenden dan deze beslissing, hadden wij, schrijft Dr. R., alle reden om ons te verheugen, dat het kwaad, dat wij van de aanneming van het wetsontwerp vreesden, voor goed gekeerd was.’ R. toch zag daarin ‘opnieuw de verklaring der Synode, dat zij de vrije ontwikkeling des geestes door geen dogmatische banden wilde belemmeren.’ Geen andere beteekenis kon aan die beslissing worden gehecht. Er was alle reden om te vermoeden, dat de Synode thans zich op de hoogte ‘eener principieele behandeling zou stellen en zuiver een beginsel zou handhaven, welk dan ook, dat van vrijheid of dat van geloofsdwang.’</p>
<p>Eene bittere teleurstelling werd echter door den schrijver ondervonden, toen hij kennis verkreeg van de gronden, waarop de Synodale uitspraak rustte.</p>
<p>De vier consideratiën, die de Synode aan haar besluit doet voorafgaan, worden door Rauwenhoffs toespraak aan eene scherpe, maar, in ons oog, juiste kritiek onderworpen. In de laatste dezer consideratiën veroordeelt hij het, dat in plaats van het eenig punt in quaestie, het aanhanging wetsvoorstel, gesproken wordt van: ‘eene doopsbediening, die op eenigerlei wijze niet beantwoordt aan het christelijk karakter, de hooge beteekenis en het heilig doel dier plechtigheid.’ Het eenige, waarvan hier thans sprake moest zijn, is de vraag: ‘ontbreekt in de kerkelijke wetgeving de gelegenheid niet om repressief te werk te gaan tegen het gebruik eener andere formule bij den doop dan die van Matth. XXVIII’? De Synode zegt in deze consideratie, dat dit reeds door de wet verboden is, maar verzuimt te zeggen waar? in welk reglement? in welk artikel? Ware het der Synode hiermede ernst, ‘had zij werkelijk gemeend, dat eene doopsbediening met eene andere formule toch reeds onder het bereik der kerkelijke strafwet viel, dan had zij niets anders te doen gehad dan het artikel van de strafwet weder in herinnering te brengen en de zaak was finaal uitgeweest.’ ‘Zij noemde echter geen artikelen, omdat zij er niet zijn.</p>
<p>De eerste drie consideratiën geven, volgens R., het antwoord op deze twee vragen:</p>
<p>1e. Acht de Synode de predikanten verplicht om bij den doop de formule van Math. XXVIII te gebruiken?</p>
<p>2e. Acht zij het noodig, dat die verplichting door de wet uitdrukkelijk worde voorgeschreven?</p>
<pb n="21"/>
<p>Op de eerste vraag geeft zij een bevestigend, op de andere een ontkennend antwoord.</p>
<p>Wij kennen, zoo spreekt, volgens R., de Synode geen anderen doop dan met de gebruikelijke formule. Men doopt met haar of men doopt niet. Op dit punt mogen we aannemen dat de Synode van 1870 eenstemmig was met die van 1869. Waarom heeft zij dan niet, even als hare voorgangster, de verplichting om die formule te gebruiken in de wet opgenomen willen hebben? De consideratie voert geen ander motief aan, dan dat van opportuniteit. “Alle principieele beslissing van de zaak is buitengesloten. De eisch der orthodoxie is afgewezen. Waarom? Omdat de Synode niet kon toelaten, dat een nieuwe geloofsdwang de vrije ontwikkeling in de kerk zou belemmeren? Geen woord daarvan. Alleen, omdat er op het oogenblik nog niemand gevonden werd, tegen wien men, als die eisch ingewilligd was, een vervolging zou moeten instellen.”</p>
<p>“Heeft dan zoo, vraagt Dr. R. vervolgens, de synode niet het minste begrip gehad van de beteekenis der zaak die zij behandelde? Heeft zij niets vernomen van den ernst, waarmede de publieke opinie in de kerk die zoogenaamde quaestie van orde opvatte als een strijd van beginselen?” Zijn antwoord is: uit het rapport der commissie blijkt ten duidelijkste, dat zij dit wel degelijk gehad en vernomen heeft. Niettemin heeft zij de zuivere principieele opvatting zoeken te begraven onder allerlei opportuniteits- en actualiteits- en utiliteitsconsideratiën. Dit blijkt ook, volgens R., uit de in het rapport opgenoemde andere redenen, waarom de commissie de afwijzing met bijgaande verklaring boven de aanneming van het voorstel verkiest.</p>
<p>We staan hier, zegt de hoogleeraar, voor een raadsel. De Synode heeft geweten, dat zij niet slechts een bloote quaestie van orde had uit te maken, dat zij eene keuze moest doen tusschen twee beginselen. Ze deed dit echter niet. Waarom niet? De oplossing is volgens R., deze: één denkbeeld heeft in de Synode alles overstemd, dit: het bewaren van orde en eenheid in de kerk. De Synode is niet vrij geweest in haar oordeel. Om de orde en eenheid te bewaren, moest in de officieele verklaring, naast de erkenning van de volstrekte onschendbaarheid der doopsformule, de verwerping worden uitgesproken van een wetsvoorstel dat die formule voor schennis zocht te bewaren.</p>
<p>Die politiek keurt prof. Rauwenhoff ten sterkste af. De ortho-<pb n="22"/>doxie zal zich bij die verklaring niet rustig neerleggen. De kerkelijke zin der modernen krijgt bij dit nieuw bewijs van de beginselloosheid der kerk weer een gevoeligen schok. De rechtschapen bedoeling van de leden der Synode is niet op ééne Iijn te stellen met het onheilig streven van Napoleon, maar bij al het verschil in doel en middelen, is toch de Synodale politiek dezelfde als die van Napoleon en bedreigt zij het kerkelijk leven met soortgelijke ellende als die de fransche keizer over zijn ongelukkig volk heeft gebracht, demoralisatie en dissolutie. Het besluit der Synode is een daad van ongeloof. En welke gevolgen eene principieele behandeling en beslissing der quaestie ook zouden kunnen gehad hebben, dit staat vast, dat moedige trouw aan een zuiver beginsel nooit slechter uitkomst kan hebben, dan terzijdestelling van beginselen, uit vrees voor mogelijke pijnlijke gevolgen.’</p>
<p>Alzoo het oordeel van prof. Rauwenhoff over de verklaring, afgelegd door de Synode, betrekkelijk de voorloopig aangenomen aanvulling van art. 14, 1o reglement voor de kerkeraden.</p>
<p>&nbsp;</p>
<p>Ik heb het ongunstige oordeel van prof. Rauwenhoff juist genoemd. Ik deed dit niet zonder in de handelingen der Synode van het jaar 1870 te hebben onderzocht of er tegenover R.'s. ongunstig oordeel niet wat ter verdediging der <hi rend="i">Synodale verklaring</hi> valt te zeggen. Ter verdediging van de leden der <hi rend="i">Synode</hi> behoeft niets te worden gezegd. Rauwenhoff heeft te recht in zijn voorwoord herinnerd, dat zij in gemoede hebben gemeend, in het belang der kerk zóó te mogen en te moeten handelen. Zoo ze dwaalden, was het ‘eene eerlijke dwaling’ en ‘de tegenwoordige toestand der kerk kan zeer licht de meer conciliante naturen van kloeke handhaving van beginselen afschrikken.’-De Synode had een door en door moeilijke taak te vervullen en de Synode van 1870 was niet de eenige die dwalingen beging. Hoevelen dergenen, die met prof. R. instemmen, zouden als zij aan de Synodale tafel hadden gezeten, wellicht eveneens hebben gedwaald!</p>
<p>Maar is er nu voor de Synodale verklaring na lezing der Synodale handelingen niets te zeggen?</p>
<p>Ik geloof het niet. ‘Er staat hier, de adressen pro en contra bewijzen dit, een beginsel op het spel, te allen tijde in de
<pb n="23"/>hervormde kerk op den hoogsten prijs gesteld en waarmede niet getransigeerd mag worden.’ Zoo sprak de commissie in haar rapport. Ze oordeelde juist, het beginsel der leervrijheid stond op het spel. Sommige leden der Synode van 1869 hadden dit reeds gezegd en daarom tegen de voorloopige aanneming gestemd.</p>
<p>De adressen van moderne zijden hadden vooral ook om die reden de aanneming ontraden. De provinciale besturen van Gelderland en Noord-Holland hadden zich om die zelfde reden er tegen verklaard. Ook van orthodoxe zijde was erkend, dat dat dit beginsel op het spel stond; en dat men het gebruik der doopsformule voorschrijven moest, omdat daarin de leer der Drieëenheid wordt uitgesproken, is van hunne zijde beweerd. - ‘Geene transactie stellen wij u voor, maar eene bepaalde keus op daarbij aangevoerde gronden: geene dubbelzinnige verklaring, vatbaar voor meer dan ééne uitlegging, maar eene onbewimpelde aanwijzing van het standpunt, waarop de Synode, in overeenstemming met die van 1868, zich plaatste en, naar onze bescheiden meening, zich plaatsen moet.’ Zoo herhaalt het rapport.</p>
<p>Evendezelfde rapporteurs stellen voor, de voorloopig aangenomen aanvulling van art. 14 te verwerpen, en dragen mede eene verklaring voor, waaruit den leden der kerk blijken zal, op welke gronden die verwerping rust. Welnu, moest bij de belofte van geen transactie, geen dubbelzinnigheid, van onbewimpelde aanwijzing van het standpunt waarop de Synode zich plaatsen zou, dan niet een oordeel van de Synode over <hi rend="i">het beginsel (dat in deze quaestie) op het spel stond</hi> in de <hi rend="i">verklaring</hi>, in de consideratiën, waarom zij de aanvulling verwierp, worden gevonden? Op welk standpunt plaatste zich de Synode van 1870 tegenover dit beginsel, dat zoo als hare commissie zeide, te allen tijde in de hervormde kerk, op den hoogsten prijs wordt gesteld? Meent zij, dat het verbindend maken der doopsformule de leervrijheid <hi rend="i">niet</hi> beperken, het in de kerk steeds op prijsgestelde beginsel <hi rend="i">niet</hi> aantasten zou? 't Schijnt van niet. Verklaart zij dan: de synode mag op den weg van dwang, van het beletten van de vrije ontwikkeling des geestes door dogmatische banden, geen schrede zetten en verwerpt <hi rend="i">daarom</hi> de voorloopig aangenomen aanvulling? Er wordt in de verklaring, in de consideratiën geen enkel woord van gerept.</p>
<p>Een tweede vraag, die hier allezins moest besproken worden: heeft de Synode het recht om door aanneming van het verplicht
<pb n="24"/>gebruik der doopsformule van Matth. XXVIII, elken doop waarbij een andere formule gebruikt wordt voor onchristelijk te verklaren, zoo als de meerderheid dergenen, die de wetsaanvulling verlangden, beweerd hebben? - Ziet, prof. Prins heeft (Handelingen der Synode, bl. 167) als rapporteur der commissie het noodig geacht, vóór de eindstemming over de aanvulling nog de opmerking te maken, dat door de vaststelling van het wetsvoorstel over elke andere formule, door de apostelen gebezigd, de staf zou worden gebroken.’ Welnu, lezen we in de consideratiën: de Synode (in deze eenstemming met vele hervormde kerkleeraren uit vroegeren en lateren tijd) meent zich niet gerechtigd over elke andere formule, door de apostelen gebruikt, den staf te breken en de christelijkheid van den doop afhankelijk te stellen van het gebruik van de formule in Matth. XXVIII, en verwerpt <hi rend="i">daarom</hi> het wetsvoorstel? Men zou het hebben verwacht, maar er wordt geen woord van gerept.</p>
<p>Oordeelt dan de Synode dat, niettegenstaande andere formulen zelfs door apostelen zijn gebruikt, de doop, waarbij die van Matth. XXVIII is gebruikt, de <hi rend="i">alleen christelijke</hi> doop is? Prof. Rauwenhoff meent dit uit de consideratiën te kunnen opmaken. Men zou dat ook zoo denken als men leest: ‘overwegende <hi rend="i">vooreerst</hi>, dat, aangezien de Nederlandsche Hervormde kerk, van haren oorsprong af, <hi rend="i">geen anderen</hi> christelijken doop gekend heeft dan die op de ook thans nog meest gebruikelijke wijze geschiedt, eene nadere wetsbepaling daaromtrent in onze kerkelijke reglementen voor overbodig mag gehouden worden.’ Is dus, volgens de Synode, werkelijk de doop met die formule de alleen christelijke? Ja, zou er volgen, uit de eerste consideratie van eene verklaring, waarin, naar belofte, niets dubbelzinnigs, vatbaar voor meer dan ééne uitlegging zou voorkomen. - Waarom nam de Synode dan de aanvulling niet aan? - Omdat het <hi rend="i">van zelf spreekt</hi>, dat die formule de eenige is die den doop christelijk maakt? - En hoe daarmede weer te rijmen, wat prof. Prins, rapporteur der commissie vóór de stemming omtrent andere formulen, door apostelen gebruikt, had gezegd? - Men had beweerd, dat de wet niet uitdrukkelijk had gezegd, dat de formule Matth. XXVIII de eenige is die den doop christelijk maakt en daarom nadere wetsbepaling verzocht. - Dit is overbodig, wordt door de Synode geantwoord. - Zegt de wet het dan wel en duidelijk, waar zegt ze het dan? - Geen antwoord. - Geen
<pb n="25"/>wonder, dat de heer Douwes (syn. handelingen bl. 199) als amendement voorstelt in de eerste consideratie na de woorden: ‘geen anderen doop gekend heeft’ in te lasschen: ‘<hi rend="i">noch volgens hare reglementen, als wettig erkent</hi>.’ - En ziet dit amendement wordt verworpen. - Waarom? erkent de Synode dan wel dat <hi rend="i">volgens de reglementen</hi> een andere doop ook wettig kan zijn?-Ja of neen - zoo neen, waarom wordt dit dan niet in de consideratie opgenomen? Daardoor alleen toch kan waar worden, dat <hi rend="i">nadere</hi> wetsbepaling voor overbodig mag worden gehouden? - Zoo ja, dan moet dit de grond zijn der verwerping van het wetsvoorstel.</p>
<p>In de tweede consideratie lezen we, dat de willekeurige afwijkingen, waartegen voorziening bij de wet verlangd wordt, te weinige in getal en te onbeduidend zijn, om zulk eene nadere wetsbepaling te wettigen. Wat volgt daaruit? - Dat wanneer er meerdere en meer beduidende afwijkingen bekend waren de nadere wetsbepaling gewettigd zou wezen? - Maar, dan valt op eens de kracht van de eerste consideratie weg. Daar lazen we dat zulk eene nadere wetsbepaling <hi rend="i">in elk geval</hi> overbodig en dus niet gewettigd is, <hi rend="i">omdat de kerk geen anderen christelijken doop</hi> gekend heeft dan die op de thans meer gebruikelijke wijze geschiedt, dus met de gebruikelijke formule. Van <hi rend="i">willekeurige</hi> afwijkingen wordt gesproken. Wat zijn <hi rend="i">willekeurige</hi> afwijkingen? De Synode die eene ondubbelzinnige, voor geen tweëerlei uitlegging vatbare verklaring zou geven, had ons wel mogen inlichten wat ze met dit woord toch bedoelt. ‘Er (blz. 198) zijn afwijkingen mogelijk,’ zegt prof. Prins in zijne toelichting van het advies der commissie, die aan de doopsplechtigheid ‘niets van haar christelijk karakter ontnemen.’ Uitmuntend. Dus, wanneer ik nu eens doopte met een dier andere formulen welke door de apostelen zijn gebruikt, (iets waarop prof. Prins vroeger had gewezen) - dan zou ik toch wel met aan <hi rend="i">willekeurige</hi> afwijking schuldig staan en aan den doop zijn christelijk karakter niet ontnemen? - Maar hoe dan weer die eerste consideratie, dat de kerk geen anderen christelijken doop dan die op de thans meest gebruikelijke wijze geschiedt, heeft gekend en <hi rend="i">daarom</hi> eene nadere wetsbepaling overbodig is? Het schijnt wel dat de Synode, althans de commissie voor het rapport toch niet elke afwijking afkeurt en dat prof. Rauwenhoff zich bedriegt wanneer hij het volgende zegt: ‘Elders betuigt zij nog, dat willekeurige
<pb n="26"/>afwijkingen van de formule - hare verontwaardiging opwekken. Dit is dunkt mij duidelijk, wat haar verontwaardigt ‘niets meer of minder dan dat, is niet het ongepaste, het onheilige van zekere bepaalde afwijkingen, maar alleen reeds het feit, dat men afwijkt; dat is eene daad van willekeur en als zoodanig een misdrijf.’ En werkelijk is dat ook niet letterlijk zoo in het rapport gezegd. Daar (blz. 134) lezen we ‘die afwijkingen, <hi rend="i">indien zij naar waarheid alzoo geschied zijn als sommige willen</hi>, hetgeen nog betwijfeld mag worden, wekken onze verontwaardiging op.’ Intusschen de Synode laat ons in deze quaestie in het duister.</p>
<p>Wat de laatste consideratie betreft, heeft Rauwenhoff volkomen gelijk als hij zegt, dat er nu geen sprake was van ‘eene doopsbediening, die op eenigerlei wijze niet beantwoordt aan het christelijk karakter, de hooge beteekenis en het heilige doel dier plechtigheid; maar van de vraag, of het gebruik eener andere formule bij de wet verboden is of verboden moet worden. Zegt nu de Synode ‘het is door de wet verboden op eenigerlei wijze zoo de doop te bedienen, dat die niet beantwoordt aan het christelijk karakter, enz. der doopsplechtigheid;’ dan verzuimt zij juist te antwoorden op de vraag of het doopen met afwijking van de gewone formule op zich zelf reeds is: niet beantwoorden aan het christelijk karakter van den doop? Prof. Prins zegt (t.a. pl. blz. 199): ‘de laatste overweging wijst duidelijk genoeg op art. 3 van het reglement voor kerkelijk opzicht en tucht.’ Maar men had juist de aanvulling verlangd om te weten of het afwijken van de gebruikelijke formule behoort tot de in art. 3 aangeduide strafwaardige zonden, nl. ‘onchristelijken wandel, openbaren strijd met den geest en de beginselen van de belijdenis der hervormde kerk, verstoring van orde en rust en verzuim of vergrijp in de uitoefening van kerkelijke betrekkingen.’ Ja, zal men zeggen, daartoe behoort die afwijking, naar het gevoelen van genoemden rapporteur, want hij laat volgen: ‘waar de predikant in eenig opzicht, niet enkel door willekeurige afwijking van de doopsformule, maar op welke andere wijze ook, spreken of handelen mocht in openbaren strijd met den geest en de beginselen van de belijdenis der Hervormde kerk, daar is hij deswege onderworpen aan de kerkelijke tucht. - ‘Niet <hi rend="i">enkel door willekeurige afwijking van de doopsformule</hi>, maar op welke andere wijze ook.’ Derhalve afwijking van de doopsformule op zich zelve doet u
<pb n="27"/>reeds vallen in de termen der strafwet. - Maar, zoo straks lazen we: ‘in eene zaak als deze zijn afwijkingen mogelijk, die aan de plechtigheid niets van haar christelijk karakter ontnemen’ en ‘onwillekeurige en onbeduidende afwijkingen in een of ander opzicht komen niet in aanmerking.’ - Alzoo alleen <hi rend="i">willekeurige</hi> afwijkingen doen in de termen der strafwet vallen en de Synode die ook volstrekt niet bepaalt, welke afwijkingen willekeurig en beduidend zijn, heeft met hare verwijzing naar art. 3 v. reglement voor kerkelijk opzicht en tucht, volstrekt niet bewezen dat het afwijken van de formule op zich zelf reeds verboden en eene wetsbepaling overbodig is.</p>
<p>Maar, zal men antwoorden, eisch niet van de Synode, dat zij verklare en wettig vaststelle (zonder dit laatste hebben we aan hare verklaringen niet veel) welke afwijkingen wiilekeurig zijn. Dit kan ze immers niet doen. - We antwoorden: dit eischen we ook niet en daarom hadden we gaarne gezien, dat de Synode dit had uitgesproken en in dezen geest had gesproken: niet elke afwijking van de gewone doopsformule ontneemt aan den doop zijn christelijk karakter; voorts hebben we noch recht noch lust om door het verplichtend maken van het gebruik eener formule te zondigen tegen het vrijheidsbeginsel, in de herv. kerk van ouds zoo op prijs gesteld en dit haar levensbeginsel in gevaar te brengen: derhalve we mogen van onze wetgevende macht geen gebruik maken om een bepaling of aanvulling te dezer zake vast te stellen. Alzoo we verwerpen de voorloopig aangenomen aanvulling, als in strijd met den geest en de beginselen der Ned. herv. kerk en omdat door het vaststellen van haar (om met prof. Prins te spreken) over elke andere formule door de apostelen gebezigd, de staf zou worden gebroken. Wijkt iemand af op eene wijze waarvan men meent, dat zij aan den doop zijn christelijk karakter ontneemt, dan klage men hem aan bij het bevoegd kerkelijk bestuur, dat uitmake of hij gezondigd en welke straf hij verdiend heeft. In geval van appél of cassatie zal de Synode, als ze daartoe geroepen is, in hare rechtsprekende macht, over elk bepaald geval telkens van nieuws hebben uit te maken of het christelijk karakter aan den doop is ontnomen, of hij die het deed in de termen der strafwet viel en hoe zwaar zijne straf moet wezen.</p>
<p>Zoo handelt men in elk ander geval, zoo doet men ook hier. Aldus is de orde in onze kerk.</p>
<pb n="28"/>
<p>Zoo had men geweten wat de synode wilde. Zoo was de quaestie principieel uitgemaakt en tevens, zoo noodig, de wettelijke weg herinnerd aan diegenen die geroepen zijn om voor het bedienen van doop en avondmaal te waken, opdat deze aan hun doel beantwoorden en tot de meeste stichting der gemeente verstrekken. (Art. 14 reglement voor de kerkeraden.) Aan den bijzonderen kerkeraad nu is dit opgedragen.</p>
<p>Intusschen geef ik, bij het gevoel mijner onbedrevenheid in de kerkelijke jurisdictie, gaarne dit gevoelen voor beter. Ik hoorde dat men bij de niet-kerkelijke rechtspleging zoo pleegde te handelen, dat b.v. de rechtbanken, provinciale hoven en de hooge raad niet zoo maar op adressen hun gevoelen omtrent strafrechtszaken zoo eens doen hooren, maar in elk speciaal geval, als er een aanklacht is ingediend, speciaal beslissen. Dezen weg had meende ik de synode, als rechtsprekende macht te volgen. Dwaal ik misschien met eene volkomen dwaling in deze: hieruit volgt niet, dat de door de synode gegeven verklaring geen dwaling van de zijde der synode bevat. Voor haar besluit ben ik hoogst dankbaar, door hare consideratiën zeer weinig voldaan Daarom behoor ik tot die geestverwanten van prof. Rauwenhoff, die met zijne overtuiging in deze instemmen, al heb ik, als hij, voor de leden der synode, die ik de eer heb te kennen, evenzeer alle achting.</p>
<p>&nbsp;</p>
<p>Prof. Rauwenhoff deelde zijn gevoelen mede aan de studenten in de godgeleerdheid in Leiden, in het diep besef, dat ook zij zullen worden geroepen mede te werken, om waarheid in de belijdenis, waarheid in het gemeenteleven, waarheid in den kerkelijken strijd te doen komen in onze kerk. Wat nu de quaestie der doopsformule betreft, ik geloof, dat ze weêr ter sprake en op de Synodale tafel zal komen, nog vóór dat één van deze zijne geestelijke zonen in de Synode zal geroepen worden om te verwerpen het kwade en te verkiezen het goede. Mogelijk komt ze in 1871 reeds weêr ter sprake, want afgedaan schijnt ze niet. Misschien wordt prof. Rauwenhoff dan wel afgevaardigd om de Synode van advies te dienen. In dit geval hopen wij, dat hij zóó adviseere en zijn advies zoo veel gehoor vinde, dat de quaestie dan duidelijk uitgemaakt worde en de vrijheid in onze kerk blijve gehandhaafd. Ik twijfel niet of zulk een uitkomst zou
<pb n="29"/>tot vreugde zijn van al de professoren in de godgeleerdheid die te Leiden alle hunne studenten in de vrije theologische wetenschap onderwijzen en trachten opteleiden tot vrijzinnige leeraars in de vrije protestantsche kerk.</p>
<p>&nbsp;</p>
<p>De toespraak van prof. J.J. Prins kwam mij eerst in handen, nadat ik mijn verslag en beoordeeling van prof. Rauwenhoffs rede aan de Redactie der Vad. Letteroefeningen had toegezonden. Aangenaam is het mij, dat deze laatste mij in staat stelt in haar tijdschrift ook mijn oordeel over de verdediging van de synode door prof. Prins uit te spreken. Ik kan hiermede toonen, dat ik aan de op den titel vermelde uitnoodiging: ‘audi et alteram partem’ voldeed.</p>
<p>De verdediging of toelichting in de toespraak van prof Prins komt, meen ik, op het volgende neer. Dat de synode wordt veroordeeld is gevolg van schromelijk misverstand. Maar dit misverstand komt grootendeels voor rekening der synode. Haar besluit en hare verklaring missen in zich zelve de vereischte duidelijkheid. En ‘de vier overwegingen, in de verklaring opgenomen, vermelden niet zoozeer de gronden waarop het genomen besluit tot verwerping van de aanhangige wetsbepaling rust, als wel datgene, wat de Synode verlangt, dat bij dat besluit in aanmerking zal genomen worden’. Zoo spreekt prof. Prins in eene mededeeling die aan zijne toespraak voorafgaat.</p>
<p>In die toespraak zelve wordt gezegd, dat des sprekers rechtvaardiging van hetgeen door de Synode is geschied voornamelijk zal bestaan in meer of minder uitvoerige mededeelingen uit de Handelingen van dat college. Na een woord tot verdediging van de Synode en hare attributen, waarover Rauwenhoff in het begin zijner rede een ongunstig oordeel had uitgesproken en na eene verwijzing naar de bekende brochure van prof. Scholten, waarbij de handelwijze van de Synode van 1868 door dezen wordt verdedigd, gaat dr. Prins over tot bespreking van het besluit in zake der doopsformule, genomen door de Synode van 1870. Deze heeft de voorloopig aangenomen wetsbepaling tot verplicht gebruik dier formule ter zij gelegd. Wat beteekent dit feit? vraagt dr. Prins; ‘Moet het worden aangemerkt als eene oprechte handhaving van het beginsel der vrijheid, tot
<pb n="30"/>dusver gehuldigd in de Nederlandsche Hervormde kerk, of wel als eene schijnbare concessie aan de Modernen, onmiddellijk daarop blijkens de daarbij toegevoegde Verklaring weer teruggenomen? Deze laatste voorstelling is die van prof. Rauwenhoff’......Die voorstelling van R. is volgens prof. Prins ongegrond en onwaar. Dit zal uit de handelingen der Synode onwedersprekelijk blijken. <hi rend="i">Vooreerst</hi> toch ziet men daar, dat de afstemming der wetsbepaling is geschied onafhankelijk van de later daaraan toegevoegde verklaring. <hi rend="i">Ten andere</hi> leest men daar, dat bij <hi rend="i">alle</hi> leden, die zich tegen de vaststelling van het wetsontwerp verklaarden, <hi rend="i">allermeest</hi> het bezwaar woog, dat zij daarmede hunne vrijheid en die hunner medebroeders in de bediening zouden prijsgeven, dat ze het wettelijk verbindend maken der formule oefening achtten van gewetensdwang enz. ‘Men is, zegt dr. Prins, tot het standpunt van 1868 teruggekeerd en heeft de voorgestelde wetsbepaling, vooral om het vrijheidsbeginsel te handhaven, ter zijde gelegd.’ Maar men wilde, als de Synode van 1868, geen andere vrijheid dan met behoud der goede orde in de kerk en daarom moest men zich nader over het besluit verklaren, opdat het niet mocht worden opgevat als een vrijbrief voor alle mogelijke willekeur. ‘Eenparigheid, niet verkregen door den dwang der wet, maar door middel der ruiterlijk geproclameerde vrijheid, dit wenschte de meerderheid.’ De Synode legde het wettelijk voorschrift ter zijde in het vertrouwen op de goede gezindheid der leeraren, dat zij van de vrijheid, hun geschonken, geen ander gebruik zouden maken, dan met de stichting der gemeente en de handhaving der goede orde in de Nederlandsche hervormde kerk bestaanbaar is. Dit vertrouwen moest in eene openlijke verklaring worden uitgesproken.</p>
<p>En nu die verklaring. - Prof. Prins deelt mede, dat door de rapporteerende commissie oorspronkelijk eene andere, dan de later aangenomene voorgesteld is, en noemt de redenen waarom die later werd gewijzigd. Vervolgens citeert hij uit de Synodale handelingen hetgeen door hemzelven tot toelichting der thans aangenomene verklaring is gezegd en als authentieke opheldering mag worden aangemerkt, en tracht het bewijs te leveren dat Rauwenhoff de eerste en vierde consideratie heeft misverstaan, echter niet zonder te erkennen, dat het rapport, in verband met de eerste verklaring opgemaakt, tekortschoot om Rauwenhoff op een beteren weg te helpen.</p>
<pb n="31"/>
<p>Aan het einde der rede wordt gezegd, dat de aanvallen tegen de officieele verklaring der Synode nu meerendeels zijn weerlegd en, dat zij, in zoover dit niet het geval is, het gevolg zijn der miskenning van het conciliant standpunt, waarop de leden der Synode, bij de behandeling dezer twistzaak zich geplaatst hebben. Prof. Prins prijst de Synode om hare welgemeende poging tot verzoening en rekent die haar tot eere.</p>
<p>Ziedaar de toelichting van dr. J.J. Prins. Wie Rauwenhoffs toespraak las, leze ook deze rede.</p>
<p>Bij de aankondiging der rede van prof. Rauwenhoff heb ik gezegd, dat ik ook na inzage van de Handelingen der Synode mij niet in staat gevoelde de Synodale <hi rend="i">verklaring</hi> tegenover dr. R's veroordeeling te verdedigen. Ook door de lezing van de toelichting van Dr. Prins, ben ik niet overtuigd, dat het oordeel over die verklaring gunstig moet zijn. Ik schrijf met opzet: de Synodale <hi rend="i">verklaring</hi>. Het was ook om die verklaring, dat dr. R. de Synode veroordeelde. Wanneer Dr. Prins uit de handelingen der Synode citeert: ‘bij <hi rend="i">alle</hi> leden, die zich tegen de vaststelling van het wetsontwerp verklaren, weegt <hi rend="i">allermeest</hi> het bezwaar dat zij daarmede hunne vrijheid en die hunner medebroeders in de bediening zullen prijsgeven,’ enz; dan bewijst dit wel dat die leden voor zich bovenal om deze reden tegen het ter zijde gelegd wetsontwerp bezwaar hebben gehad, maar ten gunste van de verklaring, waarin dit motief volstrekt <hi rend="i">niet</hi> wordt genoemd en onder de consideratiën <hi rend="i">niet</hi> is opgenomen, bewijst dit niets. Dat genoemd motief - 't welk volgens dr. Prins het allermeest gewogen heeft - door een <hi rend="i">toevallig verzuim</hi> niet in de verklaring is, opgenomen, mag ik niet veronderstellen. Immers prof. Prins herinnert ons, dat de rapporteerende commissie oorspronkelijk eene andere verklaring aan de Synode heeft voorgesteld en dat in die oorspronkelijk voorgestelde verklaring onder de consideratiën deze woorden voorkwamen: <hi rend="i">ten derde</hi>........‘dat zij (de wetsbepaling) ook als maatregel van orde, in veler schatting het vijheidsbeginsel der Nederlandsche hervormd kerk, hetwelk haar levensbeginsel is, aantast en kwetst.’ In de door de Synode aangenomen, in hare ‘<hi rend="i">officieele</hi>’ verklaring leest men hiervan niets, alzoo moet met voorbedachte rade dit motief niet opgenomen zijn. Juist dit, dat de
beweegreden, die, blijkens de handelingen der Synode en de toelichting van dr. Prins, het <hi rend="i">allermeest</hi> heeft gegolden bij <hi rend="i">alle</hi> de
<pb n="32"/>leden, die tot het door de Synode genomen besluit hebben meegewerkt, met geen enkel woord in de officieele verklaring wordt genoemd, maakt de grief van dr. Rauwenhoff te meer gegrond. Het alles overheerschend motief wordt verzwegen en daarvoor worden in de plaats gesteld redenen, die aan geheel andere motieven doen denken. De lezer wordt in den waan gebracht, dat de Synode de wetsbepaling verwerpt, niet omdat zij haar kwetsend voor het vrijheidsbeginsel acht, neen, slechts omdat die <hi rend="i">overbodig</hi> is, daar toch de Nederlandsche hervormde kerk, naar het oordeel der Synode, geen anderen christelijken doop zou kennen dan die op de ook thans nog meest gebruikelijke wijze geschiedt en omdat de afwijkingen nog maar zoo weinig zijn; voorts omdat op eenparigheid in het gebruik der doopsformule wordt prijs gesteld en men onder de thans bestaande wetgeving tegen elke doopsbediening, die aan het christelijk karakter dier plechtigheid niet beantwoordt, in verzet kan komen. Zoo wordt juist in de officieele verklaring de quaestie van beginsel, die den strijd overheerschte niet aangeroerd: en worden motieven opgegeven, die, iets geheel anders zeggen, dan de erkenning van dat beginsel. De grief van Rauwenhoff tegen de <hi rend="i">officieele Synodale verklaring</hi> wordt dus door het door prof. Prins gegeven citaat uit de in de Synode gehouden discussiën, eer versterkt, dan weggenomen.</p>
<p>Een ander argument tot verdediging door prof. Prins aangehaald luidt aldus: ‘de afstemming der wetsbepaling is geschied onafhankelijk van de later daaraan toegevoegde verklaring.’ ‘De vier overwegingen in de verklaring opgenomen, vermelden niet zoozeer de gronden, waarop het genomen besluit tot verwerping der wetsbepaling rust, als wel datgene wat de Synode verlangt, dat bij dat besluit in aanmerking zal genomen worden. Kennelijk heeft zij daarmede meer het doel gehad, om de goede orde in de kerk te bevorderen, dan om haar besluit te rechtvaardigen.’</p>
<p>Het is goed, dat dit laatste wordt gezegd. Moesten toch de vier overwegingen de gronden, waarop het besluit is genomen aanwijzen, dan was wel zoo zonderling mogelijk de handelwijze der Synode, dat zij eerst het besluit nam en daarna de gronden voor dat besluit overwoog. Wat te denken van een wetgevend lichaam, dat eerst een wet aanneemt en daarna de gronden waarop die wet moet worden aangenomen, gaat over-<pb n="33"/>wegen? Intusschen de vraag, die hier alles afdoet, is deze: heeft de Synode gewild, dat de leden der kerk de in hare verklaring opgenomen vier <hi rend="i">overwegingen</hi> zouden aanzien voor de gronden, waarop zij haar besluit heeft genomen? M.a.w. Heeft zij willen geven eene <hi rend="i">verklaring</hi>, waaruit de leden der kerk het door haar genomen besluit zouden hebben te <hi rend="i">verklaren?</hi></p>
<p>Dat op deze vraag bevestigend moet geantwoord worden, schijnt allezins waarschijnlijk. En is dit zoo, dan is de Synode ook voor die verklaring, als behelzende de aanwijzing der gronden, waarop zij geacht wil worden haar besluit te doen rusten, aansprakelijk, dan moet hare handeling uit hare <hi rend="i">officieele verklaring</hi> worden beoordeeld. In dit geval geeft de mededeeling van prof. Prins: ‘de verklaring is na het besluit opgesteld, het besluit is onafhankelijk van haar genomen, de Synode heeft niet zoo zeer in hare overwegingen de gronden vermeld waarop haar besluit rust, als wel datgene, wat zij verlangt, dat bij dat besluit in aanmerking zal genomen worden,’ - tot verdediging der <hi rend="i">officieele verklaring</hi> niets.</p>
<p>Nu zijn er allezins redenen om te gelooven, dat de Synode wel degelijk bij het geven harer verklaring heeft gewild, dat de leden der kerk in de daarin vervatte overwegingen de <hi rend="i">gronden</hi> zou zien, waarop de Synode wil geacht worden haar besluit te hebben gebaseerd. Ik zal die redenen noemen:</p>
<list>
<label>1<hi rend="sup">o</hi>.</label><item>De rapporteerende commissie heeft voorgesteld de wetsbepaling te verwerpen, maar er reeds aanstonds den raad aan toegevoegd, (Hand. der Syn. blz. 132) dat daaraan zou gepaard gaan ‘eene openlijke verklaring, waardoor het terzijde leggen, zoo daartoe besloten wordt, niet enkel gerechtvaardigd, maar ook verzacht kan worden en tot eene in ons oog allezins bevredigende uitkomst leiden kan’. <hi rend="i">Niet enkel</hi> gerechtvaardigd - dat is toch zeer zeker <hi rend="i">ook</hi> gerechtvaardigd. - Dezelfde commissie zegt verder: ‘leggen wij die aanvulling niet ter zijde zonder ons daarbij openlijk te verklaren omtrent de beteekenis van die daad en van den zin, waarin wij haar wenschen opgevat te zien.’</item>
<label>2<hi rend="sup">o</hi>.</label><item>Na de voorlezing van het rapport heeft (Hand. der Synode bl. 136) de president met toestemming van de vergadering te dezer zake geheimhouding aan de leden der vergadering opgelegd, en wel tot zoolang als de zaak door haar geheel zou zijn afgedaan. De Synode heeft dus gewild, dat de leden der kerk haar besluit niet zouden vernemen, voor dat zij, in geval
<pb n="34"/>tot eene verklaring was besloten, het Synodaal besluit in het licht dier verklaring konden aanschouwen.</item>
<label>3<hi rend="sup">o</hi>.</label><item>De Synode heeft (Hand. der Synode blz. 201) besloten, dat hare officieele verklaring in de kerkelijke courant zou worden geplaatst, alsmede, dat het rapport der commissie met de verklaring zou worden gedrukt. Zij maakte dus haar verklaring openbaar, vóór dat de <hi rend="i">handelingen</hi> der Synode konden gedrukt worden en heeft mitsdien gewild, dat die verklaring <hi rend="i">uit haar zelve</hi> verklaard zou worden door de leden der kerk.</item>
<label>4<hi rend="sup">o</hi>.</label><item>De Synode heeft die verklaring aldus opgesteld:
<lb/>De algemeene Synode der Nederlandsche hervormde kerk, geroepen om, enz.
<lb/>gezien enz.
<lb/><hi rend="sc">overwegende</hi> vooreerst.......
<lb/><hi rend="sc">overwegende</hi> ten andere.....
<lb/><hi rend="sc">overwegende</hi> ten derde......
<lb/><hi rend="sc">overwegende</hi> eindelijk........
<lb/>heeft besloten, enz.</item></list>
<p>Wanneer ik niet <hi rend="spat">dwaal</hi>, dan is juist dit de vorm, die wanneer de <hi rend="i">gronden</hi> worden genoemd waarop een besluit genomen is, te allen tijde pleegt gebezigd te worden. Dit <hi rend="i">overwegende</hi> wijst op <hi rend="i">gronden</hi>, die tot het ‘heeft besloten’ leiden. Dit: vooreerst, ten andere, ten derde, eindelijk, moet het vermoeden wekken, dat <hi rend="i">alle</hi> gronden, welke tot het besluit hebben geleid, of althans <hi rend="i">alle</hi> gronden, die men den lezers van het besluit wil kenbaar maken, zijn aangegeven.</p>
<p>Maar, zegt wellicht iemand: de Synode is juist aan dien vorm gebonden, ook dan wanneer zij eigenlijk niet zoo zeer de gronden, waarop het besluit genomen is, wil opnoemen, maar eenvoudig wil vermelden datgene wat de Synode verlangt, dat bij dat besluit in aanmerking zal genomen worden. Hem antwoorden we: dat zou prof. Prins u niet toestemmen, want hij schrijft ‘tegenover de klacht enz.’ stel ik de opmerking, ‘dat zij (de Synode), naar den aard van het kerkelijk bestuur, zich niet meer dan volstrekt noodig is bedienen mag van de scherpe vormen, op burgerlijk terrein gebruikelijk.’ (Dr. J.J. Prins het besluit der Syn. bl. 11) Dit laatste maakt het vermoeden te meer gegrond, dat de Synode, door zich van dezen vorm te bedienen ook kennelijk heeft getoond te willen zeggen, wat met der daad door de uitdrukkingen, welke in dezen vorm voorkomen, wordt gezegd.</p>
<pb n="35"/>
<p>Alzoo meen ik, dat de Synode ten volle aansprakelijk blijft voor hare officieele verklaring, zooals die daar ligt, ook al is volkomen waar, wat prof. Prins zegt, dat haar besluit is genomen onafhankelijk van de verklaring en dat deze eerst daarna is opgesteld. <hi rend="i">Allereerst</hi> zelfs moet de handelwijze der Synode naar haar <hi rend="i">officieele</hi> en <hi rend="i">officieel afgekondigde</hi> verklaring worden beoordeeld. Alleen dan, wanneer de Synode officieel de verdediging van prof. Prins overneemt; alleen dan, wanneer zij officieel verklaart, dat hare officieele verklaring slechts in den vorm, slechts schijnbaar, niet werkelijk de gronden voor haar besluit aanwijst; alleen dan, wanneer zij zegt, wat in hare verklaring nu wordt gemist, dat de handhaving van het vrijheidsbeginsel de voornaamste, ook officieele, beweegreden tot en grond van haar besluit uitmaakt: alleen dan zijn de grieven door Rauwenhoff tegen haar ingebracht weggenomen.</p>
<p>En stel nu eens, dat de verklaring der Synode, uit haar zelve verklaard, bleek werkelijk te wezen wat, naar Dr. Prins gevoelen, de Synode van haar bedoelde te maken, nl. eene vermelding ‘van datgene, wat de Synode verlangt, dat bij dat besluit in aanmerking zal genomen worden’; stel eens, dat uit die verklaring zelve kennelijk bleek, dat de Synode ‘daarmede meer het doel heeft gehad, om de goede orde in de kerk te bevorderen, dan om haar besluit te rechtvaardigen;’ dan blijft men even gerechtigd tot de vraag: waarom wordt er in die verklaring niet gesproken van het krenkende, dat er voor het beginsel van vrijheid in de aanneming van het wetsvoorstel ligt? Waarom wordt daarin van het beginsel, dat naar de erkenning der Synode, bij de quaestie op het spel staat geen melding gemaakt? Is dit dan iets, dat de Synode niet wil, dat bij haar besluit in aanmerking wordt genomen? Is de openlijke erkenning van het goed recht der vrijheid in de Hervormde kerk (haar levensbeginsel nog wel) dan niet bevorderlijk aan het doel om de goede orde te handhaven? Nog eens, waarom daarvan geen woord, terwijl Dr. Prins (bl. 17) verklaart: ‘eenparigheid, niet verkregen door den dwang der wet, maar door middel der ruiterlijk geproclameerde vrijheid, dit wenscht de meerderheid.’ We vragen: zoo de meerderheid in de Synode dit wenschte, waarom heeft ze die vrijheid dan in hare officieele verklaring niet ruiterlijk geproclameerd? De gelegenheid was zoo schoon.</p>
<p>De toelichting van de verklaring door dr. Prins gegeven, die
<pb n="36"/>als hare authentieke opheldering mag aangemerkt worden, verzoent mij met haar niet. De eerste consideratie moge niet bepaaldelijk over de doopsformule handelen, maar over de doopsbediening in 't algemeen; dit neemt niet weg, dat in haar de doopsformule, zoo als prof. Prins erkent, mede begrepen is en dus in haar dit is te lezen: de Nederlandsche Hervormde kerk heeft geen anderen doop van haar oorsprong af, gekend, dan die met de gebruikelijke doopsformule en daarom is eene nadere wetsbepaling overbodig. Ze geeft dus wel degelijk aanleiding tot Rauwenhoffs ongunstig oordeel. Wanneer we verder lezen bl. 20: ‘ieder weet, ook zonder dat deze plechtigheid tot in bijzonderheden nader beschreven is, wat men bedoelt, als er sprake is van den christelijken doop, en juist omdat ieder dit weet, is zoodanige nadere beschrijving, overbodig geweest;’ dan herinneren wij; dat er duizenden niet weten, dat een doop met eene andere dan de gebruikelijke formule of met eene wijziging daarin christelijke doop is, terwijl wederom duizenden met prof. Prins weten, dat te beweren: alleen de doop met de gebruikelijke formule is de christelijke, gelijk staat met den staf te breken over elke andere formule door de apostelen gebruikt. De strijdvraag was juist deze: is de doop met de formule Matth. XXVIII de eenig christelijke?</p>
<p>Ik eindig hier mijn verslag en mijne beoordeeling der toelichting van Dr. Prins. Waarom ik met de Synodale verklaring ook na het lezen dier toelichting evenmin vrede heb, als ik die vóór die lezing had, hoop ik voldoende te hebben gemotiveerd. Gaarne spreek ik thans mijn geloof uit aan de goede bedoeling der Synode en aan die van Dr. Prins, ook bij deze toelichting. Ook geloof ik, dat hij tot verdediging van genoemd college heeft gedaan wat hij kon; niet minder dat hij gemeend heeft de zaak der vrijheid en die der goede orde beiden te dienen, door zijn in de Synode gegeven advies en door zijne thans gegeven toelichting. En ik mag na de <hi rend="i">argumenten</hi> die ik tegen de Synodale verklaring heb aangevoerd, vertrouwen dat prof. Prins op mij niet zal toepassen de woorden uit zijne rede: ‘De ultra's aan beide zijden zijn niet tevreden en geven aan hunne ontevredenheid openlijk lucht. Partijschap schijnt hen te verhinderen, om de handelwijze der Synode met billijkheid te beoordeelen.’ bl. 6. -</p>
<p>&nbsp;</p>
<p><hi rend="spat">Wormerveer</hi>.</p>
<p>W. <hi rend="sc">de Meijïer</hi>.</p></div>
<div type="section">
<pb n="37"/>
<head rend="h4">III. Wiskunde.</head>
<q rend="bq">LEERBOEK DER VLAKKE MEETKUNDE, door J. <hi rend="sc">Versluijs</hi>, Leeraar aan de Rijks Hoogere Burgerschool te Groningen. - Groningen. - 1869. - J.B. Wolters. VIII en 200 bladz. 8<hi rend="sup">o</hi>. Prijs ƒ 1.25.</q>
<q rend="bq">BEREKENING DER INHOUDEN VAN VLAKKEN EN LIGCHAMEN, voornamelijk ten dienste van jongelieden, die zich voor het examen ter verkrijging van een getuigschrift als geexamineerd stuurman trachten te bekwamen, door A.J. <hi rend="sc">Leijer</hi>, Onderwijzer in de Wis- en Zeevaartkunde te Helder. - Helder, L.A. Laureij. 1869. IV en 76 bladz. 8<hi rend="sup">o</hi> met twee uitslaande platen.</q>
<p>De heer Versluijs zegt, dat ‘het aantal leerboeken over vlakke meetkunde ongetwijfeld vrij groot is, en hij dat aantal niet wil vermeerderen zonder zulks te rechtvaardigen.’</p>
<p>‘In de eerste plaats zijn de <hi rend="i">axioma's</hi>, waarop de meetkunde berust, hier scherper aangewezen, dan men gewoon is, dat te doen.’ Behalve die, welke reeds in de rekenkunde worden gebruikt, - de zoogenaamde algemeene, - neemt hij vier meetkundige axioma's aan. Het eerste (§ 4) luidt dus: ‘Een of twee punten zijn in 't algemeen onvoldoende om den stand van een meetkundig figuur vast te stellen’ (zie Houel, Essai d'une exposition rationelle des principes fondamentanx de la géométrie élémentaire). Daarop volgt dadelijk het tweede (§ 5): ‘Door elke twee punten kan men altijd een lijn laten gaan, die zich naar twee kanten onbepaald ver kan uitstrekken, en waarvan geen enkel punt van plaats verandert, als men de lijn om die twee punten laat wentelen’. Iets verder (§ 10) volgt het derde: ‘Er bestaat een vlak, hetwelk de eigenschap bezit dat eene rechte lijn, die er twee punten mede gemeen heeft, er geheel in valt.’ Beide axioma's zijn reeds van Euclides. Later vindt men (§ 31) als vierde axioma: ‘Door een punt buiten een lijn kan maar een lijn getrokken worden, die met de eerste evenwijdig is.’ Men weet, dat dit een der axioma's is, die bij de theorie der evenwijdige lijnen gebruikt wordt.</p>
<p>Door deze axioma's zijn nu enkele der moeilijkheden weggeno-<pb n="38"/>men, die bij de grondslagen der meetkunde voorkomen. Niet zoo gelukkig is de Schr. geweest bij den hoek. In § 16 heet het: ‘De figuur, die ontstaat als twee lijnen elkaar ontmoeten, noemt men een <hi rend="i">hoek</hi>.’ Wat hier het woord ‘figuur’ beteekent, - dat dikwijls door den schrijver in verschillenden zin wordt gebezigd, - blijft evenwel onbeslist. En dan is hij ook genoodzaakt in § 18 te schrijven: ‘Men <hi rend="spat">zegt</hi>, dat twee hoeken <hi rend="i">even groot</hi> of gelijk zijn, als enz.’ (niet zij <hi rend="spat">zijn</hi> even groot of gelijk, als: enz.); en verder: ‘Men <hi rend="spat">zegt</hi>, dat een hoek <hi rend="i">grooter</hi> is dan enz.’ (niet: een hoek is grooter dan enz.) Gelukkig is nu in de meetkunde het begrip van <hi rend="i">even groot</hi> en <hi rend="i">grooter</hi> niet zoo zwevend en onbepaald, als het hier voorkomt.</p>
<p>Ditzelfde gebrek vind Ref. tot zijne verwondering bij de bepaling van <hi rend="spat">gelijk</hi>- <hi rend="spat">en gelijkvormig</hi> bij drie- en veelhoeken. In § 47 staat: ‘Twee driehoeken <hi rend="spat">heeten</hi> <hi rend="i">gelijk en gelijkvormig</hi>, als enz.’; in § 102: ‘Twee veelhoeken <hi rend="spat">heeten</hi> <hi rend="i">gelijk- en gelijkvormig</hi>, als enz.’ Waarom niet <hi rend="spat">zijn</hi> in plaats van <hi rend="spat">heeten</hi>. Bij deze bepalingen van gelijk- en gelijkvormigheid is van het hoofdbegrip: dat zij elkander kunnen bedekken, dat zij congruent zijn, geen sprake. Bij de driehoeken heet het daarvoor: ‘als de zijden en hoeken van den eenen driehoek gelijk zijn aan die van den anderen’ welke bepaling drie gelijkheden te veel bevat. Evenzoo is bij de veelhoeken als bepaling aangegeven het bestaan uit gelijk- en gelijkvormige driehoeken, ‘die op dezelfde wijze aan elkaar sluiten,’ dat eene <hi rend="spat">eigenschap</hi> is, niet eene <hi rend="spat">bepaling</hi>. Van <hi rend="spat">gelijk</hi>- en <hi rend="spat">gelijkvormigheid bij tegenoverstand</hi> wordt niet gesproken.</p>
<p>Ook de bepaling van <hi rend="spat">gelijkvormigheid</hi> van drie- en veelhoeken sluiten niet aan een. Zegt men in § 120 ‘Twee driehoeken, wier zijden twee aan twee evenredig zijn, <hi rend="spat">noemt</hi> men <hi rend="i">gelijkvormig</hi>’ (waarom niet zijn enz.); dan behoorde ook § 143 diensvolgens te steunen op de evenredigheid van zijden en diagonalen bijv.; niet zooals nu: op het aaneensluiten van gelijkvormige driehoeken. Dit zwevende in de bepalingen, zonder zich aan een vasten oordeelkundigen gang te houden, is paedagogisch en dus ook wetenschappelijk eene groote fout.</p>
<p>De verdeeling is aldus:</p>
<p>Inleiding (§ 1-3), lijnen (§ 4-9), vlakken (§ 10-14), de cirkel (§ 15), hoeken (§ 16-27). [Hierbij behooren van de vraagstukken op bladz. 174-197, No. 1-9]: evenwijdige lijnen
<pb n="39"/>(§ 28-35) eenvoudigste eigenschappen van driehoeken (§ 36-46), [hierbij de vraagstukken No. 10-26] gelijk- en gelijkvormigheid der driehoeken (§ 47-55), en toepassingen van de eenvoudigste eigenschappen en de gelijk- en gelijkvormigheid der driehoeken (§ 56-67); [voor beide punten vraagstukken No. 27-43] werkstukken (§ 68-82), [hierbij de vraagstukken No. 44-60]: de eenvoudigste eigenschappen der veelhoeken (§ 83-89), parallelogrammen en trapeziums (§ 90-101), gelijk- en gelijkvormigheid der veelhoeken (§ 102-108); [bij de drie laatste punten de vraagstukken No. 61-89], verhouding (§ 109-113), evenredigheid van lijnen (§ 114-119), werkstukken (§ 120-122), [bij de twee punten de vraagst. No. 90-100], gelijkvormigheid der driehoeken (§ 123-129), [hierbij de vraagstukken No. 101-111], de limieten [waarom niet <hi rend="spat">grenzen</hi>?] en de bewerkingen met onmeetbare getallen (§ 130-135) [dit stuk, dat in het voorbericht tot rechtvaardiging van dit boekje wordt aangehaald, schijnt in de rekenkunde en niet in de meetkunde te huis te behooren: bovendien zoude de aangewezen plaats daarvoor zijn na § 119]; betrekkingen tusschen lijnen in een driehoek (§ 136-142), [hierbij de vraagstukken No. 112-126]: gelijkvormigheid der veelhoeken (§ 143-151), werkstukken (§ 152-153), [bij beide laatste punten de vraagstukken No. 127-133]; vergelijken der inhouden van parallelogrammen en driehoeken (§ 152-158), het berekenen der inhouden (§ 159-162); [nog eens] vergelijken van inhouden (§ 164-168), [bij deze drie punten de vraagstukken No. 134-160], werkstukken (§ 169-171), de eenvoudigste eigenschappen van den cirkel (§ 172-186), [hierbij de vraagstukken No. 161-169], onderlinge ligging van een cirkel en een rechte lijn (§ 187-192), [hierbij de vraagstukken No. 170-177], onderlinge ligging van twee cirkels
(§ 193-199), [hierbij de vraagstukken No. 178-187], over het meten van hoeken door middel van cirkelbogen (§ 200-209), werkstukken (§ 210-215), [bij beide laatste punten de vraagstukken No. 188-206], evenredige lijnen bij den cirkel (§ 216-220), werkstukken (§ 221-227), [bij deze twee punten de vraagstukken No. 207-218], veelhoeken beschreven in of om een cirkel (§ 228-238), [hierbij de vraagstukken No. 219-226], regelmatige veelhoeken (§ 239-243), werkstukken (§ 244-249), berekeningen (§ 250-252), [bij de drie laatste punten vraagstukken No. 227-237], de methode der limieten (§ 253-256), [dit is het derde punt van de
<pb n="40"/>rechtvaardiging des schrijvers. Dat het hier niet behoort, blijkt reeds uit den inhoud: bij de stelkundige analysis is hiervoor de plaats, en daar kan en moet het dan ook volledig worden behandeld: voor de behandeling van het volgende punt kan men deze uiteenzetting dan ook wel missen]; over de lengte van den cirkelomtrek (§ 257-264), [hier is Schr. in tegenstelling van vroegere bepalingen, veel te bepaald, als hij zegt: ‘de lengte van een cirkelboog is de limiet, waartoe een <hi rend="spat">regelmatig</hi> gebroken (?) lijn nadert, die met hare hoekpunten in den cirkelboog ligt, als het aantal hoekpunten (?) der gebroken lijn <hi rend="spat">aanhoudend verdubbeld</hi> wordt:’ achter is, behoort ten minste <hi rend="spat">onder anderen</hi> te staan: en dan, waarom hier niet eenvoudig van <hi rend="spat">veelhoeken</hi> gesproken: regelmatig gebroken lijn met hoekpunten is toch waarlijk geen meetkundig begrip], de inhoud van den cirkel en van deelen van den cirkel (§ 265-268), [bij beide laatste punten behooren de vraagstukken No. 238-250]. Daarop volgen nog gemengde vraagstukken No. 251-300 op bladz. 193 tot 197.</p>
<p>Het boekje bevat 182 figuren in de tekst en ziet er netjes uit. Enkele malen vindt men geschiedkundige aanteekeningen.</p>
<p>De gemaakte aanmerkingen hebben niet ten doel dit werk te veroordeelen: integendeel is het wel aan te bevelen. Maar men kan daaruit zien, hoe moeilijk het is, zich altijd voor misgrepen te waren, en hoe voorzichtig men dus zijn moet in het veroordeelen van een anders werk.</p>
<p>&nbsp;</p>
<p>Het boekje van den heer Leijer is eene monographie over inhoudsberekening, waarin na eene Inleiding (bladz. 1-5) de eerste Afdeeling (bladz. 6-26), met 50 voorbeelden tot oefening (bladz. 27-33), handelt over ‘inhouden van vlakken;’ en de tweede Afdeeling (bladz. 34-65), met 50 voorbeelden tot oefening (bladz. 66-72) over ‘oppervlakken en inhouden van ligchamen.’</p>
<p>De schrijver heeft zich leerlingen voorgesteld, die met de meetkunde van het platte vlak, die in de ruimte, en vlakke driehoeksmeting, althans gewone hoekmeting, bekend zijn: hij legt zich toe op aanschouwelijke voorstelling en afleiding der regels, laat echter de bewijzen ter zijde: hij tracht vooral door toepassingen de regels te leeren verstaan. Dit heeft ten gevolge, dat
<pb n="41"/>men hier meer heeft dan eene verzameling stokregels, en de behandeling schijnt zoo ingericht te zijn, dat de onderwijzer met weinig moeite de ontbrekende bewijzen kan bijvoegen. Ref. zoude meenen, dat deze, die uit den aard der zake zoo eenvoudig kunnen zijn, ook aan ‘varenslieden’ niet te onpas zouden komen.</p>
<p>De druk en de uitvoering der beide nette platen verdienen allen lof.</p>
<p>H.</p>
<q rend="bq">HANDBOEKJE VOOR MANUFACTURIERS, KLEERMAKERS, MODISTEN, HUISMOEDERS en allen, die bij de el koopen, bevattende de herleiding van oude ellen tot meters of Ned. ellen en de overeenkomende prijzen van oude ellen wat die van meters of Ned. ellen, door A.J. <hi rend="sc">Leyer</hi>. Helder. L.A. Laurey. 1870. 31 bladz. 8<hi rend="sup">o</hi> Prijs.</q>
<p>Van dit boekje zijn de acht eerste bladzijden gewijd aan eenige opmerkingen over ‘inrichting en gebruik der tafels.’ Daarop volgt (bladz. 9-18) Tafel I, ‘Herleiding van oude ellen tot meters of Nederl. ellen, voor de eerste el bij zestiende deelen, voor de acht volgende ellen bij achtste deelen, voor de tien volgende bij ‘verrels,’ voor de twintig volgende bij halve ellen; verder van veertig tot honderd en twintig ellen bij geheele ellen, Bladz. 19 - 31 bevat tafel II, ‘overe enkomende prijzen per oude el met prijzen per meter of Nederl. el.’ Voor de eersten gulden bij halve centen, verder tot ƒ 2.50 bij stuivers; tot ƒ 5.00 bij dubbeltjes, doch met tusschenvoeging van 25 en 75 cents; tot ƒ 15.00 bij kwartjes. Voor de drie eerste halve centen (welke stof heeft wel deze waarde?) is de prijs voor den meter, van 2 tot 17 cents ook bij den decimeter, en verder nog per centimeter opgegeven.</p>
<p>Wanneer zulk een boekje dienen moest bij werkelijke, niet denkbeeldige invoering van de nieuwe maten, waren de omgekeerde tafels, betreffende de herleiding van de nieuwe maten en prijzen tot de oude, zeker hier ook op hare plaats geweest; althans voor de huismoeders, om zich eerst de oude maten en prijzen te kunnen voorstellen, waarmede men gewoon was te rekenen. Nu evenwel de maatregel van deze invoering toch schijnt te mislukken, schijnt dit misschien minder noodig.</p>
<p>Het boekje is op goed papier, netjes gedrukt, en bevat geen fouten: althans deze zijn Ref. niet voorgekomen.</p>
<p>H.</p></div>
<div type="section">
<pb n="42"/>
<head rend="h4">IV. Onderwijs.</head>
<q rend="bq">CONSTANTIJN DE GROOTE EN ZIJNE VOORGANGERS. Een studie over den Romeinschen keizertijd: door Dr. J.W.G. <hi rend="sc">van Oort</hi>. Eerste deel. Haarlem, A.C. Kruseman 1868.</q>
<p>Reeds eer ware het een vrij aangename taak geweest dit werk bij 't publiek in te leiden, zoo ik niet had willen wachten tot de verschijning van het beloofde tweede deel, die een overzicht over het geheele werk mogelijk zou gemaakt hebben. Nu echter reeds twee jaren verloopen zijn en Dr. van Oordt zich meer aan filologische studiën schijnt te willen wijden, wil ik mij te eer van den lang uitgestelden plicht kwijten. Mocht die herinnering aan zijne belofte hem een aandrang zijn tot voltooiing van zijn arbeid. Of het gebied der historie toch is onze letterkunde al zeer arm. Degelijke, na ijverige bronnenstudie en met scherpe kritiek geschreven geschiedwerken mogen bij ons wel bijna witte raven heeten. Tijdschriftartikelen, historische schetsen, ze ontbreken bij ons niet en wij moeten er dankbaar voor zijn; maar tot uitvoeriger werken komen onze historici hoogst zelden. Daarom zal wel ieder, die de geschiedenis lief heeft, het werk van Dr. van Oordt met vreugde begroet hebben. In menig opzicht stelt het dan ook den lezer niet te leur.</p>
<p>Van de beide eenige verdiensten, die volgens Gibbon een geschiedschrijver zich mag toerekenen, - ijver en naauwkeurigheid - draagt het werk van Dr. van Oordt op iedere bladzijde de sporen. Niet blindelings volgde hij zijne bronnen, niet onvoorwaardelijk nam hij de hypotesen aan der scherpzinnige critici van onze dagen. Slechts wat hij zelf na degelijk onderzoek voor waar erkende. Dan een opzicht was zijne taak zeer moeilijk. Vooral in dit eerste deel, de inleiding slechts tot het onderwerp, dat hij zich voorstelde te behandelen, stonden hem voor een goed deel slechts eenzijdige bronnen ten dienste. Bij de oude geschiedschrijvers, die hunne subjectiviteit bijna nooit verloochenen, die bij de scherpe afscheiding der partijen bijna onmogelijk een onbevangen oordeel kunnen vellen, is het tot juiste waardeering van personen en zaken eigentlijk volstrekt noodig dat men gelijktijdige schrijvers raadpleegt die mededeelen wat zij zelven gezien
<pb n="43"/>en beleefd hebben, zoodat men, op hunne waarheidsliefde vertrouwende en hunne eigenaardige opvatting in aanmerking nemende, daaruit eene meer objectieve conclusie kan trekken. Dit nu ontbreekt maar al te zeer voor het tijdperk der eerste keizers. Van daar dat geheel uiteenloopende oordeel bij de verschillende nieuwere historici over Cesar, over Tiberius e.a. Dr. van Oordt, kalm en bezadigd, voor een populair geschiedschrijver, wellicht wat al te zeer - houdt zich vrij van de opgewonden declamatie van Mommsen ook waar hij Caesar recht doet op zijn genie. Ook bij Tiberius en zijn eerste opvolgers zoekt hij een verklaring van hun karakter zonder geheel en al met de traditie van Tacitus te breken. Als een staaltje deel ik zijne beoordeeling van Tiberius in den aanvang zijner regeering mede.</p>
<p>‘Juist hierin vindt men den sleutel tot het karakter van Tiberius zoowel als tot het oordeel dat men over hem moest vellen. Eensdeels volle bewustheid, nauwgezette en angstvallige betrachting van zijn plicht. Anderdeels zinnelijkheid, bedwongen en verborgen, waar zijn plicht in staat en maatschappij dit vorderde, maar des te meer in de eenzaamheid haar recht eischende. Hoe kon bij de werking van zoo verschillende krachten op zijn geest de schijn van dubbelhartigheid, van doorgaande huichelarij uitblijven, waar het oordeel omtrent zijn persoon zich vooral aan gehecht heeft. Hoe zwaar moest niet op zulk een karakter de last der verantwoordelijkheid drukken, die de leiding van het Romeinsche rijk, de handhaving eener stelling als die van Augustus er op liet rusten. De weifeling, die Tiberius bij zijn eerste verschijning in den senaat na den dood van Augustus, de plichten van het keizerschap van zich deed uiten om er slechts een deel van te aanvaarden; die hem den titel van Imperator deed weigeren, schoon hij het gezag uitoefende, dat er in lag, en die ook later zijn handelingen zoo vaak kenmerkt; zij mocht zijn tijdgenooten gehuicheld toeschijnen, maar bij zulk een karakter in zulk een stelling was zij onvermijdelijk. “Ik houd den wolf bij de ooren, was zijn gewone uitdrukking over zijn eigen stellingen.” Het noodlot, dat hij, zooals zoovele zijner tijdgenooten, uit de sterren zocht na te vorschen had hem de hoogste macht geschonken. Haar te laten varen, dat was ondenkbaar. Maar meer dan ieder ander moest hij den plichtenlast tillen en schromen, die er aan verbonden was. Meer dan iemand moest hij de bezwaren zich bewust zijn, die zijn
<pb n="44"/>persoonlijkheid en zijn vroegere loopbaan hem bij het torschen van dien last in den weg zouden leggen.’</p>
<p>De gematigdheid in zijn oordeel, waarvan dr. van Oordt hier en elders bewijzen geeft, heeft ongetwijfeld ook zijne schaduwzijde. Al licht krijgt het verhaal iets mats, kleurloos. De historische wetenschap wordt gebaat ten koste van de historische kunst en de schrijver handhaaft de historische waarheid ten koste zijner populariteit. Bovendien is de stijl niet altijd even onberispelijk en sierlijk. Uitdrukkingen als: ‘Was dit wellicht een stelsel, <hi rend="i">wat</hi> op den duur ook met het oog op de opbrengst van het land moest beantwoorden’ (bl. 44), of ‘Agrippina <hi rend="i">zal</hi> door Nero bij een ontmoeting aan een badplaats uitgenoodigd zijn <hi rend="i">om</hi> zich op een galei in te schepen’ vinden wij haast op iedere bladzijde. Het is te betreuren dat onzen wetenschappelijken schrijver maar al te veel een zekere slordigheid in den vorm eigen is, die bij een historicus allerminst te verontschuldigen is, waar hij er naar moet streven de algemeene belangstelling op te wekken voor de resultaten zijner studie. Het is onbegrijpelijk, dat een man als dr. van Oordt, doorkneed in de klassieke modellen van stijl, op bladzijde 71, (om maar iets te noemen) niet gestuit is op een volzin als: ‘Het scheen een waarborg voor Sulla's partij, dat Quintus Pompejus het leger van Ciraeus Pompeus zou overnemen, een man van moed en beleid maar gehaat bij de edelen, en van wien men althans niet beter verwachten kon dan van Cineus,’ waar het onduidelijk is op wien van beiden de laatste woorden betrekking hebben; of op die gedurige herhaling: ‘Maar nauwelijks had Cineus het bevel aanvaard’, ‘Maar zijn ambtgenoot Octavius’, ‘Maar Sulla, de groote man der partij, die het thans scheen te winnen’. Doch genoeg, het is volstrekt mijn bedoeling niet, door deze aanmerking de verdiensten van het werk te verkleinen, en niets voorzeker zou mij en zeker allen lezers van dit eerste deel aangenamer zijn dan
dat de geleerde schrijver den tijd en den moed had het door een tweede te doen volgen. De moed, in zooverre hij langzamerhand het tijdperk nadert, dat door de meesterhand van Gibbon ons is geschetst en waar de vergelijking met diens onovertroffen geschiedwerk dus voor de hand ligt.</p></div>
<div type="section">
<pb n="45"/>
<head rend="h4">V. Varia.</head>
<q rend="bq">ELBERT HUIK OF DE VERVOLGER. Eene bladzijde uit de geschiedenis van Neêrlands lijden. Door P. <hi rend="sc">Vergers</hi>, Hoofdonderwijzer te Heemstede, Utrecht, J.H. van Peursen, z.j.</q>
<p>'t Ontbreekt niet aan ‘bladzijden’ uit de geschiedenis van den worstelstrijd onzer vaderen tegen Spanjes vrijheids-onderdrukking en gewetensdwang, romantisch ingekleed voor de vaderlandsche jeugd. Toch blijven zulke verhalen gezocht en belangrijk. Vooral de eerste jaren van den tachtigjarigen oorlog leveren stof genoeg om den geloofsmoed van ons voorgeslacht te doen bewonderen en de prijsstelling op gewetensvrijheid krachtig te bevorderen. Eene ziekelijke plooizucht is het, zulke episoden ongeschikt te achten voor het opkomend geslacht, als ware 't een noodeloos en nutteloos ophalen van oude veten en een in de hand werken van onverdraagzaamheid in het godsdienstige. Ik ben integendeel overtuigd, dat het plicht is, 's lands historiebladen op te slaan, opdat het nageslacht leere van het voorgeslacht en de jeugd gewapend worde tegen die zoogenoemde reconstructiën der geschiedenis, welke afkomstig van eene zijde, die zich niet schaamt de afschuwelijkste gruwelen òf driest te loochenen, òf in een volslagen valsch licht te plaatsen. Maar juist daarom is het mij eenigzins bedenkelijk of men wel doet, episoden uit dat heldentijdperk in een ‘romantisch’ gewaad te kleden. 't Mag waar zijn, dat het zich aldus aangenaam laat verhalen, maar waar voor het vaderlandsch gevoel en den vrijheidlievenden geest zooveel gelegen is aan den zuiveren indruk der waarheid, is het ook mij wel ietwat bedenkelijk, aan de jeugd die waarheid voor te dragen met een bijwerk der verdichting. En dit is dan ook mijne hoofdaanmerking op dit goed geschreven boekje, dat zich door gekleurde steendrukplaatjes (zij het dan slechts zeer middelmatige) en een net bandje aanbeveelt.</p>
<p>V.O.</p>
<pb n="46"/>
<q rend="bq">DE DOORGRAVING DER LANDENGTE VAN SUEZ EN HARE GEVOLGEN, door C.A. <hi rend="sc">Jeekel</hi>, luitenant ter zee le klasse, Ridder van de Militaire Willemsorde. Met eene kaart van het Suez-Kanaal. Amsterdam, C.F Stemler, 1870. In gr. 8<hi rend="sup">o</hi> 115 bl.</q>
<p>Onze verdienstelijke zee-officier Jeekel heeft welgedaan met gehoor te geven aan de uitnoodiging des uitgevers, om de door hem in het Tijdschrift ‘Onze tijd’ geplaatste artikelen over het Suez-Kanaal tot een geheel te vereenigen en afzonderlijk verkrijgbaar te stellen. 't Is eene zeer belangrijke brochure over een zeer belangrijk onderwerp, met zorgvuldigheid bijeengebracht zoo uit de geschriften van de Lesseps zelven als uit die van Zenker, Gödel, Lannoy, Roth en anderen. Zij bestaat in drie hoofdstukken. Het eerste vermeldt de pogingen der oudheid en der middeleeuwen om eene watergemeenschap te hebben tusschen de Roode zee en den Nijl, benevens de voorbereidende werkzaamheden van de Lesseps. Het tweede geeft een nauwkeurig verhaal van de uitvoering des reuzenwerks. Het derde ontwikkelt het handelsbelang der zaak, - ook in betrekking tot Nederland. De schrijver wil er blijkbaar heen, dat de Handelmaatschappij, welker stemgerechtigde deelhebbers in de laatste helft van 1871 over de al dan niet verlenging van den tijd van duur dier Maatschappij moeten beslissen, bij veranderde omstandigheden in eene scheepvaart-maatschappij overga. Hoe men ook over het consignatie-stelsel oordeele en hoe men ook de toekomst des loops van onzen handel inzie. het laatste hoofdstuk van Jeekel's stukje verdient alle overweging.</p>
<p>Aan het slot geeft hij het reglement voor de vaart op het Suez-Kanaal. Een uitmuntend kaartje dient tot opheldering. Vruchteloos zochten wij eene opgave der kosten van het geheele werk; die der uitgaven tot 30 Juni 1869, met een cijfer van ruim 451 millioen franc sluitende, is nog onvolledig en de waarde van de gronden in 't bezit der Kanaal-maatschappij waarschijnlijk zeer overdreven.</p>
<p>'t Is eene groote verdienste in de verhandeling (want zoo mag zij wel heeten) van Jeekel, dat zij zich bepaalt bij zaken van wezenlijk en blijvend belang. Die een verhaal zoekt van de plechtigheid en feesten bij de inwijding, zoeke zijne gading elders.</p>
<p>V.O.</p>
<pb n="47"/>
<q rend="bq">NEÊRLANDS BIBLIOTHEEK. Oorspronkelijke romans, schetsen en novellen van hedendaagsche auteurs, op nieuw uitgegeven door J.P. <hi rend="sc">de Keyser</hi>, III-V jaargang, VI deelen. In post 8<hi rend="sup">o</hi>. Arnhem, D.A. Thieme, 1867-1869.
<lb/>DE WERELDBOL. Volgens Dr. W. <hi rend="sc">Harnisch</hi>, F. <hi rend="sc">Heinzelmann</hi> en anderen aan Neêrlands volk verhaald, door J.B. <hi rend="sc">Rietstap</hi>, Groningen, P. Noordhoff; Arnhem, J. Voltelen; Gent, W. Rogghé. Afl. XXVII. Prijs per afl. ƒ 0.25.
<lb/>OMNIBUS. Geïllustreerde bladen aan schoone letteren en kunst gewijd. IIde Jaargang. Leiden, Firma van den Heuvell en van Santen; Gent, W. Rogghé, 1869. In royaal 8<hi rend="sup">o</hi> Prijs ƒ 3. - BETUWSCHE NOVELLEN, door J.J. <hi rend="sc">Cremer</hi>. Haarlem, de Erven Loosjes In kl 8<hi rend="sup">o</hi> Prijs ƒ 0.50.
<lb/>OVERBETUWSCHE NOVELLEN, door J.J. <hi rend="sc">Cremer</hi>. Leiden. A.W. Sijthoff, In kl. 8<hi rend="sup">o</hi>.</q>
<p>Van ‘vervolgwerken’ slechts van tijd tot tijd, van herdrukken alleen bij uitzondering, van tijdschriften in den regel nog minder melding kunnende maken, moeten we ons tot een kort woord bepalen, terwijl wij de bovenstaande geschriften gaarne nogmaals of vooreerst in de aandacht onzer lezers aanbevelen.</p>
<p>Was het eene gelukkige gedachte, eene verzameling aan te leggen van letterkundige voortbrengselen uit onzen tijd, die, in ‘oude’ nommers van tijdschriften als begraven, toch wel verdienden op nieuw onder de oogen van het publiek te worden gebragt, - het voortduren der uitgave van ‘Neêrlands Bibliotheek’ bewijst, dat verzamelaar en uitgever niet vergeefs op een gunstig vertier hebben gerekend. Noode spreek ik uit, dat ik onderscheidene stukken aantrof die zich althans niet boven het middelmatige verheffen, - noode, dat ik mij weinig kan vereenigen met het denkbeeld, fragmenten op te nemen uit boeken, al zijn ze van gevierde schrijvers, die voor eenige stuivers te koop zijn. ‘Man en paard’ noem ik liever niet, vertrouwende, dat de voorraad - al is het alleen uit den ‘Tijdspiegel’ - nog rijk genoeg is om eene aangename ‘bibliotheek’ voorttezetten. Dat de uitvoering allen lof verdient, behoeft, den naam des schrijvers in aanmerking genomen, naauwelijks te worden gezegd. De wakkere Thieme zal met zijne dezer dagen aangekondigde roman-uitgave gewis den gunstigen dunk aangaande zijne ondernemingen op nieuw bevestigen. Eere wien eere toekomt!</p>
<pb n="48"/>
<p>De ‘Wereldbol’ brengt ons in de laatst ontvangen aflevering op Java. Zekere F. Jager, van elders mij niet bekend, beschrijft zijne reis op dat belangrijke eiland op 48 bladzijden, van welke nog eenige worden ingenomen door het behandelen van onderwerpen, elders beter op hun plaats, b.v. de theecultuur: ‘Reizen in China en Japan’ volgen op de zeer oppervlakkige Java-tochtjes. Ik heb het meer opgemerkt, maar 't zij hier nog eens herhaald: het is jammer, dat deze zoo goedkoope en in vele opzichten zoo uitmuntende onderneming zoo weinig beantwoordt aan hetgeen de titel recht geeft te verwachten. De reizigers zijn niet overal geweest, zoodat hunne berichten zeer onvolledig zijn. Vertaling en uitvoering blijven lof verdienen.</p>
<p>Wordt de ‘Omnibus’ in couranten aangeprezen als ‘onbegrijpelijk goedkoop’, - dat is geen ijdel gezwets, want dit tijdschrift geeft inderdaad veel! en wat meer zegt: veel goeds, voor 't geen het kost. Inzonderheid blijf ik hoogen lof toekennen aan de houtgravures. Men wordt wel eens ‘ingepakt’ door de overheerlijke afbeeldingen, met welke eene onderneming debiteert, maar al spoedig:
<q rend="bq">Désinit in piscem mullier formosa superne.</q></p>
<p>In goed Hollandsch: gaat het eerst zoetjes, dan al sneller achteruit, en krijgt men op 't laatst slechts afzichtig tuig. Niet alzoo de ‘Omnibus’. De tekst niet alleen maar vooral ook de afbeeldingen blijven uitmuntend.</p>
<p>Een tweede druk van Cremers ‘Betuwsche Novellen’ heeft waarlijk slechts aankondiging, geen aanbeveling noodig. Die met ‘Gerrit en Gijs’ nog eens naar de Amsterdamsche kermis uit gaan - het kleine, maar lieve vertellingje van Wiege-Mie’ - in het ‘gezin van den ouden Wessels’ wil verplaatst worden - de kennismaking met den ‘regten Jozef’ hernieuwen - ‘Deine-meu,’ de bewoonster van het ‘Uiversnest,’ bezoeken, vindt in dit nette boekske zijne gading. Goede waar behoeft geen krans.</p>
<p>Dit zelfde woord van aanbeveling geldt van den herdruk der ‘Overbetuwsche Novellen’, onlangs bij den Leidschen Uitgever Sijthoff verschenen.</p>
<p>V.O.</p></div></div>
<div type="chapter">
<interpGrp>
<interp type="primair" value="oost027"/>
<interp type="primair" value="oort009"/>
<interp type="secundair" value="balb002"/>
<interp type="secundair" value="deve003"/>
<interp type="secundair" value="gunn009"/>
<interp type="secundair" value="witt029"/>
<interp type="secundair" value="verv030"/>
<interp type="secundair" value="gleu002"/>
<interp type="secundair" value="loys002"/>
</interpGrp>
<pb n="49"/>
<head rend="h3">Binnenlandsche letterkunde. Bibliographie.</head>
<head rend="h4">I. Fraaie Letteren.</head>
<q rend="bq">LOTHAIR. Roman van <hi rend="sc">Benjamin Disraëli</hi>, gewezen Eerste Minister van Groot-Brittannië. Naar het Engelsch, door Mr. A.H. <hi rend="sc">Verster</hi>. II Deelen. Amsterdam. Gebr. Kraaij, 1870. In gr. 8<hi rend="sup">o</hi>. Prijs <hi rend="i">f</hi></q>
<p>Onderstel - 't is slechts eene onderstelling! - dat een roman werd aangekondigd, geschreven door den ‘gewezen minister’ van koloniën, den heer Hasselman, waarin haarfijn werd aan het licht gebracht hoe een liberaal penvoerder er toe werd gebracht, conservatief geld aan te nemen en in Indië policiedienst te gaan verrichten tegen de dagbladpers zijne partij. De uitgever van zulk een roman maakte onfeilbaar goede zaken; eensdeels omdat het publiek natuurlijk met graagte aast op openbaring van geheimen en niet afkeerig is van schandalen en schandaaltjes; anderdeels omdat de schrijver een oud-minister is, en dus iemand, door zijne hooge betrekking bovenal in staat den sluier op te heffen, achter welken de volle waarheid voor het oog der menigte bedekt is; derdendeels omdat in zulk een werk noodwendig hooggeplaatste personen, althans personen van algemeen bekenden naam, ten tooneele moeten verschijnen, onder welken vorm zulks ook moge geschieden.</p>
<p>Te onzent is het echter, zooveel wij weten, buiten voorbeeld, dat ministers of gewezen ministers romans schrijven, - ver-<pb n="50"/>dichtingen wel, maar eene verdichting is nog geen roman. In Engeland heeft men romanschrijvers, die diplomaten of ministers zijn of waren. Op zich zelf is dus daar het feit, dat een roman uit de pen van een ‘staatsman’ vloeit, niet zoo zeldzaam om zonder meer eene buitengewone aandacht te trekken. Maar er was meer, dat èn in de ‘hooge kringen’ èn in de letterkundige wereld van Engeland ‘sensatie’ veroorzaakte, toen de uitgevers van ‘Lothair’, Longmans, Green en Comp. te Londen den volke bekend maakten, dat wederom een ex-minister als romanschrijver was opgetreden.</p>
<p>De persoon van dien ex-minister-romanschrijver moest al terstond de nieuws- of, wil men, weetgierigheid trekken. ‘Dizry,’ zooals de geestige Londensche Charwivari, ‘Punch’, hem bijna wekelijks voor geheel Europa en Amerika ten toon stelde in zijn lang vruchteloozen strijd tegen den kolossalen ‘Pam,’ was overal bekend, en in weerwil van al die karikaturen op prijs gesteld als kundig, geniaal leider der Engelsche conservative partij. De toejuiching, doorgaans het deel des voorspoedige, viel ook hem te beurt toen hij den hoogbejaarden Palmerston opvolgde als ‘Premier’ in het Britsche ministerie.</p>
<p>Het Protestantsche Engeland was met geweldigen schrik bevangen op 't vernemen dat de jeugdige hertog van Buta, een schatrijk man, de schatrijkste misschien der schatrijke Engelschen, tot de R.C. kerk was overgegaan. Men had, ja, ook vroeger wel gehoord van Protestantsche edellieden, die hun kerk verlieten, maar dat waren geïsoleerde feiten zonder gevolgen van algemeenen invloed. Maar nu als 't ware de standaartdrager der hoogste kringen ‘overging’, zag men in verbeelding de gansche aristocratie reeds onder de vanen van het ultramontanisme geschaard - de rollen van Engeland en Ierland verwisseld.</p>
<p>Deze algemeen besproken gebeurtenis nu is het onderwerp van dezen roman; omdat hij uit de pen van Disraëli kwam hoopte men er eene geruststelling in te vinden van de inderderdaad nationale angsten. Met ongeduld werd de uitgave verbeid; de uitgevers konden gerust een buitengewoon getal ‘opleggen’.</p>
<p>‘Lothair’ verscheen en werd verslonden; de eene uitgave volgde op de andere. 't Was moeilijk in een gesprek te komen dat er niet over liep; in talen bij talen werd de roman over-<pb n="51"/>gezet; over weinig onderwerpen is in de laatste jaren zooveel gesproken, althans over geen, waarmede de stand der effecten niet gemoeid was. Geen wonder dat de wakkere Gebr. Kraaij mede bij de hand waren met het aankondigen eener vertaling. De verwachting was hoog gespannen. Maar daar komt de oorlog en verdringt alles, tot 's pausen onfeilbaarheid toe - zelfs Disraëli wordt overschreeuwd door der Franschen ballonstijl en der telegrammen ‘onjuistheden’.</p>
<p>Inmiddels zetten vertaler en drukkers hunnen arbeid voort, maar buitengewone zaken eischen buitengewone maatregelen - de deftigheid van ‘deelen ineens’ wordt vervangen door de haastigheid van ‘afleveringen’ - de soep wordt opgedragen eer nog het wildbraad in den oven staat. - Laten wachten ware een ‘crime’.</p>
<p>Thans ligt de vertaling in haar geheel voor ons. Het is zeer moeilijk eene beoordeeling van het werk te geven: van ontelbare zijden heeft het reeds aankondigingen en ontledingen gestroomd. Maar de overzetting is ten behoeve van hen, die niet geheel op de hoogte zijn om het oorspronkelijke te lezen. Daartoe is meer noodig dan kennis van de Engelsche taal; men moet zich ook kunnen verplaatsen in het Engelsche leven en Engelsche zeden en gewoonten, Engelsche eigenaardigheden en - sommige vertalers mochten dat wel bedenken - <hi rend="i">non cuivis contingit adire Corinthum</hi>. Een echt-volbloed Engelschen roman te vertalen is nog iets anders dan een Engelsche thema onberispelijk in onberispelijk Nederlandsch overbrengen. Dat blijkt Mr. A.H. Verster te weten en die wetenschap op benijdenswaardige wijze in praktijk te brengen. Als Disraëli in onze taal gedacht en geschreven had, zouden stijl en vorm er al weinig anders uitzien. Doch blijven we na deze welverdiende lofspraak bij het werk zelf.</p>
<p>De schrijver van ‘Conigsby’ en ‘Vivian Grey’ wil het publiek aangaande een bepaald feit inlichten, geruststellen; hij doet dit door het feit in al zijne waarheid te beschrijven; hij laat de drijfveren der verschillende handelende personen helder in het licht treden, en vooral de slingeringen aan welke de hoofdpersoon ter prooi was. Alles is er op ingericht om duidelijk te doen gevoelen: het was niet de hertog van Buta in zijne hoedanigheid van pair en geldaristocraat, als leider zijner volgzame partij, die tot de Roomsche kerk overging, - het was de
<pb n="52"/>jonge man, die, gevleid om zijn stand en geld, in de netten der tegenwoordig te Rome bovendrijvende partij verward raakte, zoodat hij niet uit overtuiging Roomsch werd, maar, verbijsterd door de kuiperijen der ‘zwartrokken’ zooals Eugène Sue hen noemt, zich op genade en ongenade overgaf. Het werk van den hooggeplaatsten Engelschman heeft dit gemeen met den <hi rend="i">Juif errant</hi>, dat het eene ontmaskering beoogt van de geheime woelingen en misleidingen der Jezuïten.</p>
<p>Ten einde bij zijne lezers de overtuiging te vestigen dat hetgeen hij verhaalde op wezenlijke feiten berust, voert de schrijver werkelijk bestaande personen ten tooneele, hen slechts met eenen doorzichtigen sluier bekleedende, hetgeen vooral bij de Engelschen de aandacht nog meer spant en ons eenen blik doet werpen in de maatschappelijke verhouding, in den omgang der hoogere kringen bij onze naburen. Daaraan hebben wij nu wel geen gebrek in zoover tal van Engelsche romans ons op de castles van lords en ladys verplaatsen; maar het gebeurt niet alle dagen, dat de romanlezer er heengeleid wordt aan de hand van iemand, die zelf tot deze kringen behoort.</p>
<p>De hertog van Buta wordt ons voorgesteld als de jeugdige, schatrijke Lothair; deze naam heeft zijne beteekenis in verband met het hoofddoel van den schrijver. In een nommer van ‘Punch’ van 1844 vindt men onder de figuren in Punchs pantomine er ééne, die aldus beschreven wordt: ‘Lothair (somtijds genoemd “Jong Engeland,” later “Harlequin”) de heer d'Israëli.’ Ook op dat ‘jonge’ Engeland schijnt het motto van den roman te zinspelen: <hi rend="i">Nosse omnlia haec salus est adolescentulis</hi>’. De schrijver heeft de vruchten zijner rijke ondervinding willen wijden aan datzelfde jonge Engeland, waarmede hij destijds identiek was.</p>
<p>Lothair heeft twee voogden. De een is een Schotsch edelman, lid der Schotsche vrije Protestantsche kerk en als zoodanig tegenvoeter van zijnen medevoogd, die, vroeger tot the high church - het episcopalisme - behoorende, tot de Roomsche kerk is overgegaan en thans als kardinaal optreedt; deze kardinaal is eene samensmelting van den bekenden kardinaal Wiseman en diens opvolger Manning. De strijd dezer twee voogden geeft aanleiding tot zeer onderhoudende, leerrijke en ook grappige episoden, doch altijd in den deftigen, schoonen vorm van den stijl des minister-anteurs; de aandacht van den lezer wordt
<pb n="53"/>op de aangenaamste wijze bezig gehouden, wanneer in dat tweegevecht de hooge geestelijkheid der Hooge kerk zich mengt en eene lans breekt tot behoud van het rijke en machtige zieltje, om hetwelk alle belangen van het werk zich scharen.</p>
<p>Men verhaalt van een Fransch rechter, die bij elke zaak vroeg: ‘où est la femme?’ daardoor lucht gevende aan zijne overtuiging, dat de vrouw altijd de drijfveer is van de hartstochten des mans. D'israëli heeft dan ook aan de vrouw eene belangrijke rol toebedeeld in het drama; hij voert drie vrouwen ten tooneele: eene Roomsche, eene Protestantsche en eene vrijzinnige. Alle drie zijn jong, schoon en rijk. De Roomsche wordt terstond door elken Engelschman herkend als eene uit het geslacht der Howards, hertogen van Norfolk; de Protestantsche wijst men elkander als de dochter van den hertog van Sutherland; de vrijzinnige is de zonderlingste figuur in den geheelen roman; zij is schoon, gehuwd, en er is al de deftigheid en ernst van een Disraëli toe noodig om het Engelsche devies: ‘hony soit qui mal y pense’ toe te passen op de verhouding van den held tot deze schoone, op welke bij smoorlijk verliefd is en die hem in hare platonische en hoog verheven vriendschap aan den sirenenzang der beide andere dames ontlokt, en daarmede ook aan Romanisme en Engelsche staatskerk, zoo zelfs, dat hij zich wijdt aan de zaak van Garibaldi en te Mentana valt in de gelederen dergenen, die de wereldlijke macht van den paus aantasten.</p>
<p>Hij valt en wordt binnen Rome gebracht, waar de ultramontaansche partij zich zoozeer meester van hem maakt, en door hem het voorwerp van eene wonderdadige tusschenkomst der H. Maagd te doen zijn, hem dermate verbijstert, dat hij nagenoeg zijn verstand verliest, maar gelukkig door de krachtige herinnering aan zijn beschermengel, de vrijzinnige Theodora, zich opeens losrukt en zijne vrijheid herkrijgt.</p>
<p>Dit gedeelte is onzes inziens wel het hoofdmoment, waarin de schrijver heeft willen aantoonen, dat die overgang, ware hij werkelijk geschied, niet het gevolg was eener bedaarde, gevestigde overtuiging, maar van kuiperijen aan de eene en verbijstering aan de andere zijde, zoodat het versche Romanisme van dien enkele pair tot geen gevolgtrekkingen mag leiden ten opzichte der gansche aristocratie,</p>
<p>De vrijzinnige gehuwde vrouw is op het slagveld vóór de
<pb n="54"/>katastrophe van Mentana gesneuveld; de Roomsche schoone neemt den sluier aan, zoodat voor Lothair niemand overschiet dan de Protestantsche, met welke hij dan ook zeer prozaïsch in het huwelijk treedt.</p>
<p>Doch wij willen niet meer van den gang des verhaals mededeelen; ook van deze zijde moet den lezer het nieuwe niet geheel worden ontnomen.</p>
<p>Het werk van de letterkundige zijde te beoordeelen is gansch niet gemakkelijk, al ware het alleen waar men zich tegenover eenen zoo kolossalen naam als die van Disraëli geplaatst vindt. Wat de vraag betreft: in hoever het in overeenstemming is met den goeden smaak, personen die werkelijk bestaan en hoog in de maatschappij geplaatst zijn, handelende in eenen roman op te voeren? - het antwoord hangt goeddeels af van de wijze waarop het geschiedt. Men herinnert zich zeker gesprek, in zeker tijdschrift verhaald als gehouden door en bij onze koningin; ook daar lag het ergerlijke niet in het feit dat men hoogst geplaatste dames ten tooneele voerde, maar in de wijze waarop. Bij Disraëli's werk kan geen der geportretteerden zich beklagen over de vrijheid van den schrijver, dan alleen zij, die hij aan de kaak heeft willen stellen, of ook zij, die door het luide verkondigen hunner verontwaardiging den volke wilden doen weten, dat zij de eer genoten door een man als Disraëli te worden opgemerkt. Dit laatste was het geval met zekeren exprofessor te Oxford, Goldwin Smith, die naar Amerika was verhuisd en den volgenden ‘open brief’ aan Disraëli richtte.</p>
<p>‘In uwen Lothair schildert gij eenen Oxfordischen professor, die op het punt staat naar Noord-Amerika te vertrekken. Gij karakteriseert hem als een socialen parasiet. Gij weet wel, dat indien gij het gewaagd hadt mij openlijk van eene laagheid te betichten, gij voor uwe woorden aansprakelijk zoudt gesteld worden. Gij hebt u verscholen achter een literarischen vorm om straffeloos het karakter van eenen politieken tegenstander zwart te maken, en op die wijze kunnen uwe aantijgingen niemands eer kwetsen. Te trachten iemand aldus te beleedigen is het werk van een lafaard’.</p>
<p>Hoeveel uitgewerkte portretten het boek ook moge bevatten, de beschrijving van den Oxfordschen professor behoort niet tot de galerij; in een paar hoofdstukken, nauwlijks tien bladzijden der drie Engelsche deelen, komt hier en daar eene zeer gees-<pb n="55"/>tige parodie van een man voor, die ultraliberaal in alles is; welke parodiën toepasselijk zijn op alle lieden van dat slag. Verder komen de ongenoemde niet meer voor, doch de heer Goldwin Smith schijnt het eene geschikte gelegenheid te vinden om uit te bazuinen, dat hij een der handelende personen in het geruchtmakend drama is.</p>
<p>Die het werk gelezen heeft zal tot het besluit komen, dat er voor de Engelsche aristocratie geen reden is om het voorbeeld van den gewezen professor Goldwin Smith te volgen of ook op meer aristocratische wijze dan hij te doen blijken van protest tegen het laten poseeren voor zijne figuren.</p>
<p>Maar met allen lof ook aan kieschheid en voorstelling hebben we toch eene opmerking. Als Lothair zijne Protestantsche schoone op de laatste bladzijde in de armen drukt.....of neen! dat doet hij niet eens: hij biedt haar slechts een roos aan, - dan gevoelt de lezer eenige teleurstelling. Hoe? vraagt hij, kon een Disraëli niet meer, niet omstandiger mededeelen dan wat hij te lezen geeft aangaande de woelingen en plannen des Fenians, den strijd, de hoop der Garibaldisten? Hetgeen in dezen roman in zulke schoone vormen wordt ten beste gegeven - iedereen kon het verkondigen; althans men behoeft er geen staatsman voor te wezen en geen eerste minister geweest te zijn.</p>
<p>Maar op de keper beschouwd, is die klacht niet rechtvaardig? Moet men het in Disraëli niet prijzen, dat, gelijk men het noemt, de staatsman niet in den romanschrijver is opgegaan; met andere woorden: dat behoedzaamheid de pen heeft weêrhouden van toegeven aan de verleiding om gebruik - zegge: misbruik - te maken van hetgeen den staatsman als zoodanig bekend en toevertrouwd was.</p>
<p>Iets anders echter, dat we bij nader indenken niet als onrechtvaardige klacht leeren beschouwen. ‘Lothair’ mist een hoofdvereischte van eenen goeden roman: men ziet geen levende personen ten tooneele treden, maar beluistert spreekmachines, marionetten aan touwtjes, doodenverschijningen. De hertog, de hertogin, de Roomsche belle zoowel als de Protestantsche, ze worden nu en dan vooruitgeschoven, om iets te zeggen waarop de hoofdpersoon of een der meer ‘belichaamde’ acteurs iets te antwoorden heeft. Zoo hebben dus vele, bijna zeiden we: de meeste figuren iets van den ouden.....zijn naam valt me niet in, in eene der misselijke conceptiën, die men de ‘tooneelspe-<pb n="56"/>len’ van Kotzebue noemt: <hi rend="i">de Indianen in Engeland</hi>, <hi rend="i">of de dochter der natuur</hi>. De bedoelde oude podagrist wordt op het tooneel gerold als hij iets te zeggen of te schelden heeft en daarna met rolstoel en al achter de coulissen geschoven - precies vele figuren in ‘Lothair’! En men betreurt dit aesthetische gebrek te meer, omdat de geheele conceptie zulke levenloosheid niet verraadt. Er zijn karakters in, zoo gunstig en menschkundig gepenseeld, dat men onwillekeurig als applaudiseert wanneer zij opkomen en met ingehouden adem hun handelingen bespiedt, hun gesprekken beluistert. De - vergun mij toch het zoo juiste woord - leuke lord St. Aldegonde, het bedorven kind met zijn aangeleerd egoïsme en zijn doodelijke vrees voor verveling, wordt altijd met genoegen ontvangen; de opgewonden schilder Phoebus met zijn onbeperkte verwaandheid, boeit steeds door zijne verhandelingen over het Arisme en zijne knalschoten tegen het Semitisme; ja men voelt geen verontwaardiging, maar leverschudding, als hij beweert, dat lezen en schrijven eene pest zijn voor de opvoeding.</p>
<p>Tot de meest aanschouwlijke partijen zijn ook te rekenen: de bijeenkomst des Fenians te Londen met Lothair, waar men aan de hand van Disraëli de vergaderzaal der leden van geheime genootschappen binnentreedt en zich vermaakt met den overdreven bombast, door den schrijver met fijne scherts in den mond dier heeren gelegd. Met welgevallen zal de lezer Ledru-Rollin en Mazzini (als Mirandolla) zien optreden, terwijl men in de schoone beschrijving der kerkelijke plechtigheden van de Roomsche kerk den man der ‘high church’ leert kennen, die altijd naar het Puseyisme overhelt. Minder toejuiching voorspellen we aan het schelden der conservative Engelsche pers, welke, vertoornd dat de man, welken die partij tot leidsman koos, in de kwestie der Iersche kerk niet aan hare zijde stond, den letterkundige met den staatsman verwarde en hem een dronken barbiersleerling noemde, die, in zijn roes voet zettende in de bediendenvertrekken der aristocratische huizen, ter deure uitgewezen maar nog niet ontnuchterd, de pracht ging zitten beschrijven, die hij er <hi rend="spat">niet</hi> had gezien.</p>
<p>Men vindt er pracht en pracht en nog eens pracht, zeker wel wat veel; hoe het in Engeland is, weet ik niet, wel dat die à propos van ‘Lothair’ Disraëli een dronken barbiersleerling noemt, slechts zieh zelven vernedert.</p>
<p>H.v. <hi rend="sc">Br.</hi></p>
<interpGrp>
<interp type="secundair" value="deve003"/>
</interpGrp>
<pb n="57"/>
<q rend="bq">F.B. MACAULAY. Geschiedenis van Engeland, sedert de troonsbestijging van Jacobus II. Tweede druk, op nieuw bewerkt door Dr. J.C. <hi rend="sc">van Deventer</hi>. Amsterdam 1869. 4 dln.</q>
<p>Eindelijk waren de Stuarts gevallen. Waarlijk het Engelsche volk had geduld met hen gehad. De laffe, trouwelooze, meineedige Karel I werd terecht gesteld, en toch zag men weinige jaren later diens zoon weder op den troon verheffen. ‘Ondanks alle billijke grieven, die men tegen Karel II kon inbrengen, duldde men zijn ellendig bestuur tot aan zijn dood. Doch Jacobus II had de maat der ongerechtigheden volgemeten. Van vergeving en verzoening kon geen sprake meer zijn. Willem III werd met open armen ontvangen en zijn schoonvader zocht zijn heil in een schandelijke vlucht, zijn troost aan het hof van Lodewijk XIV, Willems gevaarlijksten tegenstander, in wien hij een wreker hoopte te vinden van het onrecht hem aangedaan.</p>
<p>Maar het Engelsche volk begreep, dat het alle recht had om een vorst van den troon vervallen te verklaren, die er vrijwillig afstand van gedaan had, en bovendien alle aanspraken had verloren, omdat hij de vrijheden van het volk met voeten had getreden. Het parlement belsoot, met bijna een parige stemmen, de kroon aan Willem en Maria aan te bieden.</p>
<p>Die plechtigheid had plaats op Woensdag den 13den Februarij. Reeds vroeg in den morgen waren het hof van Whitehall en de omliggende straten vol toeschouwers. ‘Het prachtige gebouw het banqueting-house genaamd, het meesterstuk van Inigo, versierd door prachtige schilderijen van de hand van Rubens, was in gereedheid gebracht voor een groote plechtigheid. Langs de muren stonden de yeomen van de lijfwacht geschaard. Ter rechterhand, naast de noordelijke poort, was een groot aantal pairs vergaderd. Ter linkerzijde waren de leden van het lagerhuis met hun voorzitter geschaard, die den schepter met zich voerde De deuren naar het zuiden werden geopend, waarop de prins en de prinses van Orange naast elkander binnentraden en plaats namen onder den staatsiehemel.</p>
<p>De beide huizen naderden met diepe buigingen. Willem en Maria deden een paar schreden voorwaarts. Ter rechterzijde trad Halifax, ter linkerzijde Powle voor, en Halifax nam het woord. De conventie, zeide hij, was het eens geworden een besluit te nemen, dat hij hun Hoogheden verzocht om te hooren. Zij stemden hierin toe, en de griffier van het huis der lords las met
<pb n="58"/>luide stemme de verklaring des rechts. Toen hij geëindigd had verzocht Halifax, in naam der gezamenlijke staten des rijks, den prins en de prinses de kroon aan te nemen.</p>
<p>Willem antwoordde, in zijn eigen naam en in dien zijner vrouw, dat de kroon in hun schatting een des te hooger waarde bezat, naardien zij hun werd aangeboden als een blijk van het vertrouwen der natie. Dankbaar nemen wij aan - zeide hij - wat gij ons hebt aangeboden. Daarna verzekerde hij hun, wat hem zelven betrof, dat de wetten van Engeland, die hij reeds eenmaal gehandhaafd had, tot richtsnoer van zijn gedrag zouden strekken; dat hij zich op het bevorderen der welvaart van het koningrijk zoude toeleggen, en dat hij, nopens de middelen ter bereiking van dat doel, steeds den raad der huizen zou inwinnen, en daar meer op vertrouwen zou dan op zijn eigen oordeel. Deze woorden lokten een vreugdekreet uit, die beneden in de straten gehoord en oogenblikkelijk door hoera's van veel duizend stemmen beantwoord werd. Daarop verwijderden de lords en de gemeenten zich eerbiedig uit het banquetinghouse, en begaven zich in plechtigen optocht naar de groote poort van Whitehall, waar de herauten en wapendragers in hun prachtige rusting stonden te wachten. De gansche ruimte tot aan Charing- Cross was als met een golvende zee van hoofden bedekt. De trommen roffelden, de trompetten schetterden en de wapenkoning der orde van den kousenband riep met luider stemme den prins en de prinses van Orange tot koning en koningin van Engeland uit, gelastte alle Engelschen, van dat oogenblik af den nieuwen souvereinen oprechte en getrouwe gehoorzaamheid te bewijzen, en bad God, die reeds een zoo schitterende verlossing voor onze kerk en natie had bewerkt, om Willem en Maria met een lange en gelukkige regeering te zegenen.....Hierop reed hij in staatsie langs het strand naar Temple Bar. Hij werd gevolgd door de schepterdragers der beide Huizen, door de beide voorzitters, Halifax en Powle, en door een lange reeks koetsen met de aanzienlijksten des lands. De overheden der City zetten de poorten open en voegden zich bij den optocht. Vier regimenten burgerwachts stonden geschaard langs Ludgate
Hill, rondom de St. Paulskerk en langs Cheapside. Straten, balkons, daken, alles was bezaaid met toeschouwers. Al de torens, van de Abdy tot den Tower deden een vroolijk geklep hooren. De uitroeping werd; onder het steken der trompetten, voor de Beurs
<pb n="58"/>te midden van de luide toejuichingen der burgers herhaald.</p>
<p>'s Avonds was ieder venster van Whitechapel tot Piccadilly verlicht. De staatsie zalen van het paleis werden opengezet en vulden zich met een schitterend gezelschap van hovelingen, begeerig om koning en koningin de handen te kussen. De Whigs kwamen daar, met van vreugde stralende oogen bijeen. Daar waren er onder, wien men het mocht vergeven, zoo een gevoel van wraakzucht zich onder hun verrukking mengde.</p>
<p>Het voorbeeld van Londen werd gevolgd door de provinciesteden. Gedurende drie weken waren de Gazettes opgevuld met verslagen van de plechtigheden, waarin de algemeene vreugd zich lucht gaf, - optochten van heeren te paard, van overheden in scharlaken plechtgewaad, van ijverige protestanten met oranje vlaggen en strikken, verwelkomingen, vreugdevuren, verlichtingen, muziek, bals, maaltijden, bier en wijn stroomende door goten en riolen.</p>
<p>Nog hartelijker was de blijdschap in de Vereenigde-Provinciën, toen zij vernamen, dat de eerste overheidspersoon der republiek tot een troon verheven was. Op den dag zelf van zijn troonsbestijging, had hij de Staten-Generaal geschreven, dat de verandering in zijn stelling geen verandering kon brengen in de liefde, die hij zijn vaderland toedroeg, en dat zijn nieuwe waardigheid hem, naar hij hoopte, in staat zou stellen zijne plichten nadrukkelijker dan ooit te vervullen. De oligarchische partij, die de leer van Calvyn en het huis van Oranje altijd vijandig geweest was, mompelde iets van nederlegging van het Stadhouderschap. Maar dat morren ging verloren onder de jubelkreten van een volk, trotsch op het genie en het geluk van hun grooten landgenoot. Er werd een dank- en bededag uitgeschreven. Overal openbaarde zich de algemeene vreugde door feesten, waarvan de kosten hoofdzakelijk uit vrijwillige bijdragen bestreden werden. Alle klassen werkten mee. De armste daglooner leende zijn handen om eerepoorten op te richten of vreugdevuren te ontsteken. De ongelukkige Hugenoten hadden de kunst van vuurwerkmaken in hun ballingschap meegebracht, en nu deden zij, ter eere van den zegevierenden kampvechter van hun geloof, de schitterendste vuurregens weerkaatsten in de grachten van Amsterdam.</p>
<p>Oppervlakkige opmerkers mochten Willem toen voor een der benijdenswaardigste menschen houden; in waarheid was hij een der ongelukkigste. Maar al te goed wist hij, dat de moeilijkheden van zijn taak nu eerst een aanvang namen. Reeds begon
<pb n="60"/>de luister van den dageraad te tanen, en allerlei verschijnselen schenen een somberen dag te voorspellen.’</p>
<p>Er verliepen nog een paar maanden eer men tot de eigenlijke kroning kon overgaan. Deze plechtigheid had plaats den 11<hi rend="sup">den</hi> April. ‘In sommige opzichten verschilde zij van andere kroningen. De gezamenlijke volksvertegenwoordigers woonden de plechtigheid bij en werden in het gebouw van de Rekenkamer prachtig onthaald. Maria werd niet alleen als 's konings gemalin, maar ook als souvereine in alles gehuldigd, als haar echtgenoot met een zwaard omgord, op den troon geplaatst, en begiftigd met bijbel, sporen en rijksappel. Groot en schitterend was de stoet van wereldlijke grooten met hun vrouwen en dochters. Dat de Whig-aristocratie den luister van den dag verhoogde, kon niemand verwonderen; maar de Jakobieten zagen met spijt, dat verscheiden lords, die voor een regentschap hadden gestemd, insgelijks waren opgekomen. De kroon van Willem werd gedragen door Grafton, die van Maria door Somerset het zwaard, zinnebeeld van het recht, door Pembroke. Ormond was voor dien dag lord groot-constabel en reed door Westminster-Hall aan de rechterhand van den erfelijken kampvechter, den Graaf Groot-Maarschalk, die driemaal zijn handschoen op den grond wierp, en driemaal tot een gevecht op leven en dood den verrader uitdaagde, die het goed recht van Willem en Maria zou durven weêrspreken. Onder den schitterenden vrouwenstoet die de Koningin omstuwde, merkte men haar schoone en lieftallige nicht Henriëtte Hyde op, wier vader, Rochester, zich tot het laatst toe verzet had tegen het besluit, waarbij de troon ledig verklaard werd. De hooge geestelijkheid was zwak vertegenwoordigd. De primaat was afwezig, en werd vervangen door Compton. Aan zijn eene zijde werd de avondmaalsschaal gedragen door Lloyds, bisschop van St. Asaph, die zich onder de zeven aangeklaagde bisschoppen in het vorige jaar zeer had onderscheiden. Aan zijn andere zij werd de kelk gedragen door Sprat, Bisschop van Rochester, gewezen lid der geestelijke commissie. Burnet, de jongste
bisschop, preekte men zijne gewone bekwaamheid en meer dan gewonen tact. Vleijerij noch scherpheid ontsierde zijn ernstige en welsprekende toespraak. Men zegt, dat hij luide werd toegejuicht, en dat zal niemand verwonderen die zijne rede leest, vooral het slot, waarin hij den hemel smeekt het vorstelijk paar te zegenen met lang leven
<pb n="61"/>en wederzijdsche liefde, met gehoorzame onderdanen en wijze raadgevers, met trouwe bondgenooten, met dappere vloten en legers, met overwinning en vrede, en aan gene zijde van het graf met kroonen, schitterender en duurzamer dan die toen de oogen verblindden op het altaar van de abdy.</p>
<p>Over het geheel liep de plechtigheid naar wensch af, en verwekte een flauwe, kortstondige herleving van de geestdrift die in de vorige Decembermaand had geheerscht. In Londen en elders was het eene algemeene vreugdedag. Des morgens waren alle kerken vol; de namiddag werd aan spel en wijn gewijd; en toen het donker geworden was, ontbrandden alom vreugdevuren, werden vensters verlicht en vuurpijlen hemelwaarts gezonden. De Jakobieten echter wisten stof genoeg te vinden voor hun bedilzucht. Zij beklaagden zich bitter, dat de weg van Westminster-Hall naar de abdy was afgezet met hollandsche soldaten. Was het voegzaam, dat een engelsch koning zich plechtig met zijn volk verbond achter een driedubbele heg van vreemde zwaarden en vreemde bajonetten? Kleine botsingen, zooals bij schier alle groote vertooningen voorvallen; tusschen hen, die gretig elke gelegenheid om beter te zien waarnemen, en hen, wiens taak het is, te zorgen, dat de gemeenschap niet gestremd worde, - zulke beuzelingen werden met al de kunstgrepen der rhetorika opgevijzeld. Een van de vreemde huurlingen had zijn paard achteruit gedwongen tegen een eerzaam burger, die vooruit wou, om toch iets van den koninklijken troonhemel te zien. Een ander had met de kolf van zijn musket op ruwe wijs een vrouw achteruit geduwd. Op deze en dergelijke gronden werden de vreemdelingen vergeleken bij de Denen, wier overmoed onze angelsaxische vaderen tot vreeselijke wraak had getergd. Maar het allervruchtbaarste onderwerp van de hekelzucht was de kroningspenning, die inderdaad bespottelijk van teekening en leelijk van uitvoering was. Op de keerzij zag men een wagen; en de groote menigte kon er maar niet achterkomen, wat toch wel die wagen met Willen en Maria te maken had. De fraaie vernuften onder de misnoegden zeiden, dat de kunstenaar gedoeld had op den wagen, wien zekere romeinsche prinses over het lillend overschot van haar vader heen dreef.’</p>
<p>Wij hebben met opzet een paar bladzijden afgeschreven uit het werk, waarvan de titel hierboven is vermeld. Het kon de bedoeling van de redactie niet zijn, toen zij ons dit werk ter
<pb n="62"/>ter aankondiging toezond, dat wij Macaulay's geschiedenis van Engeland aan een nieuw onderzoek zouden onderwerpen. Alle beroemde historiographen van onzen tijd hebben over zijn boek hun oordeel uitgesproken. Er nog wat nieuws van te zeggen is niet wel mogelijk. Daar is over den grooten geschiedschrijver, die helaas zijn werk niet geheel heeft kunnen voltooien eigenlijk maar een oordeel, en wij willen onder de eersten zijn om dit te onderschrijven. Macaulay heeft niet alleen door dit geschrift aanspraak op de dankbare vereering van zijne landgenoten, maar zijn naam mag in alle beschaafde landen met bijzondere onderscheiding worden genoemd, omdat hij aan de beoefening der geschiedenis onschatbare diensten heeft bewezen.</p>
<p>Het ligt ook niet in ons plan om de vertaling als zoodanig te bespreken. Dit is reeds bij de eerste uitgave geschied. Wij zouden wel wenschen dat alle boeken uit den vreemde in zulke bekwame handen vielen. Macaulay wordt ons hier in goed, zuiver nederduitsch vertolkt. Als wij eene aanmerking wilden maken, dat zou het deze zijn, dat de vertaler zelfs wel eens wat al te veel vertaald heeft. Wij hebben hier het oog op termen en titels, die stellig onvertaald hadden kunnen blijven.</p>
<p>Maar wij hebben Macaulay voor zich zelven willen laten spreken, opdat zij, die dit werk nog niet kennen mochten, opgewekt worden om het ter hand te nemen. Verreweg het grootsten gedeelte is voor ons, Nederlanders, van bijzonder belang, omdat onze stadhouder Willem III, na Willem I de uitnemenste en bekwaamste der Oranjevorsten, er de hoofdrol in speelt. En Macaulay heeft hem weten te waarderen. Daarom moet deze Geschiedenis van Engeland, thans in zulk een flinke vertaling voor ieder toegankelijk, zoo keurig uitgevoerd, en in zulk een sierlijken band, in aller handen komen, en gelezen worden door ieder die aanspraak wil maken op beschaving. Er bestaan in ons land ontelbare leesgezelschappen, die, helaas voor een groot deel gevoed worden met slecht vertaalde vreemde romans en andere boeken, die den goeden smaak bederven, in plaats van te veredelen en kennis te verspreiden. Een boek als dat van Marcaulay nu moet langs dezen weg onder de oogen van duizenden komen. En verder moge het gelezen worden door het opkomend geslacht, opdat de jeugdige hoofden ook nog wat ander voedsel in zich opnemen dan cijfers en formules, waarvan ze in onze dagen overgenoeg krijgen.</p>
<p>R.</p>
<div type="section">
<interpGrp>
<interp type="primair" value="18700800"/>
<interp type="primair" value="18700400"/>
</interpGrp>
<pb n="63"/>
<head rend="h4">II. Godgeleerdheid.</head>
<q rend="bq">BLIKKEN IN DE OPENBARING, door J.H. <hi rend="sc">Gunning</hi> Jr. Amsterdam, H. Höveker. 4 deelen.</q>
<p>Voor een paar jaar heeft de heer S.F.W. Roorda van Eysinga de twee eerste deelen van bovengenoemd werk, dat nu voltooid is, in dit tijdschrift aangekondigd. De Redactie meende, dat het ter afwisseling goed was om de beoordeeling der laatste deelen aan een ander op te dragen en noodigde mij daartoe uit.</p>
<p>Enkelen zullen zich de ontboezemingen van Roorda over Gunnings ‘Blikken’ nog herinneren. Enkelen; schrijf ik - niet uit minachting voor het door Roorda geleverde, alsof het niet waard was om bij velen in gedachtenis te blijven; integendeel! Doch niet velen behouden zeker in onzen veel ter lezing aanbiedenden tijd een indruk van een stuk in een tijdschrift, hoe warm, krachtig en waar het ook is. Warm was Roorda's beoordeeling, levendig geschreven, zooals alles wat hij ooit gaf. Krachtig was het niet minder; want onbarmhartig geeselde hij den schrijver der ‘Blikken’, al was die schrijver ook zijn vriend. Was het waar? Ja, het was m.i. waar. Ik heb van Gunnings werk bij de lezing denzelfden indruk als Roorda gekregen.</p>
<p>Geen wonder! zegt deze of gene, wanneer twee modernen een orthodox werk beoordeelen, dan kan men wel vooraf berekenen, dat zij niet ver uiteen loopen zullen. Dit is niet altijd het geval, doch blijkt met den heer Roorda en mij ten aanzien van dit boek zoo te zijn. Maar toch, heb ik, toen ik het op mij nam om de ‘Blikken’ te beoordeelen, mijzelven afgevraagd: is er eenige kans, dat gij billijk zijt tegenover het werk van een man, voor wien de moderne richting het werk des satans is, die haar kritiek als het uitvloeisel der vrijlating des vleesches beschouwt, en die, al maakt hij soms tegen eenige harer aanhangers een beleefde buiging met de verzekering, dat hij gelooft aan hun oprechtheid, ja zelfs ondanks hun dolingen aan de innigheid van hun gemoedsleven, toch al wat niet orthodox in hen is verdoemt en hunne meening voor de vruchten van
<pb n="64"/>hun onbekeerden staat en van gemeenheid beschouwt? Is het mogelijk, dat gij de verregaande miskenning van al het werken en strijden van uzelven en uwe geestverwanten, aan welke miskenning de heer Gunning zich zoo zeer schuldig maakt, vergeet om het schoone en ware in zijn boek op te zoeken en in 't licht te plaaten? Dezen eisch moet een beoordeelaar zich stellen, die op een geheel ander theologisch standpunt staat dan de schrijver van het werk, dat hij onder handen neemt. Anders is zeker zijn beoordeeling, hoewel misschien waar, toch eenzijdig. Welnu op die vragen zeg ik: ja. Ik geloof, dat het billijk kan zijn.</p>
<p>Dat zeg ik niet, omdat ik mij verbeeld op een hoog standpunt te staan, van waar ik den strijd der orthodoxe en moderne richtingen met kalmte gadesla. Dit is volstrekt het geval niet. Wanneer Gunning over de moderne theologie of de moderne richting handelt, dan maakt hij mij telkens boos; dan geeft mij dat een slechten dunk, zoowel van zijn kennis als van zijn gemoedsleven; dan is dat scheve oordeel over de moderne richting, alleen reeds voldoende om mij te doen zeggen: Dit gedeelte ten minste is niet uit den heiligen geest; die man die zich een bekeerde noemt en roemt in de blijdschap van de werking des geestes, door hemzelven ondervonden, die man strijdt tegen God, omdat hij de teekenen der tijden niet verstaat en bedriegt dus zichzelven. - Zoo weinig ben ik onpartijdig.</p>
<p>Toch meen ik billijk te kunnen zijn; niet alleen, omdat ik het werk begon te lezen met de oprechte begeerte om er veel uit te leeren en de verwachting van er veel schoons in te vinden; maar ook omdat ik eenige hoofddenkbeelden van Gunning volkomen beaam en dus met hem in sommige opzichten op denzelfden bodem sta. Ik wil ze noemen, opdat het ook aan hem en zijne geestverwanten blijke, dat dit geen bijzaken maar hoofdzaken betreft, en tevens opdat ik de lezers van dit tijdschrift met eenige schoone bladzijden van Gunnings boek in kennis brenge.</p>
<p>De heer Gunning zegt, dat hij met hart en ziel der ethische richting toegedaan is (I Voorr. XXV.) Dat woord ethisch nu heeft bij mij een goeden klank. Op de vraag: wat is het geweten? geeft Gunning (III: 50 vgg.) een antwoord, waarin ik mij, wat de hoofdzaken betreft, geheel vinden kan. ‘Het geweten is geen afzonderlijke zetel van de godsdienst of de vatbaarheid voor
<pb n="65"/>haar....Het is geen afzonderlijk vermogen, maar een deel van de werkzaamheid des harten, met elk van de drie gewoonlijk aangenomen vermogens van het zieleleven, verstand, gevoel en wil, in betrekking staande. En wel het meest bepaald met den wil of het gemoedsleven, dat van het geweten zijne hoofdzakelijke besturing ontvangt. Het geweten is het bewustzijn van onzen zedelijk-geestelijken toestand, dat telkens opgewekt wordt, als er een gevaar dreigt voor ons geestelijk leven. (Dit meent G. zeker niet zooals hij het zegt; immers het geweten wordt niet “telkens” opgewekt)....In het diepst onzer ziel blijft een gevoel over van het vreemde, tegennatuurlijke, onmenschelijke van alles wat uit de zonde is....Het geweten protesteert, niet in de klare redeneeringen van een verstandig overleg, maar met de onmiddellijkheid des levensgevoels, tegen elke kwetsing van ons innerlijk leven....Het geweten vooreerst openbaart zich in het gevoel, dus zijn stem is onduidelijk wat bepaalde uitspraken over een of ander punt betreft. Het beslist op zichzelf slechts, dat ik in een toestand van hindernis, verlegenheid, gescheidenheid van God verkeer; en eerst mijn nadenken, mijn geestelijke werkzaamheid geeft mij daarbij te kennen, waar de fout ligt, welke mijne bepaalde zonde is. Maar verder, dat geweten gaat voort en wordt reiner ontwikkeld; de zon des geestelijken levens gaat hooger en hooger voor onzen horizont op. Nu wordt het geweten van tuchtmeester lieverlede tot vriend....Dan is het geweten de stem Gods in ons, en de mensch, die eerst in gemeenschap met den persoonlijken levenden God ook zelf tot persoonlijkheid komt, leert de waarheid verstaan: het geweten is de kiem van alle persoonlijkheid....Ook in den onbekeerden zondaar getuigt het geweten. Het leert een scheiding maken tusschen ons eigenlijk Ik en de zonde die in ons woelt....Des menschen schuld is veel grooter dan zijn schuldgevoel (Gunning bedoelt zeker: dan hij weet)....Maar het schuldgevoel
(Gunning bedoelt: het geweten) zegt tevens: o mensch! gij zijt niet geheel en al zonde, gelijk gij denkt, maar er is nog een protest in u over tegen haar, al is het op zich zelf machteloos.’</p>
<p>Met welk recht Gunning daarnevens zeggen kan (bl. 52, v.o.): ‘Het geweten is geen rechtbank om over godsdienstige vraagstukken te beslissen’ is niet zeer duidelijk. Zekerlijk ‘wij mogen het niet stellen in de plaats van Hem, van wien het ge-<pb n="66"/>tuigt.’ Maar het geweten oordeelt wel degelijk. Immers ‘het geweten kan, volgens I: 226, de waarheid niet scheppen, maar wel als zij gegeven en verkondigd is, haar beamen en ontvangen (Gunning bedoelt zeker: aannemen)’ Indien dit des gewetens taak is, zal het ten aanzien der godsdienstige (niet van wijsgeerige of kritische) vraagstukken kunnen beslissen, welke voorstelling van het punt in geschil uit God is, en het doet dus wel degelijk rechterswerk.</p>
<p>Over den weg tot kennis der waarheid (I: 1-40) zegt Gunning zeer veel waars en schoons. Laat mij eenige zijner denkbeelden aanstippen. ‘Het is, schrijft hij, zeer noodig om de waarheid te onderzoeken: de meening, dat dit niet behoeft en wij het eenvoudig evangelie slechts hebben aan te nemen, is gewoonlijk een uitvloeisel der traagheid. De waarheid Gods wil niet zonder kritiek aangenomen worden. Het is eene dwaasheid om te zeggen: bij alle meeningen kan men een vroom mensch zijn, daarom is nauwkeurig onderzoek overbodig; immers niet de oprechtheid onzer bedoelingen maar de waarheid zal ons vrijmaken. God wil geliefd worden niet alleen met het hart maar ook met het verstand, en voor een gestalteloos godsdienstig gevoel is geen martelaar ooit gestorven.’</p>
<p>‘Alle ware kennis rust op den grondslag des zedelijken geestelijken levens, wij kiezen God niet, maar God kiest ons. Niet wij hebben de onderstelling dat God bestaat aangegrepen, maar zij heeft ons aangegrepen’......- Wat is dat? Heeft Gunning dat gezegd? Is dat geen drukfout in dit opstel? Heeft zij, dat is de onderstelling van den levenden God, ons aangegrepen? Eene onderstelling grijpt iemand aan, wanneer hij over allerlei verschijnselen, die hij niet verklaren kan, nadenkt en als hem dan, zonderdat hij weet hoe zij ontstaan is, eene oplossing voor den geest komt. Is ‘God’ zulk eene onderstelling? Is dus de voorbereiding tot het geloof het nadenken? Gunning zegt het, maar meent het natuurlijk niet. Verbeeld u, de man die schrijft (IV voorr. IV), dat hetgeen hij overal en bovenal van het begin tot het einde, in al zijn gedaanten, bestreden heeft, het intellectualisme is, begint met die richting te huldigen bij de beschrijving van den eersten stap op den weg ter kennisse Gods! En dat overkomt hem vlak voordat hij een uitval waagt tegen de ‘moderne eigendunkelijkheid, die van God beuzelt als van eene werkelijkheid, die zich aan ons opdringt of oplegt!’ Is nog geen ethisch theoloog die wil!</p>
<pb n="67"/>
<p>Wat Gunning volgens andere plaatsen in zijn boek meent, en wat ik met hem eens ben, is, dat de weg tot kennis van de waarheid door ons ingeslagen wordt, niet omdat wij met zelfbewustzijn naar God gaan zoeken, maar omdat wij het niet laten kunnen, daar wij door God getrokken worden.</p>
<p>‘Om verder duidelijke goede kennis der waarheid te erlangen moet 's menschen hart leven in God. Het verstand leert, welke dingen er bestaan en in welk oorzakelijk verband ze verkeeren, maar niet, of zij te recht of ten onrechte bestaan. Het verstand vormt begrippen en zijn werkzaamheid is onontbeerlijk; maar indien het hart niet met God in gemeenschap is, dan zijn deze begrippen slechts dorre afgetrokkenheden, slechts eene schijnbare wetenschap (nl., dit voeg ik er bij, der onzienlijke dingen.)’ ‘Het christelijk geloof, zoo schrijft Gunning 1:221, moet in u rusten, niet op de menschelijke ongeheiligde wetenschap, maar op het gezag Gods, want het is het werk des H. Geestes.’ - Dit beaam ik gaarne, nl. wanneer ik zijn meening goed vat en die juister aldus uitdruk: Gij moet u niet verbeelden, dat uw geloof op wetenschap rust, het rust als werk des geestes, alleen op het gezag Gods. - De uitdrukking: ‘het christelijk geloof moet in u rusten enz.’ verraadt weder intellectualisme. Van een geloofsleer toch kan men voorschrijven, waarop zij rusten moet, maar van het geloof of de vroomheid niet.’ - ‘De zekerheid is dus (1:239) geheel zedelijk van aard; daarin bestaande, dat in onophoudelijk worstelenden voortgang tot aan het einde toe wordt verwerkelijkt, tot persoonlijk eigendom gemaakt, wat in het begin door het geloof aanschouwd en ontvangen werd.’ - Voeg hier nog bij, dat wij die verwerkelijking van dat waarvan het halfbewust geloof sprak moeten ervaren hebben; anders kan men niet van zekerheid spreken. De kennis van God is geheel zedelijk van aard (I bl. 283). God is de liefde en alleen wie aan die liefde deel heeft ontvangen, wie uit God geboren is, kent God.’</p>
<p>Daar ik al deze meeningen met Gunning deel, sta ik niet op zulk een afstand, dat het dwaas zou zijn om zijn werk te beoordeelen. Daarom stel ik met vrijmoedigheid de vraag: Zal de maatschappij, zal de christelijke kerk, zal de orthodoxe nut trekken uit dit werk?</p>
<p>Hierop moet ik tot mijn spijt antwoorden, dat ik het niet geloof. Ondanks de schoone bladzijden, die het werk bevat,
<pb n="68"/>moet, dunkt me, de lezing er van meer kwaad dan goed doen. Dit oordeel is hard. Ik ga het rechtvaardigen.</p>
<p>Er heerscht in dit werk eene ontzaglijke begripsverwarring, vooral omtrent het woord ‘geloof’ Op bl. XI van de voorrede des 4<hi rend="sup">den</hi> deels komt eene keurige beschrijving voor van de onbevangenheid des geloofs. ‘Wij leven allen - schrijft Gunning - in eene overlevering van volksgewoonten, gedachten, vooroordeelen, die van onze jeugd af als sterke muren ons omgeven. Nu eischt de Heer, dat wij zullen kinderen worden. Wat beteekent dit anders, dan dat wij bereid zijn moeten, het gansche gebouw, dat daar opgetrokken staat, elk oogenblik omver te werpen, zoo dit de eisch des geloofs mocht blijken te zijn. Hierin ligt de eenvoudigheid, die zich voor alle indrukken en invloeden openstelt, die gaarne elke bedenking, elke vermaning wil aanhooren en, in blijde gewisheid omtrent het onwankelbare der grondslagen, elk oogenblik zoowel die grondslagen zelve als het gebouw dat er op rust wil herzien. De groote waarheid van de “rechtvaardiging uit het geloof” is in haar toepassing op de wetenschap: een vreugdevolle losheid van alle bindende antecedenten......Dit geloof, die frissche onbevangenheid, moet heerschen over de wetenschap, zoo zij waarlijk vrij zal zijn.’ Zeer waar! Dezelfde opvatting van Jezus' uitspraak kan men o.a. vinden in mijn werkje ‘Twaalf wonderspreuken van Jezus’ (bl. 121 vgg.) Juist deze onbevangenheid nu kan - ik mag niet nalaten hierin te roemen - veel meer eigen zijn aan ons, modernen, dan aan de orthodoxen. Wij zijn volgens onze beginselen in ons innerlijk leven zeer vrij ten aanzien van de onderzoekingen der wetenschap. In de weinige jaren, dat de nieuwe richting haar geduchten invloed op de beoefening der godgeleerdheid heeft doen gevoelen en de predikers dier richting den oorlog hebben verklaard aan vele overgeleverde meeningen op dat gebied, hebben wij dan ook vrij wat verandering ten aanzien van de opvatting van allerlei vraagstukken beleefd. Over den vrijen wil, over de
opstanding van Jezus, over de wonderverhalen des N.V., over de echtheid en geloofwaardigheid van bijbelsche geschriften, over den ouderdom der aarde en des menschelijken geslachts, enz. is reeds heel wat verschillends te berde gebracht, en met gerustheid wachten wij af, wat men ons daaromtrent nog mededeelen zal. Of de heeren natuuronderzockers de theorie van Darwin aannemelijk of onaannemelijk
<pb n="69"/>maken, of de brieven van Johannes van denzelfden schrijver zijn als het evangelie, de dergelijke vragen meer zijn ons <hi rend="i">a priori</hi> voor ons geloofsleven geheel onverschillig. In die onbevangenheid van ons nadenken roemen wij juist, en wij lachen vaak over de orthodoxen, die van alles gewetenszaken maken, die de puinhoopen van Nineve en de opschriften der egyptische pyramiden doorsnuffelen om steunsels voor hun geloof te vinden, die verontrust worden over de vraag, hoe de mensch met het dierenrijk samenhangt, die tobben over de beste manier om Gen. 1 met de resultaten der geologie te rijmen, en die, hoorende dat men 1 Petri niet aan Petrus toekent, daarin een mijn onder een van de bolwerken hunner godsvrucht zien. Als men mij - om één voorbeeld te noemen - bewijzen kan, dat Paulus en Petrus ongeveer dezelfde opvatting hebben gehad van het christendom, dan zal dat een groote omkeering te weeg brengen in mijne voorstelling van den toestand der apostolische gemeente, maar mijn hart blijft tamelijk koud bij het vraagstuk, en kunt gij 't mij bewijzen, ik zal er u dankbaar voor zijn. Doch belachelijk komt ons modernen de heftigheid voor, waarmee de orthodoxen in deze onderzoeking partij kiezen voor de overeenstemming der apostelen. Die heftigheid is natuurlijk; want blijkt het, dat de apostelen het zeer oneens waren, waar blijven de theologen dan met de apostolische onfeilbaarheid en met de geloofwaardigheid van het boek der Handelingen? En dat zijn geloofsartikelen! Nu, de heer Gunning roemt in zijn onbevangenheid. Zonder haar is de wetenschap niet vrij. Voortreffelijk! Met dezen orthodoxe is te redeneeren. Laat ons eens beginnen met de beschouwing des Bijbels. Bl. 1 van deel I lees ik: ‘Ik geloof, dat de Heilige Schrift Gods woord is.’ Uitgemaakt is het. Of beteekent dat: ‘ik geloof’ zooveel als: ik houd het er voor? Dan plaats ik daartegenover mijn: ‘ik houd het er niet voor,’ en wij
zullen de zaak gaan bespreken, voor en tegen. Ons geloof, ons gemoedsleven is hiervan onafhankelijk. Geenszins! hoor ik Gunning al roepen. Neen, die betuiging aan 't begin van mijn boek beteekent, dat ik een geloovige ben. O zoo! En dus wie dit niet beaamt......? - Is geen geloovige, vult Gunning aan, is misschien een vroom mensch, maar....eigenlijk is die ontkenning het uitvloeisel der gemeenheid. - Vriendelijk dank! - Ja, zegt Gunning, er is een vroomheid op verkeerden grondslag (I bl. 77). - Vroomheid op
<pb n="70"/>verkeerden grondslagl Wat is dat? Ik begrijp dit evenmin als ik kan begrijpen, wat liefde op verkeerden grondslag zou zijn. Er is een onheilige liefde, en dat is maar een halve, eene, die alleen het tijdelijk geluk bedoelt. Doch vroomheid is de persoonlijke betrekking tot God. Nu is er wel een ziekelijke vroomheid, d.i. eene mengeling van vrome aandoeningen met zinlijke, maar een vroomheid op verkeerden grondslag - dat is iets dat niet bestaat, en de uitdrukking is alweder de vrucht van het intellectualisme. Immers hoe komt het, dat Gunning die uitdrukking gebruikt? Hij verraadt daarmee, dat hetgeen hij vroomheid noemt een goede dosis vooroordeelen in zich sluit. Guuning zegt het intellectualisme te bestrijden en - is zelf zeer intellectualistisch, Doch nu het dan door het geloof uitgemaakt is, dat de H.S. Gods woord is, is er natuurlijk veel uitgemaakt. Daarmee is eigenlijk de orthodoxe leer bewezen waar te zijn. Immers ‘het geloof steunt op de eenheid van gedachte en feit, op het vleeschworden van het Woord, op het tastbaar, hoorbaar, zichtbaar zijn van het Woord des Levens. (I, bl. 119) Wie dit ontkent is geen geloovige.</p>
<p>Met de kritiek van het leven, van Jezus behoeven wij dus niet aan te komen? Ja wel zeker, antwoordt Gunning, maar wij moeten op eene goede manier kritiek oefenen. ‘Door geestelijke ervaring kennen wij Jezus (I: 92), omdat hij de waarheid is. Hij is de vervulling der verwachtingen. Dit beeld van Christus wordt het beginsel onzer kritiek.’ Doch als ik nu vraag: is daarmee de geloofwaardigheid bewezen van ieder woord, aan Jezus toegekend, en van de verhalen omtrent zijne wonderwerken, dan antwoordt Gunning (IV. voorr. VII): ‘Met vele <hi rend="sc">bijzonderheden</hi> (waarop de moderne historische kritiek de aandacht vestigt) ben ik telkens verlegen, maar zij worden dan weder zegevierend wederlegd door de macht des <hi rend="sc">geheels</hi>.’ Dit beteekent, als gij het in nuchtere taal zegt: Kijk niet zoo nauw. De Bijbel is over 't geheel een schoon boek, de evangeliën geven een prachtig Christusbeeld; ik neem dat door het geloof of door geestelijke ervaring aan en snoer daarna den mond aan iedereen, die er aanmerking op maken wil.</p>
<p>Is de vraag naar de echtheid der boeken ook door het geloof uitgemaakt? Zeer zeker. Het vierde evangelie is echt, omdat de eenheid van symbool en feit daarin zoo duidelijk is (I, 83 vgg.). De manier, waarop dit opgehelderd wordt, is aller-<pb n="71"/>eigenaardigst. De kritiek zegt, zoo redeneert Gunning, dat dit evangelie vol zinnebeelden is en dus geen geschiedenis bevat, vol poëzy is en dus geen feit. Maar dat gaat niet op. In de natuur is overal orde. ‘Dat nu nemen wij ook waar, als wij den <hi rend="sc">menschelijken</hi> geest op waarlijk oorspronkelijke wijze zijn scheppingen zien ontvouwen. De “Hamlet” is wegens het diepzinnige plan de hoogste uitdrukking van het leven.’ - Dus, zou ik zoo zeggen, is het evangelie van Johannes ook blijkens de idee die er in ligt het oorspronkelijk werk van den geest van een mensch, maar evenmin als de ‘Hamlet’ een geschiedkundig werk. Gunning schijnt echter de gevolgtrekking te maken, dat het juist daarom eene beschrijving der werkelijkheid is. Wie het vatten kan, vatte het! Op bl. 375 van deel IV herhaalt Gunning die redenering. ‘De geestelijke levenservaring der gemeente bewijst, dat de getuigenissen, die Jezus bij Johannes omtrent zichzelven aflegt, de juiste afdruk zijn van den persoon des Heeren’ en dus - is het vierde evangelie van Johannes, den zoon van Zebedeüs, die ook de Openbaring geschreven heeft.</p>
<p>Doch wat blijft er nu van uwe vrijheid nog over? Aan den Bijbel moogt gij niet raken, noch aan iets dat daarin eene voorname plaats bekleedt. Mogen wij dan de z.g. ongewijde wetenschappen vrij beoefenen, als daar zijn: Staathuishoudkunde, Geschiedenis, Wiskunde, Geologie? ‘Dat hangt er van af, - antwoordt Gunning - hoe gij het doet. Goed wetenschap beoefenen kan alleen de geloovige. Het is onmogelijk de wereld zonder God te kennen. (III: 23 4.) ‘Indien Gunning daarmee bedoelde, dat wij het geheel, den samenhang der wereld, niet kunnen begrijpen zonder God te erkennen, dan zouden wij het gaarne beamen maar de stelling, dat het geloof het licht der wetenschap is op ieder gebied (II, Voorr. XXX), is door en door onwaar en voor de vrijheid hoogst gevaarlijk. Het vraagstuk der eenheid van het menschelijk geslacht wordt door het geloof uitgemaakt (III, bl. 37). De geleerden twisten er nog over. Onnoodig! 't Is uitgemaakt. Het geloof zegt: allen stammen van Adam en Eva af. Het is nog niet zeker, of Gods onfeilbaar woord ook duidelijk leert, dat Adam oorspronkelijk geen man, maar geslachtloos geweest is. Volgens den heer Gunning is het zeer zeker het geval, maar men kan daarover nog verschillen van gevoelen (229 vgg.) Dit is dus nog geen geloofsartikel en
<pb n="72"/>slechts een vrome meening, doch bijbelonderzoek moet op dit punt beslissen.</p>
<p>Er is verder eene geloovige wiskunde en sterrekunde. Ook voor alle wetenschappen geldt des Heeren woord: Wat gij, o gemeente! op aarde gebonden en ontbonden hebt, dat zal in den hemel gebonden en ontbonden zijn (II, voorr. XXX vgg). Er zijn in onderscheiden vakken enkele dingen, die een dadelijke cisch van het geloofsleven der gemeente zijn (IV voorr. IV). Daartoe behooren sommige (zou een gewoon mensch zeggen) zeer wereldsche zaken, b.v. de vraag, of het wenschelijk is om de onde ellemaat en de medicinale gewichten dan wel de maten en gewichten van het tiendeelig stelsel te bezigen. Gunning verklaart (IV: 29 4.), dat in het boek der Openbaring de <hi rend="sc">in onze dagen</hi> zich vestigende vervanging van het <hi rend="sc">zevental</hi>, d.i. de oude gewijde hierarchische herinneringen, door het <hi rend="sc">tien</hi>tallig stelsel, dat in alle revolutionaire abstraktiën een hoofdrol speelt, voorspeld is. O wee! wij krijgen nog de geschiedenis van “geloovige” winkeliers, die om des gewetenswil weigeren om den meter te gebruiken.</p>
<p>Leve de vrijheid der geloovige wetenschap! O frissche onbevangenheid!</p>
<p>Ik zie volstrekt niet in, in welk opzicht die wetenschap vrijer is dan die der vervolgers van Galileï of van Balthazar Bekker. Mij dunkt, het draaien van de zon om de aarde en het bestaan van toovenaars en heksen wordt even duidelijk in den Bijbel geleerd, als dat alle menschen van Adam en Eva afstammen en dat de twee brieven die aan Petrus toegekend worden van dien apostel zijn.</p>
<p>Zulk een wetenschap, die in ieder opzicht aan den leiband van allerlei uit den Bijbel geputte geloofsbegrippen loopt, vrij te noemen is niets dan spelen met woorden. De wetenschap des heeren Gunnings is zoo vrij als een lijstér in een vinkenkooi.</p>
<p>En aan welken leiband moet de wetenschap loopen? Aan dien van Heidelberg of van Dordt? Ei neen! dat is ietwat verouderd. Maar aan dien der wilde bespiegelingen van den heer Gunning, aan dien van een wonderlijk mengelmoes van orthodoxe en moderne denkbeelden.</p>
<p>Ten voorbeelde diene het volgende. Het middelpunt van het geloofsleven is “de vleeschwording.” Dit juist is het kenmerk van het moderne ongeloof, dat die vleeschwording, de eenheid van feit en idee, geloochend wordt. Doch wat hebben wij onder die vleeschwording te verstaan? “Niet dit, dat het woord
<pb n="73"/>vleesch geworden <hi rend="sc">is</hi>, als ware dit eene plotselinge, met het punt der ontvangenis of der geboorte ten einde gebrachte zaak Neen, hij <hi rend="sc">werd</hi> vleesch; er is voortgang gedurende de drie-endertig jaren Zijns levens, onafgebroken voortgang der vleeschwording, der vereeniging van God en mensch. Voortgang in gestadigen strijd des geloofs tegen alle verzoeking; want hij is ons de overste Leidsman en Voleinder des <hi rend="sc">geloofs</hi>. Zijn geheele leven is geloof; aan zijn eigen Godheid heeft hij <hi rend="sc">geloofd</hi> van den beginne tot het einde zijns levens. Zoo <hi rend="sc">werd</hi> het woord vleesch; zoo werd de tweede Adam uit de barensweeën des doods door de opstanding geboren” (III: 3). Nu, men moet maar weten, dat dit de “vleeschwording” beteekent. Voor zoover als ik het N.V. ken, is dit een samenraapsel van paulinische en johanneïsche denkbeelden, die moeilijk tot één begrip zijn te vereenigen, maar het is op zichzelf, noch johanneïsch, noch paulinisch, noch orthodox - behalve naar den smaak van sommige hedendaagsche modern gekleurde orthodoxen, die klanken gebruiken, waaraan geen begrippen zijn vastgeknoopt, of zulke begrippen, die de orthodoxe gemeente, welke hen als steunpilaren der rechtzinnigheid aanhangt en bewondert, de kerk uit zouden jagen, wanneer zij ze in verstaanbare taal vernam.</p>
<p>De heerlijkheid des menschen vóór zijn val is, volgens den heer Gunning (III: 8 vgg.) zoo groot geweest, dat wij ons haar niet groot genoeg denken kunnen. “Zijne lichamelijkheid was niet stoffelijk, maar ongelijk heerlijker.” “Het Paradijs was ook niet een schoone tuin, maar een beeld des hemels, zooals de mensch zelf een beeld Gods was. Een gewoon stuk aarde toch zou niet, gelijk dat Paradijs, kunnen verdwijnen van hier beneden. Den mensch was het niet verboden om van den boom te eten, opdat hij op de proef gesteld zou worden, maar omdat er een gevallen geestenwereld voorhanden was, die met dezen boom der kennis zich in het Paradijs indrong en door den mensch daaruit geweerd en overwonnen moest worden. Immers had de mensch hem volhardend versmaad, deze boom zou verdord en verdwenen zijn.” Dit “immers” is karakteristiek; het woord leidt een bewijsgrond in, en dat die boom in geval van bewaarde onschuld der menschen verdwijnen zou, schijnt dus iets zekers te zijn, waarop het vorige steunt. - “Na den val is dit Paradijs nog een tijd de plaats der Openbaring geweest en langzamerhand verontreinigd. Het Paradijs zelf met zijn
<pb n="74"/>hemelsche levenskrachten is opgenomen en onvergankelijk voor de toekomst bewaard (I: 340, III: 16 vgg.).”</p>
<p>Wat beteekent het om in den Heiligen Geest te leven? Daarop antwoordt Gunning (III: 341) “Het beteekent dit: de gelooflooze wereldbeschouwing kent slechts eene richting <hi rend="sc">in de breedte</hi>, rechts en links gestrekt. Wij kennen in Gods gemeenschap nog eene andere: namelijk in de hoogte, van Boven naar beneden gedaald en weer van beneden naar Boven opklimmende. Dat is het leven des Heiligen Geestes, hetwelk wij beschreven. Het ontkent en belemmert niet de uitstrekking in de breedte, maar het vereenigt zich daarmede en vormt de wereldbeschouwing van <hi rend="sc">het kruis</hi>. Op het middelpunt der twee balken die elkaar snijden rust het hoofd vol bloed en wonden, enz.”</p>
<p>Deze speling der verbeelding is den schrijver zoo zeer ernst, dat hij er IV, 94 nog eens op terugkomt.</p>
<p>Weet ge wel, lezer! waarom de gelooflooze wetenschap de wonderen ontkent en <hi rend="sc">blind bijgeloof is</hi>? In II, voorr. XXII vg. lost de heer Gunning u dit op. Dat komt, “omdat zij in de natuur het persoonlijk geestelijke, het nieuwe leven der aangevangen verheerlijking niet ziet, dat er door de opstanding van Christus in leeft.” Nu herkennen alle modernen zeker dadelijk zichzelven alsof zij zich bekeken - in een modderpoel!</p>
<p>Genoeg hiervan. Het is moeilijk om met den noodigen ernst zulke dingen te bespreken. Vaak heeft men bij de lezing veel lust om hartelijk te lachen; maar die lach wordt gesmoord door groote ergernis. Ja, dit boek is ergerlijk, door en door. Immers, ziedaar dan het werk van een man, die zijne tijdgenooten wil voorlichten in de kennis der Openbaring Gods; hij wil eene geloofsbelijdenis afleggen, en daarenboven anderen inleiden in de diepte van Gods leven. Hij betreurt het, dat de gemeente zoo oppervlakkig is en zoo bevreesd voor kritiek en nadenken en wetenschap. Hij wil haar voorgaan in het nadenken. En - hij viert den vrijen teugel aan zijn verbeelding; hij gaat bespiegelingen houden over van - alles, discht ons al zijn wonderlijke invallen op als geput uit Gods Woord, en schimpt tegelijk, met allerlei betuigingen van persoonlijke hoogachting voor de modernen, zoo fel mogelijk op al wat hun heiligste overtuiging is.</p>
<p>En dat met welk recht? Is diezelfde Gunning vrij van den modernen zuurdeesem. Zijn orthodoxie is zeker van een wonderlijk gehalte, getuige zijn bespiegelingen over menschwording, drieëen-<pb n="75"/>heid enz..De “Blikken” zijn vol ketterijen en zijn onlangs verschenen verhandeling in de Protestantsche Bijdragen, getiteld: “geloof en kritiek,” spreekt ze onverholen uit. De bijbelbeschouwing der modernen is gemeen, onwaar; slechts hij en zijn geestverwanten eerbiedigen Gods heilig woord. Wel zijn er in den Bijbel vele sagen, mythen, dichterlijke inkleedingen, onnauwkeurigheden in het weergeven van het gebeurde, tegenstrijdigheden; maar sedert hij deze en dergelijke dingen durft, ja, <hi rend="sc">moet</hi> zeggen, is hem de Schrift oneindig hooger en heerlijker geworden. De Schrift zelve wijst ons aan, dat zij niet is een onfeilbaar wetboek, ons uit den hemel toegereikt enz.’</p>
<p>Wel nu nog fraier? Hoe hebben wij het nu? Dit hebben wij modernen altijd zoo geleerd. Wij hebben honderd reizen erkend, dat door toepassing der kritiek - dit zijn woorden van Gunning - ‘de feiten en personen uit den gewijden voortijd eerst beginnen te leven en eene gestalte beginnen te vertoonen, te spreken en te handelen.’ Dit erkent Gunning dan ook, dat de verdienste der moderne kritiek is. Ja wel, schrik niet! dat staat er. Er staat nog meer. Er wordt gesproken van moderne kritiek, die zich door het geloof, tot op zekere hoogte, laat vrijmaken. Dat beteekent in de spreekwijze van den schrijver der ‘Blikken’: de moderne kritiek, die tot op zekere hoogte onbevooroordeeld is. ‘Laat ons het erkennen,’ gaat Gunning voort, ‘dat wij de kritiek eigenlijk, althans wat haar belangrijkste latere bewegingen en uitkomsten betreft, aan <hi rend="sc">deze</hi> richting te danken hebben.’</p>
<p>Bij 't vernemen dier woorden vol waardeering en hoogachting moest ik misschien uit naam mijner geestverwanten hem dankzeggen en mijne verwachting uitspreken, dat hij weldra zich voorgoed naast ons scharen zal. Doch zoo ben ik volstrekt niet gestemd na 't lezen dier betuiging van den heer Gunning; die verwachting koester ik, helaas! niet.</p>
<p>Gunnings verhandeling is wel eene proeve te meer van de waarheid der moderne kritiek en van den invloed dien zij zelfs op felle tegenstanders heeft; maar ik voor mij had zulk eene nieuwe proeve niet noodig en verheug er mij dus niet over. Te minder, daar deze betuiging van hoogachting voor de moderne kritiek aan een man ontsnapt, die in het IVde deel der ‘Blikken’ nog alle resultaten der moderne kritiek over het ontstaan der boeken des N.V.'s zwijgend ontkent.</p>
<pb n="76"/>
<p>‘Doch als Gunning zoo begint te tornen aan de onfeilbaarheid der Schrift, zegt ge, dan valt het eene stuk voor en het andere na, juist zooals het bij ons is gegaan.’ Het is mogelijk. Ik hoop het van harte. Maar ik vrees er voor. Weet ge, hoe dat opstel eindigt? Aldus: ‘Ons aangaande, liever wenschen wij, ook in dit opstel, al onze gedachten te verzaken en terug te nemen, dan iets gezegd te hebben, dat in strijd ware met het diepste beginsel van ons leven en weten, onbepaalde onderwerping, vreugdevolle gehoorzaamheid van hart en gedachten aan Gods heilig en dierbaar geschreven woord.’</p>
<p>O Heilige Vader! hebben onlangs vele bisschoppen tot den Paus gezegd, wij houden u niet voor onfeilbaar; wij smeeken u om uw onfeilbaarheid niet tot leerstuk te verheffen; maar als het moet, dan zullen wij ons onderwerpen, dan zullen wij zelfs bij de eindstemming ons <hi rend="sc">placet</hi> laten hooren.</p>
<p>Welk verschil is er tusschen deze taal en die van Gunning? Geen, geloof ik.</p>
<p>Laat ons het kind bij zijn naam noemen! Gunning is voor drie vierden modern. Hij moet erkennen, (IV, voorr. XV) dat er eene fractie der modernen is, die het met het begrip van Gods heiligheid ernstig meent. Hij erkent, gelijk wij boven zagen, dat modernen vroom kunnen zijn, ja zelfs tot op zekere hoogte onbevooroordeeld in hunne kritiek. Hij is te verstandig om niet eenige resultaten der moderne kritiek toe te stemmen, en beschouwt vele bijbelsche verhalen juist zooals de modernen. Hij gelooft inderdaad volstrekt niet in de onfeilbaarheid der Schrift en behandelt haar niet als Gods woord.</p>
<p>Gunning is voor drie vierden modern, maar hij geeft zich niet duidelijk rekenschap van hetgeen de moderne richting wil. Zij toch oefent een geweldige kritiek op de oude geloofsbegrippen en doet dit uit naam des gewetens. Zij beweert, dat vele oude begrippen den steun des gewetens missen en grootendeels vooroordeelen zijn, door een verkeerde wijsbegeerte gevormd en van geslacht tot geslacht overgeleverd. En Gunning - geeft in beginsel toe, dat zij in haar kritiek op den Bijbel gelijk heeft, maar - blijft tegenover haar staan, betuigende dat hij gereed is om zich aan Gods woord te onderwerpen.</p>
<p>Wat wonderlijke tweeslachtigheid! De meeste orthodoxen verdedigen de onfeilbaarheid der Schrift door alle aanmerkingen, die op haar gemaakt worden, òf met een hooghartig stil-<pb n="77"/>zwijgen ter zijde te leggen, òf ze te beantwoorden met harmonistische knoeierijen en redeneeringen, die hen belachelijk maken. Doch deze orthodoxe draagt water in de eene en vuur in de andere hand zonder te merken, dat het gevaarlijke buren zijn.</p>
<p>Door die tweeslachtigheid heeft hij een schadelijk boek geschreven. Niet velen zeker zullen het doorlezen. Ettelijke gedeelten toch zijn zoo verward, onduidelijk, dat men met den besten wil ter wereld er niet dóórkomen kan. En wanneer men er door heen worstelt, dan geraakt men in dien droomerigen toestand, waarin het denken stilstaat. Gunning wil wel tot nadenken opwekken, maar hij doet het inderdaad niet. Zijn boek kan niet anders dan dweepers vormen, d.w.z. menschen, die, omdat zij hun hersenen niet inspannen, op hun gevoel voortdrijven, en de inspraken van hun geweten en die der zinlijkheid dooreenwarrende, ijveraars zonder verstand worden en veel gevaar loopen om tot onzedelijkheid te vervallen.</p>
<p>Doch het boek gaat ons ook weinig ter harte. Des te meer de mensch die het schreef. ‘Wij beleven harde tijden. Zie wat ik over Gunning heb geschreven. Hoe weinig liefde straalt er in door!’ Zoo schreef Roorda van Eysinga in dit tijdschrift, toen hij de twee eerste deelen van dit werk aankondigde. ‘Heb ik dan dien man niet lief?’ liet hij er op volgen, ‘God weet, dat ik hem lief heb.’ Zoo kon een persoonlijk vriend van den schrijver der ‘Blikken’ zich uitlaten, en ik, die Gunning persoonlijk weinig of niet ken, begrijp na de lezing van verscheidene gedeelten van zijn werk de hartstochtelijkheid van dien criticus, begrijp, hoe hij zich tot hem aangetrokken gevoelde en toch weer sterk teruggestooten van hem. Er is eene groote warmte in Gunning, maar tevens een groote mate van onklaarheid, die zich onder anderen in een zeer slordigen stijl openbaart. ‘Ik ontken niet, zoo schrijft hij in IV, voorr. V..dat ik in dit geheele werk op een toon van blijde geloofsgewisheid gesproken heb.’ Gij vergist u, Gunning! en jammerlijk ook. Gij hebt met groote verzekerdheid gesproken, ja, maar het is niet die des geloofs, des geestes, maar die der verbeelding. Weet gij niet, dat de stem des gewetens en die der zinlijkheid vaak zeer ineensmelten? Hoe zullen wij ze onderscheiden? De mensch, in wien het verstand den boventoon heeft, moet het doen vooral door veel gebed. De mensch van gevoel en verbeelding vooral door streng, nuchter nadenken, door kritiek te oefenen;
<pb n="78"/>en gij zijt, niettegenstaande al uwe betuigingen van waardeering der modernen, doodbang voor nuchtere doortastende kritiek.</p>
<p>In Gunning den theoloog zijn twee menschen; de eene is modern, de andere is orthodox. Zal hij doortasten<note n="1)" place="foot">Dat de kwaal der tweeslachtigheid, waaraan G. laboreert, in ongeveer 10 jaren niet veel verbeterd is, kan men o.a. zien uit eene vergelijking van het bovenstaande met hetgeen wij ten jare 1861 daaromtrent reeds in de <hi rend="i">N. Jaarbb. v. Wet. Theol. N.R.V.</hi> bl. 80-86 schreven. Zij heeft een te chronisch karakter in dien tusschentijd aangenomen, om zich met beterschap te durven vleien. <hi rend="sc">Red</hi>.</note> en zich kordaat aan de zijde der modernen scharen? Zal hij komen tot de nederige en pijnlijke erkenning: wat ik de moderne gemeenheid noemde is het janrappisme, dat zich aan ieder liberaal beginsel vastklemt, maar het beginsel der moderne richting is goed, haar doel, losmaking des gewetens van het schriftgezag is haar door God gesteld?</p>
<p>Het is mogelijk. Maar er moet veel gebeuren, voordat het daartoe komt. Dan moet hij inderdaad een kind worden, gelijk hij zelf het beschrijft, en, het zelfbehagen brekende, zijn verleden verloochenen? En met hoe vele banden is hij - zooals iedereen - daaraan niet verbonden!</p>
<p>Evenwel - God is machtig, en uit geheel het werk van Gunning spreekt een mensch, die als hij iets voor waar houdt, het ook zeggen zal, Doch - om zijne eigene woorden op hem toe te passen - niet de oprechtheid zijner bedoelingen, slechts de waarheid zal hem vrij maken.</p>
<p>&nbsp;</p>
<p>Ik loop gevaar om de grenzen van het terrein eener boekbeoordeeling te overschrijden door van het boek op den persoon des schrijvers te komen. Maar dat kan bijna niet anders. De waarde van dit boek staat of valt met de waarde van den schrijver. Één woord nog slechts. Herhaalde malen zegt hij, dat het hem tegenover de modernen niet aan waardeering ontbreekt (o.a. IV, voorr. VII). Met die waardeering zijn wij modernen zeer weinig gediend. Of men van ons al eenige resultaten overneemt, de oprechtheid van ons streven prijst en zegt dat er ondanks ons beginsel veel goeds in ons is, dat baat ons weinig en den waardeerder noch minder. Wij komen voor ons beginsel op, en zeggen dan: wie niet vóór ons is, is tegen ons!</p>
<p><hi rend="spat">Harlingen</hi>, Aug. 1870.</p>
<p>H. <hi rend="sc">Oort</hi>.</p>
<pb n="79"/>
<q rend="bq">HANDLEIDING VOOR JEUGDIGE PREDIKANTEN; bevattende eene verzameling van uitgezochte teksten, met aanwijzing van daarop toepasselijke verzen uit de Psalmen en Evangelische Gezangen, door A. <hi rend="sc">de Heer</hi>. - Schagen. Wed. P.J.G. Diderich. - 88 blz. Prijs ƒ 1. -</q>
<p>De titel is duidelijk genoeg, het ontbreken van een jaartal waarschijnlijk een stilzwijgende verklaring dat het werk geen vlugschrift is, bestemd om gelezen, ter zijde gelegd en spoedig vergeten te worden, maar een gids, wiens aanwijzingen jaren lang nieuw mogen blijven. Niemand zal er dan ook aan denken, deze <hi rend="i">Handleiding</hi> van de eerste tot de laatste bladzijde te gaan lezen. Wie niettemin lust in dat monnikenwerk mocht hebben, zou stellig niet handelen in den geest van den schrijver. Ongetwijfeld had hij, in het tegenovergestelde geval, een gansch anderen vorm gekozen. Zooals het boek daar nu ligt, doet het wel wat denken aan een logarithmentafel. Smakelijker is zijn voorkomen althans niet. Of ihet op een gelijke doelmatigheid mag bogen?</p>
<p>De uitgeefster verklaart hier en daar: ‘dit werkje voorziet in eene lang gevoelde behoefte.’ In minder geijkte bewoordingen zegt de schrijver hetzelfde: ‘Meermalen hoorde ik van jeugdige broeders in de Heilige Bediening, den wensch uiten, dat er eene Handleiding ware, inhoudende eene menigte teksten, met daarbij welgekozene verzen uit ons kerkgezang.’</p>
<p>Tegen die verklaring valt natuurlijk niets in te brengen. De heer A. de Heer, die zijn voorbericht te Dirkshorn heeft geschreven, is mij volkomen onbekend. Zijn spreken van ‘jeugdige <hi rend="i">broeders</hi> in de Heilige Bediening’ deed mij hem zoeken in de predikanten-wereld. Maar het Naamregister der Hervormde predikanten in het koningrijk der Nederlanden en deszelfs Oosten West-Indische bezittingen, schonk mij geen licht, evenmin het niet minder verdienstelijke werk der schrijvers van het Naamregister der Doopsgezinde, Luthersche, Hersteld-Luthersche en Remonstrantsche predikanten in dezelfde deelen der aarde. Ik onderstel daarom - hoewel misschien wat voorbarig - dat de heer de Heer geen collega der bedoelde ‘broeders’ is, maar een ‘niet-predikant’ of ‘gemeente-lid.’ (Alsof predikanten geen <hi rend="i">gemeente-leden</hi> waren! Maar wij mogen van <hi rend="i">leeken</hi> niet meer spreken, heeft men gezegd.) In dat geval verdient het te
<pb n="80"/>meer onze aandacht, dat de Heer aan de voldoening van den omschreven wensch zijne ‘geringe krachten’ heeft beproefd.<note n="1)" place="foot">Later heb ik vernomen, dat wijlen de heer A. de Heer in leven onderwijzer was.</note> Een belangstelling in het lot van anderen, waartoe zulk een bij uitstek taai geduld wordt gevorderd, als noodig was voor de samenstelling van deze <hi rend="i">Handleiding</hi>, is niet alledaagsch. ‘Ondertusschen,’ hooren wij ons verzekeren, ‘was het mij eene regt aangename bezigheid.’ Ik wil voor den schrijver hopen, dat dit een welbekende voorberichts-stijl is. Trouwens: Trommius heeft misschien ook nog gemeend, dat hij een prettig werkzaam leven had.</p>
<p>Om na dezen uitstap terug te keeren tot wat ik zooeven wilde zeggen: wij kunnen niet beoordeelen wat de heer de Heer alzoo van tijd tot tijd heeft gehoord van ‘jeugdige broeders in de Heilige Bediening’. Wij hebben geen reden, zijne waarheidsliefde in twijfel te trekken. Maar die <hi rend="i">jeugdige broeders</hi>....?</p>
<p>Ik ben bereid aan hun bestaan te gelooven. ledere betrekking heeft, helaas! hare vertegenwoordigers, die dweepen met het bezit van een <hi rend="i">pons asinorum</hi>. Daar zullen ook wel ‘jeugdige broeders in de Heilige Bediening’ zijn, die gaarne voor iedere te houden toespraak, van derden een ‘tekst, met daarbij welgekozene verzen uit ons kerkgezang’ ontvangen. Men noemt zelfs namen van bijzonder gevierde predikers, die de leegte van hun brein, of hun gebrek aan werklust, aanvullen met de letterlijke herhaling van hetgeen anderen lieten drukken. Is daarmede de verschijning van een nieuwen preekbundel gemotiveerd?</p>
<p>Een kanselredenaar is geen apotheker. Hij werkt niet naar recepten, die de Dokter voorschrijft.</p>
<p>
<table>
<row>
<cell>Genesis 1: 27.</cell></row>
<row>
<cell>Ps. 8. v. 3-5.</cell></row>
<row>
<cell>Ps. 104. v. 12, 17.</cell></row>
<row>
<cell>Gz. 31. v. 1, 4.</cell></row>
<row>
<cell>Gz. 31. v. 7, 8.</cell></row></table></p>
<p>Naar dit model, ‘No. 1’, zijn al de honderden recepten, die deze Handleiding bevat, gegeven. Zal de jeugdige broeder er op zijn studeerkamer veel verder mede komen, als hij niet weet ‘waarover hij spreken zal!’</p>
<p>Dáár toch schuilt het gebrek, waarover vele jonge predikanten klagen, dat zij tot geen keus kunnen komen. Ik heb zelfs
<pb n="81"/>van hooggeleerde heeren gehoord, die in hunne eerste jaren met dit euvel hadden te worstelen. De richting komt er niet bij in het spel. De oorsprong van het kwaad schuilt elders. Ik heb dien hier niet te onderzoeken; het feit zal mij door niemand worden betwist, dat velen - overigens degelijk ontwikkelde mannen en die later nooit verlegen zijn om een ‘stof’ of een ‘tekst’ - soms verbazend spoedig ‘uitgepreekt’ zijn. Het beste mij bekende geneesmiddel tegen deze kwaal is, te zorgen dat men altijd <hi rend="i">zelf-gekozen</hi> ‘teksten’ en ‘onderwerpen’ in voorraad heeft. Valt de aandacht op ‘iets’, dan worde het opgeteekend, en na weken of maanden doet het vaak treffelijke dienst. Alle andere middelen baten schier niets. En geen wonder, want is het ons om een reeks teksten te doen, dan hebben wij eenvoudig den bijbel, of wil men beknopter, den bijbelschen almanak op te slaan.</p>
<p>Die voor een gewone preekbeurt om een tekst of onderwerp verlegen is, heeft aan den arbeid van de Heer niets.</p>
<p>Eenigszins anders wordt het geval, wanneer men ‘teksten’ zoekt, geschikt voor bijzondere gelegenheden. Dan kan, vooral aan jeugdige predikanten, een handleiding uitnemende diensten bewijzen. Maar voor dit geval kende de menschheid in Nederland geen ‘sedert lang gevoelde behoefte’, dewijl de <hi rend="i">Breede Tekstenrol</hi> van den voormaligen Amsterdamschen predikant W. Broes in veler bibliotheken rust, en ook nog wel nu en dan ter hand genomen wordt. 't Is waar, het werk van Broes is verschrikkelijk ‘omslagtig’, gelijk hij zelf het ergens noemt, maar het geeft dan ook hun, die er smaak in hebben, veel meer dan enkel ‘teksten’. Broes heeft aan een menigte <hi rend="i">gelegenheden</hi> gedacht, die de Heer onopgemerkt heeft gelaten, in de derde afdeeling van zijn boek, die ‘teksten bij sommige gelegenheden’ bevat, doch geen enkelen voor de christelijke feestdagen. De opmerking, blz 72 gemaakt, dat die in de eerste afdeeling reeds voorkomen, helpt den gebruiker der <hi rend="i">Handleiding</hi> niets, want hij kan ze er onmogelijk in vinden, tenzij hij even de moeite neme, de 370 nommers in zijn bijbel na te slaan, voor zoover hij zich den inhoud niet op het cijfer af herinnert, wat stellig nog al eens bij de ‘jeugdige broeders’ zal voorkomen.</p>
<p>Wat de eerste van de tweede afdeeling ouderscheidt, vat ik niet en dus evenmin waarom zij niet tot één werd herleid. Zij bevatten ieder een reeks van 370 teksten, ontleend aan alle
<pb n="82"/>bijbelboeken, te beginnen met Genesis, te eindigen met Openb. De derde afdeeling geeft - niet in de volgorde der bijbelboeken - bruikbare teksten en verzen uit het kerkgezang bij de voorbereiding, de bediening en de nabetrachting van het avondmaal, de bevestiging van nieuwe lidmaten, het nieuwe en het oude jaar. De vierde afdeeling geeft ‘afgeluisterde preekstoffen’, aan verschillende bijbelboeken ontleend en door elkander geplaatst, die zonder hinder met de eerste en tweede afdeeling vereenigd hadden kunnen worden. Voor een beschuldiging van plagiaat had de Heer waarlijk niet te vreezen. Niemand toch zal meenen, dat hij ooit <hi rend="i">al</hi> die teksten zal hebben hooren behandelen. De vijfde of laatste afdeeling noemt ‘bij het verklaren van den Heidelberschen Catechismus’, voor iederen ‘Zondag’, een tekst, een stuk om te ‘lezen’ en verzen uit het kerkgezang.</p>
<p>De derde en vijfde afdeeling zullen de meeste - en kunnen vooral om den beknopten vorm van het geheel, zeer veel - dienst bewijzen. Niet enkel, zelfs niet in de eerste plaats, om de keus der teksten, maar om die der psalm- en gezangverzen. Ieder weet, wat moeite het vaak kost ‘toepasselijke gezangen te vinden.’ Weinigen zijn zóó goed in den bundel thuis, dat zij aanstonds het geschikte vers kunnen opslaan. De meeste zoeken - ook nog na eenige jaren oefening - dikwerf vruchteloos en laten dientengevolge menig zeer gepast lied ongebruikt. Hier is aan een goede <hi rend="i">Handleiding</hi> altijd nog behoefte. De Heer heeft wàt, maar niet alles gegeven wat men wenschen kan. Voor de bijzondere gelegenheden, die hij ter sprake bracht, en voor den Catechismus, helpt zijne aanwijzing zeer veel, gewoonlijk voldoende. Dat velen in dit opzigt een dankbaar gebruik maken van de zorgvuldig bijeengebrachte cijfers! Niemand mag natuurlijk eischen, dat ieder vers hem behagen zal. Dat ware het onmogelijke verlangen. Men moet tevreden zijn, als men geholpen wordt. En dat wordt men hier op veelszins uitmuntende wijze.</p>
<p>Jammer dat het overig materiëel zoo goed als ongebruikt zal blijven liggen. Om er iets aan te hebben, moet men eerst zien of de tekst, dien men behandeld of tot grondslag zijner rede gelegd heeft, ook in één der <hi rend="i">drie</hi> afdeelingen voorkomt. Wie zal zich blootstellen aan het gevaar, dat alle moeite te vergeefs zal blijken, terwijl nog bovendien de mogelijkheid bestaat, dat
<pb n="83"/>het stel verzen bij een ander thema - aan den zelfden tekst ontleend - past?</p>
<p>Indien er al overwegende redenen waren, om de vijf afdeelingen te behouden, dan had de Heer zijn werk veel bruikbaarder kunnen maken, door de toevoeging van een lijst der in het boek genoemde teksten, naar de volgorde der bijbelboeken gerangschikt, met bijvoeging der bladzijde waar zij aangeduid zijn.</p>
<p>Oneindig verkieslijker zou het evenwel wezen, wanneer de teksten buiten rekening gelaten en de onderwerpen, die op den kansel besproken worden, in alphabetische orde, opgesomd waren, met bijvoeging der verzen uit den gezang- en psalmbundel, die toepasselijk mogen heeten.</p>
<p>De bestaande handleidingen wachten altijd nog op de vervulling eener ‘sedert lang gevoelde behoefte’ aan verbetering. Zoolang die uitblijft stichte ook het werkje van de Heer, naast de bestaande, zooveel mogelijk ‘nut’. Een ruim debiet spore weldra aan tot het gereedmaken van een nieuwe oplaag, waarbij dan een beter systeem gevolgd en ook den vervolgbundel der Evangelische gezangen een plaats geschonken worde.</p>
<p>&nbsp;</p>
<p><hi rend="i">Abbenbroek</hi>, April 1870.</p>
<p>W.C. <hi rend="sc">van Manen</hi>.</p></div>
<div type="section">
<interpGrp>
<interp type="primair" value="18700601"/>
</interpGrp>
<head rend="h4">III. Wis- en Natuurkunde.</head>
<q rend="bq">DE PLANT, door H. <hi rend="sc">Witte</hi>, met 71 Houtsnee-figuren, Groningen, J.B. Wolters, 1869, 404 blz. Prijs ƒ 3. -</q>
<p>Zeker zal door velen de uitgave van het hierboven genoemde geschrift met genoegen zijn vernomen en ook wij merkten het als een verblijdend verschijnsel aan. Immers ligt daarin het bewijs, dat de vroeger uitgegevene werken van den schrijver, op dit gebied, dien algemeenen bijval verworven hebben, waarop hun degelijke inhoud rechtmatig aanspraak maken kan. Wij zouden het zeer betreurd hebben, ware het anders geweest. Het zou van den goeden smaak van het publiek een weinig gunstig oordeel gegeven en tot de gevolgtrekking gevoerd hebben, dat de belangstelling in zulke zaken ten onzent
<pb n="84"/>nog zeer gering was. Het zou tot het staken hebben kunnen leiden van een' arbeid, die toch geene geevenredigde vruchten droeg. Nu daarentegen de uitkomst eene betere was, ligt daarin een waarborg, dat ook verdere arbeid van dien aard een gunstig onthaal vinden, en dat inzonderheid ook het voor ons liggend geschrift, als van dezelfde hand, aan velen welkom zal zijn.</p>
<p>Tot op zekere hoogte heeft deze nieuwe arbeid dezelfde strekking als de vroeger verschenen werkjes van onzen Schr., getit. <hi rend="i">Het groote in 't kleine</hi> en <hi rend="i">In 't lommer</hi>, ja kan het, zoo als in de inleiding te kennen wordt gegeven, geacht worden daarmede eene doorloopende série uit te maken. Toch is er tusschen beiden ook een zeer merkbaar verschil, want is zoowel in vroegeren als lateren arbeid de plantenkunde het onderwerp, dat door den Schr. behandeld wordt, vroeger gaf hij tafereelen, op dat gebied bijeen vergaard, losse schetsen, willekeurig gekozen en meer of minder uitgewerkt, al naar het hem goed dacht, terwijl hij in <hi rend="i">de plant</hi> een meer bepaald onderdeel der plantenkunde nagaat, zoodat men een afgerond geheel voor zich heeft, waarin eene zekere orde van behandeling heerscht en ook heerschen moet.</p>
<p>Wat de Schr. in dit werk geven wil, blijkt al dadelijk uit de inhoudsopgave. Vormleer en ontleedkunde zijn de onderwerpen, die hier op den voorgrond staan, ofschoon ook aan de leer der levensverschijnselen de noodige plaats wordt toegekend. Trouwens hoe nauw zijn deze onderdeelen der plantenkunde aan elkander verwant. Morphologie en anatomie, hoe vloeien zij als het ware in een, en laat de inrichting der verschillende organen zich wel met volle klaarheid voorstellen, zoo men niet tot op zekere hoogte ook een begrip geeft van de werking dier organen.</p>
<p>Geen plantendeel of het is uit celweefsel opgebouwd, de saprijke vleeschachtige vrucht, zoowel als het taaie, vezelige hout, het teedere bloemblad, zoowel als de steenharde vruchtschaal, en niets gepaster dus, dan dat hier allereerst wordt stilgestaan bij de cel. Wel is zij nietig klein, maar zou dat een reden zijn, om haar minder te achten? Het tegendeel is waar. Zonder de plantencel geene planten en zonder het plantenrijk ook geen dierlijk leven, want het ééne zonder het andere is ondenkbaar. Hoe toch de beteekenis van het nietig kleine, uit dit oogpunt beschouwd, groot, ja onbegrijpelijk groot wordt!....</p>
<pb n="85"/>
<p>De plantencel is een wonder voortbrengsel der natuur en zij is dit, hetzij gij haar beschouwt in haar eerst ontstaan, of zoo als zij verder zich ontwikkelt; hetzij gij haar afzonderlijk beziet, of zoo als zij met andere cellen verschillende weefsels vormt; hetzij gij alleen op den uitwendigen vorm let, of ook hare inwendige gesteldheid nagaat. Overal vindt gij hier, wat uwe belangstelling wekt, vindt gij stoffe tot bewondering, en dit te meer, naarmate gij met uw onderzoek dieper doordringt en de zaken nauwkeuriger beschouwt. En toch is dat, wat wij daar noemden, niet alles wat van de cel te verhalen valt en door den Schr. u wordt voor oogen gesteld. In dat leven en die ontwikkeling der plantencel zijn nog zoo vele diepten te peilen, zoo vele wonderen, die tot verbazing stemmen. Wilt gij er u door een enkel voorbeeld nader van overtuigen, volgt dan slechts den Schr. waar hij de aandacht vestigt op de in vele gevallen ontzettend snelle vermeerdering der cellen. Het is waar, wat hij zegt, ‘enkele warme voorjaarsdagen slechts en de boom, die nog geheel bladerloos was, is in volle bladerendos getooid. Kunt gij de bladeren van dien boom tellen? Neen, gij kunt dat niet, maar evenmin als gij dat kunt, vermoogt gij de cellen te tellen, die aan een enkel blad voorkomen. En toch wat was er van die cellen, vóór de bladeren nog uitliepen? Welk een groei dus, welk eene ongelooflijke vermeerdering van cellen in slechts enkele dagen, misschien in nog geene week. Wat kan het in het voorjaar in enkele dagen groen worden. Onder uwe voeten en boven u in het welvend geboomte, nabij en in de verte, het is overal als met een toverslag groen geworden. En wat geeft die groene kleur aan alles wat gij daar ziet? Het is, zoo als gij misschien weet, het bladgroen, dat in nietig kleine korreltjes in de bladcellen voortkomt. Hoevele zulke bladgroen-korreltjes zullen wel in een enkel blad voorkomen? Kon men ook de cellen tellen, waaruit het bestaat, die korreltjes tellen
kan men toch gewis niet. Terecht zegt de Schr., hierop wijzende, ‘aan zulke getallen is geen begin en geen einde.’ Toch voegt hij er bij, ‘was er een begin aan. In Februari was er aan al die boomen nog geen enkel blad en in April waren ze klaar. Of er in die cellen ook iets omgaat.’</p>
<p>Ja, of er in die kleine cellen ook iets omgaat, of er daar in haar binnenste leven heerscht en uiting van levenskracht. Trouwens bevatten zij nog wel andere stoffen dan het blad-<pb n="86"/>groen. De cel moge uiterst klein zijn, zóó klein, dat eene cel van 1/10 millimeter reeds als zeer groot te beschouwen is, toch kan, wie zou het vermoeden, elke cel als een magazijn, als eene stapelplaats worden geacht, waarin velerlei stoffen liggen opgegaard, stoffen, gedeeltelijk van een zóó groot maatschappelijk gewicht, dat het zich in woorden nauwelijks uitdrukken laat, zóo zelfs, dat de voeding en dus ook het leven van mensch en dier er van afhankelijk zijn. Dat alles is trouwens eene waarheid, die als voor de hand ligt, ofschoon zij veel te weinig wordt opgemerkt en gevoeld. Geen nood echter. De Schr. zal u die wel voorstellen op eene wijze, dat gij haar gevoelen zult, dat zij u treffen moet. Men leze slechts wat hij in Hst. 2 van het zetmeel vertelt en oordeele zelf.</p>
<p>Het is echter niet alleen bij den inhoud der cel, dat de schr. de aandacht bepaalt, hij vestigt die ook op haren wand. Hoe die wand kunstig is gemaakt en op verschillende wijzen zich ontwikkelt; hoe zij verschillende eigenschappen aanneemt en voor velerlei gebruik onmisbaar is, - ook dat, lezer, vergeet de schr. niet, en als gij hem daarbij volgt, dan kan het niet anders, of het zal uwe belangstelling verhoogen en u nog duidelijker doen beseffen van welk een gewicht die kleine plantencel is, welk eene rol zij speelt, welk eene uitnemende plaats zij inneemt in de huishouding der natuur. Ja, dan zult gij gewis nog dieper overtuigd zijn, dat het er zonder die nietig kleine cellen al wonderlijk op deze wereld uit zou zien.</p>
<p>Wij hebben bij dit eerste gedeelte van Witte's arbeid iets langer stil gestaan, omdat het, bij het nazien van den inhoud, velen wellicht minder aantrekken kon. Geringschatting van wat klein is en nauwelijks merkbaar voor onze zintuigen, is een zeer algemeen gebrek, ofschoon het in onzen tijd niet wel verschoond worden kan. Daartoe heeft toch de wetenschap reeds al te veel klaar en duidelijk aangetoond, dat de woorden groot en klein slechts betrekkelijk kunnen worden opgevat en wat meer is, dat in het kleine vaak het groote gevonden wordt.</p>
<p>Nu men de cellen kent en de verschillende weefsels, door haar gevormd, vestigt de schr. de aandacht zijner lezers op de verschillende hoofdorganen der plant, daarbij uitgaande van den wortel, om vervolgens den stengel te beschouwen en daarna achtereenvolgend stil te staan bij de bladeren, de bloemen en bloeiwijzen en de vruchten en zaden. Misschien zal men zeggen,
<pb n="87"/>dat die opvolging der zaken volkomen voor een leerboek passen zou, maar zoo er al grond voor dat gevoelen bestaat, wij begrijpen niet, waarom hierin een reden tot afkeuring zou moeten gevonden worden. Wij hebben reeds vroeger gezegd, dat de schr. hier geene losse schetsen of tafereelen aanbieden wil, maar veel meer een saamhangend geheel, waarin eene zekere volledigheid en bepaalde volgorde noodig zijn. En uit dit oogpunt gezien, kan de hier gevolgde gang van denkbeelden geene stof tot bedenking geven. Het kwam er nu maar op aan, in zulk een eenigzins stelselmatig geschrift, die losheid van behandeling, dat frissche en onderhoudende te bewaren, die aan het grooter publiek meest behagen. Dat nu zulks niet overal even gemakkelijk was, ligt voor de hand en de Schr. zelf heeft dat zeer goed gevoeld, zooals blijkt, wanneer hij op blz. 225 zegt, ‘Geene wandeling is zoo lommerrijk, of men ontmoet, als 't heet weer is, wel eens een zonnig eindje; geene, zóó luw, of men heeft weleens met een tochtig plekje te doen, dat men dan gaarne voor lief neemt, ten eersten, omdat 't niet anders is, en ten anderen, omdat het daar ginds weer lommerrijk of luw zal wezen; - zóó ook hier’.</p>
<p>Ja, zóó ook hier. De zonnige eindjes, de tochtige plekjes zijn niet geheel te vermijden. Maar zoo ergens, dan worden zij ook hier aldra weder vergoed door lieflijk lommer, door koesterende beschutting. Bovendien als gij er maar goed op let, dan bemerkt gij, zelfs aan vele van die mindere plekjes, nog wel iets, dat u behaagt en aantrekt. De natuur is in al hare deelen zoo schoon: zij heeft, hoe of waar men haar ook beschouwt, zooveel dat treft en onze belangstelling wekt, zoo wij er maar op gewezen worden en haar leeren verstaan. En dat weet de Schr. ook wel, zoo als bij de lezing van dit geschrift aan menige plaats weder in het oog valt.</p>
<p>Zóó onder anderen, waar hij over de verschillende bladvormen spreekt, een onderwerp anders, dat hem, zie blz. 225. aanleiding gaf, om voor verveling bij zijne lezers te vreezen. En waarlijk schijnt de zaak al heel vervelend, want al is het ook, dat gij bij het zien daar buiten in de natuur van al die vormen opgetogen staat, het lezen er over is en blijft een vervelend werk. Toch zal het anders met u zijn, als u nu bij het lezen over die vormen, de samenhang aangewezen wordt, waarin zij tot elkander staan, als men u aantoont, hoe de verst van
<pb n="88"/>elkander verwijderde vormen met elkander in verbinding staan en de uiterste schakels slechts vormen van ééne en dezelfde keten. Dan mogen de tusschen gelegen vormen vele zijn, zij worden allen voor u slechts overgangen, tusschen gelegen schalmen, die de uiterste einden aan elkander verbinden. Zóó beschouwd ontstaat er voor u in dien chaos van vormen eene zekere éénheid, die u treft, en leert gij in al die opvolgende tijpen slechts variatiën onderscheiden op één en hetzelfde thema, een thema, dat gij overal terug vindt. Zóó inderdaad leert men, wat het beteekent, de natuur te bespieden, haar te leeren verstaan. En daarmede gevoelt men zich ook allengs op een standpunt geplaatst, waarvan men de zaken ziet van eene zijde, die ons aantrekt en boeit. Maar daartoe heeft men eenen bekwamen gids noodig, die niet alleen den weg wijst, maar ook bij ondervinding weet, hoe waar en wanneer de dingen moeten gezien worden.</p>
<p>Dat de Schr. waarlijk zulk een gids is, behoeven wij wel niet door verdere aanhalingen te staven. Slechts dit nog, dat wij vooral de drie laatste hoofdstukken over de vruchten en zaden met groot genoegen lazen. Zij kwamen ons voor met uitnemend veel zorg te zijn bewerkt. en bezitten niet alleen wetenschappelijke waarde, maar zijn ook zeer onderhoudend geschreven. Echter willen wij daarmede niets ten nadeele van den verderen inhoud gezegd hebben. Verzwijgen mogen wij toch niet, dat wij dezen arbeid hooger stellen dan zijne vroegere uitgegevene werkjes ‘<hi rend="i">Het groote in 't kleine</hi> en <hi rend="i">In 't lommer</hi>, hoe veel schoons daarin ook gevonden werd. En dit zal den lezer dezer aankondiging ook niet verwonderen, wanneer wij hem doen opmerken, eerstens, dat het leveren op dit gebied van een goed samenhangend, en toch onderhoudend en populair geschreven geheel eene vrij wat moeielijker taak moet geacht worden, dan het geven van losse schetsen, hoe fraai zij ook zijn mogen; en ten anderen, dat met het leveren van zulk een geschreven geheel ook eene meer algemeene grondige kennis der plantenkunde in veel hoogeren graad bevorderd wordt. Het zou overbodig zijn verder iets tot aanbeveling aan te voeren van dit werk van den Schr. dat in bruikbaarheid nog wint door de daarin voorhanden figuren. Wij besluiten dus eenvoudig met den wensch, dat het in vele handen kome en al dat nut stichte, dat men van zulk een geschrift billijk wachten mag.</p>
<p>1 Juni 1870.</p>
<p><hi rend="sc">Boer</hi>.</p>
<pb n="89"/>
<q rend="bq">LUCIFER, een volksboek tot verbreiding van natuurwetenschap, onder redactie van Dr. B. <hi rend="sc">Verver</hi>, Directeur van de Hoogere Burgerschool te Sneek. Opgeluisterd door keurige lithographische platen en de vereischte gravures. Leeuwarden, A. Akkeriuga. Eerste deel. Eerste en tweede afdeeling.</q>
<p>Velen zullen zich zeker verheugd hebben, toen zij vernamen. dat Dr. Verver zich bezig hield met het redigeeren van een volksboek tot verbreiding van natuurwetenschap. Dr. V. heeft er slag van, zijnen lezers belangstelling voor zijn onderwerp in te boezemen, en hunne aandacht onafgebroken bezig te houden. De verwachting zal stellig niet verminderd zijn door hetgeen het prospectus den volke mededeelde. Hierin wordt gezegd: “Lucifer stelt zich ten doel zijne lezers bekend te maken met de belangrijkste resultaten der natuurwetenschap, en tevens, waar het mogelijk Is, met den weg waarlangs die resultaten zijn verkregen. Niet juist van verschijnselen, die iedereen terstond <hi rend="i">treffen</hi>, en reeds bij den eersten opslag wonderbaar en grootsch schijnen, maar nog meer van die verschijnselen, welke dagelijks rondom ons plaats hebben, en toch nog zoo weinig bekend zijn, wil het een <hi rend="i">duidelijk</hi> en <hi rend="i">degelijk</hi> denkbeeld trachten te geven; <hi rend="i">want alléén degelijke kennis is degelijke macht</hi>” Het boek “is bestemd om <hi rend="i">licht</hi> te verspreiden”, het zal “eene onderhoudende, aangename en boeiende <hi rend="i">volkslectuur</hi> leveren.” Dr. V. “heeft zich de medewerking verzekerd van bevoegde schrijvers, ieder voor het vak, waarin hij 't meest te huis is,” en die “de gaven bezitten hunne wetenschap op duidelijke en boeiende wijze mede te deelen.” Lucifer zal een sierlijk werk zijn en matig in prijs. Er zullen jaarlijks 10 of 12 afleveringen verschijnen van 48 pag. roijaal 8<hi rend="sup">o</hi> ad 35 Cts, terwijl het werk in 40 à 50 afleveringen compleet zal zijn’. De eerste 2000 inteekenaren ontvangen gratis 2 keurig gelithographieerde platen naar gustave Doré, voorstellende: Oorlog en Vrede.</p>
<p>De vraag of er behoefte bestaat aan een dergelijk volksboek zullen wij niet trachten te beantwoorden; ieder zoodanig boek zal buiten kijf kennis verspreiden. Het overige is eene zaak van den uitgever en de schrijvers.</p>
<p>Liever gaan wij aanstonds over tot het onderzoek naar de wijze, warrop Dr. V. zich van de door hem opgenomen taak heeft gekweten.</p>
<pb n="90"/>
<p>Ofschoon de cischen, die wij aan een volksboek stellen moeten, niet gering zijn, zoo komt het ons toch voor, dat er vele stukken zijn, die aan deze eischen voldoen. Wij noemen: ‘Vier belasterden verdedigd’, ‘Vuur en lucht’, ‘Belangrijke mededeelingen omtrent spoorwegen en spoorwagens’, ‘Iets over de wijze waarop men drenkelingen moet behandelen,’ ‘Verklaring van eenige zeer eenvoudige lichtverschijnselen,’ ‘De luchtspiegeling,’ ‘Het verduurzamen van voedingsmiddelen,’ Melkextract,’ ‘De bever,’ ‘Het water,’ ‘Over weefsels wier grondstoffen noch van plantaardigen noch van dierlijken oorsprong zijn,’ ‘Over de spierkracht der insecten,’ ‘Veiligheidsbrillen van mica voor werklieden,’ ‘Petroleum.’ ‘De machine van Bourdon,’ De fabriecatie van looden en tinnen buizen,’ ‘Het ijzer,’ ‘Het barnsteen,’ ‘De krokodillen,’ ‘Het noorderlicht.’ ‘Iets over slapen en droomen,’ ‘De meikevers’.</p>
<p>In een werk, dat de geheele natuurwetenschap op populaire wijze zal ontvouwen, moeten geene al te speciale zaken worden medegedeeld. Deze opmerking werd ons, bij het lezen van sommige der bovengenoemde stukken, in de pen gegeven. Dit was mede het geval bij het lezen van: ‘De chocolade,’ ‘Machinale vetmesterij van gevogelte,’ ‘De stoomhamer,’ Middel om het hard worden van gipsdeeg te vertragen en om aan gips een meerdere hardheid te geven,’ ‘Over schoolkwalen en schoolziekten,’ ‘lets over de levenswijze van eenige honderdjarige menschen.’ De lezer verneemt hier wel veel wetenswaardigs, maar alles wat wetenswaardig is in één werk op te nemen, gaat niet aan.</p>
<p>De eerste Aflevering munt uit door eene heldere, logische gedachtengang en eene uitmuntende populaire voorstelling. Het speet ons, dat we in de volgende afleveringen somtijds een anderen toon vonden aangeslagen, dat niet altijd het onderwerp behoorlijk was uitgewerkt, hetgeen toch voor de lezers, voor welke de eerste aflevering bestemd is, noodig schijnt te zijn. Dit is het geval bij.</p>
<p>‘Een woord over voedsel en voeding,’ ‘De natuurlijke verwarming van Europa,’ ‘Over de natuur van de warmte, van het licht, en van het geluid.’ ‘Zons- en maansverduisteringen,’ ‘Het herleven uit den schijndood,’ alsmede bij sommige gedeelten van ‘Het ijzer,’</p>
<p>‘Voorteekenen van stormen’ vonden wij wat te ingewikkeld. ‘De spoorwegbrug van Calais naar Dover’ is niet duidelijk;
<pb n="91"/>‘Het vertinnen’ en ‘De fabricatie van looden en tinnen buizen,’ overigens goede stukken, zouden ook veel gewonnen hebben, als het behandelde wat duidelijker was uiteen gezet. Bij het doorlezen van: ‘Oorsprong van ons zonnestelsel naar de onderstelling van Laplaie,’ kwam de vraag bij ons op, of het wel raadzaam is, lezers, die ondersteld worden weinig of niets van Kosmografie te weten, zóó uitvoerig met Laplaie's hypothese bezig te houdden. ‘Is de maan bewoonbaar? wordt zij door een dampkring omgeven?’ zijn evenzoo vragen, waarmede men de lessen over Kosmografie sluiten mag, maar die bij de opening dier lessen niet op hare plaats zijn.</p>
<p>Zelden ontmoetten wij een onbeduidend stuk; meermalen onbeduidende varia. De opname van recepten vinden wij in een werk, als dat wat wij hier bespreken, niet aan te raden. Slechts eenmaal troffen wij een stuk aan, dat een zeer ongunstigen indruk maakt; het is: ‘Meteoorstroomen en vallende sterren.’ Alles werkt hier samen om de behandeling van een onderwerp, dat voor lezers, die zich van de verschijnselen aan den hemel reeds əene zekere voorstelling kunnen maken, zeer interessant is, volkomen te doen mislukken.</p>
<p>Wij hebben de titels van bijna alle stukken opgegeven. Men zal er uit zien, dat de Lucifer een tal wetenswaardige zaken mededeelt, die grootendeels goed behandeld zijn. Die stukken staan echter in bonte mengeling door elkander. Ieder stuk is op zich zelf een geheel.</p>
<p>Dit nu is zeker al zeer vreemd in een boekwerk dat in 40 à 50 afleveringen <hi rend="i">compleet</hi> zal zijn. Het is inderdaad jammer, dat Dr. V. niet wat meer moeite aan dit deel van den Lucifer besteed en er voor gezorgd heeft, dat ons een compleet Volksboek voor de natuurwetenschappen werd geleverd. De Redacteur heeft zich zijne taak wat al te gemakkelijk gemaakt. Hij schijnt dit zelf nu en dan te gevoelen. Op blz. 255 noemt hij den Lucifer een <hi rend="i">Tijdschrift</hi>; vroeger sprak hij van een <hi rend="i">werk</hi>. De geringe zong, die blijkbaar aan het werk besteed is, is dan ook de groote grief, die wij tegen den Lucifer hebben in te brengen. Deze is de bron van al onze aan- en opmerkingen. Zoo mogen wij niet verzwijgen, dat, op weinige uitzonderingen na, de stijl slecht en de taal zeer slecht is. Taal- en zelfs spelfouten zijn er in menigte aan te wijzen, en dit is juist in een populair geschrift niet te vergeven.</p>
<pb n="92"/>
<p>Wij geven slechts eenige voorbeelden.</p>
<p>Nu eens wordt de oude, dan weder (soms op dezelfde blz.) de nieuwe spelling gebezigd; in het algemeen is er geene sprake van consequentie in de spelling</p>
<p>Wij lezen <hi rend="i">eenigzins</hi> (blz. 135) en <hi rend="i">eenigszins</hi> (blz. 212). <hi rend="i">moeijelijk</hi>, <hi rend="i">boeijen</hi> (blz. 80, 88) en <hi rend="i">moeielijk</hi>, <hi rend="i">bloeiende</hi> (blz. 88, 132).</p>
<p><hi rend="i">Europesche</hi>, <hi rend="i">interesseren</hi> (blz. 57, 88) en <hi rend="i">regeering</hi>, <hi rend="i">fluorexeeren</hi> (blz. 213, 298)</p>
<p>
<table>
<row>
<cell><hi rend="i">naauwkeurig</hi> (blz. 84)</cell>
<cell>en <hi rend="i">nauwkeurig</hi> (blz. 416).</cell></row>
<row>
<cell><hi rend="i">gewone</hi> (blz. 238)</cell>
<cell>en <hi rend="i">ongewoone</hi> (blz. 238).</cell></row>
<row>
<cell><hi rend="i">onmiddellijk</hi> (blz. 381)</cell>
<cell>en <hi rend="i">onmidelijk</hi> (blz. 382).</cell></row>
<row>
<cell><hi rend="i">tonen</hi> (blz. 173, 174)</cell>
<cell>en <hi rend="i">toonen</hi> (blz. 173, 174).</cell></row>
<row>
<cell><hi rend="i">molekulen</hi> (blz. 184)</cell>
<cell>en <hi rend="i">moleculen</hi> (blz. 241).</cell></row>
<row>
<cell><hi rend="i">aangebragt</hi> (blz. 195)</cell>
<cell>en <hi rend="i">aangebracht</hi> (blz. 381)</cell></row>
<row>
<cell><hi rend="i">oxyderen</hi> (blz. 278, 322)</cell>
<cell>en <hi rend="i">oxide</hi> (blz. 316, 353.)</cell></row>
<row>
<cell><hi rend="i">doorzijpelen</hi> (blz. 290)</cell>
<cell>en <hi rend="i">doorsijpelen</hi> (blz. 353).</cell></row>
<row>
<cell cols="2"><hi rend="i">destilleerketel</hi> (blz. 298), <hi rend="i">distillatie</hi> (blz. 300), <hi rend="i">distellatie</hi> (316).</cell></row>
<row>
<cell><hi rend="i">producten</hi> (blz. 395, 405)</cell>
<cell>en <hi rend="i">produkten</hi> (blz. 395, 405).</cell></row>
<row>
<cell><hi rend="i">egyptisch</hi> (blz. 303)</cell>
<cell>en <hi rend="i">egipte</hi> (blz. 423).</cell></row></table></p>
<p>Dat er een overvloed van taalfouten voorkomen, blijkt uit het volgende; wij <hi rend="i">lezen</hi></p>
<p>Dit onderzoek <hi rend="i">geschied</hi> (blz. 61), <hi rend="i">uitsteekende</hi> (blz. 91), een schip, <hi rend="i">wiens</hi> (blz. 94), het fundament <hi rend="i">die</hi> (blz. 144); de tunnel zal <hi rend="i">doorboort</hi> worden (blz. 192), tot nu toe <hi rend="i">goldt</hi> (blz. 224), <hi rend="i">stijl</hi> voor <hi rend="i">steil</hi> (blz. 252), <hi rend="i">ontmoetteden</hi> (296),</p>
<p>Deze <hi rend="i">werdt</hi> (371) <hi rend="i">verkooling</hi> voor <hi rend="i">verkoling</hi> (blz. 407), <hi rend="i">kieschkeurig</hi> voor <hi rend="i">kieskeurig</hi> (blz. 427), <hi rend="i">vong</hi> voor <hi rend="i">ving</hi> (blz. 479), <hi rend="i">veren</hi> voor <hi rend="i">veeren</hi> (blz. 281).</p>
<p>Op de geslachten schijut weinig gelet te zijn. Wil men voorbeelden?</p>
<p><hi rend="i">Vorm</hi> werdt <hi rend="i">vrouwelijk</hi> genomen (blz. 37), <hi rend="i">tijd</hi> V. (blz. 80) <hi rend="i">bodem</hi> V. (blz. 90), <hi rend="i">rand</hi> V. (blz. 91). <hi rend="i">invloed</hi> V. (blz. 103), <hi rend="i">as</hi> M. (134), <hi rend="i">thermometer</hi> V. en M. (blz. 280), <hi rend="i">draad</hi> V. (blz. 280), <hi rend="i">damp</hi> V. 369), <hi rend="i">toeslag</hi> M. en V. (blz 371, 386), <hi rend="i">toestel</hi> M. en V. (blz. 387, 384), <hi rend="i">wind</hi> V. (blz. 378), <hi rend="i">haat</hi> V. (425), <hi rend="i">slaap</hi> M. en V. (blz. 465).</p>
<p>Als modellen van slechten stijl, halen wij de volgende zinsneden aan.</p>
<p>Als wij nu nog eens terugkomen op de drie <hi rend="i">omstandigheden</hi> nl. brandstof, lucht, hitte (blz. 20).</p>
<pb n="93"/>
<p>Grey maakte nu aan de kurk een lang touw van hennip vast en spande dat horizontaal, hangende aan zijden draden aan den zolder. (Gevaarlijke positie!) blz. 23.</p>
<p>Men zou zich kunnen overtuigen <hi rend="i">van</hi> de noodzakelijkheid, <hi rend="i">van</hi> lucht of <hi rend="i">van</hi> zuurstof <hi rend="i">van</hi> de gisting. <hi rend="i">Uitzicht</hi> voor <hi rend="i">voorkomen</hi> (blz. 123).</p>
<p>Proefnemingen <hi rend="i">bewerkstelligen</hi> (blz. 170).</p>
<p>De uitzetting, welke het ijzer <hi rend="i">aangaat</hi> (blz. 236).</p>
<p>Een proef doen, zooals wij gezegd hebben, dat in Amerika gedaan wordt (blz. 300).</p>
<p>Een egyptenaar.....vergezelde <hi rend="i">deze</hi> op een bezoek, dat <hi rend="i">deze</hi> aan de Godheid bracht, en had voor <hi rend="i">deze</hi> (423)</p>
<p>Men heeft den loop dezer lichamen in het hemelrijk (!) bestudeerd (blz. 465).</p>
<p>De ondervinding heeft ook dit bewezen waarheid te zijn (blz. 472).</p>
<p>Een hoogduitsch geleerde (blz. 473, 476).</p>
<p>Is de lucht helder en houdt de toevoer van zonnewarmte op, wijl zij is ondergegaan (blz. 509).</p>
<p>De winterkoude dringt in de slecht de warmte geleidende sneeuw (blz. 652).</p>
<p><hi rend="i">Inkomsten</hi> voor <hi rend="i">uitkomsten</hi> (blz. 552).</p>
<p>Een kever, die zeer gemeen is op onze duinen (!) (blz. 558).</p>
<p>Ook van onnauwkeurigheden is de Lucifer niet vrij te pleiten. Zoo lezen wij:</p>
<p>De diepste put....is, 3.147 voet (blz. 39).</p>
<p>‘Op blz. 313 heerscht groote verwarring tusschen <hi rend="i">draadtrekken</hi> en <hi rend="i">draadpersen</hi>.</p>
<p>De rivieren bereiken hun hoogsten waterstand in Juli blz. 522)’ (dit weten wij, Nederlanders wel beter!)</p>
<p>Wij herhalen het: het zijn slechts voorbeelden, die wij aanvoerden.</p>
<p>Aan de correctie is zeer weinig moeite besteed. Een tal van drukfouten ontsieren het werk; wij hebben er een honderdtal aangeteekend. Op leesteekens is mede weinig acht geslagen.</p>
<p>Bestaat er weinig of geen samenhang tusschen de stukken onderling, ook het verband tusschen de verschillende deelen van den inhoud is somtijds zeer los. Vandaar vele herhalingen en veel tegenspraak.</p>
<p>Men ontvangt soms den indruk, alsof men twee of meer verschillende stukken over één onderwerp leest. Wij zouden te uit-<pb n="94"/>voerig worden, wilden wij van dit alles voorbeelden bijbrengen; daarom verwijzen wij alleen naar de stukken, ‘Meikevers’, ‘Barnsteen’. ‘Krokodillen’, ‘Het water’.</p>
<p>Op blz. 87, 128 en 400 ontmoetten wij noten, die noodzakelijk in den tekst te huis behooren, of waarvan de inhoud eene afzonderlijke behandeling verdiende.</p>
<p>Hiermede staat in verband, dat sommige onderwerpen uiterst uitvoerig, andere, die minstens even gewichtig zijn, uiterst kort behandeld zijn.</p>
<p>Onder de varia zijn er eenige, die te huis behooren bij stukken, waarin over hetzelfde onderwerp gesproken wordt. Op blz. 300 en 480 vindt men woordelijk dezelfde mededeeling, Dat er aan het einde van de 11e en 12e aflev. twee stukken voorkomen, die vóór de 6e aflev. moeten geplaatst worden, is zeker een bewijs te meer van de nonchalance, waarover wij spreken</p>
<p>Op blz. 55 is door een der medewerkers een stuk geplaatst, getiteld: ‘Het Zuid-Amerikaansche vleeschextract’, waarvan de strekking is, de uitstekende ‘voedingswaarde’ van dit extract aan te toonen. Dr. V. voegt op de eerste blz. een noot toe aan het stuk, waarin hij zegt, dat de overtuiging ‘meer en meer veld wint, dat de voedingswaarde luttel is’. Ofschoon het scherpe van deze uitdrukking in eene tweede noot wat verzacht wordt, zoo is zulk eene bijvoeging toch alles behalve beleefd tegenover den inzender. Ook op den lezer moet ze een vreemden indruk maken. Mij dunkt, hij zal glimlachend uitroepen: ‘dat zijn me geleerden! de een zegt juist 't omgekeerde van den ander’</p>
<p>Veel moet er aan den Lucifer verbeterd worden, zal het werkelijk een Volksboek zijn. En die verbeteringen zijn niet moeielijk aan te brengen. Als de Redacteur wat meer zorg aan het werk besteedt, er zelf wat meer belang in stelt, dan zal het aan belangstelling van het groote publiek niet ontbreken. De uitgever heeft den prijs laag gesteld. Mocht het boekwerk langzamerhand in een tijdschrift veranderen dan geven wij den uitgever in bedenking, den sierlijken omslag der eerste aflevering ook voor de anderen in te voeren, en de regels in den tekst wat korter te maken. Zulke lange regels kunnen het oog niet behagen. Hij zorge er verder voor, dat er op iedere bladzijde evenveel regels staan, en drukke het jaartal op de omslagen.</p>
<p>De platen, die het werk versieren, zijn over het algemeen
<pb n="95"/>vrij goed uitgevoerd; alleen plaat II is leelijk. Over de premieplaten kunnen wij niet oordeelen, omdat wij ze niet gezien hebben.</p>
<p>Dr. <hi rend="sc">van Schevichaven</hi>.</p>
<q rend="bq">HET HEELAL EN ZIJNE WONDEREN: bevattelijke voorstelling der sterrekunde en sterrekundige aardrijkskunde; door A. <hi rend="sc">Diesterweg</hi>. Vrij bewerkt naar het hoogduitsch door Dr. W. <hi rend="sc">Gleuns Jr.</hi> Met acht uitslaande platen en kaarten. Derde verbeterde en vermeerderde druk. Te Sneek, bij van Druten &amp; Bleeker, 1869.</q>
<p>De ‘Populäre Himmelskunde und astronomische Geographie von <hi rend="i">Adolph Diesterweg</hi>’ is in het Hoogduitsch reeds tot zevenmaal toe uitgegeven, en dat dit boek ook bij ons hoog staat aangeschreven, bewijst de derde editie der Nederlandsche bewerking, welke ik vóór mij heb. Bij onze naburen heerscht het algemeen gevoelen, dat het boek van den bekenden onder wijzer en opvoedkundige zich bij een zuiver wetenschappelijken inhoud onderscheidt door eene voortreffelijke methode. De sterrekunde en sterrekundige aardrijkskunde worden er in hare voornaamste bijzonderheden, en deze in haren zamenhang, op eene hoogst bevattelijke wijze voorgesteld. Vroegere beoordeelingen hebben aan het werk eene loffelijke bekendheid gegeven, zoodat het onnoodig is, er veel van te zeggen.</p>
<p>De verschillende hoofdstukken zijn getiteld als volgt: <hi rend="i">De horizon of gezigteinder</hi>, - <hi rend="i">Waarnemingen in betrekking tot den horizon</hi> (aan de zon, aan de sterren, aan de maan, nog andere aan de zon, verschijnselen der zon, maan en sterren in onderling verband), - <hi rend="i">Overweging naar aanleiding van het beschouwde</hi>, - <hi rend="i">Verklaring der beschouwde zaken en daarbij waargenomene verschijnselen</hi> (gedaante der aarde, gevolgtrekkingen, hieruit afgeleid, in verband met vroegere waarnemingen (voor den horizon van eene plaats op de equator, - voor den horizon van de noordpool, - voor den horizon op 52<hi rend="sup">o</hi> N.B., - verdere gevolgtrekkingen), - de grootte der aarde, - de omwenteling, - de beweging om de zon, - verklaring der jaarlijksche verschijnselen (aarde en zon, - aarde zon en maan, - het zonnestelsel), - <hi rend="i">Beweegkrachten of oorzaken</hi>, <hi rend="i">waardoor</hi>
<pb n="96"/><hi rend="i">de bewegingen in het zonnestelsel worden te weeg gebragt en dat stelsel in stand wordt gehouden</hi>, - <hi rend="i">Natuurlijke gesteldheid van zon</hi>, <hi rend="i">maan</hi>, <hi rend="i">planeten en kometen</hi>, (Zon, Mercurius, Venus, Mars, Asteroïden, Jupiter, Saturnus, Uranus, Neptunus, Zonnestelsel, Maan, aanhangsel, kometen, vallende sterren, - <hi rend="i">Over de vaste sterren</hi> (het vinden van sterren en sterrenbeelden, natuurlijke gesteldheid der hemellichamen), - <hi rend="i">Meting en berekening der afstanden op de aarde en aan den hemel</hi>, - <hi rend="i">Over den tijd en den kalender</hi>, - <hi rend="i">Trekken en hoofdpunten uit de geschiedenis der astronomie</hi>.</p>
<p>Het is niet noodig te zeggen, dat de bewerking, gelijk wij van Dr. Gleuns kunnen verwachten, inderdaad keurig is. Denzelfden lof verdienen de bijgevoegde platen. Een uitvoerig alphabetisch register strekt tot wegwijzer, en het is ten slotte mijne overtuiging, dat zulk een nuttig en degelijk werk regt heeft, om een plaatsje te vragen op de boekenplank van elken onderwijzer, - en van ieder, die eene verklaring verlangt van de verschijnselen des hemels, welke zich aan ons oog vertoonen.</p>
<p>&nbsp;</p>
<p><hi rend="sc">Winkler Prins</hi>.</p>
<q rend="bq">ALEXANDER VON HUMBOLDT en de geest van twee eeuwen. Vrij bewerkt naar het Hoogduitsch van A. <hi rend="sc">Bernstein</hi>, door J.W. <hi rend="sc">Loysen Dillié</hi>. Zutphen, J.H.A. Wansleven en Zoon. 1869.</q>
<p>Eene beschouwing van <hi rend="i">Aleaander von Humboldt</hi> in verband met den geest der tegenwoordige en der voorgaande eeuw - zulk eene beschouwing, geschreven door <hi rend="i">Bernstein</hi>, wiens populaire verhandelingen over natuur- schei- en sterrekundige ondernemers tintelen van geest en leven - wekt groote verachtingen op bij den lezer. Zij zal immers niet uitgegeven - althans niet vertaald zijn zonder eene waardige plaats te bekleeden onder de talrijke gedenkschriften, die ter gelegenheid van het eeuwfeest zijner geboorte in het licht zijn gezonden?</p>
<p>Ik heb het boekske met aandacht en belangstelling gelezen en erken gaarne, dat men daarin omtrent <hi rend="i">Alexander von Humboldt</hi> vele wetenswaardige bijzonderheden aantreft, - maar ook weinig meer dan men in eene goede encyclopaedie op zijn naam vinden kan. Merkwaardiger is derhalve de voorstelling van
<pb n="97"/>den eigenaardigen geest der 18de en 19de eeuw en van den invloed daarvan, dien wij in de wetenschappelijke ontwikkeling van <hi rend="i">von Humboldt</hi> ontwaren. Intusschen komt het mij voor, dat bombastische uitdrukkingen hier wel eens dienst doen om gemis van degelijke denkbeelden te bedekken. In dienzelfden stijl zou ik zeggen, dat ‘deze lauwerkrans, den onsterfelijk en grootmeester der wetenschap om de slapen gevlochten, bij enkele geurige rozen veel klatergoud bevat’. Zegt nu iemand, dat men in een lauwerkrans geen rozen en geen goud moet zoeken, dan antwoord ik, dat dit nu zoo in mijn stijl te pas komt!</p>
<p>De <hi rend="i">bewerking</hi> is niet zeer gelukkig. Het schijnt, dat voor motto de meest prozaïsche regels van onzen dichterlijken <hi rend="i">ten Kate</hi> zijn uitgezocht. Wanneer uitdrukkingen als ‘een nieuw tijdperk van onsterfelijk voortleven’, ‘bleef <hi rend="i">Kunth</hi> de geestvolle en begaafde moeder ter zijde staan in de opvoeding enz.,’ ‘boekhouding’, ‘krachtvol omhoog strevende natuurwetenschap’, ‘exakte methode van het reaal natuuronderzoek’, ‘kaperwezen’. ‘hij gevoelt het ook met het oog des dichters’, ‘nauwe vriendschap’, ‘standendom’, ‘zijn aanzijn - zal onsterfelijk schitteren’, ‘was hij zelf een ideaalmensch vol onsterfelijke verdiensten’ enz. de vruchten zijn van eenen <hi rend="i">vrije</hi> bewerking, dan is het twijfelachtig, of mij eene <hi rend="i">letterlijke vertaling</hi> niet even zoo goed bevallen zou.</p>
<p>De vertaler houdt er eene eigene spelling op na, wat men in den tegenwoordigen tijd niemand ten kwade mag duiden, mits de consequentie niet verloochend worde. Ik vind in dit boekje b.v. bij herhaling ‘gezach’. Nu dacht ik: welligt wordt de g als sluitletter afgekeurd; maar kort daarna las ik ‘mag’ en ‘zag’. Maar - dacht ik - dat zijn werkwoorden! Toen ik evenwel ook het woord ‘vlag’ opmerkte, kwam ik geheel in de boonen, en ik ben er nog niet uit!</p>
<p><hi rend="sc">Winkler Prins</hi>.</p></div>
<div type="section">
<head rend="h4">Bibliographisch Nieuws.</head>
<p>Een belangrijke arbeid werd in de afgeloopen maand voltooid. De keurige pers van onzen ondernemenden Kruseman zond de 10<hi rend="sup">e</hi> of laatste aflevering in de wereld van een geschrift, dat reeds bij de verschijning zijner éérste bladen door ons met ingenomenheid begroet is geworden. Te dier gelegenheid achtten wij ons
<pb n="98"/>gedrongen (zie n<hi rend="sup">o</hi> 4 van den vorigen jaargang) onze lezers op de studie van ‘Dr. G.D.J. <hi rend="sc">Schotel</hi>, <hi rend="i">over den openbaren eeredienst der Ned. Herv. Ferk in de</hi> 16e, 17<hi rend="sup">e</hi> en 18<hi rend="sup">e</hi> <hi rend="i">eeuw</hi>’ te wijzen en onze blijdschap uit te spreken, dat er eindelijk eens een degelijk boek over dit onderwerp zou verschijnen. Tot dusver immers bleef deze stof - hoezeer zij soms hier of daar werd aangeroerd - op eene opzettelijke behandeling wachten. Voor een antiquaar als Schotel, die 't grootste deel van zijn wetenschappelijk leven in archieven heeft doorgebracht en met de oudheidkundige schatten van ons vaderland volkomen vertrouwd is, bleef het bewaard, deze schoone stof te bewerken. De eerste aanleiding hiertoe vond hij in die Hoofdstukken der ‘Kerkgeschiedenis van Nederland vóór de Hervorming’ (Deel II st. 3) door den Amsterdamschen Hoogl. W. Moll, uitgegeven, welke over 't kerkelijk leven onzer vaderen handelen. Datzelfde leven <hi rend="i">na</hi> de Hervorming te teekenen, werd van nu aan zijn plan. Dit plan was intusschen spoediger opgevat dan volvoerd. Maar de onvermoeid werkzame man had de kosten berekend éér hij den toren ging bouwen. Hij begreep zeer goed, dat geheel onbekende bronnen, moesten worden opgespoord en talrijke archieven geraadpleegd. Ook stelde hij zich voor, stipt na te gaan, welke gebruiken er nog in verschillende gemeenten van ons vaderland plaats grepen, die in verband staan tot den eerdienst onzer Heidensche en R. Catholijke vaderen. De moeilijke taak, die hij op zich nam, maakte hij zich dus niet licht. Met jeugdigen ijver vatte hij de zaak op en deed een beroep op de hulp van allen, die hem met de mededeeling van wetenswaardige bijzonderheden of de opgave van handschriften en boeken van dienst konden zijn. Van verschillende kanten vloeiden hem gewenschte bijdragen toe.
‘Kerkelijke archieven, openbare en private bibliotheken werden mij, zegt hij, ontsloten, en zelfs zij, die tot andere kerkgenootschappen behooren, toonden zich bereid mij met hunne voorlichting bij te staan’. Wij nemen deze woorden als dankbare vermelding der belangstelling, in zijn arbeid getoond, gaarne over.</p>
<p>In weerwil van deze vrijgevige tegemoetkoming bleef hem zeer veel ontbreken. Heeft hij zich de de moeite getroost, om de boekzalen van 1694 af te doorloopen, het gelukte hem daarentegen slechts enkelen uit de reeks van tijdschriften, die in den loop der 17e en 18e eeuw zijn verschenen, te raadplegen.
<pb n="99"/>‘Ook kwamen mij’, zegt hij - alleen de titels van honderden boekskens en pamfletten, die ik gewenscht had te zien, onder de oogen; de boekskens zelve kon ik, ook na de ijverigste nasporingen, niet erlangen. Evenzoo mogt mij de toegang slechts tot enkele synodale- classikale- en kerkeraads-archieven open staan, doch tot de meeste en onder deze zeer voorname, bleef mij die gesloten. Hoogst waarschijnlijk leven er in de verschillende gemeenten nog overleveringen van vroeger dagen, en zijn er nog gebruiken en zeden in zwang, die den geschiedvorscher bij zijne nasporingen kunnen te stade komen, doch, die in weerwil van mijn herhaald verzoek, mij niet werden medegedeeld’. Wij betreuren deze terughoudendheid, - al moge het waar zijn, dat zij den schrijver weinig nieuws zouden hebben aangebracht, - toch als een bewijs van enghartige bekrompenheid. Wanneer een geleerde als Schotel voor eene beschrijving van den eerdienst der N.H.K. een beroep doet op de medewerking van 't kerkelijk publiek, dan verklaren wij niet, hoe men in onze dagen van openbaarheid slot en grendel van kist of kast angstig bewaken blyft, of zijn schatten liever voor wormen en ratten, voor stof en vocht toegankelijk stelt, dan dat men zich de moeite geeft, om ze aan de hand en zorg van een bekwaam deskundige en onderzoeker toe te vertrouwen.</p>
<p>Doch dit in 't voorbijgaan. Indien Dr. S. over alle acte-boeken, geschriften en curieuse zeldzaamheden uit den vroegeren eeredienst te beschikken had gehad, dan zou zijn boek stellig zulk eene uitgebreidheid verkregen hebben, als - hoe welkom ook aan de wetenschappelijke wereld - voor 't algemeen zeker minder wenschelijk was. Wat hij ons nu geeft, is derhalve meer een <hi rend="i">schets van de geschiedenis</hi>, dan wel eene <hi rend="i">volledige beschrijving van den eeredienst der N.H.K.</hi> Toch is die schets een geheel op zich zelf. Zij bevat de grondlijnen voor een uitvoeriger behandeling. Men kan bijna niets bedenken, dat tot den eeredienst der N.H.K. in betrekking staat, of men vindt het in dit boek besproken. Een vluchtige blik op de inhoudsopgave is ter overtuiging hiervan reeds voldoende.</p>
<p>Wie lust mogt gevoelen, om van een of ander ondergeschikt deel een speciaal punt van onderzoek te maken, vindt bovendien in de rijke ‘<hi rend="i">Aanteekeningen</hi>’, die van 's Schrijvers boekenkennis en belezenheid getuigen, een ware goudmijn. Dáár worden hem met benijdenswaardige mildheid de bronnen die hij
<pb n="100"/>behoeft, aan de hand gedaan. En wie zich tevreden wil stellen met de kennis der hoofdzaken, zal dit geschrift evenmin vruchteloos opslaan. Lang heeft hij niet te zoeken, want behalve een alphabetische naamlijst, is hem een kort overzicht gegeven van al wat er in elk hoofdstuk voorkomt. Voor 't practisch gebruik is het dus zoo doelmatig mogelijk ingericht.</p>
<p>Meer hebben wij ter aanbeveeling van dit degelijk boek niet te zeggen. Maar meer is ook niet noodig vooreerst. Wilde men de innerlijke waardij van dit geschrift in al haar omvang doen kennen, men zou dan over elk hoofdstuk eene monographie kunnen schrijven. Wilde men het grondig beoordeelen, men zou dan van elk gedeelte een speciaal-studie moeten maken. Noch 't een noch 't ander ligt op onzen weg. Wij hebben alleen nog te zeggen, dat de royaal-octavo druk even nauwgezet is afgewerkt als de 4 lithografien - en dat de schrijver, die als antiquaar voor velen, niet alleen binnen maar ook buiten s' lands, een vraagbaak is, op nieuw getoond heeft, dat hij de bronnen weet op te sporen, te ontcijferen, te schiften en gebruiken, - dat hij in onze archieven en bibliotheken den weg weet en zijne kennis, tijden talenten toont dienstbaar te willen maken aan de oudheidkundige literatuur van ons Vaderland.</p>
<p>E.</p></div></div>
<div type="chapter">
<interpGrp>
<interp type="primair" value="koo_001"/>
<interp type="primair" value="nieu074"/>
<interp type="primair" value="eyk_002"/>
<interp type="primair" value="jeek001"/>
<interp type="secundair" value="schi018gezi01"/>
<interp type="secundair" value="vayn001"/>
<interp type="secundair" value="sley001"/>
<interp type="secundair" value="graa023"/>
</interpGrp>
<pb n="101"/>
<head rend="h3">Binnenlandsche letterkunde. Bibliographie.</head>
<interpGrp>
<interp type="primair" value="18710208"/>
</interpGrp>
<head rend="h4">I. Fraaie Letteren.</head>
<q rend="bq">ZESTIEN ZEEREIZEN. Herinneringen uit een veertigjarige loopbaan bij de Nederlandsche Marine, door Jhr. H.J.L.T. <hi rend="sc">de Vaijnes van Brakell</hi>, oud Kapitein ter zee enz. Opgedragen aan Z.K.H. Prins Hendrik der Nederlanden. Met platen. Amsterdam, P.N. van Kampen, 1870.</q>
<p>‘Men verwachte geen boek over de Marine, waarin de wetenschappelijke vraagstukken behandeld worden of de wapenfeiten onzer zeemagt worden verhaald. De volgende bladen bevatten slechts de herinneringen van een oud zeeofficier aan een welbesteed en ijverig leven; persoonlijke ontmoetingen en avonturen en misschien ook eenige wenken, die voor den jeugdigen zeeman en hen, die zich deze loopbaan kiezen, haar nut kunnen hebben.’</p>
<p>‘Ik wil thans trachten, als de vrucht van dat verleden, hun, die zich aan de zeedienst willen wijden, een denkbeeld te geven van hetgeen er zoo al op een schip voorvalt en te doen is, zoowel het aangename als het onaangename, voor zoover mijn geheugen, door eenige aanteekeningen verstrekt, mij daartoe in staat stelt. Ik hoop daarmede een goed werk te doen en bij velen den lust op te wekken voor den loopbaan, die onmiskenbaar eene der eervolste en schoonste is.’</p>
<pb n="102"/>
<p>Het bovenstaande uit de inleiding der ‘Zestien Zeereizen’ geeft in korte woorden den inhoud aan van het werk van den heer de Vaijnes van Brakell. Hoofdzakelijk bevat het dus eigene avonturen en herinneringen, die echter hier en daar geestig zijn gekruid, doch op sommige plaatsen uit den aard der zaak voor den lezer minder intressant zijn.</p>
<p>Zij, die iets van het leven aan boord van een Nederlandsch oorlogschip willen weten, schaffen zich het werk aan, en ik ben verzekerd, dat men menig vroolijk oogenblikje onder het lezen zal doorbrengen. Men begint al met te lachen over den lachend ter wereld komenden jongen op het landgoed de Plack. Met belangstelling zal men hem volgen naar ‘de Kenau Hasselaar’ en men amuseert zich vermoedelijk beter den eersten nacht in de voorlongroom van dat schip dan de beide ‘schapenbouten’ deden, toen zij kennis met den ‘slipsteek’ maakten.</p>
<p>Met ‘de Rijn’ toen tertijde een onzer snelzeilendste fregatten, thans wachtschip te Hellevoetsluis - toevallig worden deze regelen aan boord van dien bodem geschreven - gaat ons ‘buitenpootje’ voor het eerst naar zee en betaalt natuurlijk, - toen het schip spoedig na in zee gestoken te zijn door eenen storm overvallen werd, - den tol aan het verwoede element.</p>
<p>Ik zoude te veel ruimte van de redactie der ‘Vaderlandsche Letteroefeningen’ vragen, indien ik den schrijver op zijne zestien zeereizen wilde volgen. Jammer genoeg; want veel bijzonders heeft hij gezien en bijgewoond, die door de kluisgaten naar het bevel van een onzer grootste oorlogschepen heen kroop.</p>
<p>Gelijk de ware zeeman immer doet, worden de onaangename oogenblikken - en zij komen toch zoo dikwerf in ons bedrijvig leven voor - slechts vluchtig geschetst; want zij werden immers vergeten, zoodra zij achter den rug waren. Aangename herinneringen blijven echter steeds levendig, en dit vindt men duidelijk bewezen in het werk van den heer de V.v.B. Met ingenomenheid heeft hij zijne herinneringen te boek gesteld, en met jeugdig vuur beschrijft hij somwijlen zijne afgelegde loopbaan bij de marine ‘die onmiskenbaar een der eervolste en schoonste is.’</p>
<p>Geen wonder ook; de heer de V.v.B. deelt ons mede in zijne levensbeschrijving, - zoo zou men inderdaad het werk kunnen noemen, - dat hij steeds gelukkig en voor het meerendeel op groote schepen heeft gediend, dat hij vele mooie reizen heeft
<pb n="103"/>gemaakt, aangename stations gehad en volop genoten heeft! Dinés, partijen en schoone vrouwen! Wien zoude zulk eene loopbaan niet toelachen?</p>
<p>Maar allen zeeofficieren valt zulk een aangename diensttijd niet ten deel. Veler loopbaan is eene opeenstapeling van inpanningen en vermoeienissen. Daarbij zijn de meeste niet zoo door het fortuin begunstigd, dat zij aan al de vermaken, die de heer de V.v.B. in zijn werk opsomt, kunnen deelnemen. Menigeen, diehet dagelijks brood aan een talrijk gezin moet verschaffen, dient van alle genoegens afstand te doen.</p>
<p>Een oppervlakkig lezer zoude wellicht denken, dat de zeeofficieren zoo ruim betaald worden, dat zij zich zulke verteringen konden toestaan, en zulks zoude in den tegenwoordigen tijd van bezuiniging op onze militaire uitgaven tot verkeerde gevolgtrekkingen aanleiding kunnen geven.</p>
<p>Vergunt de eene of andere gunstige betrekking eens, om een duitje af te zonderen, dan moet het opgespaard worden voor eene nonactiviteit of den ouden dag, want vooral het pensioen der zeeofficieren is zeer karig; daarin zijn zij verre ten achter bij hunne wapenbroeders van het Oost-Indische leger, terwijl zij toch minstens evenveel moeielijkheden en ontberingen ondervinden.</p>
<p>Heeft de schrijver, vooral om het goede doel ‘bij velen den lust op te wekken voor de loopbaan’ bij de marine, zich door de uitgave van zijn werk verdienstelijk gemaakt, het doet ons leed dat het door talrijke taal- en spelfouten ontsierd is, terwijl het op enkele plaatsen door de slechte woordvoeging en zinscheiding tot verkeerde gevolgtrekkingen aanleidingen geeft.</p>
<p>Om slechts eenige voorbeelden te noemen:</p>
<list>
<item>blz. 286 ‘den jeugdige van Lansberge,’</item>
<item>blz. 129 ‘ƒ 900 francs.’</item>
<item>blz. 209 ‘Daar de Keizer zijn zwager, den Koning van Pruissen.’</item>
<item>blz. 300 ‘Ditly Tjassens’ (voor Dittlof Tjassens)’</item>
<item>blz. 340 ‘Moore’ (voor ‘van der Moore’).</item>
<item>blz. 106 ‘van Maldechem’, blz. 307 ‘van Maldichem’ (voor ‘van Maldeghem’)</item>
<item>blz. 284 ‘olicharchen’ blz. 285 ‘oligarchen’.</item>
</list>
<p>Het fregat ‘de Rijn’, naar de rivier van dien naam genoemd
<pb n="104"/>wordt ‘de Rhijn’ geheeten; ‘de Ruijter’ wordt ‘de Ruiter’ genaamd.</p>
<p>‘Het fregat de Wassenaar van 54 stukken in 1857 van stapelgeloopen’ (blz. 304) in plaats van het fregat de Wassenaer van 45 stukken in 1856 van stapel geloopen.</p>
<p>Maar die talrijke fouten nog daargelaten, worden ook sommige zaken minder juist voorgesteld en zijn sommige ‘wenken’ verkeerd. Zoo leest men o.a. op blz. 348: ‘wij waren het eens dat op al die loodingen toch eigenlijk zeer weinig staat kon worden gemaakt’. Dit moeten wij bepaald betwisten; het lood is een goede, men kan haast zeggen eenige, wegwijzer in de Noordzee. Men kan dan ook niet uit het verhaal opmaken of er door gelood is; maar eensklaps bemerkt de schrijver, dat het water sterk verkleurde en bij een blinkert ziet men den vuurtoren van Goedereede en dat niettegenstaande men twee mijlen misgissing <hi rend="i">west (?)</hi> had!</p>
<p>Mocht het werk een herdruk beleven, dan hopen wij dat de zetter beter zal oppassen en dat het zorgvuldig van alle zinstorende fouten zal gezuiverd worden. De uitgever heeft voor een prettigen druk gezorgd.</p>
<p>Ben ik als recensent in de onaangename verplichting geweest eenige aanmerkingen op het werk, dat mij ter beoordeeling is toegezonden, te maken, toch beveel ik de lezing er van nogmaals een ieder aan, en dank tevens den schrijver voor de aangename uurtjes, die hij het lezend publiek heeft bezorgd.</p>
<p>&nbsp;</p>
<p><hi rend="i">Hellevoetsluis</hi>, den 8 Feb. 1871</p>
<p>C.A. <hi rend="sc">Jeekel</hi>.</p>
<q rend="bq">HET GEZIN VAN BAAS VAN OMMEREN (<hi rend="sc">voor dertig jaren</hi>) door H.J. <hi rend="sc">Schimmel</hi>. II Deelen. Schiedam, H.A.M. <hi rend="sc">Roelants</hi>. 1870. In gr. 8<hi rend="sup">o</hi>. 562 bl.</q>
<p>Onder de gelukkige ondernemingen van den wakkeren uitgever behoort gewis deze herdruk van ‘Voor dertig Jaren’, verleden jaar in het tijdschrift ‘Nederland’ geplaatst. In langen tijd las ik geen roman zoo boeiend, zoo degelijk, en toch zonder iets weg te hebben van die pretentieuse jachtmakerij op excentriciteiten, welke in sommige andere letterkundige voortbrengselen van die soort niet is te loochenen. Van Ommeren en
<pb n="105"/>Anna Rose reken ik tot de uitnemendste Nederlandsche romans die in de laatste jaren het licht hebben gezien; het is eene eer voor onze letterkunde, dat ‘Voor dertig jaren’ niet is blijven liggen in afzonderlijke nommers van een maandschrift. Overigens komt eigenlijke beoordeeling ten aanzien van een herdruk minder te pas; alleen zij gezegd, dat ik die groote overeenkomst met - of ronduit gezegd, dat plagiaat aan ‘Klaasje Zevenster’ in dezen roman niet heb kunnen vinden, die de <hi rend="i">Nederlandsche Spectator</hi> er (1870 No. 50) dermate in berispt, dat hij het ‘twee titels voor een boek’ noemt.</p>
<p>Het uiterlijke is in aangename overeenstemming met den inhoud. Fraai papier, nette druk met eene zuivere, misschien wel wat te kloeke letter; geen smakelooze steendrukplaatjes; de uitgever heeft er alle eer van, en zal, des twijfel ik niet, buiten teleurstelling blijven.</p>
<p>Eene kleine aanmerking. Het ‘Chassé-lied’ van 1831 en 1832 begon niet:</p>
<p>Wie joeg den vijand op de vlucht, Chassé!</p>
<p>maar:</p>
<p>Wie praalt aan 't hoofd der heldenstoet, Chassé!</p>
<p>Volksliederen uit tijden van staats- of oorlogsbeweging, worden mettertijd vergeten of verminkt. Dat is jammer.</p>
<p>v.O.</p>
<div type="section">
<head rend="h4">II. Godgeleerdheid.</head>
<q rend="bq">VERHANDELINGEN RAKENDE DE NATUURLIJKE EN GEOPENBAARDE GODSDIENST, uitgegeven door Teylers Godgeleerd Genootschap. Nieuwe Serie. Eerste deel. 2e. stuk. Te Haarlem bij de Erven F. Bohn.</q>
<p>Teyler's Godgeleerd Genootschap heeft op waardige wijs een nieuwe serie geopend van ‘verhandelingen, rakende de natuurlijke en geopenbaarde godsdienst.’ (s.v.v.) In minder deftig, doch veel bruikbaarder formaat dan de vroegere uitgaven van het genootschap, is deze eersteling voor het theologisch publiek zeker een aangename verschijning.</p>
<p>De beide stukken van dit eerste deel der verhandelingen ge-<pb n="106"/>ven ons, ieder afzonderlijk, een ‘volledig en kritisch overzicht’ van F.C. Baur's werkzaamheden; het eene afkomstig van de hand van Dr. W. Scheffer, het andere bewerkt door S.P. Heringa, theol. doctor en predikant te Zuidscharwoude. De vraag naar dit overzicht in 1864 voor het eerst door het genootschap uitgeschreven, twee jaar later herhaald, deed de genoemde H.H. een poging wagen haar te beantwoorden. We mogen ons gelukkig achten dat de leden van Teyler's Genootschap den moed niet hebben verloren, toen in '64 hun stem als die eens roependen in de woestijn scheen te zijn. Het was toch te begrijpen dat de beide schrijvers niet aanstonds bereid en gereed waren om een man als Baur te schetsen en te beoordeelen. Vóór men zich aan zulk een werk zet, bedenkt men zich een en andermaal, de kosten van den torenbouw dienen ten naastenbij berekend te worden. - De beide H.H. hebben getoond dat zij een studie over Baur's gansche werkzaamheid een taak mochten achten, niet al te zwaar voor hunne kracht. Wie van hen het meest voor dezen arbeid berekend was, ziedaar een vraag, die wij niet te beantwoorden hebben. De lezers van de Letteroefeningen zullen tevreden zijn, indien wij ons tot Heringa's geschrift bepalen<note n="1)" place="foot">Het boek door Dr. <hi rend="i">W. Scheffer</hi> werd tot ons leedwezen niet bij ons tijdschrift ingezonden.
<lb/>Red.</note> en wij doen dit in de hoop, dat menige lezer van dit verslag opgewekt moge worden om kennis te maken met zijn boek zelf, opdat de gestalte van den grooten Baur voor den een meer dan voor den ander in nevelen gehuld, in zuiverder licht trede.</p>
<p>Wanneer wij de inleiding van Heringa's geschrift lezen en met den aanvang van dat stuk instemmen, heeft Teyler niet slechts een nuttig maar inderdaad een onontbeerlijk werk verricht door bovengenoemde verhandeling als antwoord op zijn prijsvraag uit te lokken. Met blijkbare ingenomenheid citeert de schrijver het volgende woord van Dr. Pierson: ‘Wanneer een hoogleeraar, genaamd F.C. Baur, na een leven, ja van openbaar verzet tegen de heerschende denkbeelden, maar tevens van onverdroten arbeid en moedigen ijver, vreemd aan alle eer-, gunst- of winstbejag, na jarenlange overgegevenheid aan de wetenschap en haar alleen, eindelijk in hoogen ouderdom, maar tot de laatste ure toe op zijn post en vooraan in het gelid, be-<pb n="107"/>zwijkt, dan is er nauwelijks iemand die het opmerkt, althans in ons vaderland.’</p>
<p>Mij dunkt uit een litterarisch en historisch oogpunt beschouwd, zou niemand er iets tegen kunnen hebben, indien ‘onze Pierson’ deze woorden in 1861 niet had gesproken. Daar is <hi rend="i">nauwelijks iemand</hi>, <hi rend="i">althans in ons vaderland</hi>, die bemerkt dat een man als Baur bezwijkt. ‘Gelukkig was er dan toch iemand, n.l. Dr. Pierson en dan misschien hier en daar nog de een of ander, doch behalve dezen nam in 1860 niemand eenige notitie van Baur's dood of had eenig begrip van het gewicht van de werkzaamheid des overledenen. Zeker werd en wordt Baur's arbeid ook in Holland te weinig gekend en gewaardeerd, doch dat deze zaak in het jaar '60 zóó hopeloos heeft gestaan is een bewering, die groote overdrijving in zich sluit. Destijds maakte Prof. Opzoomer op zijn welsprekende wijs de studenten bekend met de resultaten van Baur's onderzoek en ontvouwde hun zijn methode. Ook te Leyden werd de groote Tubinger niet dood gezwegen. Doch zelfs afgezien van het akademisch onderwijs, dat nadrukkelijk tegen Piersons beschuldiging protesteert, de godgeleerden van ons vaderland volgden reeds veel te lang met belangstelling den gang der theol. studiën op Duitschen bodem, dan dat zij onbekend zouden hebben kunnen blijven met een van de merkwaardigste verschijnselen op dit gebied. Zeller had volkomen recht in 1862 met te beweren dat een groot deel van de Nederlandsche protestanten zich aansluit aan de Tubingsche school.</p>
<p>Even zonderlingen indruk als dit citaat, maakt op ons de redenering, die Heringa er op bouwt. ‘Deze woorden door onzen Pierson gesproken, mogen toen ten volle waar zijn geweest....zij zijn op ons vaderland niet meer van toepassing, sedert Teyler's godgeleerd genootschap voor 't jaar 1866 ten tweedenmale de navolgende Prijsvraag uitschreef:’ enz. - Alsof het herhaalde uitschrijven van deze prijsvraag den volke het overlijden van Baur had bekend gemaakt, of sinds dien de theologische wereld in het algemeen meer opmerkzaamheid aan zijn streven was gaan wijden. Men heeft in ons vaderland noch op het uitschrijven noch op de beantwoording der vraag gewacht om met Baur kennis te maken en zijn dood te betreuren.</p>
<p>Wij verheugen ons evenwel als onze bescheiden meening te mogen verzekeren, dat H's verhandeling, ofschoon met een over-<pb n="108"/>drijving beginnende, niet van dergelijke onaannemelijke beschouwingen en mededeelingen overvloeit. In tegendeel. Met de noodige kennis van het onderwerp toegerust, heeft hij op breede schaal met vaste hand geteekend en Baur als theoloog en historicus zóó voldoende geschetst, dat ieder die de bladzijden, daaraan gewijd, leest, gaarne hem de een of andere onjuistheid zal vergeven en er zich niet aan zal ergeren indien hij somtijds al te zwak de gebreken, die Baur's methode in haar toepassing aankleven, getuchtigd heeft. Was Heringa op de hoogte van de zaak, waaraan hij zijn studie wijdde, het ontbrak hem ook niet aan ingenomenheid met dat onderwerp. Van daar dat zijn overzicht van B's werkzaamheid zeer uitgebreid is geworden. Het kostte hem blijkbaar moeite van de mededeeling van zooveel schoons als hij daarin aantrof zich te onthouden en binnen de grenzen zich te blijven bewegen door den wijden omvang van het gebied, dat hij betrad, van zelf hem hier gesteld. Met onmiskenbaar welgevallen plaatst hij Baur's methode tegenover die zijner voorgangers en tegenstanders, tracht haar duidelijk in het licht te stellen, doch bovenal te verdedigen, waardoor het geheele werk min of meer, maar zeker iets te veel het karakter gekregen heeft van een apologie in plaats van een kritisch overzicht.</p>
<p>Een korte uiteenzetting van den inhoud dezer prijsverhandeling zal ons overtuigen van den rijkdom der stof, die ter bewerking voor hem lag.</p>
<p>Vóór H. onze aandacht op Baur als theoloog vestigt, geeft hij drie paragrafen ten beste. De eerste behelst een geschiedkundig overzicht van den gang der theologische denkbeelden in Duitschland vóór B's optreden. De tweede bevat het een en ander over B's leven en lotgevallen, de laatste geeft ons de verdeeling aan de hand, die H. meende te moeten volgen.</p>
<p>Het kan niemand bevreemden, dat de eerste paragraaf weinig nieuws behelst. De theologie in Duitschland vóór B's optreden is in meer dan één kerk-historisch handboek in hoofdtrekken beschreven. Ik geloof zelfs, dat wij den heer Heringa niets minder dankbaar zouden geweest zijn, indien hij ons de vluchtige beschrijving dier tijden met al hun richtingen en systemen van het piëtisme af tot Kant toe, onthouden had, en hij, na met een enkel woord over het ontstaan der rationalisten en supranaturalisten, die van Kants leer uitgingen, gesproken
<pb n="109"/>te hebben, ons bij Storr en de oud-tubingsche school had ingeleid. In het tijdvak der restauratie treden Sleiermacher en Hegel voor ons op, twee personen die den meesten invloed op Baur hebben uitgeoefend en uit wier denken zijn methode als historicus haar verklaring vindt. Daar de theologie van den een en de filosofie van den ander als om strijd zijn geest beheerscht hebben, zouden wij aan de beschouwing van beiden gaarne een breedere plaats hebben zien ingeruimd. Zeker zou Heringa's boek er door gewonnen hebben, indien hij de hier en daar verspreide opmerkingen over dezen en hun verhouding tot B. gegeven, meer tot één geheel had verwerkt, daar eerst dit ons den grootsten theoloog van den nieuweren tijd recht kon leeren begrijpen. Wij zouden het een voordeel hebben genoemd, zelfs al hadden wij daarvoor het ‘leven en de lotgevallen van Baur’ moeten missen. Niet omdat er in dit hoofdstuk niets wetenswaardigs voorkomt. Geenszins. Wij zien daar Baur als knaap, jongeling en man....<hi rend="i">leven</hi>, dàt zou te veel gezegd zijn, maar toch eerst zich ontwikkelen en later verschillende betrekkingen bekleeden; altijd vol ijver voor de studie en met de meest mogelijken lust voor zijn moeielijk ambt. Wij leeren uit deze tamelijk dorre schets, dat het gansch natuurlijk was, dat Baur, in supranaturalistischen kring opgevoed, later nog in zekere mate als behoudsman optrad. Wij begrijpen er door, hoe het doffe licht der theologie van Süskind, Flatt en Bengel reeds binnen de muren van het seminarie, verduisterd door den glans der nieuwe idealistische richting van Fichte en Schelling, hem een liefde voor den laatste deden opvatten, die hem later in de armen van Hegel heeft gevoerd. Doch tevens kunnen wij er ten duidelijkste uit zien, dat een buitengewoon man somtijds een zeer alledaagsch levenslot kan ondergaan, tenzij men mocht willen wijzen op de zeldzaam bittere miskenning en bestrijding, waarvan ook deze strijder
ruimschoots zijn deel heeft gehad.</p>
<p>Volgens de derde paragraaf heeft de auteur der verhandeling het noodig geacht zijn beschouwing van B's werkzaamheid in twee deelen te splitsen: tot het eerste brengt hij alles wat z.i. tot de <hi rend="i">voorbereidende studiën</hi> behoorde, tot het laatste B's <hi rend="i">historisch kritische werkzaamheid</hi>.</p>
<p>Dit eerste deel heeft twee hoofdstukken, onder de opschriften: ‘Studiën over de godsdiensten der oudheid’ en ‘Eerste kritische operatien.’</p>
<pb n="110"/>
<p>Tot de studiën over de godsdiensten der oudheid worden gebracht: allereerst Baur's recensie van Kaiser's biblische theologie. De bladzijden die hierover handelen kunnen vooral stichtelijk en leerzaam zijn voor hen, die op het hooren van Baur's naam geneigd zijn den hemel te danken dat zij niet zijn als deze, in wien ‘der Geist der stets verneint, der boozer hyperkritiek is vleesch geworden. Mogelijk ook zullen zij zich bij de lezing daarvan minder op hun gemak gevoelen, want zij zullen er uitzien, dat wat nog niet is, worden kan. Immers hier komt B. ons tegen als de behoudsman, die tegenover de willekeurige kritiek van Kaiser, de geloofwaardigheid der bijbelsche geschriften handhaaft, het specifiek onderscheid tusschen kanonische en niet kanonische boeken in bescherming neemt; als een, die zich afkeurig toont van de wapenen der harmonistiek om den vijand af te slaan, daartoe gedrongen, omdat hij zich gebonden gevoelt door het schriftgezag. Vervolgens maken wij in dit hoofdstuk kennis met zijn “Symbolik und Mythologie oder die Naturreligion des Alterthums” (1825) Reeds hier treedt hij in meer vrijzinnigen geest op. De oude onderscheiding tusschen natuurlijke en geopenbaarde godsdiensten heeft hij prijs gegeven. Het bewustzijn wordt hem de bron van den godsdienst, terwijl hunne waarde naar de betrekking waarin zij tot dat bewustzijn staan, bepaald, en de verschillende vormen waarin zij zich openbaren, uit de eigenaardigheden van den menschelijken geest verklaard worden. Had Baur reeds in zijn eerste geschrift Kaiser's plan toegejuicht om de bijbelsche theologie als een historische wetenschap te behandelen, en den godsdienst des bijbels in verband met de algemeene godsdienstgeschiedenis te beschouwen, de bron aller godsdiensten in de rede gesteld, door zijn inconsequente aanname van de Openbaring naast de rede, werd hij verhinderd de zuiver geschiedkundige methode op de beschouwing der godsdiensten toe te passen. Nog was hij te veel
verward in de strikken der oud-tubingsche theologie. Eerst in zijn tweede geschrift toonde hij zich daartoe in staat, aangezien ook de positieve godsdiensten voor hem vormen geworden zijn van het godsdienstig bewustzijn.</p>
<p>Heringa blijft niet in gebreke aan te toonen, wie B. tot zulke concessies gevoerd heeft. Wij vernemen dat het Sleiermacher geweest is, die door zijn Glaubenslehre in 1821 verschenen hem heeft doen breken met zijn vroegere inzichten, wiens theologie
<pb n="111"/>hem toen geheel beheerschte. Nog worden in dit zelfde hoofdstuk besproken twee verhandelingen van gelijksoortigen inhoud: “Over de oorspronkelijke beteekenis van het Paaschfeest en de Besnijdenis” en “de Hebreeuwsche sabbath en de nationale feesten van den Mozaischen eeredienst” waarin B. getracht had, door de joodsche godsdienstvormen met die van andere volken te vergelijken het Mozaïsme de plaats aan te wijzen, die het in den ontwikkelingsgang der godsdiensten toekomt; gelijk hij in zijn Symbolik und Mythologie het wezen der vóór-christelijke godsdiensten en hunne vormen, benevens hunne verhouding tot het christendom had pogen te bepalen en te doen begrijpen. In de kritiek, waarmeê dit hoofdstuk wordt besloten, verdedigt H. Baur tegen de beschuldiging, die men zijn voorganger Creuzer naar het hoofd had geworpen, n.l. van een onhistorische behandeling der feiten. Hij waardeert deze studiën van Baur als “de zwakke beginselen” in vergelijking met zijn latere onderzoekingen, doch tevens als van groot gewicht, omdat zij een eerste en ernstige poging bevatten “om voor de beschouwing der godsdiensten een ruimer gezichtspunt te winnen” om voor de wetenschap de banden “van kerkleer en overgeleverd gezach te verbreken, en voor de kritiek een eigen terrein te veroveren.” Moge al naar Heringa's meening Baur's methode op de werkelijkheid der geschiedenis geen inbreuk hebben gemaakt, toch is het ook volgens hem zeer twijfelachtig of dit geschrift van B. voor onzen tijd wetenschappelijke waarde heeft. Even als Creuzer nam hij zijn toevlucht tot allerlei vage etymologiën, en ook aan zijn zucht tot combineren, iets waarvan “hij op benijdenswaardige wijze de gave bezat” gaf hij te veel toe. De dwalingen hem eigen kwamen voort uit gebrek aan kennis van vergelijkende taalstudie, waardoor de echte bronnen voor hem gesloten bleven, en, - zouden wij
er willen bijvoegen - uit een al te groote zucht om wat zijn wijsbegeerte hem voorspelde, door de historie bevestigd te zien, m.a.w. een gebrek aan onpartijdigheid, waardoor de gave van combineren hem op minder benijdenswaardige wijs soms parten heeft gespeeld.</p>
<p>De “Eerste kritische operatiën,” (het tweede hoofdstuk van dit deel) brengen ons nader aan het terrein waarop Baur met meesterhand gearbeid heeft, dat der historische kritiek. Hier worden vermeld zijn verhandeling over de kristus partij te Korinte, 1831. In 't voorbijgaan is er sprake van zijn programma:
<pb n="112"/>“De Ebionitarum origine et doctrina, ab Essenis repetenda,” 1831. - Die sogenannten Pastoralbriefe des Apost. Paulus, 1835, en Paulus, der Apostel Jesu Christi worden meer breedvoerig besproken. Nog is de inhoud van dit hoofdstuk verrijkt door het overzicht dat H. geeft van Baur's Beitrâge zur Erklärung der Korinthierbriefe, en dat van zijn verhandelingen: Ueber Zweck und Gedankengang des Römersbriefs. - Die beiden Briefe an die Thessalonicher, ihre Aechtheit und Bedentung für die Lehre von der Parusie Christi. - Ieder die deze bladzijden leest 96-176 zal moeten toestemmen dat Heringa een getrouw en onvermoeid verslaggever is. Dit overzicht mag inderdaad “volledig” heeten, en de kritiek die hij er op laat volgen is, hoewel uiterst vriendelijk, onbeschroomd.</p>
<p>Het zou ons zeker te lang ophouden tot in bizonderheden verslag te geven van dit verslag. Wij herinneren slechts dat B., op grond van verschillende plaatsen uit Paulus brieven aan de Korinthers en de Galaten en uit de Klementinische homiliën, tot het besluit is gekomen, dat Paulus te Korinte met een invloedrijke Joodsch-Christelijke partij te strijden heeft gehad. In de formule <hi rend="i">ὁι τοῦ Ξϱιστοῦ</hi> ziet hij een anderen naam voor de Petriners, die tegenover de Pauliners en de aanhangers van Apollos staan, en het universalistisch Christendom dat Paulus predikte in verdenking zoeken te brengen door op zijn apostelschap een smet te werpen, als ware hij eigentlijk geen apostel, omdat hij niet, als Petrus en de anderen, den Heer tijdens diens leven, gezien had. Denzelfden strijd tusschen de mannen die zich grondden op de leer der Jerusalemsche apostelen en op die van Paulus met zijn meer vrijzinnige richting, vindt hij in de Galaten terug, in welken brief Paulus zich genoodzaakt ziet, zijn gezag tegenover de apostelen te handhaven. Zoodat uit deze oneenigheid hem blijkt, dat reeds in den eersten tijd na Jezus dood twee elkander vijandige richtingen zich onder de aanhangers der nieuwe leer vormden. Dezelfde tegenkanting meent hij verder te kunnen aanwijzen in de veel later geschreven Klementinische homiliën en in de vóór deze ontstane sage van Petrus verblijf te Rome, en zijnen en Paulus marteldood aldaar. Zóó was dus de eerste Christen-gemeente door de kritische methode van Baur ontsluierd geworden, en haar beminnelijk gelaat, dat weleer, naar men meende, louter van liefde en vrede sprak, vertoonde de sporen van den meest
<pb n="113"/>hartstochtelijken strijd. 't Behoeft evenwel geen betoog, dat Baur in het oog zijner tijdgenooten grovelijk gedwaald had, en evenmin, dat hij zelf, hoewel ingenomen met den schat, dien hij gevonden had, er de groote gevolgen, waartoe hij zou leiden, nog niet van inzag. Want juist deze ontdekking is hem de sleutel geweest, waarmêe hij met goed gevolg velerlei raadselen, die er ten opzichte van het ontstaan der oudste oorkonden des Christendoms bestonden, heeft kunnen verklaren. De strijd tusschen die twee partijen werd hem de basis, waarop hij zijn verdere studiën over dit onderwerp heeft gegrondvest, en gaf hem het standpunt aan, van waaruit hij het ontstaan der Christelijke litteratuur kon overzien.</p>
<p>Deze hypothese van Baur onderwerpt Heringa aan kritiek, na vooraf verslag gegeven te hebben van den inhoud van het geschrift over de pastoraalbrieven en “de Paulus.” In het eerste werk stelde hij zich ten doel niet slechts het bewijs te leveren dat zij niet van apostolischen oorsprong zijn, maar vooral, door de hoofdverschijnselen die zich bij de lezing dier brieven aan ons voordoen te vergelijken met de overige bekende feiten uit de geschiedenis der twee eerste eeuwen, den tijd wanneer en den kring, waar binnen zij ontstaan zijn te bepalen. De kettersche richtingen er in besproken, de gnostieken der tweede eeuw, meer bepaald de partij van Marcion, zijn hem het uitgangspunt voor de tijdsbepaling der vervaardiging; de partijstrijd dier dagen geeft hem het middel aan de hand den kring aan te wijzen, waaruit zij zijn voortgekomen. Na een overzicht van de beweringen van Baumgarten en Baur's wederleggingen gegeven te hebben, wordt ons de inhoud van den Paulus ontvouwd. Het leven, de brieven en het leerbegrip van den apostel zijn achtereenvolgends de onderwerpen dezer studie. Eerst is het boek der handelingen zelf het voorwerp van Baur's beschouwing, daarna spreekt hij over de brieven op Paulus naam, en eindelijk over zijn leerbegrip. Het is bekend dat Baur het eerste boek niet als historisch erkent, doch in zijn vervaardiging een dogmatischen irenischen tendenz bespeurt; evenzoo dat slechts vier brieven als van Paulus afkomstig in de oogen zijner kritiek genade gevonden hebben. Ook hier is hem de strijd tusschen de beide partijen in de eerste Christen-gemeente een onmisbaar middel ter bepaling van het karakter dier geschriften, en om de plaats aan te geven, die zij innemen in den ontwikkelings-<pb n="114"/>gang der denkbeelden van den eersten tijd des Christendoms. Een nieuwe methode werd hierin door hem gevolgd. Eerst zocht hij in het geschrift dat hij behandelde, het een of ander kenmerk, dat hem het doel, waarmêe het was samengesteld, in het
licht kon stellen. Daarna zag hij naar andere historiesche gegevens êr buiten om, en wees na een vergelijking hiermêe, den vermoedelijken tijd der vervaardiging aan. - Deze methode door Baur op de Paulinische geschriften toegepast is volgens Heringa “<hi rend="i">de echt historiesche en daarom de eenig bruikbare</hi>.” Een getrouwe toepassing van deze methode alleen zal het verlangen van onzen tijd naar zekerheid omtrent het ontstaan van het Christendom steeds meer en meer bevredigen. Wij zeggen daarom, - zoo gaat onze schrijver voort, - een oorspronkelijke tegenstelling tusschen Joodsch-christendom en Heidensch-christendom, welke door de Katholieke kerk overwonnen werd, is werkelijk de sleutel tot goed verstand van het geschiedkundig ontstaan van het Nieuwe Testament.’ Deze laatste woorden zijn niet gedachtenloos door Heringa Hilgenfeld nageschreven. Ze zijn hem de slotsom eener langdurige onderzoeking en eener breedvoerige wederlegging van de tegenstanders van Baur's uitgangspunt. En hierin zullen wij hem niet zonder voorbehoud tegenspreken. Het is allezints natuurlijk, en ons dunkt het ook genoeg historiesch bewezen, dat er zelfs onder de Apostelen verschil van zienswijze, een werkelijke tegenstelling als die van Paulinisme en Petrinisme bestaan heeft. Wat wij echter niet kunnen aannemen is dit: dat die vijandschap zóó hevig is geweest als Baur gemeend heeft. Het is zeer goed te begrijpen, dat bij verschil van inzicht de verhouding iets meer vriendschappelijk is geweest, dan de Tubingsche professor ons wil doen gelooven. Of is het geen gewoon verschijnsel, dat de adepten van twee richtingen verder gaan dan de meesters zelf en hunne afwijkingen uitgeven voor het gevoelen van de hoofden der partij? Was werkelijk de verhouding zóó ongunstig geweest, als ons Baur haar schetst, wat mag Paulus bewogen hebben, den Jerusalemschen apostelen, in 't bizonder hun, die in aanzien stonden, zijn evangelie voor te
dragen, ‘<hi rend="i">of hij misschien te vergeefs liep of geloopen had?</hi>’ Ware hij in vijandschap met hen geweest, moeielijk zou zijn gemoed ontvankelijk zijn geweest voor een openbaring, die hem daar toe aanspoorde. Bovendien Titus werd niet gedwongen zich te laten besnijden, al waren er ook ingeslopen valsche
<pb n="115"/>broeders, die er op aanstonden, en deze broeders worden onderscheiden van de zuilen-apostelen, die hem niets daarbij hebben opgelegd. Daar was tweeërlei evangelie, maar wanneer de predikers dier evangeliën elkander de hand der gemeenschap reikten, en Paulus die gemeenschap erkende, door voor de Jerusalemsche gemeente aalmoesen in te samelen, dan kan men wel van verschil van zienswijze onder hen spreken, doch niet van eigentlijke vijandschap.</p>
<p>Dit zien wij ook bevestigd door de pericope Gal. II: 11-15. Daar lezen wij dat Paulus vijandig tegenover Petrus stond, niet omdat hij een Joodsch-Christen was, maar omdat hij eerst Joodsch-Christen zijnde, toch op heidensche wijs ging leven en daarop, bevreesd zijnde voor de berisping der Jerusalemsche gezanten, zich wêer terug trok, om met dezen bevriend te blijven. Hieruit blijkt ons, dat Petrus de Joodsche wet niet con amore hield, zoodra hij buiten Jerusalem de vrijheid genoot liet hij haar varen. We kunnen, wanneer Petrus, door zich als Jood te gedragen, <hi rend="i">veinsde</hi>, aannemen, dat hij weinig geestdrift voor de zeer sterk judaizérende richting zal gekoesterd hebben, en zoo geeft de echte Galater-brief ons twee gevallen aan, waaruit wij kunnen zien dat er een partij was sterker dan de Apostelen. Te Jerusalem heeten zij ‘ingeslopen valsche broederen,’ en te Antiochie ‘eenigen van Jacobus.’ Deze lieden hoewel krachtiger in judaizerend streven en daarom vijandiger aan Paulus dan de Apostelen, hebben zich zeker op de zuilen-apostelen beroepen, die in hoofdzaak joodschgezind waren; zij sloten zich aan hunne leer in menig opzicht aan, doch zij vormden blijkens den Galaterbrief een partij meer Petrinisch dan Petrus zelf. 't Is dan ook schier ondenkbaar dat de liberale strekking van Jezus onderwijs volkomen vruchteloos door hen zou zijn vernomen. De discipelen hadden den omgang met en dus den indruk van Jezus persoon en woord, op de Joden, die zij tot erkenning van zijn Messiasschap brachten, voor. Reeds hierom is het waarschijnlijk dat zij iets milder gestemd zullen geweest zijn jegens de vrijzinnige opvatting van Paulus, dan de Joodsche Christenen of dan de ijveraars onder hen, zich konden betoonen. Zij er ook niet voortdurend een vriendschappelijke betrekking geweest tusschen Paulus en de overige Ap., zóó innig als men dat weleer gewoon was aan te nemen, een vijandschap zóó hevig
als waaraan Baur ons doet denken, is met den Galaten-brief in strijd en wordt door den Korinter-brief niet genoegzaam bewezen.</p>
<pb n="116"/>
<p>Het tweede deel van Heringa's verhandeling gewaagt over Baur's historisch-kritische werkzaamheid. Het eerste hoofdstuk daarvan heeft tot titel: ‘Geschiedenis der Christelijke oorkonden.’ Wat Baur tot nog toe gedaan had, was slechts voorbereiding geweest. Zijn doel was het Christendom, als geschiedkundig verschijnsel te verstaan. Tot heden had hij 't oog gericht op de beide hoofdrichtingen in het Christendom, thans wilde hij dien godsdienst zelf verklaren en de vraag beantwoorden; wat is het oorspronkelijk Christendom, dat aan de beide tegenstellingen van petrinisme en paulinisme ten grondslag ligt? Om hiertoe te geraken beschouwde hij eerst de Christelijke oorkonden. De vier Evangeliën, de Apokalyps, de pseudo Klementinische geschriften, de brief aan de Hebreën, de brief van Jacobus, de twee van Petrus, de patres apostolici zijn het onderwerp dezer bladzijden. Wat Baur dienaangaande meende te moeten vaststellen, en de wijze waarop hij tot een resultaat gekomen is, wordt met voldoende uitvoerigheid mêegedeeld.</p>
<p>Wanneer wij dit alles lezen (bladz. 177-309) moeten wij erkennen dat H. met buitengewone zorgvuldigheid zijn taak heeft volbracht. Soms ontvangen wij meer dan wij mochten verwachten, een enkele maal meer dan wij begeeren. Na de uitéénzetting van Baur's beschouwingswijze omtrent het Evangelie van Johannes, vernemen wij eerst hoe zijn gevoelen door latere onderzoekingen bevestigd is geworden, vervolgens hoe de voorstanders van Johannes echtheid de wapenen zijn gaan ontleenen aan de zoogenaamde uitwendige kritiek, en eindelijk, hoe ook deze verdediging weder is tegengesproken door Zeller, Volkmar, Hilgenfeld, Overbeck, Scholten en Matthes, terwijl dit laatste punt alleen elf pagina's vordert. Dit zouden wij de overtollige verdiensten van Heringa's werk willen noemen.</p>
<p>Een ander, meer gewichtig bezwaar, dat wij tegen dit hoofdstuk meenen in het midden te moeten brengen, is, dat Heringa de historisch-kritiesche-studiën over de Evangeliën enz. afgescheiden heeft van de gelijksoortige studiën waarmêe wij in Deel II hebben kennis gemaakt. Die scheiding is een verbreking zonder noodzaak. Welk recht heeft men om de bearbeiding van de pastoraalbrieven en den Paulus van Baur in een eerste deel onder de <hi rend="i">voorbereiding</hi> te plaatsen, en dan de Evangeliën, andere brieven en de patres in een tweede deel te behandelen? Alsof het een slechts tot de voorbereiding, het andere tot de eigent-<pb n="117"/>lijke werkzaamheid van Baur behoorde, terwijl de Paulus in 1845 en zijn geschrift: ueber die Composition des Johanneische Evangeliums reeds in 1844 verscheen. Baur's doel, wordt ons gezegd, is geweest het Christendom te verklaren. Daartoe moest o.a. leiden die beschouwing van Paulus en diens brieven, doch daartoe was evenzoo de studie over de Evangeliën enz. slechts voorbereiding. Baur's doel wordt eerst in het derde hoofdstuk: de geschiedenis van het Christendom en der Christelijke kerk bereikt. In dit 1ste hoofdstuk van het 2de deel is Baur dus nog niet aan zijn meer gewichtige taak. Zijn gansche werkzaamheid ten opzichte van de eerste litteratuur des Christendoms vormt één geheel. Bij alles gaat hij van dezelfde hypothese uit en volgt hij dezelfde methode: weshalve de deelen van het geheel in den meest nauwen samenhang tot elkander staan.</p>
<p>Te vergeefs zoekt men nu ook naar het karakteristieke onderscheid tusschen het laatste hoofdstuk van het 1ste en het eerste hoofdstuk van het IIde deel; het blijkt de voortzetting te zijn van dezelfde studie en geenszins twee verschillende beschouwingen, die van elkander onderscheiden zijn als middel en doel. Dit komt ook uit in de kritiek aan dit hoofdstuk toegevoegd. Zoo lezen wij p. 283. ‘Hij trachtte tot den geest des schrijvers door te dringen, het antwoord te vinden op de vraag: welk doel heeft zich de schrijver blijkens zijn eigen schrijven met zijn werk voorgesteld?’ en hij zoekt, wanneer de persoon des schrijvers niet het ware licht kan verspreiden, - punten van overeenstemming te vinden tusschen de denkbeelden en voorstellingen in het geschrift zelf voorhanden, en die, welke ons van elders bekend zijn, om uit de tijdsomstandigheden de bedoeling des schrijvers toe te lichten, en zoo eindelijk - maar dit in de laatste plaats, den mogelijken tijd van vervaardiging te bepalen. Langs dezen weg zagen wij Baur ook gaan, toen hij de pastoraalbrieven, en Paulus naar zijn brieven en de handelingen der Apostelen behandelde. Natuurlijk eischte deze methode bij de vraag naar de verhouding der Synoptici een breedere toepassing, doch zij zelf veranderde daarom niet. Had Heringa deze splitsing achterwege gelaten, de eenheid van behandeling bij de verscheidenheid der onderwerpen zou zeker meer in het licht zijn getreden.</p>
<p>In de kritiek aan dit hoofdstuk toegevoegd, vinden wij een warm pleidooi voor Baur's methode en resultaten, waarbij hij
<pb n="118"/>beiden vergelijkt met die van de voorstanders der Marcushypothese. Vóór Strauss zockt men de onderlinge verhouding der evangeliën te verklaren, buiten de geschiedenis en de evangeliën om. Baur vindt den sleutel in de geschiedenis en de evangeliën zelf. Naast hem staan op dit terrein de voorstanders der Marcus hypothese. Dezen beroepen zich op de getuigenis van Papias bij Eusebius, zoowel voor de redenen van Mattheus als voor het Evangelie van Marcus. Baur gaat op die uitwendige getuigenissen niet af. Zij zijn voor hem te zwak om er op te bouwen. Ook hij wendt zich tot de geschiedenis, doch niet tot partieele verschijnselen. Hij - zoo vernemen wij - overziet het geheele veld der geschiedenis van het oudste Christendom, ‘uit den samenhang der christelijke litteratuur in haar geheel verklaart bij het ontstaan der Evangeliën. Zoolang men niet een maatstaf heeft, buiten deze zoo twijfelachtige geschriften gelegen - een historisch onberispelijken en ontwijfelbaren maatstaf, waarnaar men het in deze geschriften medegedeelde kan afmeten, zoolang blijft het onderzoek aan de grootste willekeur prijs gegeven. Zijn maatstaf was de strijd der partijen in de christelijke kerk. Die richtingen waren “de groote beweegkrachten van den ouden tijd, en elke nieuwe verschijning uit denzelfden tijd afkomstig, welke zich aan zijn beschouwing voordeed, achtte hij zich gerechtigd tot den eenmaal bekenden partijstrijd terug te brengen. Hierin, zegt Heringa, is Baur meer getrouw aan de geschiedenis, dan die critici onzer dagen (de voorstanders der Marcus-hypothese) welke het 4<hi rend="sup">de</hi> Evangelie voor een dogmatisch geschrift houden, zeer nauw met de richtingen en partijen van zekeren tijd samenhangende, maar die bij de verklaring der Synoptici de feiten der geschiedenis, welke zij voor het vorige niet ontkennen, ongebruikt laten liggen, of door onbewijsbare hypothesen doen vervangen”.</p>
<p>Heeten de voorstanders der Marcus hypothese weinig getrouw aan de geschiedenis, ze zijn evenmin geslaagd, wordt ons door Heringa bericht, waar zij door een beroep op de evangeliën zelve hun gevoelen, betreffende Marcus prioriteit aannemelijk trachtten te maken. Bij voorkeur bepaalden zij zich tot een vergelijking der evangeliën, terwijl ieder geschrift in 't bizonder te weinig werd beschouwd. De prioriteit van Marcus berustte op zijn kortheid en aanschouwelijkheid, vervolgens op zijn nauwkeurigheid. Men ging uit van de meening dat het de eerste
<pb n="119"/>schrijvers voornamelijk te doen was geweest om historische zekerheid te erlangen, betreffende hetgeen er met Jezus van Nazareth gebeurd was; m.a.w. dat zij in de eerste plaats historie-schrijvers waren, en kwam dientengevolge tot de quantitatieve evangelie-beschouwing: volgens welke elk later verschenen Evangelie een uitbreiding moet bevatten van de stof in een vroeger geschrift voorhanden. Heringa wijst er op hoe deze argumenten en resultaten vaak alle vastheid missen: de kortheid kan gelden juist als een bewijs van Marcus compilatorisch karakter. De aanschouwelijkheid is wellicht het gevolg van 's schrijvers fantazie. De nauwkeurigheid is in vergelijking met die van Mattheus betwistbaar, en waar zij bestaat, hangt ze samen met zijn streven naar historische continuïteit, waarin Baur een bewijs voor Marcus onhistorisch gehalte herkent. De mythische bestanddeelen doen hem zien, dat het den schrijver niet om historie te doen was, maar om zijn praktische behoefte te bevredigen: een Christusbeeld te teekenen naar zijn overtuiging, en eindelijk, de quantitative evangelie-beschouwing brengt deze onoplosbare kwestie meê: waarom Mattheus en Lucas dan weêr stukken hebben uitgelaten, die Marcus heeft. Niet weinig getuigt verder tegen de deugdelijkheid dezer hypothese het meten met twee maten, dat haar voorstanders ter wille van “hun geliefd Marcus-Evangelie” doen, daar men willekeurig kiest tusschen twee gelijke mogelijkheden, zoodat men hetzelfde, wat bij Marcus een teeken van oorspronkelijkheid heet te zijn, indien men het bij Mattheus aantreft, als bewijs van afhankelijkheid laat gelden. Ook verdient afkeuring de wijze waarop men, de bezwaren tegen de hypothese ingebracht, trachtte weg te nemen, daar men namelijk, om aan te toonen, hoe het mogelijk was, dat Mattheus en Lucas niet den geheelen Marcus in zich hebben opgenomen, eindigde met Papias verklaring op den proto-Marcus toe te passen of de onderstelling aannam. dat ons
Marcus-evangelie geïnterpoleerd en bovendien verkort was, waardoor de hypothese zich zelf vernietigt. Zóó wordt de verklaring van de onderlinge verhouding onzer evangeliën niet opgelost, maar verschoven, en bepaalt men zich tot de aanleidende oorzaak er van buiten hen in andere geschriften te stellen, waarbij de invloed der traditie wordt voorbijgezien. De geest en het karakter der verschillende evangeliën brengt men niet in rekening. Deze methode nu met
<pb n="120"/>haar mechanische beschouwing moet ten gronde gaan, zegt Baur, en Heringa stemt het hem toe. De Marcus-hypothese en de methode door hare voorstanders gevolgd is in Heringa's oog een onbegrijpelijke afwijking van den rechten weg. De meerdere waarde van Baur's beschouwingswijze boven de genoemde is hem boven allen twijfel verheven. “In grootscher stijl behandelt B. de evangeliën-kwestie. Op het ruime veld der geschiedenis voert hij ons. Daar laat hij ons zien de richtingen en partijen der eerste christen-kerk, het zoeken en streven der menschen. In dien veel bewogen tijd, waarin zich de evangelien vormden, wijst hij vervolgens aan elk dier geschriften hun plaats aan, naar gelang van den geest, dien zij ademen, van de sporen, welke zij van dien strijd in zich dragen, en van het individueel karakter der schrijvers. Daardoor verrijst voor onzen blik een krachtig en levend beeld van dien alouden tijd, waarvoor de onderscheidene geschriften hunne kleuren hebben geleend.” Hij behandelt de zaken in 't groot, en “kan zich niet inlaten met al die vragen, die voor de verhouding der evangeliën kunnen gedaan worden, maar die tot vollediger kennis van den aard dezer geschriften niets bijdragen.” De methode der Marcus-hypothese, waarbij men van ieder woord, voor elke uitdrukking, een reden aanwijst, en de evangeliën tegen elkander afweegt “is een minitieuse behandelingswijze waardoor de geest vervliegt.” Baur's kritiek houdt de geschiedenis en de evangeliën beter in het oog. Zijn methode is gestrenger, bouwt niet op onderstellingen, “zij onderscheidt zich door zekerheid in hare resultaten, en tevens door voorzichtigheid, niet meer willende bewijzen dan bewezen kan worden.” Een onbevooroordeelde, meent Heringa, zal moeten erkennen, dat deze kritiek “het ontstaan en de verhouding der evangeliën zeer goed verklaart.”</p>
<p>We doen hulde aan de rondborstigheid waarmeê Dr. Heringa de nog velen zóó geliefde Marcus-hypothese durft aanvallen en haar alle waarde ontzeggen, wanneer hij haar met Baur's methode en resultaten vergelijkt. In menig opzicht heeft hij het onvaste, weifelende der handelwijs, den Marcus-vrienden eigen, goed geteekend en niets te gestreng afgekeurd. Ook is het zonder twijfel waar, dat in het algemeen Baur's methode de eenig juist is; men kan haar onmisbaar noemen. Indien men geen rekening houdt met het doel der schrijvers, met hun tijd en om-<pb n="121"/>geving zal het niet gelukken de raadselen der evangeliën litteratuur te verklaren. En toch, hoe uitgebreid ook de kritiek zij, die Heringa aan dit hoofdstuk, waarin het bovenstaande behandeld wordt, toevoegt, ze is ons niet volledig en afdoende. Wij hebben het reeds in den aanvang van deze aankondiging uitgegesproken, onze auteur is te veel apologeet, en daardoor is hij er toe gekomen, reeds te vreden te zijn, wanneer het hem gelukt is, aan te wijzen, dat wat hij voorstaat, <hi rend="i">beter</hi> is, dan het tegenovergestelde. Deze richting aan zijn arbeid eens gegeven, deed hem vergeten het licht der methode die hij afkeurde, en de duisternis die hier en daar nog de zijne omgaf, aan te wijzen. Van de voorstanders der Marcus-hypothese, heet het alleen: “Zij hebben deze twee voorname resultaten van Baur's onderzoek overgenomen, vooreerst het feit van het bestaan der verschillende partijen in de eerste Christen-kerk, ten tweede, dat de individualiteit der schrijvers op hun geschriften invloed uitgeoefend heeft.” Zoo is het dan ook omtrent de feilen van Baur in het voorbijgaan: dat hij in het bewijzen der dubbele afhankelijkheid van het Marcus-evangelie “meer vernuftig dan waar” is geweest; elders wordt van “Baur's kritiek trots al hare gebreken” gesproken, en eindelijk wordt ons ook gezegd dat “de voortreffelijkheid van Baur's methode nog
meer zal blijken, als zij gezuiverd zal zijn van de gebreken, die haar algemeene erkenning tot nog toe in den weg staan.”</p>
<p>Het zijn juist die gebreken waarover o.i. te weinig gesproken is, en op wier ontvouwing wij in een kritisch overzicht recht hadden gehad. Nu onze schrijver Baur tegenover de mannen der Marcus-hypothese stelt, had ook de billijkheid gevorderd dat zijn oordeel niet louter negatief ware geweest. Misschien had hij dan ons doen zien dat die twee methoden - indien wij werkelijk van twee methoden moeten gewagen - niet uitsluitend in vijandschap behooren te leven, gelijk zij dit inderdaad reeds niet meer doen. De voorstanders der Marcushypothese hebben zich vaak te veel gehouden aan louter filologiesche argumenten en een te beperkte plaats ingeruimd voor de tendenz-kritiek, doch omgekeerd heeft de laatste de litterarische zijde van het vraagstuk te veel onaangeroerd gelaten. Aan beide kanten heeft men wel eens gezondigd door zich tot eenzijdigheid of overdrijving te laten verleiden. Men zou echter kunnen vragen of er inderdaad van <hi rend="i">twee methoden</hi> sprake moet
<pb n="122"/>zijn. Het zijn eer de twee zijden van één methode waaraan wij te denken hebben, de eene is niet uitsluitend analijtisch, noch het andere alleen synthetisch. Wij vinden beide eigenschappen in de methoden, doch in omgekeerde verhouding. Immers, de verdedigers der Marcus hypothese ontkennen geenszints den invloed van des schrijvers individualiteit. Zij weigeren niet die geschriften te beschouwen in samenhang met den partijstrijd, tijdens hun ontstaan aanwezig, gelijk de meesten hunner alleen langs dien weg tot het rechte begrip van het 4de Evangelie zijn gekomen. Ook zij slaan acht op het dogmatisch gedeelte, en vragen naar de tendenz van het geschrift. Doch hier juist doen zich bezwaren voor, die Baur's methode, hoe zuiver ook, niet altijd in staat is op te heffen. Niet van ieder geschrift springt even gemakkelijk het doel, dat de schrijver zich stelde in het oog; en de gelijktijdige verschijnselen: de geschiedenis, is zeer dikwijls veel te weinig bekend om een vasten maatstaf te leveren. Dan treedt men op het gebied van velerlei mogelijkheden. Geschriften geheel door den partijstrijd beheerscht, onder zijn invloed ontstaan zijn weldra begrepen, en in de rechte verhouding tot hun omgeving geplaatst, maar andere, zoo als de synoptische evangeliën, waarin men tweeërlei voorstellingen aantreft, waar de tendenz meer bedekt is en de onderlinge overeenkomst wedijvert met het verschil, zullen de fantasie een al te ruim veld aanbieden, waarop zij zich bewegen kan ten koste van de waarheid. De voorwaarden tot goed verstand der eerste christelijke oorkonden door Baur gesteld, kan niemand straffeloos verwaarloozen, doch waar men te doen heeft met zulke minutieuse verschilpunten als de evangeliën soms vertoonen, mag het niemand cuvel worden geduid, als zijn arbeid onder den invloed van zijn onderwerp minutieus schijnt. En gros de zaken behandelende is Baur's methode voldoende, doch worden de kwesties fijner en dieper, dan kan men de
litterarische studiën, en een onderlinge vergelijking der verschillende deelen der evangeliën niet zonder schade missen. De voorstanders der Marcus-hypothese zijn het dikwijls onder elkander oneens, en hebben nu en dan met twee maten gemeten. 't Is waar, - doch de eenstemmigheid is bij Baur's methode ook niet verzekered, en met één maat meet men somwijlen - 't is bekend genoeg evenzeer onjuist. Dergelijke bezwaren gelden aan beide zijden, doch beslissen niet
<pb n="123"/>over de waarde der methode zelf. Zij zijn geene met noodzakelijkheid uit haar voortvloeiende gevolgen, doch hangen af van de individualiteit desgenen die haar toepast. Ook wij achten met Heringa de Marcus-hypothese niet den sleutel, die ons den toegang kan openen tot het pad, waarop wij de mysteriën der evangelie-wording zien ontsluierd, doch waar wij meenen den splinter te ontdekken bij den ander, moeten wij op onze hoede zijn, dat hij niet onopgemerkt blijve in het eigen oog. Die ongerechtigheid is der wetenschap tot schade. Tot haar mogen we ons in deze niet laten verleiden, zelfs, al zijn wij 't met Heringa eens, “dat als de grootste verdienste van Baur altijd erkend zal worden, dat hij ons de oudste litteratuur beter heeft doen verstaan, dan dit vóór hem gelukt was, door haar in den stroom der denkbeelden van den alouden tijd op te nemen.”</p>
<p>Baur bezat evenwel nog andere verdiensten. Hij was niet te vreden met zijn oordeel uit te spreken over de waarde en den tijd van vervaardiging der oudste litteratuur des Christendoms. Hij trachtte vooral dat Christendom zelf te begrijpen, en als vrucht van dit pogen hebben wij aan te merken zijn studiën over dogmengeschiedenis. Ook op dit gebied trad hij als hervormer op. Onder zijn hand is alles nieuw geworden.</p>
<p>Het dogme is de vorm, waarin de christelijke waarheid in een bepaalden tijd werd uitgesproken, alzoo heeft de dogmengeschiedenis tot taak de verschillende veranderingen na te gaan, welke de christelijke leervormen in den loop der eeuwen aangenomen hebben.’ Stelt Baur zich nu te vreden met die veranderingen op te teekenen en te ordenen? Dit mocht men van hem niet verwachten. Dit nagaan dier wijzigingen moest uitgaan van een leidend beginsel, geschieden met een bepaald doel en naar een vaste methode. Zijn uitgangspunt is de overtuiging ‘dat er iets algemeens moet zijn, iets 't welk identiesch is met zich zelf, en 't welk het beheerschend beginsel bij al die veranderingen van 't dogme uitmaakt.’ Men moet ‘de ontwikkeling van 't dogme doen voorkomen als de ontwikkeling van den menschelijken geest zelf, want het is de menschelijke geest, die in het dogme naar de vrijheid van zijn zelfbewustzijn streeft.’ De beide uiteenloopende richtingen moet de historicus in haar innerlijke eenheid samenvatten als de beide tot elkander behoorende zijden van één en 't zelfde geestelijk proces. Zoo is het dus niet genoeg de dogmen te verhalen, men moet hun ontstaan
<pb n="124"/>verklaren, hun wezen in het licht stellen, hen trachten te begrijpen, of zoo als de stoute taal klinkt van Hegel's leerling: men moet de eeuwige gedachte van den eeuwigen geest, wiens werk de geschiedenis is, weder overdenken. Het doel van Baur's historischen arbeid is in overeenstemming hiermeê, zich te verplaatsen in den objectieven loop der zaak zelve, deze te nemen voor 't geen zij is, en haar in haar innerlijken samenhang te begrijpen.</p>
<p>Deze methode toegepast op een ruimer gebied, dan vroeger eischte een nieuwe verdeeling van de voorhanden stof. Nadat Heringa onze deze heeft medegedeeld, vindt hij gelegenheid meer uitvoerig te spreken over Baur's verhouding tot Sleiermacher en Hegel, en vernemen wij dat onze historicus, hoewel niet voor goed afscheid van den eersten genomen hebbende, zeer beslist zich tot Hegel wendde, om, op diens objectief standpunt zich plaatsende, het subjecticisme en dualisme er van te kunnen overwinnen. Sinds dien is hem het Christendom, de zich zelf ontwikkelende absolute idee, of wel het in het denken zich zelf ontvouwende levens-proces van God. De godsdienst is niet bewustzijn en gevoel, maar denken; theologie en filosofie zijn verzoend, en het denkbeeld van ontwikkeling en beweging is diensvolgens de ziel der geschiedbeschrijving. Na een uitvoerige schets van de bezwaren die B. tegen Sleiermacher's stelsel koesterde gegeven te hebben, toont Heringa ons, hoe Baur zijn methode in toepassing heeft gebracht. Eerst worden wij gewezen op zijn behandeling van het Manicheisme, vervolgens op zijn Religionsfilosofie, voorts krijgen wij een overzicht van Baur's studie over de leer der verzoening, en die der drieêenheid en menschwording Gods, en naar aanleiding van het laatste een verslag omtrent Baur's inzicht van de verhouding tusschen theologie en filosofie. Beiden vernemen wij zijn hem niets anders dan de twee verschillende zijde van één wetenschap: n.l. de wetenschap van het absolute. We zullen er ons niet over verwonderen, dat onze Schrijver hierin van Baur verschilt. In naam der wijsbegeerte, theologie en van den godsdienst protesteert Heringa tegen deze verzoening tusschen wijsbegeerte en theologie. In de Religions-filosofie had Baur de wijsbegeerte verbonden aan een onbewijsbare hypothese: nl. dat het Christendom de absolute godsdienst is, en daardoor was de filosofie aprioristisch en onvrij. De wijsbegeerte moet
<pb n="125"/>rusten op empirie en de analytische methode is onmachtig tot oplossing van elk probleem. Verder: den godsdienst verlaagt Baur tot een uitsluitend denken of weten: hij is de verhouding van geest tot geest. Dat Hegel hem hier van den rechten weg heeft geleid, spreekt Heringa meer dan eens uit, terwijl hij hem in bescherming neemt tegen de beschuldiging, als zou hij met Hegel zich hebben overgegeven aan een onhistorische behandeling der geschiedenis, ons aantoont, hoe juist die voor den geschiedvorscher onmisbare gedachte van ontwikkeling in de geschiedenis door hem van Hegel is overgenomen.</p>
<p>Het denkbeeld van beweging maakt de geschiedenis tot een levend organisme, en het was Baur's verdienste dit ook in de dogma-geschiedenis niet vergeten te hebben. Vervolgens geeft Heringa toe, - en wie stemt hiermeê niet met onzen verslaggever in? - dat de Hegelsche terminologie een minder passende vorm voor geschiedbeschrijving is, waarom het beter zou geweest zijn indien Baur zich op de meer gewone wijs had uitgedrukt; dat hij de bizondere verschijnselen, te veel in het algemeen laat overgaan en het individueele niet genoeg tot zijn recht laat komen. Na deze kritische beschouwing gaat Heringa over tot de bespreking van Augustinus, de protestantsche mystiek, beiden proeven ‘van de grondige wijs, waarop Baur met de geschiedkundige stof wist om te gaan,’ terwijl hij zich met moeite bedwingt - we gelooven 't gaarne - andere voorbeelden uit Baur's reuzen arbeid aan te toonen als bewijzen ‘zijner wonderlijke geleerdheid en scherpzinnigheid, maar niet minder ook van zijn historische getrouwheid.’ Nog bevat dit zelfde hoofdstuk een uiteenzetting van Dörners bestrijding van Baur's methode; Baur's dogmatisch standpunt en zijn geschrift over de nieuw-testamentische theologie.</p>
<p>Wanneer wij dit hoofdstuk in zijn geheel lezen, maakt het op ons dien indruk van eenigszins te lijden aan gebrek, aan innerlijken samenhang. Soms maakt Heringa zich schuldig aan al te groote wijdloopigheid, maar daar tegenover ook aan stilzwijgendheid, waar wij ons er toe gezet hadden om te luisteren. 't Is evenwel moeielijk wanneer men uit zulk een rijken voorraad kiezen moet als de auteur van het overzicht voor zich had, een keus te doen aan anderen welgevallig. Doch indien de schrijver in meer beknopten vorm zijn gedachte had uitgedrukt, hij zou voor veel plaats gevonden hebben, wat nu
<pb n="126"/>achterwege is gebleven. Maar ook hetgeen hij ons geeft hoe waar en voortreffelijk op zich zelf ook, is vaak in zeer geringen samenhang en met de noodige orde. Waarom b.v. kritiek gegeven over Baur's methode en denkbeelden na zijn behandeling van de leer der drieëenheid 364-380, en dan na Augustinus en ‘de mystiek,’ de bestrijding van Dörner verhaald, ‘die een doorloopende polemiek gegeven heeft tegen Baur's leer der drieënheid.’ Waarom, wanneer wij in alle kalmte voortgaan, om de karaktertrekken der verschillende tijdvakken, waarin Baur de dogma-geschiedenis verdeeld heeft, te vernemen, op eenmaal zijn veranderde verhouding tot Sleiermacher en Hegel besproken, waarnaar wij later weêr verwezen worden, bij het toegevoegde stuk over zijn dogmatisch standpunt, waarmeê het in zoo nauw verband staat?</p>
<p>Baur heeft een betere methode dan de bestaande aan de hand gedaan, om de dogmen-geschiedenis te beschrijven. Meer dan zijn voorgangers dat gedaan hadden wees hij op hun onderlingen samenhang. De geschiedenis wordt een organisch geheel, waarin de wet van beweging heerscht, en iedere overdrijving de aanleiding werd voor een verdere ontwikkeling. Toch was zijn methode onvolledig, daar zij niet genoeg rekening hield met het individu en ‘de verschillende levenstoestanden, de zeden en gewoonten der Christenen, waaruit de dogmata voortgekomen zijn.’ Deze fout was allezints verklaarbaar. 't Is o.i. natuurlijk dat, als men zich tot taak stelt de eeuwige gedachte van den eeuwigen geest over te denken, men den eindigen mensch wel eens uit het oog verliest. Comprendre c'est pardonner. Doch al vergeven wij 't Baur, wij sluiten daarom nog niet ons oog voor de gevolgen dezer wetenschappelijke zonde. Dientengevolge is het ons moeielijk met Heringa hem <hi rend="i">geheel</hi> vrij te spreken van een onhistorische behandeling der geschiedenis. Ook hij had, getuige zijn verdeeling, al was dit niet zóó sterk als bij Hegel, hare verschijnselen ‘in het keurslijf van van buiten aangebrachte denkvormen gesloten,’ waarbij het systeem van dezen zijn invloed had doen gelden. Baur's kritische en historische zin heeft hem voor de grove afdwalingen bewaard, die wij bij zijn geliefden filosoof aantreffen, doch geheel vrij was hij daarvan niet. Ondertusschen is Heringa gevorderd tot het 3de hoofdstuk van het tweede deel, ‘de geschiedenis van het Christendom en de christelijke kerk.’ Wij hebben reeds vroe-<pb n="127"/>ger vernomen dat dit het doel was van zijn buitengewoon veelzijdigen arbeid. Op dit gebied liggen dus Baur's eigentlijke verdiensten.</p>
<p>Wij kunnen, na hetgeen wij vernomen hebben aangaande de methode door hem bij de dogmen-geschiedenis gevolgd, reeds vermoeden, welken weg hij hier heeft ingeslagen. Hij trachtte naar een wijsgeerige behandeling van de kerk-geschiedenis. Van Hegel had hij het echte pragmatisme geleerd, waarbij men uitgaande van de overtuiging, dat in de geschiedenis een voortgaande ontwikkeling valt op te merken, haar beschouwt als een organisme, een samenhangend geheel, waarin de idee en hare verschijningsvormen, het algemeene en bizondere elkander doordringen en verklaren. Baur zelf noemt zijn methode de speculatieve, omdat zij zich niet tevreden stelt met de feiten waar te nemen, maar ten doel heeft zich in den objektieven loop der zaak te verplaatsen, en de feiten, en de idee die er aan ten grondslag ligt, te <hi rend="i">begrijpen</hi>. Wil men de geschiedenis niet schrijven als een kroniek, men ‘zal een gronddenkbeeld moeten aangeven, door 't welk de eigentlijke beteekenis der afzonderlijke feiten, inderdaad teruggegeven wordt.’ Hiermeê komt noodwendig des schrijvers subjektiviteit in het spel. Iedere geschiedbeschrijving is volgens Baur onder den invloed der persoonlijkheid, die haar ontwerpt, en door de kritiek, ‘het middel waardoor het subjekt zich van zijn verhouding, het verschil en de eenheid met de objektieve geschiedenis eenige zekerheid <hi rend="spat">weet</hi> te verschaffen’ wordt de geschiedbeschrijving een filosofie der geschiedenis. De kritiek of het denkend subjekt moet een leidend beginsel aangeven. ‘Alles hangt daarbij van het begin af, en daarom is het van belang zich rekenschap te geven van de beginselen, waarvan men uitgaat en te weten welke idee men voorop stelt, want, vervolgt Baur, de geschiedenis der kerk is niets anders dan de ontwikkeling van de idee der kerk, in hare tijdelijke vormen zich openbarende.’ Niet de feiten zijn alles, noch de idee op zich zelf is voldoende. Om beider samenhang en
beteekenis is het te doen. Bij zulk een opvatting der geschiedenis kon hij de wonderen, als allen samenhang opheffende, geen plaats geven in zijn geschiedbeschouwing, en moest hij trachten het Christendom als een natuurlijk verschijnsel op te vatten en het voor te stellen in zijn eenheid met heidendom en Mozaisme. Eerst zoekt Baur nu naar de
<pb n="128"/>idee der christelijke kerk, die hij beschrijft als den realen vorm waarin het Christendom tot verschijning komt, terwijl het Christendom zelf de eenheid Gods en des menschen d.i. ‘datgene wat het christelijke bewustzijn van alle tijden in den persoon van Christus gezien heeft’ is. Deze eenheid is ‘de inhoud der geschiedkundige ontwikkeling der kristelijke kerk.’ Naar deze methode wil Baur als historicus het christendom verklaren en de ontwikkeling der kerk in hare hoofdmomenten schetsen. Heringa bepaalt onze aandacht bij Baur's studie over het christendom en zijn stichter, waarbij Baur 1<hi rend="sup">o</hi>. de vraag behandelt, welke plaats aan Jezus en zijn godsdienst moet aangewezen worden in de geschiedenis, 2<hi rend="sup">o</hi>. de betrekking, waarin het petrinisme en paulinisme tot Jezus prediking staan’ bepaalt en 3<hi rend="sup">o</hi>. het ontstaan der Katholieke kerk verklaart. In de kritiek (186-501) spreekt Heringa zijn oordeel uit over Baur's behandeling der geschiedenis in haar geheel beschouwd. Hij komt tot het besluit dat Baur slechts de hoofdpunten harer ontwikkeling heeft willen voorstellen, en dit doende naar zijn methode, zich een meer wijsgeerig beoefenaar der geschiedenis betoond heeft dan zijn voorgangers. Van Hegel had hij geleerd logica in de geschiedenis op te merken, iets wat men voor hem niet begrepen heeft. Thans individualiseert hij meer dan vroeger, en mocht hij naar sommiger opinie niet genoeg geven omtrent de personen die handelend optraden, hij gaf zooveel als de geschiedenis hem aanbood. Ook de nationaliteiten, zegt Heringa, bracht hij in rekening, terwijl beiden, die personen en nationaliteiten, onder de macht blijven, die de geschiedenis beheerscht. Het organisme der geschiedenis blijft hem hoofdzaak, en daarvan maken de ideën de voornaamste leden uit, niet de persoonlijkheden, die slechts de reflex der ideeën zijn. Men moet, aldus spreekt Heringa, kiezen tusschen
Baur's filosofische methode en die van het oppervlakkige pragmatisme, en dan wenscht Heringa en wij met hem, den eersten weg te bewandelen, ofschoon wij ons niet zóó onvoorwaardelijk bij Baur aansluiten als de auteur van het kritisch overzicht. In de oogen van den Tubingschen professor was de mensch om de idee, en niet de idee om den mensch. De personen zijn iets, de idee is hem bijna alles waard, van daar dat Baur de geschiedenis beschouwt als een langzaam afzakkenden stroom, dien hij van uit de hoogte waarneemt. Zóó treedt de richting, die hij
<pb n="129"/>neemt voor hem helder in het licht, elke wending slaat hij gade, terwijl de stroom in zijn eenheid zich aan hem blijft vertoonen, doch het bruischen der golven verneemt hij bijna niet. Aan het begin staat de schier almachtige idee als de ééne bron, doch dat er onder de oppervlakte nog vele kleinere wellen zich bevinden heeft hij somtijds te weinig bedachl. De held, het genie i.e.w. de mensch lijdt slechts een kwijnend leven in de eentoonige wereld dezer geschiedbeschrijving. Toch leeft hij, zal Heringa ons toeroepen: Baur individualiseert meer dan vroeger, personen en nationaliteiten telt hij meê in de geschiedkundige rekening. 't Is waar. Doch ofschoon meer dan vroeger, niet genoeg. En het verwondert ons niets, dat Baur in deze de juiste maat niet houden kon. Daarvoor stond hij te veel onder den invloed van Hegel, die hem die schoone gedachte van logica in de geschiedenis te zoeken, geschonken had. Hij, die zich het eerst verwijderde van de hoe langer hoe meer te zwak bevonden methode van een oppervlakkig pragmatisme, en als voorganger van anderen, doch tevens als nieuweling de voet zette op een beteren weg, zou schier meer dan mensch hebben moeten zijn om zonder afdwalingen daarop voort te kunnen gaan. Die logica door hem vermoed en in de geschiedenis der christelijke kerk inderdaad ontdekt, nam zijn geest in met onweerstaanbare macht, doch verblindde hem tevens eenigermate. In den duisteren nacht der geschiedbeschrijving verrees het maanlicht in vollen glans, maar nu bleven ook slechts de sterren van de eerste grootte zichtbaar, en zelfs deze glinsterden niet. Natuurlijk was Baur een heros als historicus, een nieuwe wereld, reeds door Hegel vermoed, is door hem gevonden. Daarnaar richtte hij met vreugde zijn blik, doch thans verloor hij het goede in de oude wereld aanwezig soms iets te veel uit 't oog. Vergeten wij echter niet dat het gemakkelijker is zijn fouten aan te toonen, dan te herstellen. De juiste verhouding tusschen de
idee en de personen der geschiedenis, is en zal wellicht nog langen tijd zijn: het groote vraagstuk der historiografie.</p>
<p>Aan het einde zijner kritiek gekomen geeft Heringa de reden te kennen, waarom Baur geen wonderen aannam, hun geen plaats gunde in zijn geschiedenis. Ze is deze: Geschiedenis kan niet beschreven worden, zonder uit te gaan van de veronderstelling: daar is samenhang tusschen de feiten; het wonder verbreekt dien, maakt den loop der gebeurtenissen abso-<pb n="130"/>luut onbegrijpelijk en onverklaarbaar. De vraag zou men kunnen opperen: maar is het dan misschien niet beter geen geschiedenis te schrijven en te wachten tot de wonderkwestie voor goed is uitgemaakt? of moet men dan niet liever zijn geschiedkundige methode voor alsnog voor een misschien wel goede, doch nog niet voldoend gestaafde houden, daar zij meer eischt dan de trouw van den historicus kan toestaan? Baur denkt er niet aan, en hij heeft o.i. gelijk, zoolang te wachten; of de geschiedenis te beschrijven als een proeve, die met de werkelijke toedracht van zaken in den hevigsten strijd kan zijn. De geschiedbeschrijving is hem geen spel. Zijn geschiedkundige methode is hem ernst. Baur laat het wonder als het onbegrijpelijke buiten zijn beschouwing, hij laat zich niet verder er meê in; dat het wonder onmogelijk is durft hij niet te bepalen. Doch wel beschouwd is dit geen verschil van beginsel, slechts van vorm. Hij drukt de filozofische stelling ‘wonderen zijn onmogelijk’ als historicus uit, en zegt: ze zijn onbegrijpelijk. 't Onmogelijke ligt buiten zijn bereik als het onbegrijpelijke. m.a.w. Ook voor Baur zijn de wonderen onmogelijk, en hij, al spreekt hij 't niet uit: komt tot deze stelling, op grond van zijn opvatting der geschiedenis, die hij als de alleen ware erkent.</p>
<p>In eenige bladzijden geeft Heringa zijn oordeel te kennen over den invloed dien Baur's werkzaamheid op de theologie der toekemst zal uitoefenen. Hij heeft de historische methode op de theologie toegepast. ‘Het zijn de kritiesche beginselen, waarvan hij voor altijd het recht heeft vastgesteld.’ ‘Geen school heeft hij willen stichten, geen stelsel vormen; maar dezelfde beginselen, die ook elders als uitgangspunt worden aangenomen en door de wetenschap zelve gegeven zijn, heeft hij op de theologie toegepast. Dit is het onvergankelijk werk door Baur ondernomen.’ Op historisch kritisch gebied heeft Baur de fondamenten voor den tempelbouw gelegd, op deze grondslagen zal men na hem, al is het niet altijd naar het door hem ontworpen plan, blijven voortbouwen. Hier liggen zijn wezentlijke en onvergankelijke verdiensten, daar er altijd op theologiesh gebied een historische wetenschap zal blijven bestaan. Over het recht van bestaan van positivisme en materialisme heeft hij weinig nagedacht en de vraag door Heringa gesteld, of Baur nog verdienste zal hebben, indien een nieuwe beweging, gelijk zich in den strijd tegen materialisme en positivisme openbaart,
<pb n="131"/>aanbreekt, komt ons overbodig voor, daar deze strijd, welke ook zijn oplossing moge zijn, nimmer aan de historische wetenschap eenige schade kan berokkenen. Baur zal ook dan niet geëerd worden, omdat hij dien strijd (gelijk zoo vele anderen) heeft voorbereid: maar, omdat hij als historicus den weg gewezen heeft, waar langs men tot de waarheid komt. We behoeven den lezer ten slotte niet te verklaren, dat het ons een aangenaam werk was deze studiën van den Heer Heringa bij het publiek in te leiden. Al mocht men nu en dan van zijn oordeel min of meer verschillen, niemand die zijn boek leest, zal kunnen ontkennen, dat hij met de meeste zorg en ingenomenheid zijn onderwerp heeft behandeld. Wil men zich eens op de hoogte stellen van den omvangrijken arbeid van Baur, en dat onder goed geleide, men leze Heringa's werk en de Tubingsche geleerde zal geen onbekende meer zijn. Had Heringa er toe kunnen komen, de in zooveel stukken gedeelde werkzaamheid van Baur meer in haar historischen samenhang ons voor te stellen, we zouden zeker een nog helderder begrip van den gang zijner studiën hebben gekregen, maar wij mogen niet meer eischen dan Teyler's genootschap begeerde en wij moeten inderdaad dankbaar zijn voor hetgeen het door Heringa en Scheffer ons gegeven heeft. Door beide werken zal Baur meer gewaardeerd worden en de toekomst worden voorbereid, waarin men zich, zonder daarom van lichtzinnigheid verdacht te kunnen worden, een vriend van Duitschlands grootsten theoloog durft noemen.</p>
<p>&nbsp;</p>
<p><hi rend="spat">Dragten</hi>.</p>
<p>J. <hi rend="sc">de Koo</hi>.</p></div>
<div type="section">
<interpGrp>
<interp type="primair" value="18710100"/>
</interpGrp>
<pb n="132"/>
<head rend="h4">III. Opvoeding en Onderwijs.</head>
<head>De emancipatie-kwestie.</head>
<q rend="bq">1. <hi rend="sc">Marie Delsey</hi>. <hi rend="i">Onderwijs, opvoeding en emancipatie der vrouwen</hi>. Delft. Joh. Ykema. 1870. 44 bl. ƒ 0.45.
<lb/>2. <hi rend="i">De emancipatie der vrouw en het kiesregt, in verband met de steeds grooter wordende behoefte naar ontwikkeling</hi>. Delft. Joh. Ykema. 1870. 32 bl.</q>
<p>In den aanvang van het vorige jaar zijn wij overstroomd geworden door eene menigte brochures, en door couranten- en tijdschrift-artikelen bij dozijnen, allen betrekking hebbende op de vragen in de titels der bovengenoemde boekjes vermeld.</p>
<p>De oorlog tusschen onze beide machtige naburen heeft de aandacht van het publiek in het tweede semester van 1870 op andere zaken gevestigd, waaraan wij eenige stremming in dien stroom te danken hebben. Of zoude het onderwerp wellicht uitgeput geraken? Daarvoor bestaat in de eerste jaren geen vrees. Dit is toch eene dier zaken waaromtrent eene, op goede gronden steunende, publieke opinie zich slechts zeer langzaam zal vestigen. Thans zijn in al deze geschriften eene menigte denkbeelden, zoowel goed doordachte, logische plannen, als onbekookte opwellingen van dezen of genen fantast geopperd, welke eerst langzamerhand verwerkt kunnen worden en, nadat het kaf van het koren zal gescheiden zijn, eene volksovertuiging omtrent deze zooveel besproken quaestiën zullen kunnen helpen vestigen. De uiterste linkerzijde heeft zich, even als het meest halstarrig conservatisme, luide doen hooren, terwijl de daartusschen liggende meeningen, en hun getal is legio, waarlijk ook niet gezwegen hebben.</p>
<p>In de beide boekjes, waaraan ik thans eenige maanden na hunne verschijning een enkel woord wil wijden, heerscht ook vrij wat verschil in meening; al kan aan den schrijver van no. 2 geen conservatisme verweten worden, zoo is er geen de minste twijfel, dat de schrijfster van het eerstgenoemde werkje voor de rechten der vrouwen en voor hare (Marie Delsey schrijft somtijds <hi rend="i">hunne</hi>) gelijkstelling met de mannen opkomt met eene vurige, ik zou haast zeggen hartstochtelijke, welsprekenheid, die haar
<pb n="133"/>terstond eene eerste plaats doet innemen onder de volgelingen van <hi rend="i">Mill</hi>.</p>
<p>Het <hi rend="i">hoofddoel</hi> van haar betoog laat zich overigens samenvatten in de volgende woorden: ‘Jongens en meisjes moeten in dezelfde scholen hetzelfde onderricht ontvangen.’ (bl. 19).</p>
<p>Hiermede heeft zij het oog niet alleen op het lager, maar vooral op het middelbaar onderwijs. Zoozeer is zij van het nut der gemengde school overtuigd, dat zij het betreurt dat er reeds eene school voor middelbaar onderwijs voor meisjes te Haarlem is opgericht en zich gaarne ‘zou willen vleien dat haar geschrijf de stichting van meerdere meisjesscholen kon tegenhouden.’ De voornaamste tegenwerpingen, welke gewoonlijk worden aangevoerd tegen het vereenigen van jongens en meisjes in dezelfde scholen worden achtereenvolgens door haar....ontzenuwd?...dat wil ik nu juist niet zeggen, maar in elk geval met talent en met overtuiging bestreden. Daar waar zij niet met eigen argumenten voor den dag komt, is vooral Amerika het groote arsenaal, waaruit zij hare wapenen haalt. Of echter hetgeen voor Amerikaansche toestanden goed is, ook hier den toets zou kunnen doorstaan, laat zij in 't midden, of liever zij neemt zulks stilzwijgend aan.</p>
<p>De drie argumenten tegen het gemeenschappelijk onderwijs welke zij als mikpunt voor hare soms vrij scherpe pijlen kiest, zijn deze:</p>
<list>
<label>‘1o.</label><item>Het meisje kan geen gelijken tred houden met den knaap.</item>
<label>2o.</label><item>Het meisje moet zich niet op dezelfde studies toeleggen.</item>
<label>3o.</label><item>Het meisje zoude, op dezelfde banken zittende met knapen, gevaar loopen hare lieftalligheid, hare bedeesdheid, haar fijn gevoel van zedelijkheid zelfs, te verliezen.’</item></list>
<p>Het zoude mij te ver voeren, wanneer ik hier wilde wedergeven wat Marie Delsey tegen deze stellingen aanvoert. Veelmin ben ik geneigd eene repliek op hare bestrijding te geven. Er is toch in hetgeen zij zegt zoo veel waars, zooveel dat ernstige overweging verdient, al is het wat in strijd met onze eenmaal aangenomen begrippen, dat ik liever zou zien dat velen deze brochure kochten en aandachtig lazen, dan dat zij zich van verder nadenken over deze zaak afmaakten door een ‘jawel, we weten al wat er in dat boekje gezegd wordt.’</p>
<p>Evenmin echter als ik de stellingen hierboven vermeld in allen deele zoude willen verdedigen, evenmin is het te ontken-<pb n="134"/>nen dat er, in de beide eersten althans, veel waarheid is gelegen. De eerste stelling bijv. is gedeeltelijk waar, doch daarin behoeft men niets vernederend voor de vrouwen te zien, want ze zou even goed kunnen worden omgekeerd. Een ieder toch, die vele lagere scholen bezocht heeft, zal hebben opgemerkt, dat bijna overal in sommige vakken de meisjes, in andere de jongens de baas zijn, al hebben zij van meet af aan gezamenlijk geheel hetzelfde onderwijs genoten. Mij althans heeft het bij kinderen beneden 12 jarigen leeftijd, op dorps- en buurtschapsscholen bijvoorbeeld, getroffen dat in den regel - men beroepe zich niet op uitzonderingen, - de jongens de beste rekenaars zijn, terwijl de fraaiste opstellen veelal door meisjes zijn geleverd. Is dit waar, - gaarne zoude ik de resultaten van een onderzoek op grooten schaal vernemen - dan ligt het voor de hand dat er op dien grond reeds veel te zeggen valt voor eene stelling, welke ik aldus zoude willen formuleren:</p>
<p>‘Bij het middelbaar onderwijs moet gelet worden op den natuurlijken aanleg zoowel als op de latere bestemming der leerlingen.’</p>
<p>Terwijl ik mij nu geheel aan de zijde schaar van Marie Delsey, Mill en anderen, welke diegenen bestrijden, die ‘het echtgenoot en moeder zijn’ als het eenig levensdeel der vrouw beschouwen en dan ook beweren dat zij daartoe en daartoe alleen moeten worden opgeleid, zoo meen ik toch te moeten opmerken, dat het doel van het middelbaar onderwijs voor de jongens, niet alleen is hunne algemeene ontwikkeling, maar vooral wetenschappelijke opleiding tot handel en nijverheid.</p>
<p>Wil men nu dat de vrouwen in de maatschappij geheel denzelfden werkkring zullen hebben als de mannen, welnu dan heeft men volkomen recht te verlangen dat het onderwijs haar te geven, de eischen haar te stellen, ook geheel zullen overeenkomen met dat harer broeders. Meent men echter, dat de opleiding der vrouwen tot beambten, ingenieurs, kooplieden, industrieelen enz. enz. niet een hoofddoel moet zijn van het middelbaar onderwijs aan onze meisjes te geven, dan zal men allicht het met mij eens zijn, dat men door afzonderlijke middelbare scholen voor meisjes, haar eene meer degelijke en deugdelijke opleiding zal kunnen geven, dan door haar van alle vakken hetzelfde te laten leeren als de jongens. In vele opzichten zullen zelfs m.i. de meisjesscholen het van de jongensscholen
<pb n="135"/>winnen, daar men aldaar in groote mate van het, naar het schijnt onvermijdelijke inpompen voor examens, zal kunnen verschoond blijven. Men versta mij wel; wanneer ik niet wensch dat de meisjes geheel hetzelfde onderricht zullen genieten als de jongens, dan meene men niet dat ik haar eene stiefmoederlijke behandeling toedenk. Zelfs begeer ik, dat zij zich wel op dezelfde studies zullen toeleggen als de jongens, en verlang, dat zij ook in de exacte wetenschappen, waarbij ik een flinke dosis staathuishoudkunde voeg, grondig onderricht zullen ontvangen: doch ik geloof dat de meisjes die later maatschappelijke betrekkingen denken te vervullen, steeds eene overgroote minderheid zullen uitmaken en dat het dus onrecht aan de meerderheid aangedaan zou zijn, om aan hare studiën eene richting te geven geheel dezelfde als aan die der jongens.</p>
<p>Wat nu eindelijk de 3e stelling betreft, zoo kan men daarover tot in 't oneindige redekavelen en komt het mij voor, dat daarop het ‘least said, soonest mended’ van toepassing is. Vele der bezwaren daar vermeld, worden dikwijls van de eene zijde zeer overdreven, sommige van de andere zijde wat al te licht geteld. Onoverkomelijk zouden zij echter op eene welingerichte school niet zijn.</p>
<p>Ongaarne stap ik van deze merkwaardige brochure, waarmede ik het in zoovele opzichten eens en in zoovele opzichten, weder oneens ben, af.</p>
<p>Van n<hi rend="sup">o</hi>. 2 dient echter ook nog iets te worden gezegd.</p>
<p>De bedoeling van den schijver was, zooals hij op de laatste bladzijde zegt, ‘slechts eene schets in <hi rend="i">grove</hi> trekken onder de aandacht van het publiek te brengen’; welnu, daarin is hij volkomen geslaagd, ten minste zoo het publiek notitie van zijn geschriftje heeft verkiezen te nemen. De trekken zijn trouwens grof genoeg. En toch - er zitten in dat werkje nog wel goede denkbeelden; had de schrijver deze wat meer uitgewerkt, dan had hij er een of meer goede brochures van kunnen maken. Nu vindt men er ‘in grove trekken’ behandeld: de herziening onzer kieswet, niet door algemeene verlaging van den census, doch door allen die een wetenschappelijken titel hebben het kiesrecht te verleenen; het verplicht onderwijs en eene wet tegen het arbeiden van kinderen, het kiesrecht der vrouwen en in de voornaamste plaats eene weerlegging van Mill's ‘Subjection of Women’ door ref. vertaald onder den titel: ‘De slavernij der
<pb n="136"/>vrouw.’ Gaarne geef ik toe, dat de schrijver den vinger heeft gelegd op menige zwakke plaats in Mill's betoog, doch het doet mij genoegen tevens te kunnen constateeren, dat schr. niet zulk een verwoed tegenstander is van Mill's stelsel als hij zelf misschien wel meent. Hij toch wenscht, en dat doet Mill ook, dat de werkkring der vrouw veel verder zal worden uitgestrekt dan tot hiertoe het geval is geweest; niet alleen wil hij dat de ridders van de el hunne plaatsen aan haar zullen inruimen, maar hij zou het ook ‘zeer natuurlijk vinden, dat aan de vrouwen de gelegenheid werd gegeven om zich als vrouwelijke doctoren in de letteren, philosophie', wis- en natuurkunde enz. enz. te vormen’. Hoever zich dat ‘enz. enz.’ volgens hem zou moeten uitstrekken, kan ik niet bepalen, echter zeker niet tot het kiesrecht. Daarvan moeten de vrouwen afblijven, mannen alleen zijn waardig dat recht uit te oefenen. Waarom hij dit recht niet aan de vrouwen wil geven blijkt mij niet duidelijk, de eenige reden die ik kan ontdekken, is dat hij de vrouw niet in mannelijke toestanden wenscht te zien overgeplaatst; het bewijs echter dat het ‘kiezen’ een mannelijke toestand is blijft de schrijver geheel schuldig. Me dunkt, waar men van eene vrouw, die aan 't hoofd van een gezin staat, eischt dat zij belasting betale, kan men haar de uit die betaling voortvloeiende rechten niet ontzeggen, zonder zich aan groote inconsequentie schuldig te maken. Zijne vrees dat, zoo het kiesrecht aan de vrouwen werd verleend, in Nederland de armée van onbevoegde kiesgerechtigden nog zou worden versterkt met een heirleger van kiezende kruideniersters, boerinnen en tapsters is m.i. vrij ijdel. Slechts weinige vrouwen hebben voorzeker het patent of de belasting op haren naam en kwamen er eens een dozijn of wat bij, de groote schade voor de publieke zaak zou nog te bewijzen zijn. Bovendien zoo, volgens schrijvers wensch, ooit de kiesbevoegdheid erkend
wordt van hem die een wetenschappelijken graad heeft, al betaalt hij geene belasting, dan zie ik niet in waarom bijv. een mannelijke doctor in de letteren wel zal mogen meêkiezen, doch eene vrouwelijke doctor in die wetenschappen niet.</p>
<p>Het zij mij vergund van deze gelegenheid gebruik te maken om eene door den schrijver aangehaalde noot te rectificeeren; op blz. 102 toch mijner vertaling van Mill's werk heb ik aangeteekend: ‘Het is bekend, dat Stuart Mill eene zeer ontwikkelde en talentvolle vrouw heeft’. Dit laatste woordje moet
<pb n="137"/>luiden <hi rend="i">had</hi>. Reeds eenige jaren geleden toch is de echtgenoote van dezen beroemden Engelschen geleerde overleden, zooals blijkt uit de opdracht van zijn bekende werk ‘On liberty’ aan hare gedachtenis, waarin hij met hulde en weemoed al hetgeen zij voor hem geweest is, en de nuttige wenken die zij hem bij het schrijven zijner vroegere werken steeds gaf, herdenkt.</p>
<p>&nbsp;</p>
<p><hi rend="spat">Januari</hi>, 1871.</p>
<p>Mr. R.C. <hi rend="sc">Nieuwenhuijs</hi>.</p></div>
<div type="section">
<pb n="138"/>
<head rend="h4">IV. Varia.</head>
<q rend="bq">ERASMUS EN ZIJN TIJD. Historische schets door H. <hi rend="sc">Martin</hi>, schrijver van de ‘Hedendaagsche Geldbelegging,’ enz. Amsterdam P.N. van Kampen.</q>
<p>Het was een gelukkig denkbeeld van den schrijver, de levensgeschiedenis van een man te behandelen, van wien Motleij in zijn ‘Oorsprong der Hollandsche Republiek getuigt’: ‘Deze zonderlinge personaadje was de geleerdste en geestigste man van geheel Europa, de schrik der onwetenden, de lieveling van alle wetenschappelijke kringen, de korrespondent der pausen, een benijdbaar wezen voor alle vorsten, die zulk een wonder tot zich zochten te trekken, en een der voornaamste be werkers van de herleving der letterkunde in de groote beweging der 16de eeuw - deze man was Erasmus.’</p>
<p>Wij vinden zijne kindsheid en zijne ontwikkeling als jongeling in deze schets beschreven, en worden met zijne studiën bekend gemaakt. Zijn verblijf te Parijs aan het kollegie van Montaigu en de beschrijving van het toenmalig studentenleven is zeer belangwekkend, schoon de toestand der studiosi destijds veel verschilde met den hedendaagschen. ‘Bij benden in Parijs verspreid, zonder wetten of tucht, zonder woonplaats of middelen van bestaan, zwierven zij bloothoofds en blootvoets door de straten, vroegen aalmoezen, plunderden winkels, schaakten maagden en stootten ieder neder, die aan hunne geweldenarijen wederstand wilde bieden. Vele gauwdieven trokken partij van de straffeloosheid aan de universiteitsleden verleend. Onderscheidene bloedige gevechten vonden op de Pré-aux-clercs plaats; de koning zelf vermocht niets tegen deze onversaagde en moedwillige menigte.’</p>
<p>Wijders leeren wij den merkwaardigen man op zijne veelvuldige reizen en in drukke conversatie met de hoogste personaadjen kennen. Zoowel zijne deugden als zijne gebreken worden met onpartijdigheid opgenoemd, want Erasmus, hoe geleerd en beroemd hij ook ware, bezat geen standvastig maar een weifelend karakter, hetgeen uit vele voorvallen blijkt. De schrijver merkt dan ook te recht aan: ‘Erasmus was een vreedzaam wijsgeer,
<pb n="139"/>niet geschikt om aan het hoofd eener partij te staan en haar tot den strijd aan te voeren; uit dien zuiver verstandelijken man kon geen geweldenaar noch overwinnaar voortkomen, zijne spotternij diende meer tot opwekking van den lachlust, dan tot bestrijding van het bestaande kwaad. Hij was een vereerder en beoefenaar der schoone kunsten en wetenschappen, een vriend van geestige gezegden, iemand die liefst in stille afzondering werkt en zich alleen in de wereld begeeft om met geleerden in eene vriendschappelijke aanraking te komen en de gunst der aanzienlijken zoekt, niet uit hebzuchtig en egoïstisch belang, maar om de middelen tot voortzetting en verspreiding zijner geliefde studiën te erlangen.’</p>
<p>‘Veel nut heeft hij gesticht; zijne spotternijen met al de dwaasheden en bijgeloovigheden der Katholieke kerk, hebben veel tot den vooruitgang van verlichting en beschaving mede gewerkt, misschien meer dan menig daarover geschreven ernstig boek.’</p>
<p>Een overzicht van de talrijke door Erasmus vervaardigde geschriften, wordt in deze historiesche schets gegeven, in verband met de noodige opmerkingen over hunne meerder of minder letterkundige waarde, zoodat wij den mensch en den geleerde beide ontleed vinden</p>
<p>En niet alleen Erasmus, maar de voornaamsten zijner tijdgenooten worden in dit werk beknopt of breeder behandeld, en de godsdienstige, staatkundige en wetenschappelijke toestand der zoo hoogstbelangrijke 15de en 16 eeuw, de tijdvakken waarin Erasmus geleefd heeft, aangestipt.</p>
<p>Het geheel wordt besloten met eene beschouwing van de richting onzer eeuw, zoodat men in dit werk nog meer vindt dan de titel opgeeft Ook in dit laatste gedeelte treft men vele opmerkenswaardige en vrijzinnige beschouwingen aan, welke aan alle vrienden van licht en waarheid welkom zullen zijn.</p>
<p>De voordracht van al het behandelde geschiedt is een boeienden stijl. Het strekt ons tot genoegen deze belangrijke ‘Historische Schets’ aan alle liefhebbers van degelijken kost in gemoede te kunnen aanbevelen, overtuigd, dat zij in de lezing van dit werk eenen nuttige en aangename uitspanning zullen vinden.</p>
<p>Het portret van Erasmus prijkt op den netten titel; en de typografische uitvoering doet uitgever en drukker eer aan.</p></div>
<div type="section">
<pb n="140"/>
<head rend="h4">V. Bibliographisch Nieuws.</head>
<p>Met den aanvang van dit jaar is de breede rij van periodieke geschriften met eenige nieuwelingen vermeerderd. Ze allen met name op te sommen, zal voor onze lezers wel niet noodig zijn. Zal hun bestaan iets méér zijn dan eene kortstondige verschijning, dan behoeven wij ze niet te rangschikken, maar dan zal de tijd ze wel eene plaats aanwijzen boven, naast of onder den deftigen <hi rend="i">Gids</hi>, de grijze <hi rend="i">Letteroefeningen</hi>, den gladgeslepen <hi rend="i">Tijdspiegel</hi>, achter of vóór den <hi rend="i">Nederlandschen Spectator</hi>, den Katholieken <hi rend="i">Wachter</hi> of de <hi rend="i">Dietsche Warande</hi>, <hi rend="i">het Nederlandsch Magazijn</hi>, <hi rend="i">Europa</hi> of <hi rend="i">het Buitenland</hi>, - de <hi rend="i">Wetenschappelijke</hi> of Geïllustreerde <hi rend="i">Bladen</hi>, <hi rend="i">den Ouden Tijd</hi>, <hi rend="i">Onzen Tijd</hi> of de <hi rend="i">Toekomst</hi>, - om van de publieke organen voor onze dames of onze kinderen, van ‘<hi rend="i">Ons Streven</hi>’ en ‘<hi rend="i">Onze Roeping</hi>’, <hi rend="i">Bato</hi> of <hi rend="i">Trio</hi>, - voor onze industriëelen, mucisi, studenten, onderwijzers en militairen niet te spreken. Hun getal is legio. Menschen van allerlei rang en stand, kleur of richting - tot zelfs dienstboden toe - kunnen zich heden ten dage een blad of boek aanschaffen, waarin hunne bijzondere belangen worden besproken en....behartigd. Wij zien hierin een verblijdend teeken des tijds. Zij 't ook niet àlles goud wat er blinkt, toch is er zeer veel goeds in, dat de gelegenheid om zich met nuttige kennis te verrijken zoo ruim mogelijk gesteld en ‘elck wat wils’ wordt gegeven. Wij hebben daarom o.a. de onderneming van den heer A.W. <hi rend="sc">Sijthoff</hi> te Leiden, die in zijne <hi rend="i">Algemeene Bibliotheek</hi> keur van aangename en nuttige lektuur verschaft, met een onverdeeld hart
toegejuicht. Daarin kan en zal ieder iets van zijne
<pb n="141"/>gading aantreffen. ‘Wie veel van geschiedenis houdt, vindt er iets van geschiedenis in. Wie op natuurkennis gesteld is, krijgt daarvan iets belangrijks. Wie gaarne mooie verhalen of gedichten leest, zal zien, dat de Bibliotheek ze heeft van onze eerste lui. Wie in land- en staathuishoudkunde veel genoegen vindt, de mooiste stukjes znllen er zijn, te kust en te keur.’ En aan deze woorden, waarmeê de uitgever zijne boekskens bij 't publiek inleidt, is trouw voldaan. Men heeft slechts van de titels der verschillende nommers kennis te nemen, om zich hiervan te overtuigen. Op Cremer's bekende novelle ‘<hi rend="i">'t Pauweveerke</hi>’ volgt trouwens de populaire schets van wijlen Prof. J. van der Hoeven over ‘<hi rend="i">de verspreiding en bewerktuiging der dieren</hi>.’ Naast ter Gouw's ‘<hi rend="i">Kijkjes in de Oude Schoolwereld</hi>’ treft men eene bloemlezing aan uit v. Lennep's <hi rend="i">gedichten</hi>, - en naast eene beschouwing van prof. D. Bierens de Haan over ‘<hi rend="i">het biljart</hi>’, van W.R. Boer over <hi rend="i">huishoudkunde</hi>, van Vruggink over ‘<hi rend="i">de Telegraphie</hi>’, van v.d. Berg over den <hi rend="i">Stereoscoop</hi>, van J.T. Buijs over ‘<hi rend="i">Volkshuishoudkunde</hi>’, worden ons ‘<hi rend="i">een klokkenstudie</hi>’ van Keller, een stuk van H.C. Rogge over ‘<hi rend="i">Nederlandsche Volksromans</hi>’ en ‘<hi rend="i">typen</hi>’ van den Ouden Heer Smits ter lezing gegeven. Een verzameling van de beste voortbrengselen onzer bekwaamste mannen op elk gebied van kennis en wetenschap is hier bijeengebracht. Men heeft slechts te kiezen en voor den niet-noemenswaardigen prijs van slechts 15 cents kan men zich in 't bezit stellen van wat degelijks en nuttigs.</p>
<p>Maar om tot onze maandwerken terug te keeren, mogen wij ook wel met een enkel woord melding maken van eene nieuwe uitgave des heeren Abraham Frijlink te Amsterdam. Aan de zorgen van den heer H. Tiedeman, bekend o.a. door zijn ‘<hi rend="i">de man met het ijzeren masker</hi>’ werd door hem de redactie opgedragen van een veertiendaagsch tijdschrift, dat zich ten doel stelt ‘<hi rend="sc">Onze Eeuw</hi>’ op 't gebied van geschiedenis en staatkunde te reproduceeren. Hij heeft zich daarbij van de medewerking verzekerd der heeren Acquoy, Asser, Banck, Boissevain, ten Brink, v. Doorninck, Fokker, ter Gouw, Hofdijk, Lesturgeon, Meyboom, Moll, Muller, Rogge, Scheffer, Schotel, Soutendam, de Stoppelaar, v. Vloten, Vorsterman v. Oijen, de Vries, Westerman, Wijnne en anderen, namen voorzeker, die allen een goeden klank hebben en...mannen, die - indien zij met hunne
<pb n="142"/>bijdragen dit tijdschrift verrijken - er zeker een goed succes aan waarborgen.</p>
<p>‘<hi rend="i">Onze Eeuw</hi>’ stelt zich voor een historisch-politisch tijdschrift te zijn - en zich niet uitsluitend tot de grenzen van ons vaderland te bepalen. Bij het tegenwoordig internationaal karakter der geschiedkundige studiën zal het zijn oog laten gaan over gansch Europa, ja zelfs over de gansche wereld en alles trachten te vergaren, wat goed en degelijk is. Het wenscht zich evenmin te beperken binnen den kring <hi rend="i">dezer</hi> eeuw, in den engen zin van dit woord - maar zal àlles opnemen, wat onze eeuw gedaan heeft ôf doet voor de betere kennis ook van vroegere jaren. 't Veld der oude geschiedenis, der oudheidkunde enz. is hiermêe voor hem ontsloten. - Inderdaad! zulk een programma heeft eene goede physionomie en draagt een flinken stempel. Indien de redactie dit getrouw handhaaft, zal zij zonder twijfel veel medewerking en ondersteuning vinden in ons vaderland. Voorloopig heeft zij zich daarover niet te beklagen. In hare beide eerste nommers, die op onze schrijftafel liggen, viuden wij althans eene kernachtige uiteenzetting van de ‘<hi rend="i">grondbeginselen der nieuwe geschiedkunst</hi>’ door Dr. J. van Vloten en eene boeiende beschouwing van het belangrijke <hi rend="i">Amsterdamsche Archief</hi> door den bekwamen J. ter Gouw. De kennismaking met laatstgenoemd opstel deed bij ons den wensch opkomen, dat dit voorbeeld navolging mocht vinden, zoodat wij de hoop uitspreken, dat ook van andere rijke archieven, zooals van dat te Kampen en elders, zulk eene schets geleverd worde. Wij nemen daarom de vrijheid dit denkbeeld bij de red. van ‘<hi rend="i">Onze Eeuw</hi>’ aan te bevelen en twijfelen niet of het zal haar gelukken, tot verwezenlijking hiervan bekwame mannen te vinden. Op de lijst harer medewerkers treffen wij althans namen aan, aan wie wij zulk een taak gaarne zouden zien toevertrouwd. En nu, na onzen nieuwen gildebroeder hiermede een hartelijke welkomstgroet
toegeroepen en een langdurig, bloeiend leven te hebben toegewenscht, nemen wij, in de hope hem elke 14 dagen trouw op zijn post te zien, afscheid van hem.</p>
<p>Van onze lezers kunnen wij deze maand niet scheiden, zonder vooraf hunne aandacht en belangstelling te hebben ingeroepen voor de éérste vrucht eener nieuwe redactie, die om den leeftijd en den eigenaardige stand harer leden onze volle sympathie heeft, - eene red. bestaande uit jongelingen van 16-18 jaren, -<pb n="143"/>adelborsten nl. van het <hi rend="i">Koninklijk Instituut der Marine</hi>. Een keurig - zoo uit- als inwendig - <hi rend="i">Jaarboekje</hi> gaf zij bij den heer L.A. Laurey te Nieuwediep in 't licht. Blijkbaar, heeft het zevental redacteuren geen moeite gespaard, om daarin alles bijeen te brengen, wat voor hunne kameraden van belang is. Maar zij zijn er ook in geslaagd om iets méér dan dit te geven. Niet alleen zal voor onze zee-officieren dit boeksken hier en daar van eenigen dienst kunnen zijn - wij denken b.v. aan den geleverden ‘staat van de Nederlandsche zeemagt op 1 Nov. 1870;’ - maar ook voor anderen, die inlichting begeeren omtrent de voorwaarden van toelating der jongelieden en hun opleiding aan het Instituut, hun onderwijs, hunne examens, bevordering en wat dies meer zij, verschaft het alles wat men billijkerwijze begeeren kan. Zelfs zij, die hierbij geen bijzonder belang hebben, zullen dezen verdienstelijken eersteling niet onvoldaan uit de hand leggen, en....waarschijnlijk ook niet, zonder van onze wakkere adelborsten iets geleerd te hebben. De ‘Astronomische opgaven b.v., de vergelijkingstafel voor den thermometer, de geogr. breedte en lengte van eenige plaatsen, de Algemeene opgaven en het herleidingstafeltje voor lengtematen’ leggen een eervol getuigenis af omtrent het degelijk en deugdelijk onderwijs, dat aan 't Marine-Instituut verstrekt wordt. En wanneer wij nu nog een blik slaan op den inhoud van 't <hi rend="i">Mengelwerk</hi>, door deze jonge lieden geleverd, dan weten wij niet, wàt wij hooger moeten roemen: òf den kloeken, flinken geest, die er
onder de adelborsten heerscht òf de loffelijke wijze en den uitstekenden tact, waarmêe deze door Directeur, Raad van Bestuur en Instructeurs bij hen wordt opgewekt, geleid en bezield. Hoe 't zij: wisten wij niet reeds van elders - 't personeel onzer zee-officieren is er een welsprekend bewijs van - dat de inrichting van 't Marine-Instituut te Willemsoord niets te wenschen overlaat, de verschijning van dit jaarboekjen zou er voor pleiten. Wij mogen er ons waarlijk wel over verblijden, dat de vorming en opvoeding onzer toekomstige marineofficieren aan zulke bekwame handen zijn toevertrouwd. Wij kunnen er zeker van zijn, dat een wapen, hetwelk zulke mannen en zulke kweekelingen telt, in geen geval zijn schoon <hi rend="i">verleden</hi> verloochenen zal. Naast dit verleden is het <hi rend="i">heden</hi> de beste waarborg, dat het ook voor de <hi rend="i">toekomst</hi> verdienstelijke zeeofficieren leveren zal, die door intellectueele ontwikkeling, en zedelijke kracht, door personeelen moed en warme
<pb n="144"/>vaderlandsliefde de Nederlandsche vlag voortdurend in eere zullen houden onder alle hemelstreken en natiën der aarde.</p>
<p>Is 't wonder, dat wij uit de volheid onzer overtuiging de zeven redactie-leden van heeler harte geluk wenschen met hunne wèlvolbrachte taak en de hoop uitdrukken, dat deze 1<hi rend="sup">e</hi> jaargang de voorlooper wezen moog van vele volgenden? 't Zou toch te bejammeren zijn, indien - terwijl de proef zóó goed geslaagd is, - de verdere uitgaaf van dit jaarboekje om de eene of andere ondergeschikte reden zou moeten worden gestaakt. Moge het debiet althans geen bezwaar opleveren, om op den ingeslagen weg voort te gaan. Door bezwaren van anderen aard zullen onze aanst. wakkere zeelieden zich wel weten heen te slaan.</p>
<p>En nu nog dit: 't was niet enkel eene goede gedachte maar er spreekt ook een echt zeemanshart uit, dat zij hun boekjen hebben opgeluisterd met de beeldtenis van hem, door wiens ijverige bemoeiingen 't verblijf der adelborsten aan boord van Z.M. wachtschip ‘de Kortenaer’ vervangen werd door dat in een nieuw, ruim en doelmatig gebouw, waaraan indertijd door den heer C.A. Jeekel, Luit. t/z 1<hi rend="sup">e</hi> kl., te recht hulde gebracht is. Ja! het portret van Z. Exc. den Minister van Marine L.G. Brocx, den man, ‘die zoo lang aan het hoofd van het onderwijs van het Instituut gestaan heeft, onder wiens leiding zoovele bekwame zee-officieren gevormd zijn en die volkomen met de behoeften van hun onderwijs bekend is’, staat daar geheel op zijne plaats en mag evenzeer een waardig sieraad van 't boekjen heeten, als 't origineel dit is van de Kon. Ned. Marine.</p>
<p>Het tegenwoordig jonge zeemansgeslacht toont blijkbaar, op een goeden weg te zijn, om dit waardig voorbeeld te volgen.</p>
<p>&nbsp;</p>
<p>D.</p>
<p>v. <hi rend="sc">Eyk.</hi></p></div></div>
<div type="chapter">
<interpGrp>
<interp type="primair" value="enge027"/>
<interp type="secundair" value="ijss002"/>
<interp type="primair" value="mane004"/>
<interp type="primair" value="duym003"/>
<interp type="primair" value="nieu074"/>
<interp type="secundair" value="brun029"/>
<interp type="secundair" value="oost027"/>
<interp type="secundair" value="oort003"/>
<interp type="secundair" value="woud027"/>
<interp type="secundair" value="hoop003"/>
<interp type="secundair" value="posn001"/>
</interpGrp>
<pb n="145"/>
<head rend="h3">Binnenlandsche letterkunde. Bibliographie.</head>
<head rend="h4">I. Fraaie Letteren.</head>
<q rend="bq">LOTGEVALLEN VAN CHRISTIERN II <hi rend="sc">en</hi> ISABELLA VAN OOSTENRIJK, Koning en Koningin van Denemarken; voornamelijk gedurende hunne ballingschap in de Nederlanden, door wijlen Mr. G.A. <hi rend="sc">Yssel de Schepper</hi>. Zwolle, de Erven J.J. Tijl, 1870.</q>
<p>Den 30 Augustus 1868, kort voor zijn dood, schreef de verdienstelijke Yssel de Schepper nog de voorrede van dit boek, waarin hij weemoedig verklaart, hoe hij eerst stellig besloten had, dit vóor de uitgave te herzien, doch uithoofde van de langdurige ziekte waaraan hij leed, en voor welker afloop hij scheen te vreezen, de verzoeking niet had kunnen weerstaan, om maar zonder herziening, de vrucht van zooveel jaren studie aan het publiek mede te deelen. Wij kunnen ook wel begrijpen, dat hij zijn werk, waarin daarenboven de naam van een zijner voorouders met eere vervlochten was, en dat hij daarom misschien tevens tot een gedenkteeken als 't ware voor de zijnen wilde achterlaten, allengs te lief had gekregen om dat niet gaarne nog gedrukt te zien; welke voldoening hij nogtans niet heeft mogen smaken, daar het eerst twee jaren na zijn overlij-<pb n="146"/>den door de zorg zijner naaste betrekkingen in het licht verscheen. Omstandigheden onafhankelijk van hen en van de uitgevers, vindt men opgeteekend, hadden die uitgaaf zoolang vertraagd, en verder: dat men vermeend had, zich hoofdzakelijk tot de behoorlijke correctie te moeten bepalen, zonder in het werk zelf belangrijke wijzigingen te mogen maken. Geene piëteit had anders behoeven te weerhouden, eer zou ik zeggen, dat die integendeel gevorderd had, om alles vooraf nog eerst zoodanig te wijzigen, als men gereedelijk aannemen mocht, dat door den schrijver zelven zou zijn geschied, bijaldien hem een langer leven gegund ware geweest. Zoo vindt men o.a. op bl. 302, na de vermelding hoe er op Funen tegen de partij van den onttroonden Christiaan weer fel gestreden was, nog deze uitboezeming: ‘Bij het lezen van al de onmenschelijke roof- en moordtooneelen van dien tijd, is het onmogelijk niet dankbaar en erkentelijk te zijn, dat de geest des christendoms zoo ver doorgedrongen is, dat de barbaarsche gewoonte van plundering, brandstichting en vermoording van weerlooze ingezetenen, voor goed uit onze
wijze van krijgvoeren verdwenen is (!) en dan vleijen wij ons dat ook eenmaal de oorlog zelf eene onmogelijkheid zal worden.’</p>
<p>In 1868 moge trouwens menigeen, wiens hart steeds warm voor de menschheid klopte, nog in het vrome vertrouwen ten grave zijn gedaald, dat men in geen geval immermeer de tijden van een Attila zou kunnen beleven; maar om nu verder in een boek, waarvan de voorrede in ‘September 1870’ gesloten werd, nog op de waarschijnlijke onmogelijkheid zelfs van toekomstige oorlogen te zien bouwen, toen inmiddels den 1<hi rend="sup">en</hi> dierzelfde maand nog de slag van Sedan had plaats gehad, - neen, zoo iets ware natuurlijk beter maar bij den druk geheel achterwege gelaten. Van den anderen kant had men wel een register of index daarbij mogen voegen, aangezien zonder dat een historisch werk niet zeer bruikbaar is: men mist hier zelfs een gewone inhoudsopgaaf der verschillende hoofdstukken. Zoo de schrijver zelf een en ander al niet meer bezorgde, dan had men toch in die twee jaren tusschentijd, die leemte wel mogen aanvullen.</p>
<p>Wij zijn intusschen altijd dankbaar dat deze nalatenschap ons nog geworden is, inzonderheid voor de meer uitvoerige uiteenzetting der verwikkelingen, welke Christiaans latere lotgevallen
<pb n="147"/>ook voor onzen landzaat hebben opgeleverd. Niet voor het eerst is juist dit onderwerp ten onzent behandeld, daar reeds in 1811 de geleerde Johan Meerman aan de tweede klasse van het toenmalig Koninklijk Nederlandsche Instituut, een uitvoerig stuk inleverde, hetwelk in het eerste deel harer werken is opgenomen onder den titel van: ‘Verhandeling over den invloed, welken Christiaan II, koning van Denemarken, Noorwegen en Zweden, op de geschiedenis van ons vaderland gehad heeft.’ Sedert schreef Dahlmann nog zijne voortreffelijke ‘Geschichte von Dännemark’ die echter slechts loopt tot op Christiaans vlucht hier naar de Nederlanden. Van beide bronnen heeft onze schrijver ruimschoots gebruik gemaakt, die daarenboven gereedelijk erkent niet weinig verschuldigd te zijn aan hetgeen door den Deenschen hoogleeraar Allen en anderen, uit het eerst in 1826 te Amberg in Beieren ontdekte archief van Christiaan II, is voor den dag gehaald.</p>
<p>Reeds voor twee eeuwen waren van wege de regeeringen van Zweden en Denemarken naar dit archief, waarvan men het bestaan in een verweerschrift van Cornelis de Schepper tegen een libel der stad Lubeck gevonden had, nasporingen gedaan. Genoemde de Schepper of Scepperus trad als geheimschrijver in dienst van Christiaan, toen die in 1523 hier de wijk was komen nemen. Na te Parijs en ook te Leuven glansrijk te hebben gestudeerd, zoodat hij zelfs door een Erasmus wegens zijne veelzijdige gaven uitbundig geprezen werd, was de jonge de Schepper, voor een drietal jaren, te Brugge, met iemand die evenals hij tot een der aanzienlijkste geslachten van Vlaanderen behoorde, in den echt getreden. Christiaan schatte hem zeer hoog, daar zijne trouw zijne bekwaamheden evenaarde, en benoemde hem weldra, nog nauwelijks 22 jaar oud, tot zijn vice-kanselier, aan welke onderscheiding hij vervolgens nog meer andere knoopte. Ook bediende hij zich van hem om zijne zaken te laten bepleiten bij zijn zwager Karel V, en hoezeer deze op zijne beurt de talenten van den jeugdigen diplomaat op prijs wist te stellen, kan reeds hieruit blijken, dat die weldra in 's keizers dienst overging en daarin onderscheidene gewichtige gezantschappen bekleedde.</p>
<p>Voor meer bijzonderheden omtrent dien de Schepper verwijzen wij, in geval, naar een geschrift reeds in 1856 te Brussel uitgegeven door onzen zelfden schrijver van Christiaans lotgevallen, in gemeenschap met den insgelijks reeds overleden Gendschen
<pb n="148"/>hoogleeraar en bibliothecaris den baron de Saint-Genois, getiteld: ‘Missions diplomatiques de Corneille Duplicius de Schepper, dit Scepperus, ambassadeur de Christiern II, de Charles V, de Ferdinand 1 et de Marie, reine de Hongrie, gouvernante des Pays-Bas, de 1523 à 1555.’</p>
<p>Die Cornelis de Schepper heeft ons intusschen niet zooveel bijzonderheden omtrent dat verblijf van Christiaan II in de Nederlanden medegedeeld als men misschien verwachten zou, en het blijkt ook uit niets, dat er nog onbekende stukken van hem in zijn geslacht zijn bewaard gebleven, waardoor men in staat werd gesteld, om hetgeen in enkele openbaren boekerijen van hem gevonden was verder aan te vullen of in 't algemeen te vermeerderen. Wanneer wij ook vermeenen zouden, nog eene hoofdaanmerking op het werk van een reeds overleden schrijver te mogen maken, het zou deze zijn, dat de titel daarvan minder juist gekozen, liever nog zouden wij zeggen ‘gebleven’ is. Want uit alles mag men vermoeden, dat het <hi rend="i">oorspronkelijke</hi> plan wel hierin bestond, om ‘voornamelijk’. de lotgevallen van het ongelukkig echtpaar gedurende hunne ballingschap in de Nederlanden te behandelen, doch dat die taak gaandeweg in uitgebreidheid toegenomen, waardoor ten slotte de titel, dien Meerman aan zijne verhandeling gaf, in elk geval ook hier gepaster zou geweest zijn. Het bleef ook altijd der moeite wel waardig om de gevolgen van Christiaans afzetting voor onze eigene geschiedenis nog eens na te gaan, daar na Meerman weer zooveel was aan 't licht gekomen, dat hier dienen kon. Het is bovendien eene zoo belangrijke persoonlijkheid en eene zoo echt dramatische figuur die Christiaan, de rol die hij vervuld heeft is zoo gewichtig en zoo wonderlijk tevens geweest, dat de schrijver, die hem en zijn tijd nader zocht te verklaren, reeds daardoor op ieders welwillende belangstelling rekenen mag.</p>
<p>Na eene vrij verwaarloosde opvoeding nog op jeugdigen leeftijd door zijn vader tot Gouverneur van Noorwegen benoemd, kreeg hij daar vervolgens kennis aan dat zachte schoone Duveke of Duifje, dat met hare moeder uit Holland naar Bergen was komen overvliegen. Die moeder, Sigbritte Willems, schijnt geenszins eene onbeduidende vrouw geweest te zijn, al behoorde zij dan ook midden onder het volk thuis: haar invloed op Christiaan nam zelfs nog bij den dag toe na den plotselingen vroegtijdigen dood harer dochter. Geen wonder, dat zij, de lage vreem-<pb n="149"/>delinge, om dien invloed alleen reeds gehaat werd bij iedereen, inzonderheid dan nog bij den adel en de hooge geestelijkheid, van welke de eerste vooral te dier tijde wellicht nergens trotscher en onbuigzamer was, dan daar juist in dat onbeschaafde maar fiere Noorden. En Christiaan behoefde waarlijk niet tegen de aristocratie opgezet te worden, daar bij zijns vaders dood, in 1513, de rijksraden van Denemarken en Noorwegen hem niet hadden willen huldigen voordat hij hun nieuwe groote privilegiën had toegestaan, waartoe hij wel gedwongen was geweest door de bepaalde weigering der Zweden om hem geheel en al te erkennen. De koning en Sigbritte sympathiseerden alzoo volkomen in hunnen algemeenen haat, en wanneer men nu hierbijvoegt, dat die hoofdgebreken van den adel hem zelven in hooge mate aankleefden en hij bovendien een wraakgierig karakter bezat, zoo is het duidelijk, dat van het begin af zijner regeering erge botsingen waren te voorzien. Zoo teekende zijne verhouding tot Duifje reeds zoo kennelijk hoe hij bestond; hoe meer die omgang werd gegispt, des te minder hield hij dien verborgen. Aanvankelijk had hij zulks gedaan en stil met haar in Noorwegen geleefd; doch bij zijne aanvaarding van de regeering had hij haar medegenomen naar Kopenhagen, en juist toen de opspraak daar het ergste werd bij het huwelijk dat hij deed, en men van verschillende zijden aanhield om bij deze gelegenheid haar eindelijk los te
laten, schonk hij haar voor den winter een prachtig steenen huis aan de groote markt in de hoofdstad, en voor den zomer een kasteel.</p>
<p>Isabella van Oostenrijk de dochter van Philips den Schoonen<note n="1)" place="foot">Minder juist wordt op blz. 23 bij den Schr. hare moeder Johanna van <hi rend="i">Castilië</hi> geheeten, in plaats van <hi rend="i">Arragon</hi>, gelijk intusschen te recht Johanna's jongere zuster Cathariua gedaan wordt, op blz. 95, - alwaar men echter een kleine verwarring herstelle, daar Isabella er weer de kleindochter van Catharina's <hi rend="i">broeder</hi> wordt genoemd, hetgeen natuurlijk wezen moet van Catharina's <hi rend="i">vader</hi>.</note> met wie hij nu in den echt trad, twee jaar na zijne kroning, was twintig jaren jonger dan hij zelf. Zij was de zuster die volgde op Karel, als zijnde gedoopt den 18en Juli 1501. Het machtige Lubeck, steeds in het belang van zijn uitgebreiden handel de bepaalde tegenstander der unie van Calmar, welke de drie Noordsche rijken ten eeuwigen dage, gelijk de geijkte term
<pb n="150"/>steeds luidt, in 1397 tot éen rijk vereenigd had, ondersteunde reeds ettelijke jaren de Zweden in hun opstand tegen Denemarken, en nu zocht Christiaan doodeenvoudig, zich door banden des bloeds aan keizer Maximiliaan te verbinden, ten einde die de ijverzuchtige Lubeckers, en zijn niet minder ijverzuchtigen oom Frederik van Holstein (den jongeren broeder van Christiaans vader) zou in toom houden, wanneer hij, Christiaan, het afvallige Zweden ging bedwingen, welken smaad hij niet langer ongewroken mocht laten. Vandaar dan, dat na eenig bieden en loven dit huwelijk met Maximiliaans kleindochter tot stand kwam, in weerwil van het nog al aanmerkelijk verschil van jaren; dewijl Maximiliaan van zijn kant weer, de voordeelen voornamelijk in 't oog hield, welke uit eene nauwere verbinding met den Norenkoning, voor den hier te lande reeds zoo sterk ontwikkelden oostzeehandel nog konden voortvloeien. Daar was op dat oogenblik nog wel eene ongehuwde zuster van Isabella, die althans drie jaar ouder was dan zij, Eleonora, en om welke Christiaan dan ook in de eerste plaats aanhield; doch die was reeds verloofd aan Emanuel van Portugal, van wien zij nogtans eerst na eenige jaren de derde vrouw werd, terwijl zij later zelve nog weer hertrouwde met Frans I, toen ook weduwnaar, even als zij inmiddels weduwe geworden was. Bij de verloving welke nu intusschen met Isabella plaats greep, stond deze met haar broeder, die ook nog altijd maar ‘aartshertog Karel’ heette, om spoedig wereldberoemd te worden als Karel V, nog onder voogdij van hun grootvader Maximiliaan. Deze had de opvoeding der kinderen door zijn zoon Philips den Schoonen bij diens vroegtijdigen dood nagelaten, te gelijk met de landvoogdij over de Bourgondische Nederlanden, aan de trouwe zorg zijner eigene dochter opgedragen, de bekende Margareta, hertogin-weduwe van Savoye, te voren reeds gehuwd geweest met den prins van Asturiën, den vroeg gestorven broeder van de krankzinnige Johanna,
dier kinderen moeder. Hetzij echter Margareta de voordeelen voor den handel hier uit dat huwelijk met Christiaan te bebalen, en waartegen het ook vervolgens bleek, dat de daaruit tevens voortvloeiende nadeelen ruim en breed konden opwegen, reeds eenigszins anders berekende, hetzij die natuurlijk spoedig bekend geworden omgang met Duifje haar het ergste vreezen deed voor het huwelijk van zoodanigen man met een kind dat zij als haar eigen had opgevoed en liefgekregen, zij zocht
<pb n="151"/>althans op elke wijze die verbintenis nog tegen te houden, zonder evenwel daarin te kunnen slagen. Hierop ontstond nu eene allerzonderlingste verhouding aan dat Deensche hof. Verre van gehoor te geven aan Maximiliaans daaromtrent dringend herhaalde uitnoodiging, waaraan zich ook Isabella's broeder sloot, die nog vóor haar vertrek naar Denemarken reeds de regeering over de Nederlandsche gewesten had aanvaard, wilde Christiaan niet alleen zijn concubinaat niet opgeven, hoe beklemd bovendien ook zijne jeugdige vrouw bij hem was aangekomen, maar scheen hij zich als 't ware nog des te meer te beijveren om zijne bijzit in 't openbaar te vereeren, zonder dat hij daarom evenwel in andere opzichten zich jegens zijne echtgenoote misdroeg of zich niet goed voor haar betoonde; terwijl deze toch ook later doorslande bewijzen gaf van niet weinig liefde en achting voor hém te bezitten. Minder vreemd moge het schijnen, dat ook de koningin en Duifje het zoo goed met elkander konden vinden, als men nagaat, dat de laatste steeds door allen geprezen is als een zacht, lieftallig en volstrekt niet aanmatigend schepseltje; maar vreemder is het gewis dat Sigbritte, die waarlijk geen van al die eigenschappen harer dochter bezat, weldra zelfs in zeer vertrouwelijke verstandhouding met de koningin wist te geraken, en dit bevestigt ons nog meer, dat die ‘moeder Sigbritte,’ gelijk zij door iedereen genoemd werd, en die wel briefwisseling hield met rijksgrooten, ook geenszins eene ordinaire vrouw kan geweest zijn. Toen hare dochter op het onverwachtst gestorven was, in den zomer van 1517, bleef zij evenwel het volle vertrouwen der koningin genieten. Zij stond die bij in het kraambed, en de eerste opvoeding van den in 1519 geboren kroonprins werd haar zelfs toevertrouwd.</p>
<p>Middelerwijl zocht Christiaan, norscher dan ooit gestemd door dien geweldigen dood van zijn tot haar einde toe innig door hem beminde Duifje, naar nieuwe middelen om die gehate Zweden toch weer aan de kroon te brengen, het eenige punt trouwens waarbij hij op de volle ondersteuning van zijn rijksraad rekenen kon. Hoe groot nogtans hunne sympathie in dezen ook zijn mocht, de gelden waarover hij beschikken kon waren daarom zoo ruim niet, en meer dan eens had hij daarenboven ook bij de naaste verwanten zijner vrouw reeds aangeklopt, om toch eindelijk de afdoening harer bruidschat te erlangen, waarnaar hij al zoolang te vergeefs had uitgekeken. Weinig gewoon zich te ontzien,
<pb n="152"/>wanneer hij zijn doel slechts dacht te bereiken, lei hij alsnu beslag op eene menigte Hollandsche schepen die zich in de Sond bevonden. Dit werkte uitstekend. Er kwam ten minste een verdrag tot stand, weinige dagen na de geboorte van dien kroonprins, hetwelk evenwel eerst na eenige maanden werd geratificeerd tusschen de gezanten die voor die invordering hier gekomen waren en de landvoogdes, en bij welk verdrag de betaling der schuld ten slotte vrij behendig geschoven werd op den hals van Amsterdam en der voornaamste Nederlandsche koopsteden, daar deze aannamen haar in termijnen te zullen voldoen, mits dan vooreerst die schepen weer werden vrijgelaten, gelijk ook beleefdelijk beloofd werd. Men ziet, dat de eer van onder een zoo doorluchtig vorstenhuis gekomen te zijn door onze kooplieden niet voor niets werd genoten.</p>
<p>Nu was het echter geen bepaalde onwil van Karel, dat hij nog zoo dikwijls voor die bruidschat zijner zuster, waarvan de verplichting om die te betalen op hem was overgegaan, moest worden aangemaand. Reeds vroeger had hij zich bij zijn zwager hiermede verontschuldigd, dat die oorlogen met de Gelderschen en Friezen hem zooveel geld verslonden, en nu was nog pas geleden (12 Januari 1519) zijn grootvader, de oude Max gestorven, van wien hij wel wist alles behalve schatten te zullen erven, ja, wiens dood integendeel, ter verkrijging van de gewenschte keizerskroon tegenover een mededinger als Frans I in de eerste plaats, hem schatten kosten zou. Tot dien mededinger zelven wendde Christiaan, zooals ook Karel bekend was, zich insgelijks om hulp tegen de Zweden, en voor Karel bleef het altijd toch zaak om die Franschen daar in 't Noorden van Duitschland liefst zooveel mogelijk buiten spel te houden. Daar was echter meer waarom hij vooral in deze oogenblikken zijn Deenschen zwager niet van zich vervreemden wilde. Diens moeder leefde nog en was de zuster van den invloedrijksten onder de tegenwoordige keurvorsten, Saxens grooten hertog Frederik den Wijzen, met wien het bekend was, dat Christiaan steeds op den besten voet stond. Dit was genoeg voor Karel, die, welk indirect aandeel de inmenging van den neef hier bij die keuze misschien ook gehad hebbe, althans aan den oom zijne keizerskroon voornamelijk te danken had. Wij begrijpen het alzoo, hoe gelukkig de landvoogdes Margareta was, met hart en ziel als zij de belangen van haars broeders kinderen, en niet het minste die van Karel, levenslang
<pb n="153"/>bleef toegedaan, toen zij door de belofte dier Nederlandsche koopsteden, Christiaan eindelijk wist over te halen om de aangehouden schepen weer vrij te geven. De Deensche gezanten, waaronder nog een broeder van Sigbritte, zekere Herman Willems, werden ter belooning hunner goede diensten, betoond in het afweren dezer zeer ontijdige vredebreuk, met rijke geschenken door haar begiftigd, terwijl Herman zelfs nog een kostbaren beker ontving uitsluitend bestemd voor zijne zuster. - Hoe allerliefst die vrouwen toch ook met elkander wisten om te gaan! - Christiaan zag zich intusschen hierop in staat gesteld, om in het begin van het volgende jaar, 1520, Zweden weer aan zich te onderwerpen. Voor een veldtocht daarheen was de winter altijd nog het beste jaargetijde en daarvan had hij dan ook terstond gebruik gemaakt. Van zijne vreemde hulptroepen muntten die van Frankrijk onder de voorsten uit. Frans I, die gedurende die vacature van het keizerrijk (de nieuwe verkiezing geschiedde den 28 Juni 1519), evenals Karel, gelijk wij zooeven zagen, om hulp was aangezocht, had deze gelegenheid niet willen laten glippen, om den Scandinavischen monarch aan zich te verplichten. Hoe ridderlijk ook na den dood van Max de verklaring geklonken had tusschen Frans en Karel, dat zij de keizerskroon als eene schoone bruid moesten beschouwen, naar welke beiden eerlijk konden dingen, zonder dat daaruit verder haat behoefde te ontstaan, dewijl éen dan toch maar de gelukkige wezen kon, - die woorden zouden weldra blijken ook niets meer dan eene holle en leugenachtige frase geweest te zijn, en Frankrijks koning vond althans de gelegenheid mede te schoon om zich niet van eenen gewichtigen bondgenoot te verzekeren voor 't geval, lichtelijk te voorzien, dat hij eens tegenover zijn tegenwoordigen tegenstander, als verklaarde vijand mocht komen te staan. Ten opzichte van de hulp die hij alzoo Christiaan toezei, hield hij met dat al nog meer zijn woord dan de ander wel deed.</p>
<p>Na den val van Stokholm werd de unie van Calmar nu op nieuw hersteld en Christiaan in het laatst van October (1520) eindelijk ook als koning van Zweden gehuldigd, doch dit alles zou slechts van zeer korten duur zijn. Kort hierna toch verspeelde hij zijne verschillende schepters, den eenen na den anderen, door de bloeddorstigste daad van zijn gansche leven en waarvan de smet ook nooit kan worden uitgewischt door den
<pb n="154"/>lof dien men hem anders, wegens zijne voortdurende zucht in de eerste plaats om zijn volk tegen de aanmatigingen van den adel in bescherming te nemen, niet onthouden mag. In koelen bloede en slechts gehoor gevende aan zijne dolzinnige wraakzucht jegens de Zweedsche grooten liet hij, op geheel verraderlijke wijze en bovendien volkomen in strijd met de eenmaal verleende amnestie, daags na den afloop der kroningsfeesten, nagenoeg een honderdtal van de aanzienlijksten onder hen, zoo wereldlijken als geestelijken, eensklaps vatten en na een kort schijnproces op de markt te Stokholm onthoofden. Hierop volgde nog de terechtstelling van anderen, die, ofschoon niet van adel, evenwel tot de gevallen partij behoorden of die wegens hunne sterke anti-Deenschgezindheid bekend stonden; deze werden trouwens niet onthoofd maar opgehangen. Tot in Finland toe woedde de drift des konings voort; volgens de Zweden zouden wel zeshonderd slachtoffers dus op moorddadige wijze zijn omgebracht. Wij willen Christiaan hiermede niet verontschuldigen, daar hij integendeel er niet minder strafbaar om was, dat hij als koning nog zoo vaak aan den leiband van slechte en nietswaardige eerzuchtige lieden liep, doch zoo had hij dan bij deze gelegenheid weer niet alleen aan de gewone inblazingen van Sigbritte gehoor gegeven, maar zich bovenal nog laten aanhitsen door haar neef Diederik Slagheck, alsmede door den snooden bisschop van Funen, naar zijn kaal achterhoofd gewoonlijk Baldenak genaamd. Die Slagheck was geboortig uit West-Phalen, volgens anderen een Hollander, en in 't gevolg van den pauselijken legaat Arcembold, die even als Tetzel voor den verkoop van aflaten tot opbouw van den St. Pieter naar 't Noorden was uitgezonden, in Denemarken gekomen. Slagheck had den titel van doctor’ in het kanoniek recht en daarbij den naam van eenige ervaring in de geneeskunde te bezitten; vroeger zou hij barbiersjongen geweest zijn. Dat hij een doortrapte roekelooze kerel was mogen wij even
veilig aannemen als dat hij juist daarom een man was naar het harte zijner nicht, die hem gewis onder de hand hield, om zich, waar 't noodig mocht zijn, van hem te bedienen en daarvoor begon met hem een financiëel emplooi te geven. Door haar voortgestuwd werd hij spoedig zelfs een vertrouweling van den koning en daarboven deken in 't kapittel van Rothschild. Slagheck en Baldenak hadden zich misrekend bij die onderwerping van Zweden, dewijl ten gevolge van de verleende amnestie geene
<pb n="155"/>plaatsen opengevallen waren ter bevrediging hunner hebzucht, en door dit allerellendigst egoïsme aangezet bliezen zij nu den koning in, om op sophistische wijze, de bepalingen dier amnestie omver te werpen en door een kras voorbeeld eens voor al de Zweedsche grooten van elk toekomstig verzet af te schrikken. Aanvankelijk bereikten zij ook hun doel: Baldenak werd bisschop van Strengenaes, Slagheck van Skara; beider voorgangers waren mede bij dien verraderlijken moord omgebracht; ja, de laatste werd zelfs stadhouder van Zweden en voor eene korte poos nog verheven tot aartsbisschop van Lund, de hoogste kerkelijke waardigheid in het Noorden, doch ook slechts voor eene zeer korte poos, en om als 't ware door een treffend voorbeeld te meer de uitspraak diens dichters der oudheid te bevestigen, dat de boozen meermalen des te hooger verheven worden opdat hun val des te dieper zou zijn. Nauwelijks toch was hij met het aartsbisschoppelijk pallium bekleed, of daar verscheen een pauselijk nuntius voor den koning, om hem ter verantwoording te roepen wegens dien aan zooveel bisschoppen en prelaten beganen moord te Stokholm. Christiaan, in éen woord, die op dat oogenblik reeds met onoverkomelijke moeielijkheden te kampen had, vond het ongeraden zich 's pausen verklaarde vijandschap er nog bij op den hals te halen, en schoof alzoo liever Slagheck daarvan af, d.i. gaf hem eenvoudig over aan de rechtspraak van den legaat. Zooals te voorzien was werd het doodvonnis spoedig uitgesproken. De terechtstelling greep plaats, den 24 Januari 1522, op de groote markt te Kopenhagen, waar men eene galg met een brandstapel daarnaast had opgericht. De zondaar onderging een gruwzamen dood. Uit een overblijfsel van schaamte had de koning de stad verlaten en Sigbritte hare vensters gesloten. Tot verdere verzoening der kerk pakte de nuncius Baldenaks bisdom nog in, die met gevangenis vrij kwam.</p>
<p>Op den 9 November 1520 had dat Stokholmer bloedbad plaats gehad, maar deze 9 November werd in geen geval een 18 Brumaire voor Christiaan: de ongelukkige gevolgen bleven zelfs ook niet lang uit. Gustaaf Erichson, meer bekend als Gustaaf Wasa, welke bijnaam evenwel noch door een zijner voorzaten, noch door hem reeds gevoerd werd, was tijdens de verovering van Zweden heimelijk uit Denemarken ontvlucht, waarheen hij in 1518 op verraderlijke wijze als gijzelaar was overgevoerd. Niet zonder stoutmoedigheid en beleid hierop weer gelukkig in zijn
<pb n="156"/>vaderland teruggekeerd, had hij daar, na de hachelijkste avonturen te hebben ondergaan op eindelooze zwerftochten, allengs toch zooveel aanhangers weten bijeen te brengen, dat hij reeds in Mei 1521, en dus weinige maanden slechts na dat beruchte bloedbad, waarbij ook zijn vader door een beulszwaard gevallen was, openlijk den oorlog kon verklaren aan Denemarken. Door de ondersteuning welke hij van Lubeck ontving, kreeg deze krijg terstond een zoo ernstig aanzien, dat Christiaan besloot incognito naar de Nederlanden te gaan, ten einde vandaar hulp te bekomen, of althans op de afdoening der bruidschat in eigen persoon met wat meer klem aan te dringen. Want vlot ging het juist nog geenszins met die betalingen, hetgeen zich ook wel verklaren laat, wanneer men slechts nagaat, hoe die schuld ten laatste voor het grootste gedeelte indirect aan onze kooplieden was geëndosseerd, die allen wel even eerlijk en prompt waren, maar gewis de deugdelijkheid dier pretentie niet boven alle bedenking verheven achtten. Na die Stokholmer gebeurtenis had Christiaan ter bestrijding der oorlogskosten in zijn gansche rijk ook wel eene algemeene zware belasting uitgeschreven, maar daarmede minder de schatkist dan wel den onwil jegens zijn persoon gestijfd, vooral bij diegenen die niet gewoon waren dergelijke belastingen te betalen; en nog onstaatkundiger daarbij mocht de poging heeten te gelijkertijd door hem aangewend, om namelijk den onbeperkten invloed der hooge geestelijkheid wat te kortwieken door voor de nieuwe leerstellingen van Luther de deur eenigszins open te zetten. Dies bood hij Luther zelfs eene schuilplaats aan binnen Kopenhagen; doch het bleek ras dat de rechte tijd voor de kerkhervorming van Denemarken nog niet daar was, en al te sterk durfde hij in elk geval die zaak op dit oogenblik nog niet doorzetten uit consideratie voor zijn zwager den keizer, die eerst wel niet zonder eenige <hi rend="i">schadenfreude</hi>, al die beweging door dien ongelikten monnik
tegen het hof van Rome gemaakt, had aangezien, maar spoedig tot de overtuiging was gekomen, dat zijn <hi rend="i">métier</hi>, gelijk een ver verwijderd opvolger van hem het keizerschap nog noemde, hem altijd voorschreef, om die nieuwe beginselen maar niet te veel in de hand te werken. Wij willen gaarne aannemen dat Karel in lateren tijd altijd iets meer uit godvruchtige overtuiging voor het geloof streed waarin hij was opgevoed, ofschoon het reeds grootendeels in zijn trotsch en stijfhoofdig karakter lag, om elke hervorming te ver-<pb n="157"/>drukken die van hem zelven niet uitging; evenals wij het insgelijks er voor houden mogen, dat Christiaan mettertijd eerlijker Lutheraan werd; - ten opzichte van Karel scheen men althans op dit oogenblik in de Nederlanden nog geenszins zoo volkomen gerust te wezen over de vastheid zijner religie en te vreezen dat Christiaan daarop soms nadeeligen invloed mocht uitoefenen. In 't algemeen vonden de raadslieden des keizers het veiliger, om hem liefst zoo min mogelijk met Christiaan, die zooveel ouder was en daarenboven volstrekt niet van bekwaamheden ontbloot, alleen te laten. De slotsom dier gansche reis kwam dan ook eenvoudig hierop neer. dat de koning, na recht luisterrijk te Mechelen, Brussel en elders onthaald te zijn, met dezelfde stille trom waarmede hij gekomen was, en niet veel rijker daarbij, tegen het einde van Augustus 1521 weer naar Denemarken terugtrok. In éen opzicht, als men zoo wil, was hij bepaald rijker geworden, nogtans meer, gelijk weldra bleek, tot zijn nadeel dan omgekeerd. Op zijn uitdrukkelijk verlangen namelijk had de keizer hem ingewilligd, dat de hertogen van Holstein voortaan niet meer den bisschop van Lubeck, maar den koning van Denemarken als hun leenheer zouden huldigen, en dat aan Lubeck verder op zware boete zou verboden worden, om met de Zweedsche rebellen eenige gemeenschap te onderhouden. In 't voorbijgaan verzocht Christiaan om het bezit van Lubeck op den koop toe, en tevens om
4000 man hulptroepen, welk een en ander hem echter glad werd afgeslagen, zoodat de zwagers niet eens recht vriendschappelijk scheidden.</p>
<p>Hierop gingen 's konings zaken bij den dag achteruit. Wij hebben bereids opgemerkt, hoe hij na slechts weinige maanden zich al niet bestand genoeg meer gevoelde tegenover dien pauselijken legaat aan wien hij zijn Slagheck moest opofferen; men had hem daarbij ook duidelijk genoeg doen blijken, hoe hij anders, uithoofde van zijne niet onbekend geblevene Luthersgezindheid, zélf wel eens eene bestraffing zou kunnen ondergaan. Eenmaal aan lagerwal geraakt, ondervond hij nu tegenkanting bij iedereen, hetgeen zijne nog overige krachten totaal verlamde. Zijn tien jaar oudere oom Frederik van Holstein, die reeds vroeger over eenige deelen grondgebied met hem getwist en uit onverholen ijverzucht steeds met Lubeck geheuld had, ondersteunde, nu meer verbolgen dan ooit door die beslissing des keizers, welke hem tot den leenman van zijn reeds zooveel
<pb n="158"/>machtiger neef gemaakt had, niet alleen in 't geheim Gustaaf Wasa, maar bewerkte op gelijke wijze een opstand onder de Denen, en intrigeerde zoolang, dat hij zelf den 23 Maart 1523 door de Jutlanders tot koning van Denemarken werd uitgeroepen. Geheel moedeloos verliet Christiaan kort hierop zijn rijk, het bevel over de hoofdstad, waar hij scheep ging, aan den ridder Hendrik Giöe achterlatende, onder belofte van binnen drie maanden te zullen terugkeeren. Het valt niet te ontkennen, dat hij geheel en al het hoofd scheen verloren te hebben, want zoo wanhopig zag het er op dit oogenblik nog juist niet uit, dat hij reeds tot dit uiterste behoefde over te slaan. Behalve de eilanden was geheel Noorwegen nog in zijne macht. Bijaldien de koning had kunnen besluiten om vooreerst Zweden liever op te geven, dan zou hij met de troepen die hij vandaar en ook uit Finland had kunnen terugontbieden, zich ten minste nog wel een tijd lang hebben kunnen verdedigen, te meer, daar de boeren en de mindere bevolking over 't algemeen niet afkeerig van hem waren. Doch de afval van den eenen voor en den anderen na, op wien hij nog al gerekend had, de uitbreiding van den opstand en de tijding van het naderen eener Lubecksche vloot, sloegen hem gansch ter neer. Tengevolge hiervan pakte hij zijne papieren en vervoerbare schatten bij elkander, en scheepte die in met zijne vrouw en drie kinderen. En ook Sigbritte werd ingepakt, althans heimelijk in eene ton aan boord gebracht, dewijl men anders vreezen moest, dat zij onderweg nog vermoord zou worden. In hare eigene benauwdheid, wil men, zou zij den koning nog met de verzekering vertroost hebben, dat hij er maar op rekenen moest, om door den invloed van zijn zwager ten minste stellig nog burgemeester te worden van Amsterdam. Een aanzienlijk gevolg trok wijders met de koninklijke familie nog mede, terwijl bovendien het grootste gedeelte der burgerij duidelijke blijken van meegaandheid gaf, inzonderheid met het lot der koningin.
De vloot waarop de ballingen, den 14 April 1523, onder zeil gingen, bestond uit veertien wel uitgeruste schepen.</p>
<p>Om de grootte dier uitrusting zou men het reeds in twijfel mogen trekken, of Christiaan zelf er wel op rekende om over drie maanden weer terug te zullen keeren; doch zooveel is gewis, dat al hetgeen hij nu verder ondervond, hem bitter tegenviel, en hij zich stellig niet zal hebben voorgesteld eerst na acht lange jaren, van eene behoorlijke strijdmacht voorzien, weer den tocht
<pb n="159"/>huiswaarts te zullen maken, en met welk gevolg dan nog? Zoowel in Engeland als hier had hij misschien wel wat te veel op ‘koopmansdankbaarheid’ gerekend, gelijk Meerman zich uitdrukt, er te recht bijvoegende, dat de staatsomstandigheden over 't algemeen hem toch ook geenszins gunstig waren. - Van de verdere hoofdgebeurtenissen willen wij nu nog slechts enkele punten aanstippen.</p>
<p>Nadat de verdreven koning eindelijk dan het doel zijner wenschen meende nabij te zijn, toen hij weer zijn rijk dacht te kunnen heroveren, viel hij door verraad in handen van zijn oom, die hem, om kort te gaan, met een dwerg tot eenig gezelschap, dat hij later nog missen moest, veertien jaren lang op het kasteel Sonderburg hield ingemetseld. Daarop kwam eerst eenige verademing in zijn lot, aangezien men hem van nu af vergunde om het gansche slot te bewonen en hem tevens vier edellieden ter bediening gaf. Ook mocht hij voortaan, mits altijd door eene wacht vergezeld, de kerk bezoeken of kleine wandelingen door de stad maken. Zijn harde oom Frederik was inmiddels reeds in 1534 gestorven en door zijn zoon Christiaan III ook in Denemarken opgevolgd. Eerst in 1549, toen er volstrekt geene vrees meer bestond, dat Christiaan II met behulp van het buitenland zijne staten nog zou kunnen heroveren, en men voor hem zelven in 't allerminste niet meer bang behoefde te zijn, daar hij zoo was ingekrompen, dat hij zelfs aangeboden had volkomen afstand van de kroon te willen doen, zoo men hem slechts zijne vrijheid teruggaf, werd hij van Sonderburg naar het slot Kallandsburg op Seeland overgebracht, dat altijd een geliefd oord voor hem geweest was. Hier leefde hij nu verder op vorstelijken voet, maar overigens toch rustig en stil, en intusschen steeds nog onder eenige bewaking voort, totdat hij op 77jarigen ouderdom overleed, den 24 Februari 1559. Schier 27 jaar was hij van zijne vrijheid beroofd geweest; zoo vrij was hij ten minste nog niet geworden daar op Kallandsburg, dat men hem onvergezeld jagen liet. Dit verdroot hem ook zoozeer, dat hij op die wijze van dat jachtgenot weldra geen gebruik meer begeerde te maken. Zijn lijk werd overgebracht naar Odensee en daar bijgezet bij dat zijns vaders. De ongelukkige Isabella was reeds in 't begin van 1526 gestorven op een kasteel dicht bij Gend, ofschoon anders Lier de gewone verblijfplaats was, door Margareta de landvoogdes aan het
verbannen koninklijk echtpaar hier aange-<pb n="160"/>wezen, en alwaar men ook eene woning voor hen had ingericht. Zoo algemeen geacht en bemind was zij, dat zelfs in Denemarken overal nog de rouw over haar werd aangenomen alsof zij nog als regeerende koningin gestorven ware: koning Frederik bezat gezond verstand genoeg om die bewijzen van hulde aan hare nagedachtenis niet tegen te gaan. Met hare anders zoo goedige tante Margareta was de vriendschap op 't laatst wel wat verkoeld, doordien die het haar maar niet vergeven kon, dat zij haar man in de Luthersche ketterij was gevolgd. Na Isabella's dood zorgde Margareta er echter voor, dat de kinderen nu aan 't Bourgondische hof zouden worden opgevoed, ten einde die zielen ten minste te redden. Ook vormde zij nog het plan, om den jongen prins Johan tot opvolger van koning Frederik in Denemarken en Noorwegen te doen verkiezen, een plan, waarmede ook Karel V wel ingenomen scheen, maar dat evenwel voor alsnog volstrekt niet naar den zin was van Christiaan, daar hij voor zich zelven zijne staten terugbegeerde en niet verkoos zoo maar overgeslagen te worden. Frederik veinsde wel in die schikking te kunnen treden en hield zoodoende Margareta weer aan de praat, die vol vertrouwen in dezen rekende op de bepaalde ondersteuning der katholieke partij in genoemde rijken. Toen nog geen vijftal jaren na Isabella's overlijden de dood ook Margareta verrastte, had zij het echter nog niet verder kunnen brengen, dan dat zij haar onbeminden neef Christiaan steeds met succès in alles had tegengewerkt. Weinige maanden na diens opsluiting stierf intusschen die prins Johan reeds, zijn eenige zoon, en daarmede vervielen natuurlijk alle vroegere combinatiën. Dat den vader dit verlies thans dubbel smartelijk trof, behoeft geene uitlegging; immers zijne toekomst werd er slechts des te zwakker en donkerder door. Over de beide dochters welke hem nu nog overbleven, en hem ook overleefden, deelde onze Bakhuizen van den Brink, gelijk men
zich herinneren zal, nog enkele belangrijke bijzonderheden mede in zijn Anna van Saxen, woeliger gedachtenis.</p>
<p>Omtrent Sigbritte valt weinig meer te melden, dan dat zij ongemerkt uit de geschiedenis verdwijnt, zoodat men evenmin van haar einde als van haar jeugd en vroeger leven iets weet. Hare verhouding tot Christiaan schijnt zich hier te lande langzamerhand te hebben opgelost, waartoe gewis de vervolging, welke zij alsnu van de landvoogdes onderging, wel het meeste
<pb n="161"/>zal hebben bijgedragen. De tijden waren ook voor haar wel zeer veranderd in weinige jaren; toen zocht Margareta haar nog te winnen door rijke geschenken en thans - om haar te doen terechtstellen als tooveres, waarvoor Sigbritte ook vrij algemeen doorging uithoofde van al den invloed, dien zij op 't gemoed des konings had uitgeoefend. In het begin schijnt zij voor hare veiligheid zich meestal opgehouden te hebben in een klooster te Utrecht, dat zij vervolgens toch weer begeven moest, om eene schuilplaats te zoeken in Gelderland, wiens woelzieke hertog nagenoeg levenslang in strijd verkeerde met de Bourgondiërs. Het laatst, vinden wij van haar opgeteekend, was zij gezien door een schippersknecht, die tusschen Oudenbosch en Dordrecht voer, en met wien zij de reis zou meemaken, gekleed als non en komende uit Brabant. De man sprak haar terstond aan en zei, haar in weerwil van die kleeding zeer duidelijk te herkennen, ten bewijze waarvan hij aanhaalde, dat zij eens, nog in Denemarken, hem had willen laten ophangen. Sigbritte maakte zich heimelijk uit de voeten en zocht eene andere gelegenheid om verder te komen. Als zij trouwens soms meer dergelijke oude kennissen ontmoet heeft, dan is het minder te verwonderen, dat zij voor 't vervolg zich maar zooveel mogelijk schuil hield, al genoot zij dan ook al de bescherming van den dapperen Karel van Gelder.</p>
<p>Dat Christiaan, ten slotte, hier niet meer ondersteuning vond, mag men gerust in de voornaamste plaats blijven toeschrijven aan zijn overgang tot de nieuwe leer, waardoor hij zijne behuwdtante de landvoogdes geheel en al van zich verwijderde. Zijn zwager Karel stelde zich weldra in eene positie, waarin hij die geloofsverandering niet anders kon doen dan afkeuren; doch zou, al ware het ook alleen uit familie-trots geweest, hem gewis wel machtiger hebben ondersteund, bijaldien zijne eigene oorlogen op den duur, hem het verleenen van directe hulp niet zoo goed als onmogelijk hadden gemaakt. Wel zond hij telkens bevel aan Margareta om Christiaan hier in de Nederlanden met schepen en troepen voort te helpen, doch meestal stoorde zij zich niet daaraan. Behalve haar gebrek aan sympathie voor Christiaan achtte zij bovendien zijne herstelling met gewapende macht nog hoogst verderfelijk voor den Nederlandschen handel, wegens den onvermijdelijken oorlog, die daaruit met Lubeck moest ontstaan. Lubeck scheen nooit de zijde van Zweden te zullen
<pb n="162"/>loslaten, en welke ware dus ook nog de toestand daar aan de Oostzee geworden, zelfs als ware Christiaan II dan al eens op den troon van Denemarken en Noorwegen hersteld? Immers vooreerst geen ander vooruitzicht dan van een onafzienbaren krijg. Nog kwam hierbij, dat koning Frederik, na zijne inbezitneming van Christiaans rijk, terstond de hand van vriendschap aan Margareta had toegestoken en voor den Nederlandschen handel, dezelfde voordeelen bleef aanbieden, welke vroeger hadden bestaan. Aan dit voortleven op goeden voet met den tegenwoordigen bezitter, werd de oude eigenaar grootendeels opgeofferd, en men zou haast hierbij de vraag doen, of Karel V ook soms, wel zijne officiëele bevelen aan Margareta zond ter ondersteuning van Christiaan, maar haar vervolgens weer heimelijk weten liet, dat hij het volkomen met hare staatkunde eens was, - zoo weinig als zij in den regel zich om de uitvoering dier bevelen scheen te bekreunen. Kon het ook nog zijn, dat zij, als zijne tante en die hem had opgevoed, zich ook steeds meer onafhankelijk in dat bestuur betoonde, hetwelk zij reeds gevoerd had, toen hij nog een onmondig kind was, en dat hij overigens erkennen moest, dat zij ook zeer goed te voeren wist, en in bepaalde overeenstemming bovendien met de wenschen der kooplieden, die hierin althans het met de landvoogdes geheel eens waren, dat ook zij die herstelling van Christiaan niet zoo vurig verlangden? Zooveel is altijd zeker, dat eerst na den dood van Margareta, toen Isabella's jongere zuster, Maria, de koningin-weduwe van Hongarije hier in de landvoogdij was opgevolgd, die expeditie eindelijk werd tot stand gebracht, welke zoo allerongelukkigst voor hem afliep.</p>
<p>En hiermede laten wij ook de taak afloopen, welke wij ons hadden opgelegd. Door de Redactie van dit tijdschrift vriendelijk uitgenoodigd iets over bovenstaand boek te willen geven, begrepen wij niet beter te kunnen doen dan in korte trekken aan te toonen, hoe belangrijk mede voor ons de rol geweest is, welke die Christiaan II gespeeld heeft. Mocht zulks den lust opwekken om verder van dit werk kennis te nemen, waarin ten eerste al die Lubecksche verwikkelingen met gewenschte uitvoerigheid zijn uiteengezet. Eene ondankbare zaak zou het worden, hierbij nu nog na te gaan, of de volgorde van sommige feiten soms niet iets nauwkeuriger had kunnen voorgesteld zijn; om de vraag te doen, of het niet consequenter ware geweest, als
<pb n="163"/>men eenmaal Christiern schreef, dan ook daarnaast geen Christina, Johan enz. te gebruiken. Meer kleinigheden van dien aard zou men misschien verder zoo kunnen opmerken; doch wij zijn overtuigd, dat de gelegenheid tot al die opmerkingen van zelve zou verdwenen zijn, bijaldien de maatschappij het verlies nog niet zoo spoedig had moeten betreuren van den waardigen Mr. G.A. Yssel de Schepper.</p>
<p><hi rend="sc">Engelbregt</hi>.</p>
<div type="section">
<interpGrp>
<interp type="primair" value="18710100"/>
</interpGrp>
<head rend="h4">II. Godgeleerdheid en Kerkrecht.</head>
<q rend="bq">DE REGLEMENTEN VOOR DE NEDERLANDSCHE HERVORMDE KERK, benevens de voornaamste daartoe behoorende Koninklijke en Synodale besluiten, met eenige aanteekeningen en een uitvoerig alphabetisch register voorzien, door G. <hi rend="sc">Bruna</hi>, pred. te Hasselt. Goedkoope uitgaaf, met al de veranderingen, ook die in 1871 in werking treden, kl. 8<hi rend="sup">o</hi> 168 bladz. druks bij van Hoogstraten en Gorter te Zwolle 1871. Prijs ƒ 0,80.</q>
<q rend="bq">REGLEMENTEN VOOR DE NEDERLANDSCHE HERVORMDE KERK. Uitgegeven en met een uitvoerig alphabetisch register voorzien door H.M.C. <hi rend="sc">van Oosterzee</hi>. Derde vermeerderde uitgave, met de wijzigingen tot het einde van 1871, kl, 8<hi rend="sup">o</hi> 225 bladz. druks, bij H.A.M. Roelants te Schiedam 1871. Prijs ƒ 0,90.</q>
<q rend="bq">DE REGLEMENTEN EN BESLUITEN VOOR DE NEDERLANDSCHE HERVORMDE KERK, met aanteekeningen en een uitvoerig register voorzien, door G. <hi rend="sc">Bruna</hi>. Tweede afdeeling. De besluiten. Vierde vermeerderde en verbeterde druk, bij van Hoogstraten en Gorter, te Zwolle. Prijs ƒ 1,65.</q>
<p>Wij hebben wel eens geklaagd over de geringe stabiliteit van onzen kerkelijken codex. Geen enkel jaar gaat voorbij, of
<pb n="164"/>er worden in onze reglementen veranderingen gebracht en wijzigingen ingevoerd, die soms als uitvloeisels van nieuwe inzettingen noodzakelijk zijn, maar waarvan er toch ook zonder schade achterwege hadden kunnen blijven. Er schijnt nu eenmaal een onrustige geest in onze kerkelijke wereld te zijn gevaren, die vooral sints de invoering van het beruchte art. 23 er niet kalmer op geworden is. En 't is waarlijk niet te verwachten, dat wij in den éérsten tijd tot eenige vastheid in onze veel bewogene en wisselzieke codificatie komen zullen.</p>
<p>Toch is het van 't uiterste belang, dat men goed op de hoogte blijve van 't hedendaagsch kerkrecht. Prof. Prins, die dit vak voor de theol. studenten te Leiden behandelt, heeft onlangs een boek uitgegeven, waarin hij 't jus constitutum nevens 't jus constituendum ter sprake bragt. 't Is ons niet vergund, hier in eene beeordeeling te treden over de wijze, waarop hij zich van zijne belangrijke taak heeft gekweten. Hiertoe zou noodig geweest zijn, dat dit werk door den uitgever bij ons tijdschrift ware ingezonden. Wij moeten er ons dus bij bepalen - hoe gaarne wij er ook eene beoordeeling van gegeven hadden, - om er eenvoudig op te wijzen als op eene poging, om de kennis van ons kerkelijk wetboek meer algemeen bekend te maken en de leemten, waaraan dit lijdt, te verhelpen.</p>
<p>Zoover gaat het programma der heeren <hi rend="i">Bruna</hi> en <hi rend="i">van Oosterzee</hi> niet - en toch hebben zij door de uitgave der reglementen voor de Ned. Herv. kerk een nuttigen arbeid verricht. Eerstgenoemde had reeds in 1867 eene 4e vermeerderden en verbeterden druk van alle bestaande reglementen bezorgd, en deze met een schat van aanteekeningen verrijkt. Thans voegt hij in eene 2e afdeeling hieraan, behalve de jongste besluiten der Regering omtrent de kerk, tevens al de nieuwe reglementen toe, die sedert den eersten druk zijn uitgevaardigd. Bovendien geeft hij de veranderingen, in de vigeerende reglementen gemaakt, ook die welke in 1871 in werking treden, zoodat wij hiermee in 't bezit zijn van een volledig stel onzer kerkelijke wetgeving <hi rend="i">op dit oogenblik</hi>. Deze beide afdeelingen vormen intusschen een goed geheel en zijn meer bijzonder bestemd voor leden van hoogere kerkbesturen. Toch zal ook iedereen, die - zonder hieraan een werkdadig deel te nemen - geroepen wordt, om niet slechts onder 't wettig bestuur der kerk werkzaam te zijn in haren dienst en de orde, tot haren bloei onmisbaar, te
<pb n="165"/>helpen bewaren, in deze grootere uitgaven met haar uitvoerig alphabetisch register een uitstekenden wegwijzer en gids vinden door de donkere kronkelpaden van onzen kanonieken doolhof. De artikelen b.v. over kerkbesturen en kerkelijke personen, als <hi rend="i">kerkeraden</hi>, <hi rend="i">klassikale</hi>, <hi rend="i">provinciale besturen</hi> en <hi rend="i">synode</hi>, <hi rend="i">kandidaten</hi>, <hi rend="i">konsulenten</hi>, <hi rend="i">predikanten</hi> enz. zijn daar in bijzonderheden behandeld.</p>
<p>Maar ook in de behoefte van degenen is voorzien, die geen zitting hebben in hoogere kerkbesturen, maar die toch wenschen te weten, welke rechten en plichten de kerkelijke wet hun toekent als leden van de gemeente, van kieskollegie en kerkvoogdij, of als diakenen, ouderlingen en predikanten. Hiervoor heeft nevens den heer Bruna ook de heer van Oosterzee gezorgd, beide mannen, van wie men iets goeds verwachten mag, omdat zij in onze kerkelijke organisatie en rechtspleging geheel en al te huis zijn. Doorvoed met de kennis onzer statuten kon deze taak kwalijk aan betere handen zijn toevertrouwd. Opmerking verdient het dan ook, dat - indien men 't werk van beide heeren naast elkander legt - er bij alle verschil in volgorde van opgave, toch groote overeenstemming in bruikbaarheid bestaat. Beide geven den tekst der reglementen, zoo als deze in 1871 in werking treden en tot het einde dezes jaars moet gelezen worden. Beide hebben de veranderingen, na de eerste uitvaardiging daarin gemaakt, in hunne boekskens met cursieve letters doen drukken. Beide wijzen met aanhaling der dagteekening aan, wanneer deze gearresteerd of in werking getreden zijn.</p>
<p>Toch wijken zij naar den inhoud van elkander eenigzins af - en geeft de een wat de ander terughoudt. Bij Bruna vinden wij onder de Bijlagen I, de wet, regelende het toezicht op de kerkgenootschappen, II. het Kon. Besluit omtrent de nadere regeling van de wijze van behandeling der zaken betreffende de onderscheiden eerediensten, III. Jaarlijksche feest- en vierdagen, IV. Voorschrift omtrent de wijze van correspondeeren. Bij v. Oosterzee daarentegen - behalve dat hij de dagteekening der uitvaardiging en invoering der reglementen met bijzondere nauwkeurigheid heeft aangeduid - treffen wij nog bepalingen aan omtrent den tijd en de wijze van inzending der aanvragen om ondersteuning uit het fonds ter voorziening in de geestelijke behoeften enz. Bij Bruna en van Oosterzee komt voor het syno-<pb n="166"/>daal voorschrift van 9 Julij 1855, betrekkelijk het indienen, van adressen om ondersteuning voor opbouw of herstelling van kerkelijke gebouwen. Hoewel dit synodale voorschrift jaarlijks in de Kerkel. Courant wordt opgenomen, is het toch in dit reglementenboekjen allezins op zijne plaats, omdat men bij voorkomende gelegenheden vaak onbekend is met de stukken, die bij de aanvrage van soortgelijke subsidie vereischt worden. Belanghebbenden slaan in den regel op die vermelding in 't off. gedeelte van 't kerk. orgaan geen acht. Voor bestuurders der gemeente zoowel als beheerders van kerkelijke goederen, voorzien deze beide boekjes dus in eene dringende behoefte. Beide zijn met een uitvoerig en zeer nauwkeurig register van 30 bladzijden voorzien - en in een klein, gemakkelijk formaat uitgegeven. Maakt men de opmerking, dat de uitgave van den heer Roelants 10 Ct. duurder is, dan die der boekh. v. Hoogstraten en Gorter, dan mogen wij om der rechtvaardigheidswille niet verzwijgen, dat papier en druk van eerstgen. uitgever boven die der laatstgenoemden te verkiezen zijn. Dit nu is waarlijk niet te versmaden bij een reglementenboekjen, dat bij een dagelijksch gebruik nog al vaak
door de vingers gaat. En niet slechts naar 't uitwendige maar ook naar 't inwendige belooft het een langeren levensduur. Ligt er - gelijk wij zagen - op den weg der kerkelijke codificatie schier geen voetstap die beklijft, en staan wij aan gestadige verandering in onze wetsartikelen bloot, de heer Roelants heeft beloofd, dat hij zijne uitgave met al die wisselingen gelijken tred zal doen houden. Worden b.v. de wetsveranderingen, die voorloopig door de synode werden aangenomen en aan de consideratiën der prov. kerkbesturen en klass. vergaderingen zullen onderworpen worden, ten volgenden jare tot wet verheven, - dan zal de uitgever van v. Oosterzee's boekjen in 1872 de noodige verbeterblaadjes voor de verkochte exemplaren beschikbaar stellen, - in plakblaadjes, waarop elk veranderd artikel te zijner plaats is afgedrukt. Dit zal dan oók met de benoodigde bladzijden van het alphabetisch register geschieden. Dit boeksken belooft dus hierdoor lang even gemakkelijk in het gebruik blijven als het nu is - en ook dan den gebruiker alle lastig nazoeken van wetsveranderingen te zullen besparen. - Voor dit oogenblik evenwel staan beide boekjes volkomen gelijk, hoezeer wij voor ons de systematische inrichting, door <hi rend="i">Bruna</hi> gevolgd, verkiezen. En terwijl wij zijne verzameling, met name
<pb n="167"/>de grootere editie, meer geschikt achten voor leden van hoogere kerkbesturen, bevelen wij die van <hi rend="i">v. Oosterzee</hi> meer bijzonder aan ouderlingen, diakenen en leden der gemeente aan.</p>
<p>Voor de nette en doelmatige - vooral goedkoope - uitgave van onzen kerkelijken codex verdienen zoowel de H.H. <hi rend="i">Bruna</hi> en <hi rend="i">van Oosterzee</hi> onzen bijzonderen dank, als de Uitgevers <hi rend="i">Roelants</hi>, <hi rend="i">van Hoogstraten</hi> en <hi rend="i">Gorter</hi> en bijzonder ruim debiet.</p>
<p>&nbsp;</p>
<p>v.E.</p>
<q rend="bq">TWAALF WONDERSPREUKEN VAN JEZUS, toegelicht door Dr. H. <hi rend="sc">Oort</hi>. Te 's Hertogenbosch, bij G.H van der Schuyt. 1870. 144 blz. Prijs ƒ 1.</q>
<p>De lezers van wijlen den <hi rend="i">Evangeliespiegel</hi> zullen zich herinneren, dat de heer Oort, predikant te Harlingen, sedert een paar jaren opzettelijk de aandacht heeft gevestigd op <hi rend="i">Paradoxen van Jezus</hi>. De dienaangaande verspreide opstellen zijn nu, deels omgewerkt, deels met enkele nieuwe vermeerderd, afzonderlijk verkrijgbaar gesteld, onder bovenstaanden titel. Ze zijn dan ook het herlezen en de verspreiding in ruimer kring ten volle waard. Dit zeggende denk ik aan den inhoud, niet aan de vlag, waaronder deze lading wordt aanbevolen.</p>
<p>Wat toch is het geval?</p>
<p>De heer Oort tracht - niemand denke aan kwade trouw! - zijne lezers in den waan te brengen, dat hij iets heeft opgemerkt in den vorm van Jezus' onderwijs, dat vóór hem algemeen, of nagenoeg algemeen, werd voorbijgezien. - ‘Het onderwijs van Jezus,’ zegt hij, ‘is vol van zulke wonderspreuken (als: Verzamelt u geene schatten op de aarde, enz.) en ook de meeste zijner gelijkenissen zijn hoogst paradoxaal. Op dit karakter van Jezus' onderwijs wordt m.i. bij het verklaren en toepassen van zijne woorden, gewoonlijk niet genoeg acht geslagen.’</p>
<p>Dat zou ik den geachten schrijver niet durven nazeggen, tenzij zijne bedoeling mocht wezen, dat men in den regel, bij de verklaring en toepassing van Jezus' woorden, niet zoo aanhoudend de uitdrukkingen <hi rend="i">paradox</hi> of <hi rend="i">wonderspreuk</hi> en <hi rend="i">paraxodaal</hi> of <hi rend="i">wonderspreukig</hi> in den mond heeft. 't Is waar, Hollanders gewagen meer van het zonderlinge, vreemd klinkende en schijnbaar strijdige in Jezus' woorden. Maar wij zullen toch geen standbeeld oprichten voor den vreemdeling, die onze <hi rend="i">prach</hi>-<pb n="168"/><hi rend="i">tige</hi> wandelingén om Arnhem riant of wunderschön komt noemen. De ontdekking is te gering.<note n="1)" place="foot">Zelfs de zeer ‘gastvrije’ de Vries en te Winkel kennen geen <hi rend="i">wonderspreuken</hi>.</note></p>
<p>Doch scherts ter zijde; het komt niet aan op den naam, maar op de zaak. Kunnen wij inderdaad hier spreken van een gewoonlijk onopgemerkt gebleven karakter van Jezus' woorden? Ik mag dat niet toestemmen, waar het vonnis ten minste niet Jan Rap wil treffen, maar den ernstigen wetenschappelijken schriftverklaarder onzer dagen. Voor hem moet ik het opnemen tegen zijn beschuldiger, omdat ik in diens verklaring van twaalf, nu als <hi rend="i">wonderspreuken</hi> opgevatte, woorden van Jezus - eerlijk gebiecht - niets heb aangetroffen, dat ik aangaande den juisten zin dier spreuken niet vroeger reeds had gehoord of gelezen. Hoe uitmuntend de hier aangebode ‘toelichting’ ook zij, zij geeft in hoofdsom geen nieuwe verklaring, dat wil zeggen: voor hen, die zoo ongeveer weten, welke uitleggingen men van deze en die bijbelplaats pleegt aan te bevelen.</p>
<p>Groot is en blijft inmiddels de schare, die in dit opzicht de wet niet kent. Voor haar heeft Oort geschreven en zich verdienstelijk gemaakt. Door haar wordt veel wat Jezus sprak, meer nagepraat, bewonderd of bespot, dan begrepen. Dat is minder toe te schrijven aan het wonderspreukig karakter van Jezus' woorden, dan wel aan een andere omstandigheid, die, naar wij hopen, eerlang tot het verleden zal behooren. Oort heeft haar genoemd doch niet beseft, hoe zij vooral aansprakelijk moet worden gesteld, voor het feit, dat de meeste christenen zoo weinig van den godsdienstprediker Jezus begrijpen.</p>
<p>Voor het woord van den meester is de redeneering van den leerling in de plaats getreden. ‘De opstellers toch der belijdenisschriften van ouderen en nieuweren tijd en de grondvesters van kerken en kerkjes hebben meer aan Paulus en Johannes dan aan Jezus ontleend.’ Dáár schuilt de fout. Men heeft leeren begrijpen wat de apostelen, leeren overslaan wat Jezus heeft gedacht en gesproken. Men kent den geest Paulus beter dan dien van Jezus en daarom verstaat men de taal en spreekwijze van dezen niet zoo goed als die van genen. Men beweegt zich gemakkelijker in de wereld van het apostolisch christendom, dan in die der godsdienst van Jezus.</p>
<pb n="169"/>
<p>Zijne vermeende ontdekking heeft Dr. Oort nog in een ander opzicht leelijke parten gespeeld. Hij moest deelen in het lot van allen, die zich met meer of minder recht, op eenige uitvinding beroemen. Hollowaij-pillen genezen alle ziekten, ook die ongeneeslijk zijn. Voor alle kwalen één en hetzelfde middel; baat het niet, het zal evenmin schaden. Dr. Oort is zoo gelukkig met zijne vondst, dat hij nu den weg van Nazareth naar Golgotha bezaaid ziet met paradoxen en in zijne blijdschap niet opmerkt, hoe menigmaal hij zich knollen voor citroenen in de hand laat stoppen.</p>
<p>Wat is een <hi rend="i">paradox?</hi></p>
<p>De schrijver zelf moge het ons zeggen.</p>
<p>‘Een paradox of een wonderspreuk noemt men een stelling, die vreemd en onwaar klinkt, omdat daarin een waarheid slechts van één kant, zonderdat op de keerzijde acht geslagen is, wordt weergegeven. Iemand, die de overtuiging van hem, die een paradox uitspreekt, niet deelt, vindt ze overdreven of bespottelijk en maakt aanstonds verkeerde gevolgtrekkingen. Natuurlijk is ook niet iedere wonderspreuk waar.’ bl. 4.</p>
<p>Elders heet het, wel zoo nauwkeurig: ‘het eigenaardige van een wonderspreuk is, dat zij onwaar of overdreven schijnt en eerst bij nadere beschouwing blijkt waar (dus niet van tijd tot tijd onwaar) te zijn.’ bl. 91.</p>
<p>Wie deze bepaling in hoofdzaak juist acht - en wat zou daartegen pleiten? - moge nog zoovele paradoxen in Jezus' onderwijs aantreffen, hij zal toch nooit al diens woorden, door Oort in het onderhavige werkje toegelicht, paradoxen kunnen heeten. Wat wonderspreukigs steekt er b.v. achter het verbod van den eed, Matth. 5: 33-37? Dit, zegt Oort, dat Jezus van den duivel laat afstammen, wat de mozaïsche wet en iedere andere godsdienstwet heilig noemen en voorschrijven, wat gebezigd wordt om op het geweten der menschen te werken en ongerechtigheid te voorkomen. Maar dan is de opheffing van het recht der wedervergelding evenzeer een paradox, want de mozaïsche wet en tal van andere godsdienstwetten hebben dat recht heilig genoemd en voorgeschreven, om zoo te werken op het geweten der menschen en ongerechtigheid (hier: onbegrensde wraakzucht) te voorkomen. Dan heeft nog nooit eenig zedeleeraar of godsdienstprediker, die hervormend optrad onder zijne tijdgenooten, zijne beginselen uitgesproken of hij deed even zoovele wonderspreuken hooren. Het nieuwe, het tot nu toe onbe-<pb n="170"/>kende zal toch niet, als zoodanig, op den naam van paradox aanspraak mogen maken. In dat geval zou bovendien het verbod van den eed uit de rijen der wonderspreuken moeten gelicht worden, want de Esseën kenden het reeds lang, zij het ook behoudens de inconsequentie van den inwijdings-eed. Waar zij nu het zweeren streng afkeurden, hebben zij de overtreding van dit verbod stellig zonde genoemd, d.i. iets wat <hi rend="i">uit den booze</hi> voorkomt.</p>
<p>‘Het is niet de wil van uwen Vader, die in de hemelen is, dat één van deze kleinen verloren gaat.’ Oort noemt die uitspraak een paradoxe. Maar ik vraag: wat is daarin bij een eersten aanblik onwaar of overdreven? 't Is een uitspraak die men, zoo geheel op zich zelf staande, niet begrijpt, maar noch overdreven, noch bespottelijk vindt, terwijl men er evenmin verkeerde gevolgtrekkingen uit maken zal. Zij heeft verklaring noodig, en nu kan men te midden van de verklaring zeggen: dát en dát is vreemd, heel zonderling, 't schijnt onjuist; edoch, in welke verklaring is niet wel een rustpunt te vinden, waarbij men soortgelijke vragen kan doen? Versta onder kleinen ‘allen, die bij de wereld niet veel in tel zijn en die zichzelven niet helpen en beschermen kunnen’; wij ontvangen dan van Jezus een behartigenswaardige les, maar geen paradox, of gij mocht dien naam ook willen schenken aan de belijdenis: God wil den moord niet, noch den diefstal, de echtbreuk; in één woord: God wil de zonde niet. Zonderling, kan men den heer Oort dan nazeggen: God wil de zonde niet, en zij is er! en moord en diefstal en echtbreuk en zoovele anderen! 't Schijnt dus niet waar te zijn, wat ik daar hoorde. Een paradox!</p>
<p>Het eigenaardige van een wonderspreuk zal wezen, ‘dat zij onwaar of overdreven schijnt en eerst bij nadere beschouwing blijkt waar te zijn.’ Nu schrijft Dr. Oort een keurige verhandeling over Gods wil betreffende het niet-verloren gaan der kleinen - een paradox volgens den auteur - en gij zult dus het bewijs verwachten, dat dit woord, hoe schijnbaar onjuist of overdreven ook, bij nadere beschouwing blijkt waar te zijn. Ziehier het bewijs: ‘Nu ja, daar staan wij voor het groote raadsel; die het oplossen kan, zal welkom zijn. Jezus schijnt zich daarmede niet opgehouden te hebben. Hij predikt, dat er niets buiten Gods wil geschiedt, en ook, dat er duizenden dingen tegen Gods wil plaats grijpen, zonder een poging aan te
<pb n="171"/>wenden om deze beide waarheden met elkander te rijmen, en wij zullen bij de beschouwing van zijn woord ons moeten vergenoegen met die zijde van het leven, waarop hij den nadruk legt, scherp in het oog te vatten.’</p>
<p>A la bonne heure! Als het niet anders kan, zullen wij ons hoofd neerleggen bij het ‘raadsel.’ Maar zijn nu paradoxen en onoplosbare raadselen één?</p>
<p>Nog één voorbeeld en wij stappen af van de paradoxen, die geen paradoxen zijn, 't aan den belangstellenden lezer overlatende, bij elken tekst te onderzoeken, of wij dien al dan niet wonderspreukig zullen heeten.</p>
<p>‘Wie zijn leven wil behouden, zal het verliezen; maar wie zijn leven verliest om mijnentwil zal het vinden.’ (Matth. - niet Hand. 16: 25.) Wederom een woord dat velen raadselachtig, niemand als een paradox zal voorkomen. Men begrijpt aanstonds dat er iets achter steekt, wat opheldering behoeft, maar niemand die er een overdreven of onware opmerking in begroet, die bij nader inzien toch zeer juist blijkt te zijn.</p>
<p>Wat niet onmiddellijk duidelijk is, maar onverstaanbaar en raadselachtig schijnt of blijkt, dat heet bij Dr. Oort, niet in theorie, blijkens bovenstaande aanhalingen, maar in het praktisch gebruik van dat woord: paradox. Zoo is de telegraaf een paradox voor hem, die nooit van electriciteit heeft gehoord, en de fransche taal een paradox voor hem, die slechts hollandsch verstaat.</p>
<p>Bij deze opvatting van het wonderspreukige, is het verklaarbaar dat wij hier woorden behandeld zien, die geen paradoxen zijn, en anderen missen, die werkelijk dien naam mogen dragen, als ‘Wie met mij niet is, die is tegen mij; en wie met mij niet vergadert, die verstrooit;’ ‘Wie niet tegen ons is, die is voor ons;’ ‘Wee u, wanneer alle menschen wél van u spreken?’ enz. Trouwens, Oort heeft zelf verklaard, den schat, die te zijner beschikking stond, niet te willen uitputten. Een proeve heeft hij gegeven. 't Zijn twaalf merkwaardige spreuken, die hij ter behandeling koos. Zij verdienen ten volle onze overweging en mogen genoemd worden, ter kenschetsing van den geest van Jezus' onderwijs.</p>
<p>De ‘toelichting?’ - Ik aarzel niet, haar over het algemeen uitstekend te achten. 't Ware te wenschen, dat alle woorden van Jezus zoo behandeld en omschreven onder het oog aller
<pb n="172"/>christenen kwamen. Men zou zich wat mider vreemdeling gevoelen tegenover den Meester. De vorm is onderhoudend genoeg, om niemand af te schrikken, hoewel men, den aard van het onderwerp in aanmerking genomen, verstandig zal doen, het boekje niet in éénen adem door te lezen. De stijl is populair, soms op den rand van het platte, dat evenwel immer nog juist bij tijds wordt vermeden. Een veelvuldig gebruik van het niet fraai klinkende <hi rend="i">zonderdat</hi> zal ieder licht vergeven, al heeft men geen genade voor het ‘wonderspreukige’ <hi rend="i">daarzonder</hi>.</p>
<p>Zal de lofspraak, aan den inhoud gebracht, zelfs den schijn van vleierij niet dragen, ik mag dan niet nalaten, nog enkele aanmerkingen mede te deelen van die zich, als verzuimen of fouten in de verklaring, aan mij voordeden. De schrijver heeft het zijnen beoordeelaars in dat opzicht wel wat moeielijk gemaakt, met zijne herhaalde verzekeringen, dat hij niet meent al de diepte van Jezus' woorden te peilen. Maar daarmede mag hij, die als ‘toelichter van wonderspreuken’ optreedt, zich niet ontslagen achten van de verplichting om de waarheid der onderhanden genomen uitspraak helder aan te toonen. Dat verwijt geldt met het oog op schier elke verhandeling. Èén voorbeeld noemde ik reeds. Dáár was de schrijver onmachtig en hij beleed zijn onvermogen. Niet alzoo, bij andere gelegenheden. B.v. in de toelichting van Jezus' woord: ‘Zoek eerst het koninkrijk Gods en zijne gerechtigheid, en al die andere dingen zullen u toegegeven worden,’ vind ik wel sporen van twijfel aan de waarheid, maar schijn noch schaduw van bewijs, dat inderdaad den vrome niets ontbreken zal van ‘die andere dingen,’ waaromtrent de wereldgezinden zoo bezorgd zijn en tobben. - De goed gekozen voorbeelden laten het, in het laatste stuk, wel zien, <hi rend="i">wie</hi> het zijn, die hun leven verliezen in stoffelijken en het tegelijkertijd behouden in zedelijken zin; maar het komt niet duidelijk genoeg uit, <hi rend="i">waarom</hi> dit nu van hen kan worden gezegd. M.a.w. de samenhang tusschen levenswinst en levensverlies in den tweevoudigen zin van het woord leven, blijft te veel een verborheid. Hier was het vooral gemakkelijk voor den meest onbevattelijke duidelijk te zijn.</p>
<p>Een praktisch opstel heeft Oort geleverd over de wijze, waarop Jezus, Matth. 5: 21-22, het verbod van den doodslag uitwerkt. Maar aan den juisten zin dier woorden laat hij, naar het mij voorkomt, niet voldoende recht wedervaren. Jezus heeft niet iets
<pb n="173"/>anders in de plaats gesteld’ van het oude gebod, maar het beginsel, dat daaraan ten grondslag ligt, nader toegepast, ten einde zoo de wet te ‘vervullen.’ Het klinkt verheven, na de straf baarheid van den toorn en het schelden te hebben aangetoond, aldus te vervolgen: ‘En dan, als men zijn naaste vervloekt, tot handtastelijkheden komt, hem mishandelt, hem doodt? Wat dan? - Daarvan spreekt Jezus zelf niet. <hi rend="i">Dat zijn gruwelen</hi>, <hi rend="i">die niet genoemd worden onder de kinderen van het koninkrijk Gods</hi>.’</p>
<p>Eilieve, zoudt ge soms meenen, dat het toornig worden, den broeder een weinig uitschelden, of het bezigen van een forsch scheldwoord, geen gruwelen zijn, die niet genoemd mogen worden onder de kinderen van het koninkrijk Gods? Waarom heeft Jezus ze dan verboden en respectievelijk strafbaar gesteld voor het gericht, den grooten raad en het helsche vuur?</p>
<p>Het is ongetwijfeld waar, dat Jezus' gebod: ‘uw woord zij: ja, ja, neen, neen,’ ons even scherp veroordeelt, als de oude wet den meineedige schuldig noemde, omdat wij iederen dag daartegen zondigen. 't Zijn uitmuntende bladzijden, waarin Oort dit bewijst. Maar daarom behoeven wij nog niet toe te geven, dat het verbod betreffende den eed geen andere strekking had, dan deze waarheid in te scherpen. Jezus bedoelde wel degelijk dat in de maatschappij der ‘kinderen van het koninkrijk Gods’ de eed ter zijde moest worden gesteld.</p>
<p>Nog zou ik aan deze proeven van bijzondere aanmerkingen, eenige algemeene kunnen toevoegen, aan de onderlinge vergelijking der twaalf opstellen ontleend. Een <hi rend="i">niet bijzonder gelukkig</hi>, en een <hi rend="i">wel wat nevelachtig</hi>, zouden een <hi rend="i">bij uitstek goed geslaagd</hi> en <hi rend="i">stichtelijk zelfs</hi> moeten afwisselen. Doch dat er verscheidenheid heerscht in het kleine bundeltje, ook wat het gehalte der bijdragen betreft, zal ieder gaarne gelooven. Dat velen er zich van overtuigen, opdat het onderwijs van den Meester steeds beter bekend en betracht worde door zijne leerlingen.</p>
<p>&nbsp;</p>
<p><hi rend="spat">Winkel</hi>, Jan. 1871.</p>
<p>W.C. <hi rend="sc">van Manen</hi>.</p></div>
<div type="section">
<interpGrp>
<interp type="primair" value="18710200"/>
<interp type="primair" value="18710100"/>
</interpGrp>
<pb n="174"/>
<head rend="h4">III. Rechtsgeleerdheid en Staatswetenschap.</head>
<q rend="bq">HANDLEIDING TOT HET INDISCH STAATSRECHT. Reglement op het beleid der regeering van Nederl. Indie, munt- en comptabiliteitwetten met bijlage en registers door M.A. <hi rend="sc">Posno</hi>, oud O. Ind. ambt. - Amsterdam, J. Noordendorp - M. Schooneveld en Zoon 1870.</q>
<q rend="bq">HANDLEIDING TOT HET NED. STAATSRECHT door denzelfden Appendix no. I. Kampen, K. van Hulst, 1870,</q>
<p>Wij zijn het niet eens met de Amsterdamsche Courant van 28 Januari 1870, dat de schrijver met dit werkje in een behoefte heeft voorzien. Er is wel behoefte aan eene handleiding tot het Ind. Staatsrecht. Maar het door den heer Posno geleverde werkje voldoet niet aan zijn titel. Onder die benaming verstaan wij geheel iets anders. Daaronder zoude men een wetenschappelijk overzicht verwachten, terwijl het meergenoemde boekje niets anders inhoudt dan de drie op den titel vermelde wetten, wier artikelen toegelicht worden grootendeels uit de discussiën, het is waar, in eenen beknopten vorm, zoodat men als in een oogopslag verneemt wat al over ieder artikel gezegd is, terwijl de schr. daarbij meestal gevoegd heeft eene aanwijzing van de besluiten, die tot uitvoering en toepassing hebben gestrekt. Maar de vraag is: is de behoefte daaraan zoo groot, dat zij de kosten der uitgaaf en de inspanning van den schr. goed maakt? Wij betwijfelen 't. Geheel iets anders zou 't zijn, indien de schr. met de behoefte voor den aanstaanden jongen Ind. ambtenaar voor oogen, iets geleverd had, dat hem tot leiddraad kon strekken om met het raderwerk van het Ind. Staatsbestuur bekend te woren.</p>
<p>Nog iets: de schr. heeft voor zijne ‘algemeene beschouwingen’ over het Regeer.-Reglement uitsluitend te rade gegaan met het voorl. verslag van 12 Maart 1853, en niet <hi rend="i">daarbij</hi> geraadpleegd dat van 22 April 1854. Het eerstgenoemde verslag betrof meer het wetsontwerp, dat den 29 Oct. 1851 en den 4 Oct. 1852 was aangeboden; het tweede verslag is van meer gewicht, want het betreft het den 15 Dec. 1853 <hi rend="i">nieuw</hi> en <hi rend="i">ge</hi>-<pb n="175"/><hi rend="i">wijzigd</hi> ontwerp van wet. Beide de verslagen maken met de Memorie van Toel. op het laatstgenoemd ontwerp benevens de daarna ingediende Mem. v. Beantw. één geheel uit. Indien wij ons konden voorstellen, dat het werkje van den heer Posno eene tweede uitgaaf zou beleven, zouden wij hem aanraden ook van de andere gewisselde stukken kennis te nemen.</p>
<p>Het <hi rend="i">Appendix</hi>. Het is het voornemen van den schr. ‘jaarlijks na het verschijnen van het koloniaal verslag alle eventueel af te kondigen nieuwe organieke wetten en alle veranderingen of wijzigingen, die het stelsel van bestuur in Ned.-Indie gedurende het afgeloopen jaar heeft ondergaan, in eenen bundel te verzamelen.’</p>
<p>Hoe de schr. de organieke wetten uitsluitend uit het kolon. verslag zal opdiepen, is ons een raadsel. Ook kunnen wij den schr. niet aanraden om excerpten te geven van dat verslag, waarvan in den regel keurige overzichten gegeven worden in het Tijdschrift van Nederl. Indie, die gesteld worden door eene zeer bevoegde hand. Maar, om op het Appendix terug te keeren, ook daarover kunnen wij geen gunstig oordeel vellen. Het is een potpourie van allerlei onderwerpen. De agrarische wet en de nieuwe suikerregeling worden bedolven onder activiteits uniformen, daggelden, reis- en verblijfkosten, verplichten diensttijd van officieren, huwelijk van officieren enz. enz. En dit alles zonder eenige practische orde, zoodat het geheel onbruikbaar is.</p>
<p>Z. Febr. '71</p>
<p>L.</p>
<q rend="bq">WAT WILLEN DE ‘GEAVANCEERD’ LIBERALEN? Een woord naar aanleiding van den tegenwoordigen crisis, door L. <hi rend="sc">van Woudrichem van Vliet</hi>. Amsterdam - K.H. Schadd. November 1870.</q>
<p>Met ‘de tegenwoordige crisis wordt bedoeld’ de ministeriële crisis in het laatst van 1870 veroorzaakt door de aftreding van het ministerie van Bosse - de Waal. Het is evenwel niet mogelijk geweest, deze brochure in deze kolommen eerder dan heden aan te kondigen.</p>
<p>De heer van Vliet vat de regeertaak van het nieuwe kabinet zamen in zes groote volksbelangen, welke regeling eischen:
<pb n="176"/>1. de finantielen toestnad; 2 de defensie; 3 de censusquaestie; 4. de koloniale quaestie; 5 het onderwijs; 6 de regtsbedeeling en wetgevenden arbeid.</p>
<p>1. Herziening en hervorming onzer belasting-wetgeving eene dringende behoefte. Hierbij moet op de voorgrond staan de vermeerdering van inkomsten te verkrijgen, deels door vereenvoudiging, deels door verbeterde inrigting der heffing en meer gelijkmatige verdeeling van den last over alle belastingpligtigen. Zeer juist stelt de schrijver de hervorming onzer belasting-wetgeving aan de orde. Ook moet daarbij als doel gesteld worden: vermeerdering van inkomsten. Maar of dit te bereiken is door vereenvoudiging, verbeterde inrigting der heffing en meer gelijkmatige verdeeling, is eene andere quaestie. Niemand, en vooral niet de minister van finantiën, zal er iets op tegen hebben, als het doel langs den weg, welken den heer van Vliet aangeeft, te bereiken is. Maar blijkt het, dat zulks niet kan, dan zal meerdere opbrengst, hetzij ten gevolge van nieuwe belastingen hetzij van verhooging van reeds bestaande, moeten verkregen worden. Buitengewone middelen, uit Indië of uit welke andere hoofde ook onze schatkist te goed komende, moeten alleen strekken, om in buitengewone uitgaven te voorzien. Met onze gewone middelen moeten wij onze gewone uitgaven leeren dekken. Die herziening onzer belasting-wetgeving moet tevens aan die groote landsbelangen volgens den heer van Vliet, dienstbaar gemaakt worden.</p>
<list>
<label><hi rend="i">a</hi>.</label><item>Het sociale vraagstuk moet geregeld worden. Gelukkig dat de schrijver er bijvoegt: voor zoover dit van staatswege zal blijken mogelijk te zijn. Het sociale vraagstuk toch wordt niet alleen door wettelijke maatregelen opgelost. Eene belasting-hervorming kan zeker ook op dit terrein ten goede werken.</item>
<label><hi rend="i">b</hi>.</label><item>Om ons tegen annexatie te vrijwaren, moeten wij door afschaffing van alle inkomende regten geheel ons land als het ware tot eene vrijhaven maken. Zeer ingenieus bedacht. Zeker, het wordt meer en meer bedenkelijk iets te doen tegen de tegenwoordige kolossale legers en hunne snelle verplaatsing, tegen de krupp-kanonnen en de Dreijse-geweren. Het middel, door den heer van Vliet aan de hand gegeven, is zeker het beste.</item>
<label><hi rend="i">c</hi>.</label><item>Het 3<hi rend="sup">e</hi> groote landsbelang bespreken wij hier achter.</item></list>
<p>2. De defensie. Het resultaat, waartoe de schrijver komt en waarvan hij heil verwacht, is o.a. de invoering van de algemeene
<pb n="177"/>dienstpligtigheid. Tegen het stelsel qua talis kan ik geen bezwaar hebben. Is de verdediging van den vaderlandschen bodem een pligt van ieder burger, dan moet ook ieder burger dienen. Minder ingenomen ben ik met wat de schrijver er bijvoegt. Hij wil namelijk aan de ouders gelegenheid tot afkoop geven, tegen betaling van opcenten op de directe belastingen, uit welk bedrag dan premiên zouden worden uitgeloofd op vrijwillige dienst neming bij het staande leger en de marine. Op deze wijze komen wij, dunkt mij, door eene achterdeur weder tot de niet-algemeene dienstpligtigheid. Die dan geld heeft, dient evenmin.</p>
<p>De heer van Vliet stelt het als zeker, dat 's lands zelfstandigheid met vrucht verdedigd kan worden, zonder ons finantieël uit te putten. Bij een totalen ommekeer in de regeling der defensie schijnt het zoo. Als wij het aantal onzer vestingen tot het minimum beperken (het meest mogelijk geconcentreerd vestingstelsel), onze levende strijdkrachten aanzienlijk vermeerderen en in verhouding brengen tot het aangenomen vesting-stelsel (met invoering der zuivere algemeene dienstpligtigheid), onze troepen behoorlijk laten oefenen, bij dat alles zorgen voor goede kanonnen en geweren, - dan schijnt er mogelijkheid te bestaan, dat wij ons met goed gevolg verdedigen kunnen. Zekerheid zeer zeker niet. Vooral niet zonder eenige alliantie met het buitenland. Maar nu stelle men eens daartegenover de kolossale strijdkrachten der groote mogendheden, hare uitnemende bewapening, de ongeloofelijke snelheid, waarmede die groote legers verplaatst worden en nog zooveel meer. Niemand kan zeggen, of wij daartegen met de beste uitrusting opgewassen zijn. Maar zeker is het, dat ons eene alliantie met andere mogendheden daarbij van het hoogste nut zou zijn. Tot vóór den Fransch-Duitschen oorlog in 1870/71 heb ik niet getwijfeld aan de mogelijkheid, om ons land te verdedigen. Wat wij evenwel nu zien gebeuren, doet de vraag rijzen, of eene kleine mogendheid nog wel in staat is, tegen de kolossale legers der groote mogendheden iets uit te rigten. Ik spreek daarbij nog niet eenmaal van ons gebrekkig defensiestelsel. In elk geval, hierover zullen wij allen het wel eens zijn, wij moeten ons zoo krachtig mogelijk uitrusten. Even zeker is het, dat wij nog heel wat anders kunnen produceren, dan hetgeen wij onder het beheer van een tal van ministers van
<pb n="178"/>oorlog en marine tot heden deden. Eene alliantie met andere mogendheden schijnt mij daarbij onmisbaar.</p>
<p>3. De census-quastie. De heer van Vliet acht eene verbetering van ons kiesregt in het algemeen noodig en als gevolg daarvan eene herziening der grondwet. In elk geval meent de geachte schrijver, dat eene betere evenredigheid tusschen het bedrag van den census in de verschillende localiteiten en gepaste uitbreiding van het stemregt gemakkelijk te verkrijgen waren. Ik stem in beginsel gaarne toe, dat eene uitbreiding van het kiesregt in het algemeen, - uitbreiding namelijk tot de klasse der zoogenaamde capaciteiten, tot de ontwikkelde klasse onzer maatschappij - wenschelijk is. Ook eene betere regeling van den census met het oog op de verschillende localiteiten in ons vaderland, is noodig en zeker ook niet zoo moeijelijk. Maar wat ik niet inzie, is dat de quaestie van kiesbevoegdheid zoo urgent is, dat daaraan een tal van politieke en sociale vraagstukken ondergeschikt gemaakt moeten worden. Wij moeten rekening houden met de feiten, zoo als zij zich aan ons voordoen. Wordt door het kiesgeregtigd personeel zoo veel gebruik van het kiesregt gemaakt? Ik heb reeds gezegd, dat ik het kiesregt gaarne uitgebreid zag tot de klasse van de zoogenaamde capaciteiten. Maar zijn de door den heer van Vliet opgenoemde categoriën niet in den regel kiesgeregtigd? Onderwijzers, ingenieurs, officieren bij zee- en landmagt, postbeambten, telegraphisten, apothecars, vee-artsen, ijkers, landmeters, procureurs, notarissen, deurwaarders, - is een groot aantal van hen in den regel niet kiesgeregtigd? En dan, zijn er niet een tal van politieke en sociale vraagstukken, welker oplossing geen uitstel hoegenaamd duldt, en kunnen wij daaraan met grond de uitbreiding van het stemregt achterstellen?</p>
<p>4. De koloniale quaestie. Moeijelijk valt het in te stemmen met den schrijver, als hij zegt: ‘tot nu is tot oplossing van dit zoo gewigtige vraagstuk niets gedaan dan - afbreken. Nieuwe grondslagen voor koloniaal regerings-beleid werden niet gelegd. Die, welke van tijd tot tijd van regeringswege werden voorgedragen, waren niet geschikt om den berooiden stand van zaken te verbeteren.’ Dat oordeel is scherp, - maar is het juist? Het is niet tegen te spreken, dat ons koloniaal regerings-beleid sedert geruimen tijd in eene betere rigting zich had kunnen bewegen. Maar zijn er hoegenaamd geene nieuwe grondslagen
<pb n="179"/>gelegd? Is er niets verbeterd? Heeft zich alles slechts tot voordragen bepaald? Heeft het reglement op het beleid der regering van Nederlandsch Indië, hoe onvolmaakt dan ook, niet eene betere rigting aangegeven? Hebben wij niet aan het bestuur van den heer van de Putte de Indische comptabiliteitswet te danken, waardoor orde, publiciteit en wat nog meer zegt, ontrôle betrekkelijk de Indische finantiën mogelijk geworden zijn? Bevatten de zoogenaamde agrarische en suiker-wetten van den heer deWaal niet de elementen, waaruit landbouw, nijverheid en handel zich krachtig ontwikkelen kunnen?</p>
<p>Moet het bovendien niet erkend worden, dat oneindig meer gedaan was geweest wanneer niet ieder <hi rend="i">zijne</hi> inzigten had willen gevolgd zien? Ik betwijfel dus ook de juistheid van de bewering des schrijvers, dat die agrarische- en suikerwetten niet aan haar doel zouden beantwoorden. Aangezien het vooral op de uitvoering dier wetten aankomt - de heer de Waal toch begreep zeer verstandig de wetgevende magt slecht algemeene beginselen te moeten laten stellen, - zoo zal de tijd moeten leeren, of daaraan eene juiste uitvoering gegeven zal worden. Er bestaat, het is zoo, tot uitvoering der agrarische wet, een Koninklijk besluit met instructie aan den gouverneur-generaal, hetwelk niet vrij van bedenking schijnt, en vrij beperkende regels stelt voor het verkrijgen van grond-eigendom door den inlander, en van gronden in erfpacht, in strijd met die wet, zoo als zij is tot stand gekomen. Maar wat belet den opvolger van den heer de Waal, dit besluit door een nader besluit in meer vrijgevigen zin te ampliëren? In elk geval bevatten die wetten zelve de elementen van een beter koloniaal regeringsbeleid. Het programma van den heer van Vliet bevat overigens hetgeen hij vroeger ook voorgedragen heeft, met het voorstel van massalen afstand der gouvernements-koffijtuinen aan soliede vennootschappen, wier zetel hier te lande is gevestigd.</p>
<p>5. De onderwijsquaestie. Hier bevat het programma van den heer van Vliet al hetgeen steeds tot de beginselen der liberale rigting behoord heeft. ‘Gelijk regt voor hen die leerstellig en voor hen die niet-leerstellig onderwijs willen; voor hen die onderwijs van overheidswege en voor hen die bijzonder onderwijs begeeren.’</p>
<p>6. Regtsbedeeling en wetgevende arbeid. Wat het eerste punt betreft, geloof ik, dat niet ontkend zal worden, er aan eene
<pb n="180"/>goede regtsbedeeling hier te lande veel ontbreekt. Om te beginnen met strafregt en strafvordering. Wij hebben nog altijd den Franschen code pénal, met zijne tegen de hedendáagsche begrippen indruischende bepalingen. De wijze van regtspleging heeft groote gebreken. Het is hier de plaats niet, om in veel bijzonderheden te treden. Te regt noemt de heer van Vliet de langdurige preventieve gevangenis, zonder bij ontslag van regtsvervolging, zelfs zonder bij vrijspraak aanspraak op vergoeding te geven. Hij had nog een saillant punt kunnen opnoemen. Het in het geheim behandelen van de instructie der zaken, zonder dat de beklaagde daarbij door een verdediger bijgestaan wordt. De burgerlijke regtsbedeeling is omslagtig en kostbaar (kostbaar evenwel hoofdzakelijk daarom, omdat de staat er het zijne van hebben wil en dit vindt in buitensporig hooge zegel- en registratie-regten.) Ik geloof niet, dat de schrijver omtrent het personeel onzer regtscollegiën juist oordeelt Ook betwijfel ik ten sterkste, of de lange duur der civiele processen aan de praktizijns toe te schrijven is. Ieder, die eenigzins met de behandeling der civiele zaken bekend is, weet, dat er, hangende het proces, een tal van incidenten zich kunnen voordoen, waarop bij den aanvang niet gerekend was en welke natuurlijk de afdoening ophouden. Partij komt met feiten en sustenuën voor den dag, welke een tusschengeschil ten gevolge hebben, hetwelk vooraf uitgemaakt dient te worden, alvorens de hoofdzaak beslist kan worden. Partij komt, loopende het geding, met een dossier van stukken voor den dag, welke om ze te kunnen produceren tijd vordert en toch in het belang der zaak geproduceerd moeten worden, welke te examineren door de andere partij wederom tijd vordert en welke producten welligt aanleiding geven aan de andere partij, om een aantal tegenstukken in het proces te brengen. Dan, is het vonnis gewezen, ontstaat er eene onderhandeling over de betaling der kosten en
eventuële schade, eindelijk leidende tot een nieuw proces. Men gevoelt, dat ik slechts enkele punten gereleveerd heb, maar toch genoeg, om mijne lezers duidelijk te maken, hoe de afdoening der processen in den regel niet opgehouden wordt door de praktizijns. Het vragen van uitstellen ter rolle is daardoor reeds gemotiveerd en kan het weder ook zijn, omdat de praktizijns in sommige gevallen den noodigen tijd dienen te hebben, om zich verder in de zaak in te werken. Spoedige behandeling is wen-<pb n="181"/>schelijk; maar grondige behandeling onmisbaar. Vóór alles dienen de praktizijns het belang der hun opgedragen zaken in het oog te houden. Daarmede is niet gezegd, dat er in de wijze van beregting der civiele zaken geene verbetering te brengen is. Integendeel. Met den heer van Vliet acht ik in ons burgerlijk regt in het algemeen veel veranderingen gebiedend noodig. Ook ik zeg: spoedig, goedkoop en goed regt. Alleen zou ik <hi rend="i">goed regt</hi> in de eerste plaats verkiezen. Maar wat ik afkeur zijn uitspraken als deze: ‘de regtspraak schijnt voor de praktizijns te zijn uitgevonden.’ Dergelijke phrases bewijzen alleen dat men de zaak, waarover men een oordeel uitspreekt, niet genoegzaam kent.</p>
<p>Nog iets. Hoe komt het, dat de bezoldiging der regtelijke magt zoo gering is en blijft? Antwoord: Omdat de ministers van justitie zich wel ontzien zullen hunne begrooting met eenige duizende guldens te verhoogen, welk voorstel hun de portefeuille zou kunnen kosten. Nog een antwoord: omdat verhooging van bezoldiging onnoodig is, dewijl zich voor elke openvallende betrekking een zoo groot aantal sollicitanten aanbiedt, dat hunne plaatsing immer onmogelijk is. Men begrijpt, dat dit ministeriële antwoorden zijn. Maar het belang der zaak in oogenschouw genomen, zal men ook hier kunnen zeggen: het beste werk is te verwachten van hen, die daarvoor goed betaald worden. Of de begrooting van justitie dientengevolge met eenige duizende guldens verhoogd wordt, doet niets ter zake. De natie is verpligt, de ambtenaren, die in haar belang werkzaam zijn, goed te bezoldigen. En het aantal sollicitanten bewijst niets voor hunne geschiktheid. De heer van Vliet wijst ook zeer te regt op de geringe bezoldiging der regtelijke magt.</p>
<p>De wijze van werken in de tweede kamer is verkeerd. Vooral komt dit uit, als men let op de schriftelijke behandeling der voorgestelde wetsontwerpen tusschen de regering en haar, welke de behandeling in publieke zitting voorafgaat. Vooreerst komen de verslagen op zeer gebrekkige wijze tot stand, waarop de heer van Vliet teregt wijst. Deze, en dit is misschien het grootste gebrek, zijn zij zoo ingerigt, dat de regering er zelden of ooit uit kan opmaken, wat de kamer eigelijk wil en er dus weinig of niets aan heeft. ‘Eenige leden willen dit, andere weder iets anders;’ ‘onderscheidene leden’ verlangen het een of ander; een groot aantal leden geeft in bedenking; ‘men’ (<hi rend="i">men</hi> komt <hi rend="i">overal</hi> bij) stelt voor. Ziedaar eenige termi-<pb n="182"/>nologiën in de verslagen der tweede kamer voorkomende. De kamer is zelve zoo zeer overtuigd, dat hare wijze van werken, niet deugen, dat er uit hare boezem meermalen voorstellen tot herziening van haar reglement van orde zijn voortgekomen. Maar het duurt hier te lande lang, voordat een resultaat verkregen wordt.</p>
<p>‘Ziedaar het programma van een liberaal regerings-beleid geschetst.’ De eerste woorden van het slot der brochure van den heer van Vliet. In verband met hetgeen de schrijver in een ingezonden stuk in het ‘Algemeen Handelsblad’ van 29 November jl., getiteld: ‘vragen van het oogenblik’ schrijft, heeft hij nu willen betoogen, dat er geen onderscheid bestaat tusschen gewoon en ‘geavanceerd liberalisme. Er is evenmin, zegt hij, gematigd of geavanceerd liberalisme als er is gematigde of geavanceerde waarheid; er is maar één liberalisme, gelijk er maar is ééne waarheid. Wat buiten de waarheid ligt, houdt op waarheid te zijn. Zoo ook is er maar één liberalisme, waarbij niets kan worden toegevoegd, noch waaraan iets kan worden afgenomen, zonder dat aan het begrip van liberalisme worde te kort gedaan’. In het artikel van het ‘Algemeen Handelsblad’ voegt de heer van Vliet nog hierbij:’ dat, hetgeen gesteld wordt op rekening van het begrip <hi rend="i">geavanceerd</hi>, niets anders is dan het liberalisme, hetwelk wil <hi rend="i">met</hi> de <hi rend="i">daad</hi>, wat sommigen enkel willen met <hi rend="i">den mond</hi> of met <hi rend="i">de pen</hi>. Het begrip van liberalisme veronderstelt eene voortgaande ontwikkeling, eene onbekrompen waardering van tijdsbehoeften en omstandigheden. Zoo was wat in 1840 liberaal is geweest dat niet meer in 1848; wat het in 1848 was, is het thans niet meer. Zij, die het omgekeerde stellen, hebben opgehouden liberalen te zijn. Zij zijn conservatieven geworden; conservatieven, wier leider en uitstekendste leden de aangewezen mannen zijn, om telkens, wanneer het liberalisme, zoo als wij het schetsten, niet tot zijn regt kan komen, de regeertaak op zich te nemen.’ Mijne aanhaling is wat lang. Maar ik heb aan het ‘geavanceerd’ liberalisme zoolang het woord willen geven, totdat het volkomen zijne rigting
en beginselen toegelicht zou hebben. Het heeft nu gesproken, en wat is het resultaat? Er is maar één liberalisme, gelijk er maar ééne waarheid is. Volkomen juist, ook al hetgeen de schrijver verder over liberalisme geschreven heeft. Maar in plaats van nu te komen tot de eenig mogelijke conclusie, - dat ‘geavancecrd’ libe-<pb n="183"/>ralisme eene onbekende grootheid is, dat het geene van het oud en beproefd liberalisme afgescheiden rigting, geen eigen programma heeft, dat alleen verschil van gevoelen kan bestaan over de toepassing der liberale beginselen, - komt de schrijver verklaren, dat zijn programma van een liberaal regeringsbeleid uitdrukt het programma der ‘geavanceerde’ richting, hetwelk sommigen met de <hi rend="i">daad</hi> anderen slechts met <hi rend="i">den mond</hi> of <hi rend="i">de pen</hi> willen. Mij dunkt, deze voorstelling komt uit de rijke fantaisie van den geachten schrijver. Het programma, hetwelk hij voorstelt, is, behoudens sommige aanmerkingen, het liberaal programma, en er is met geene mogelijkheid een van het liberalisme afgescheiden uit te distilleren. Onze slotsom is dus: dat het oude, beproefde liberalisme, het liberalisme dat zijne sporen verdiend heeft, nog altijd het liberalisme blijft van allen die liberaal zijn en dat een ‘geavanceerd’ liberalisme eenvoudig niet bestaat. Mijn liberalisme, zegt de heer van Vliet, is het eenig mogelijke, en dat is nu wat men het ‘geavanceerd’ liberalisme noemt. Neen, is het antwoord, Uw liberalisme hetwelk à la lettre niet door elk liberaal onderschreven moge worden maar toch in beginsel de rigting der liberalen uitdrukt, behoort niet bij uitsluiting aan hetgeen gij de geavanceerde partij noemt; is in geen enkel opzigt van het liberaal programma onderscheiden. De liberale rigting is nog heden wat zij altijd geweest is, de rigting van voortgaande ontwikkeling met onbekrompen waardering van tijdsbehoeften en
omstandigheden, zooals de heer van Vliet haar zelf schetst. Wat daarmede nu niet overeenstemt, is natuurlijk niet liberaal. Kent de geavanceerde rigting nu nog eene daarvan onderscheidene liberaliteit, dan behoort zij niet tot de liberalen. Wil zij hetzelfde, dan heeft zij geene reden van bestaan.</p>
<p>Ten slotte. In het artikel van het ‘Algemeen Handelsblad’ beweert de heer van Vliet teregt, dat wat in 1848 liberaal was, het niet meer is in 1870. Iets dat geen liberaal ontkennen zal, ofschoon dit betrekking heeft op de de toepassing. Het liberalisme zelf kan niet veranderen. Maar nu voegt hij er de vraag aan toe: - zijn nu ook de mannen van 1848 niet meer mannen van onzen tijd. Gelukkig wordt die vraag ontkennend beantwoord, met een beroep op Palmerston en Russell, die een blijvenden invloed op den gang van 's lands zaken gehad hebben, niettegenstaande zij welligt bezwaar zouden gehad heb-<pb n="184"/>ben, tot stand te brengen hetgeen het tegenwoordige Britsche kabinet tot stand bragt. Ik weet niet of het beroep op de genoemde Engelsche staatslieden hier op zijne plaats is. Vooreerst betwijfel ik, wat lord John Russell betreft, of hij als lid van een kabinet zwarigheid zou gemaakt hebben, om mede te werken aan hetgeen een deel der liberale partij wenschte. Men denke slechts aan de reformquaestie en het aandeel, hetwelk lord Russell in de verbetering der Engelsche kieswet gehad heeft. Maar ten andere weet ik niet, welke liberalen hier te lande hunne medewerking geweigerd hebben aan het tot stand brengen van maatregelen, door andere liberalen gewenscht. Hier zijn wij in het hart der quaestie. Hier toch treedt Thorbecke op den voorgrond. Hij wil, zoo zegt men, geene uitbreiding van het kiesregt en geen liberaal regeringsbeleid voor onze koloniën. En hij wordt gesteund door de liberalen van 1848. Dat Thorbecke en zij die met hem homogeen zijn op het oogenblik geene uitbreiding van het kiesregt verlangen, bewijst volstrekt niet, dat zij die uitbreiding in beginsel niet willen, maar alleen dat zij deze op dit oogenblik niet raadzaam achten, - eene quaestie dus over de wijze van toepassing van een liberaal beginsel. Thorbecke is een tegenstander van een liberaal koloniaal regeringsbeleid, zegt men. Zegt men - ja - maar bewijst men het ook? En hoe
denkt men dan over zijne vroegere homogeniteit met van Hoëvell, het opnemen van Uhlenbeck en later van de Putte in zijn tweede ministerie? Hoe over zijne ondersteuning aan de wetten van den heer de Waal? Hij was tegen de cultuurwet van den heer van de Putte. Zeer zeker, gelijk meer liberalen daar tegen waren, gelijk meer liberalen zich evenmin met andere inzigten van den heer van de Putte kunnen vereenigen. Is men niet meer liberaal, als men den heer van de Putte niet volgt? Nog iets. Thorbecke heeft gedurende de laatste ministeriële crisis geadviseerd, om een conservatief ministerie zamen te stellen. De heer van Vliet haalt ook dit feit aan, maar vindt daarin geene aanleiding om zich tegen Thorbecke te verklaren, op grond van hetgeen de Engelsche geschiedenis te dien opzigte geleerd heeft. Ik moet erkennen, dat ik dit advies van den heer Thorbecke in het geheel niet begrijp. Hoe gering dan ook, de liberalen hebben in 's lands vertegenwoordiging de meerderheid. Nu is het mogelijk, dat ook sommige liberalen, om toch uit die moeijelijke crisis te ko-<pb n="185"/>men, een zoogenaamd gematigd-conservatief kabinet zouden ondersteund hebben. Maar is dat eene reden, om den liberalen de teugels van het bewind uit de handen te nemen? Moesten de liberalen dan niet veeleer alle pogingen in het werk gesteld hebben, om een krachtig ministerie uit hun midden te doen optreden? En dan, wat is gematigd-conservatisme? Men kan niet eens zeggen, wat conservatisme is, tenzij juist anders te handelen, - althans zooveel mogelijk en...het is niet altijd mogelijk - dan de liberalen plegen. Een geheel verkeerd advies dus, dunkt mij, hetwelk ons heel gemakkelijk, voor jaren, onder anti-liberale régimes van allerlei kleur kon gebragt hebben. Maar ik moet er dadelijk bijzeggen, dat ik niet bekend ben met wat de heer Thorbecke eigelijk geadviseerd heeft. Ik spreek er over, zooals het gerucht luidt. Men moet precies bekend zijn met hetgeen de heer Thorbecke gezegd heeft met
het oog op de omstandigheden, om juist te kunnen oordeelen. En juist die gegevens ontbreken mij.</p>
<p>Overigens zie ik met groote voldoening de welverdiende hulde door den heer van Vliet aan Thorbecke gebragt in het artikel van het ‘Algemeen Handelsblad’ Zijn derde ministerie, onder zijne leiding, is dan ook de gewenschte oplossing van de ministerieële crisis geweest. De liberalen gelieven nu evenwel te bedenken, dat zij een liberaal kabinet behooren te ondersteunen, en, waar verschil van gevoelen over de <hi rend="i">uitvoering</hi> van een liberaal beginsel ontstaat, men daar aan beide zijden behoort toe te geven om het gemeen overleg te bevorderen.</p>
<p>En hiermede beveel ik de brochure van den heer van Vliet aan de belangstelling van het publiek aan.</p>
<p><hi rend="spat">Deventer</hi>, Januarij 1871.</p>
<p>C. <hi rend="sc">Duymaer v. Twist</hi>.</p></div>
<div type="section">
<interpGrp>
<interp type="primair" value="18710217"/>
</interpGrp>
<head rend="h4">IV. Bibliographisch Nieuws.</head>
<head>Eene statistiek zooals er weinig zijn.</head>
<p>Weinig wetenschappen zijn beurtelings zoozeer verguisd en zoozeer geprezen, zoo goed gebruikt en in zulk eene mate misbruikt als de statistiek, eene wetenschap waaraan velen zelfs den naam van wetenschap niet willen toekennen. 't Is waar: er zijn vele statistieken opgemaakt, die niets meer behelzen dan eene
<pb n="186"/>dorre onvruchtbare verzameling van cijfers, die zoo men er lang op tuurt, een potsierlijken rondedans voor onze oogen beginnen en waaruit we, hetzij niets kunnen leeren, of waarvan de cijfers al naar mate van het resultaat dat we willen verkrijgen, door ons kunnen gegroepeerd worden waaruit we, wel is waar, een schijnbaar bewijs voor deze of gene stelling kunnen putten, doch waarmede onze tegenpartij, welke die kunst van cijfergroepeering ook verstaat, al even handig het omgekeerde weet te bewijzen. Eene goede statistiek echter, die op waarheid en niets dan waarheid gegrond, met onpartijdigheid en naauwgezetheid is opgemaakt, welke niet met nuttelooze opgaven is overladen, heeft aan onze maatschappij meer dan eens uitstekende diensten bewezen, en met meer klaarheid dan menig lang betoog, feiten aan 't licht gebracht, welker kennis voor ons allen van het grootste nut is.</p>
<p>Wat wonder dan dat het schoolverbond, hier met wat meer - daar met wat minder goed gevolg, pogingen heeft aangewend om tot eene in allen deele nauwkeurige kennis te geraken van het groote kwaad - het schoolverzuim - 't welk dat verbond thans in ons land zoekt uitteroeien. Zoo er hier en daar in de dagbladen en tijdschriften mededeelingen zijn geschied van de resultaten van het onderzoek door deze en gene Afdeeling gedaan, eene welgeordende geheel wetenschappelijke statistiek van 't schoolverzuim eener geheelc provincie, hadden wij nog niet leeren kennen. In die leemte nu heeft de wakkere Utrechtsche Inspecteur Lodewijk Mulder<note n="1)" place="foot"><hi rend="i">Proeve van eene statistiek van het schoolverzuim</hi>, <hi rend="i">in de provincie Utrecht</hi>, door <hi rend="sc">Lodewijk Mulder</hi>, Inspecteur van het lager onderwijs. Utrecht. J.L. Beijers. Prijs ƒ 1. -</note> op uitstekende wijze voorzien. Zijne proeve toch, waarvan men - zoover ik weet heeft de heer Mulder, hoezeer als schrijver bekend, nog nimmer eene statistiek het licht doen zien - gerust kan zeggen: ‘coup d'essai, coup de maître,’ is eene aanwijzing voor allen, die de kwaal, welke men schoolverzuim noemt, willen leeren kennen, (het kennen leidt tot verbetering), en toont hoe men de zaak moet aanpakken.</p>
<p>Men verlieze daarbij niet uit het oog dat, zooals de heer Mulder terecht aanmerkt, zelfs deze statistiek, met hoeveel nauwgezetheid dezelve zij opgemaakt, hoe ook alle cijfers door hem
<pb n="187"/>en door twee ambtenaren van het provinciaal bestuur van statistiek zijn gecontroleerd aantoont dat ‘het bereiken van eene wiskunstige zekerheid eene hersenschim is.’ Dat er echter eene nauwkeurigheid verkregen is ‘welke zoo dicht mogelijk aan de waarheid grenst,’ daarvan geeft de verzamelaar ons de verzekering, eene verzekering welke wij gaarne willen aannemen, niet alleen omdat het de heer Mulder is die zulks zegt, maar omdat de wijze van bewerking en al hetgeen hij tot toelichting van zijn arbeid mededeelt, daarvoor tot waarborg strekt.</p>
<p>Deze statistiek toch bevat de volgende opgaven:</p>
<list>
<label>1<hi rend="sup">o</hi></label><item>De namen der gemeenten, alfabetisch gerangschikt met vermelding van het cijfer harer bevolking volgens de resultaten der laatste volkstelling.</item>
<label>2<hi rend="sup">o</hi></label><item>Het aantal der op de schoollijsten ingeschreven mannelijke en vrouwelijke leerlingen van 5-6 van 6-9 van 9-12 en van 12-14 jaar in elke gemeente afzonderlijk.</item>
<label>3<hi rend="sup">o</hi></label><item>Het totaal van de vijf- tot veertienjarige ingeschreven leerlingen.</item>
<label>4<hi rend="sup">o</hi></label><item>Het totaal van de zes- tot twaalfjarige.</item>
<label>5<hi rend="sup">o</hi></label><item>Het aantal kinderen, in de gemeente woonachtig, ingedeeld als bij 2, 3 en 4.</item>
<label>6<hi rend="sup">o</hi></label><item>De door aftrekking verkregen cijfers, die het aantal der in de gemeente woonachtige, doch niet op de schoollijsten voorkomende kinderen aangeven, en waardoor het <hi rend="i">volstrekt schoolverzuim</hi> wordt aangegeven.</item>
<label>7<hi rend="sup">o</hi></label><item>De kinderen, die op den 1<hi rend="sup">sten</hi> December 1869 niet ter school waren gekomen, welk cijfer als dat van een <hi rend="i">tijdelijk schoolverzuim</hi> vermeld is.</item>
<label>8<hi rend="sup">o</hi></label><item>De meest algemeene redenen van schoolverzuim.</item>
<label>9<hi rend="sup">o</hi></label><item>Het percentsgewijze berekend cijfer der niet schoolgaande kinderen van 6 tot 12 jaar.</item>
<label>10<hi rend="sup">o</hi></label><item>Enkele bijzonderheden, die tot de juiste beoordeeling van den bestaanden toestand kunnen bijdragen.</item></list>
<p>Eindelijk ten slotte eene ‘Recapitulatie voor de provincie.’</p>
<p>Daaruit zien wij, dat er in de provincie Utrecht een aantal van 3702 kinderen (waarvan enkelen, die privaat onderwijs genoten of nog op bewaarscholen gingen, moeten worden afgetrokken) van 6-12 jaren op het einde van 1869 geen onderwijs genoten, terwijl het procentsgewijs schoolverzuim 17.7 en het tijdelijk verzuim (afwezig op 1 Dec. 1869) 1795 kinderen
<pb n="188"/>of 10.5 percent bedroeg. Opmerkelijk is het, hoezeer het verzuim der meisjes dat der jongens overtreft. Volstrekt verzuim 1399 jongens tegen 2303 meisjes; tijdelijk verzuim 868 jongens tegen 927 meisjes. Met dat al is Utrecht eene dier provincien van ons vaderland waar het schoolverzuim nog het minst ongunstig is. Veel vindt dus het schoolverbond nog te doen. Moge het goede vruchten oogsten!</p>
<p>Ten slotte wensch ik slechts nog op te merken dat de heer Beijers voor eene keurige uitvoering gezorgd heeft.</p>
<p>D. 17 F. 1871.</p>
<p>Mr. R.C.N.</p>
<q rend="bq">DOOPSGEZINDE BIJDRAGEN, verzameld en uitgegeven door Dr. J.G. <hi rend="sc">de Hoop Scheffer</hi>, Hoogleeraar te Amsterdam. Nieuwe Serie. Leeuwarden, H. Kuipers 1870.</q>
<p>Toen de heeren Dr. D. Harting en P. Cool, leeraren te Enkhuizen en te Harlingen, in 't begin des vorigen jaars, om niet vermelde redenen, besloten hadden zich niet langer te belasten met de redactie der Doopsgezinde Bijdragen, door hen ongeveer negen jaar lang, ten vervolge van het jaarboekje door Prof. S. Muller uitgegeven, met trouwe zorg waargenomen, heeft de uitgever, de heer H. Kuipers te Leeuwarden, zich met gewenscht gevolg gewend tot den hoogleeraar de Hoop Scheffer met het verzoek om als redacteur van genoemd tijdschrift te willen optreden. Referent verblijdt zich hierover, daar hij het niet alleen betreurd zou hebben als de uitgave van een tijdschrift was gestaakt geworden, ‘hetwelk zich ten doel heeft gesteld den geest van broederlijke gemeenschap onder de Nederlandsche Doopsgezinden te voeden en te versterken door geschiedkundige mededeelingen aangaande het leven en werken van het voorgeslacht, door broederlijke samenspreking over aangelegenheden van kerkelijken aard, die op den bloei van het kerkgenootschap in eenig opzicht invloed kunnen oefenen, en door
<pb n="189"/>het verzamelen van alle zulke berichten als strekken kunnen om de onderlinge bekendheid <hi rend="i">met</hi> en be ‘langstelling <hi rend="i">in</hi> elkanders tegenwoordigen staat bij de gemeente te bevorderen,’ - maar zich ook ten volle verzekerd houdt, dat de Redactie van de Doopsgezinde Bijdragen kwalijk aan betere handen had kunnen toevertrouwd worden, dan aan die van Dr. de Hoop Scheffer, wien wel niemand veelzijdige kennis ontzeggen zal, noch ook de zoo begeerlijke gave van op eene even onderhoudende als degelijke wijze vooral historische bijzonderheden te kunnen mededeelen en toelichten, en wiens vriendschappelijke verhouding tot de meeste Doopsgezinde leeraren de verwachting rechtvaardigt, dat hem de gevraagde medewerking niet zal onthouden worden.</p>
<p>Maar hoe kan men zich <hi rend="i">nog in onze dagen</hi> verblijden over de voortgezette uitgave van een geschrift, waarvan het hoofddoel is belangstelling aan te kweeken en levendig te houden in het Doopsgezind kerkgenootschap? Heeft dat kerkgenootschap dan na het opkomen der moderne richting nog een raison d'être, of iets waardoor het zich gunstig onderscheidt? Als ref. geen oogenblik aarzelt op deze en dergelijke vragen, zelfs wel eens van Doopsgezinde lippen vernomen, een toestemmend antwoord te geven, dan meent hij, ten bewijze dat hij zulks niet doet uit blinde ingenomenheid met het kerkgenootschap waartoe hij behoort, zich gerust te mogen beroepen op den inhoud van het boek door hem aangekondigd. Bedriegt hij zich toch niet al te zeer, dan zijn vooral de bijdragen door de Heeren P. Cool, D. Lodeesen, H. Haga en S. Hoekstra Bz. geleverd, uitnemend geschikt om den lezer nader bekend te maken met het kenmerkende der Doopsgezinden hier te lande, en levendig te doen beseffen, dat hunne vereeniging nog steeds iets eigenaardig goeds en dus ook eene eigenaardige roeping heeft om dat goede te handhaven en te verbreiden.</p>
<p>Of nu echter ook alles wat in het laatst verschenen Nr. der Doopsgez. Bijdragen werd opgenomen in overeenstemming is te achten met het bepaalde doel waarmede zij worden uitgegeven, voeding namelijk en versterking van den eigenaardigen Doopsgezinden geest en aankweeking van meerdere bekendheid <hi rend="i">met</hi> en grootere belangstelling <hi rend="i">in</hi> hetgeen meer bijzonder de Doopsgezinden is? Ook deze vraag mag toestemmend beantwoord worden, al kent men aan de verschillende bijdragen, die er in
<pb n="190"/>voorkomen, niet dezelfde waarde toe. Behalve toch, dat in de rubriek <hi rend="i">Mengelingen</hi> geen enkel onderwerp ten sprake gebracht wordt, hetwelk in een tijdschrift, met het straks genoemde doel uitgegeven, misplaatst is te achten, en onder de <hi rend="i">Kerkelijke en Statistieke</hi> mededeelingen niets voorkomt, waarin de Doopsgezinde Christen geen belang zou hebben te stellen, lijdt het ook geen den minsten twijfel, of ieder, die met eenige opmerkzaamheid de onderscheidene opstellen gelezen heeft, zal moeten bekennen, dat ook <hi rend="i">de wijze waarop</hi> de onderwerpen behandeld zijn, lof verdient en geschikt mag heeten, om de belangstelling van den lezer op te wekken en levendig te houden.</p>
<p>Natuurlijk dus, dat referent, hoogelijk ingenomen als hij is met alles wat den bloei van zijn kerkgenootschap kan bevorderen, zonder evenwel blind te zijn voor het vele goede, hetwelk ook elders valt op te merken, wenscht en hoopt, dat de uitgever der Bijdragen zich zal hebben te verblijden over een goed debiet, en de bekwame redacteur (wiens opstel over onze martelaarsboeken wel niemand zal gelezen hebben zonder verlangend uit te zien naar het vervolg er van in een later Nr.), steeds bijgestaan door even bevoegde medearbeiders als hem nu terzijde stonden, door den bijval dien het tijdschrift vindt thans aan zijne bijzondere zorg toevertrouwd, krachtig zal aangemoedigd worden om op den ingeslagen weg voort te gaan. Behalve toch, dat bij sommige Doopsgezinden zijns erachtens de belangstelling ietwat begint te verflauwen in hun kerkgenootschap, omdat zij niet genoeg bekend zijn met zijne geschiedenis en met zijne eigenaardigheden, gelooft hij ook vast, dat de Doopsgezinde Broederschap, in plaats van in bloei toe te nemen, van lieverlede zal vervloeien, zonder hare roeping geheel vervuld te hebben, als de eigenaardige geest, die haar kenmerkt, niet wordt gevoed en levendig gehouden, en doelmatige pogingen om bij hare leden warme ingenomenheid met de stichting der vaderen aan te kweeken geen krachtige ondersteuning vinden.</p>
<p>Nog iets. De eerste der drie brieven over de Algemeene Doopsgezinde Societeit, opgenomen in de ter lezing aangeprezene Bijdragen, begint aldus: ‘Amice! Gij kunt u haast niet voorstellen met hoe groot een genoegen uw laatste brief door mij gelezen is. Gij verlangt eenige inlichting omtrent de onderlinge verhouding der Doopsgezinde Gemeenten hier te lande, en meer in 't bijzonder omtrent de zamenstelling en werkzaamheden van
<pb n="191"/>de Algemeene Doopsgezinde Societeit. Dat verlangen deed mij genoegen. Immers wij Doopsgezinden zijn niet gewoon aan teekenen van bijzondere opmerkzaamheid van de zijde der leden van de groote kerk, die veeleer met een zekere hooghartigheid op ons nederzien, en doorgaans weinig notitie nemen van de eigenaardige plaats, die we innemen in de vaderlandsche kerk. Gij lieden weet, o ja, dat de doop alleen aan bejaarden wordt toegediend, en dat de eed ongeoorloofd geacht wordt, en gij schrijft dit toe aan letterknechterij, zooals onlangs in de Arnhemsche Courant met de kwakers de Mennonieten nog als voorbeelden werden aangehaald, hoe men uit één volzin een beginsel weet af te leiden. Voor u zijn de Doopgezinden op godsdienstig en kerkelijk gebied een soort van dilettanten, met wie de echte kunstenaar zich weinig bemoeit, zich boven deze ver verheven achtende! Is dat gevoel van voornaamheid nog een overblijfsel van den zuurdeesem der heerschende kerk? Of vindt het zijn oorsprong in de meerderheid van het aantal leden, waarbij vergeleken het kleine kuddeke der Doopsgezinden niet in aanmerking komt? Hoe het zij, wij verbazen ons menigmaal, ja, wij ergeren ons aan de onwetendheid en volslagen onbekendheid met hetgeen ons Doopsgezinden kenmerkt, die openbaar worden zoodra een van ulieden zich over ons uitlaat. En die ergernis wordt nog grooter, als wij de nonchalance opmerken ‘waarmede we behandeld worden. Zie eens uwe katechisatieboekjes in. Indien er al melding van de Doopsgezinden gemaakt wordt, dan geschiedt dit ter loops in een adem met Baptisten, Irvingianen, Methodisten Mormonen en <hi rend="i">andere secten</hi>. Dat andere secten is karakteristiek. Waarom noemt ge ons veelal Mennonieten, niet wetende dat wij dien naam en waarom wij dien naam verwerpen, en ons Doopsgezinden noemen? Hoe menig predikant is er onder u, die een volslagen vreemdeling is in de kennis van de inrichting en het bestuur onzer Gemeenten?’</p>
<p>Daar referent zich verzekerd houdt, dat nog al te veel waarheid schuilt in deze woorden en dat zeer gebrekkige kennis onvermijdelijk leidt tot scheeve en dikwijls weinig vleiende oordeelvellingen, veroorlooft hij zich, voor hij zijn aankondiging eindigt, nog deze vraag: Zou de lezing der Doopsgezinde Bijdragen ook zijn aan te bevelen, behalve aan Doopsgezinden, vooral aan die leden van de grootere afdeelingen der Christelijke kerk, die
<pb n="192"/>bij monde of in geschriften zich wel eens plegen uit te laten over ons kerkgenootschap of over hetgeen ons onderscheidt van alle andere Christenen, tot welke godsdienstige richting of vereeniging ook behoorende?</p>
<p>D.</p>
<p>F...<hi rend="sc">a</hi>.</p></div></div>
<div type="chapter">
<interpGrp>
<interp type="primair" value="bemm006"/>
<interp type="primair" value="18710329"/>
<interp type="primair" value="ham_004"/>
<interp type="primair" value="nieu074"/>
<interp type="primair" value="hoek003"/>
<interp type="secundair" value="koet003"/>
<interp type="secundair" value="toor008"/>
<interp type="secundair" value="douw010"/>
<interp type="secundair" value="grie018"/>
<interp type="secundair" value="cate005"/>
<interp type="secundair" value="eyk_002"/>
<interp type="secundair" value="kalf008"/>
</interpGrp>
<pb n="193"/>
<head rend="h3">Binnenlandsche letterkunde. Bibliographie.</head>
<interpGrp>
<interp type="primair" value="18710100"/>
</interpGrp>
<head rend="h4">I. Fraaie Letteren.</head>
<head>Vertaalde romans.</head>
<q rend="bq">N<hi rend="sup">o</hi>. 1. De Kinderen van Kapitein Grant. Naar het fransch van Jules Verne. Leyden, de Breuk en Smits. 1868. 3 Dln. gr. 8<hi rend="sup">o</hi>.
<lb/>N<hi rend="sup">o</hi>. 2. De Nieuwe Landheer. Hongaarsche toestanden geschetst door Maurice Jókai. Naar de Engelsche vertaling van Arthur S. Patterson door Adolphine. Zutphen, A.E.C. van Someren. 1869. 2 Dln. gr. 8<hi rend="sup">o</hi>.
<lb/>N<hi rend="sup">o</hi>. 3. Plicht en Roeping. Een verhaal van Marie Giese. (Uit het Hoogd.) Haarlem, de Erven Loosjes, (zonder jaartal) Een Dl. gr. 8<hi rend="sup">o</hi>.
<lb/>N<hi rend="sup">o</hi>. 4. Abu Telfan of De Man van het Maangebergte. Naar het Hoogduitsch van Wilh. Raabe (Jac. Corvinus). Door den vertaler van <hi rend="i">Die Leute aus dem Walde</hi> en <hi rend="i">Der Regenbogen</hi> van den zelfden schrijver. Gouda, G.B. van Goor Zonen. 2 Dln. gr. 8<hi rend="sup">o</hi>.</q>
<p>N<hi rend="sup">o</hi>. 1. Lord Glenarvan, een Schotsch pair, heeft een snelzeilend stoomjacht laten bouwen, waarmede hij een proeftocht doet eenige mijlen buiten de golf van de Clyde. Reeds op weg naar huis vangt de bemanning een haai, vindt in het binnenste van dezen verslindenden zeewolf eene flesch, en als de inhoud onderzocht is blijkt het dat deze door schipbreukelingen in zee is geworpen. De flesch bevat nl. een in 't Engelsch, Fransch en Duitsch geschreven drievoudig document, waarvan verschillende woorden zijn uitgewischt maar waaruit toch duidelijk is op te maken, dat het afkomstig is van Kapitein Grant, die in 1861 op de <hi rend="i">Britannia</hi> te Glasgow zich heeft ingescheept en van wien men sedert niets vernam. Het document is gedagteekend 7 Juni 1862 en wordt in 1864 gevonden. De edele Lord geeft terstond kennis van zijne vondst aan het Gouvernement en door middel der dagbladen aan het publiek. Het eerste is te vergeefs, maar niet het laatste. ‘De kinderen van Kapitein Grant’ melden zich aan: het zijn weezen die van moeder beroofd, het verlies van hun vader betreuren. Dit brengt Mevr. Glenarvan op den inval den verlorene
<pb n="194"/>te gaan opzoeken, en haar romantisch denkbeeld komt tot uitvoering. Het snelzeilende pleziervaartuig wordt hiertoe ingericht; - aan geld ontbreekt het den Schotschen edelman volstrekt niet! - en de <hi rend="i">Duncan</hi> steekt in zee, koers zettende naar de 37<hi rend="sup">o</hi> 11<hi rend="sup">1</hi> Zuider breedte, de plek, waar de flesch aan de golven werd toevertrouwd en waar de Kapitein met twee matrozen moet zijn.....als hij nog leeft. Maar op welke lengte?....Dit is eene niet op te lossen vraag. Toevallig vergist zich de secretaris van het Aardrijkskundig Genootschap te Parijs, de heer Paganel in het schip, waarmede hij naar Indië wilde vertrekken, en komt op de <hi rend="i">Duncan</hi> in plaats van op de <hi rend="i">Scotia</hi> terecht. Deze verzinning is echter eene aanwinst voor de romantische zwervers: de geleerde aardrijkskundige is bij het zoeken van de schipbreukelingen van het grootste nut en na zijn onderzoek van het document stevent men regelrecht naar Patagonië.</p>
<p>De merkwaardigheden nu van deze en vervolgens van Z. Amerika naar Australië en Nieuw Zeeland voortgezette reis, met de expeditiës te land door pampa's en wildernissen, over bergen en door dalen maken den inhoud uit van dit boek in drie deelen. Avontuurlijk is de hoogste mate, is het te gelijk leerzaam, daar de genoemde geograaf een levend aardrijkskundig woordenboek is, die van alles en nog wat weet van iedere plaats waar men in persoon of in gesprek met elkander komt. Deze door het geheele werk verspreide geographische en geschiedkundige bijzonderheden vergoeden eenigermate het al te onwaarschijnlijke niet alleen van de reis zelve, maar ook en vooral van de onbeschrijflijke moeiten en gevaren, die te boven gekomen worden door het vaak roekeloos zich wagende reisgezelschap. De herhaalde uitreddingen die hier beschreven worden zijn van dien aard dat een Cooper of Aymar over de vinding zich niet zouden hebben te schamen. Potsierlijk soms, recht prettig altijd, omdat men al lezende belang heeft leeren stellen in het gezelschap en natuurlijk begeerig wordt naar de ontknooping, d.i. naar het vinden van Kapitein Grant. Of dit al of niet gelukt, meld ik niet, om een groot deel van het genot der lectuur niet te bederven; maar ik weid ook niet verder over dit vreemdsoortig letterkundig product uit, omdat het van zelf op de questie zou brengen, of de romanvorm, en wel de avontuurlijke-romanvorm geschikt is tot mededeeling van geographische kennis? Eene questie dus, of de geographische roman als een nieuw genre mag ingevoerd worden? Werd dit - wat ik geheel in 't midden laat - toestemmend beant-<pb n="195"/>woord, omdat alle genres goed zijn behalve het vervelende, dan kan ik gerust de verzekering geven, dat men aan verveling niet denkt zoolang men met deze met de liefderijkste bedoelingen op reis getrokken zwervelingen en hun curieusen Franschen geograaf in gezelschap is.</p>
<p>No. 2. ‘Maurice Jókai’ - zegt het Voorbericht voor dezen Roman - ‘is een der populairste en vruchtbaarste der thans levende prozaschrijvers van Hongarije.’ Ik kan 't mij best begrijpen. Wie zoo los schrijft en zoo in den geest zijner eigen natie, moet wel ‘populair’ zijn, en wie zulke vrije grepen in het groote aantal conventioneele karakters en toestanden als de romanwereld aanbiedt durft doen, als hij, moet wel een ‘vruchtbare’ schrijver worden, vooral als het hem niet aan geest ontbreekt, d.w.z. als hij geestige invallen heeft en vernuftig van de recepten om een roman samen te stellen weet gebruik te maken. Ik weet niet of de auteur zelf op den titel van deze zijne pennevrucht dat ‘Hongaarsche toestanden geschetst’ heeft geplaatst, waarmede die van de hier aangekondigde vertaling der Engelsche vertaling prijkt. Ik denk het niet, om de eenvoudige reden, dat het volstrekt zijne bedoeling niet schijnt geweest te zijn, ‘toestanden’, voor zoo ver die algemeen zijn of door velen gedeeld worden, te schetsen. Die toestanden zijn ook tegenwoordig heel anders dan in 1849. Hij teekent slechts het zeer bijzondere geval van een Duitschen Oostenrijker, een oud militair, die in Hongarije na het einde der campagne van 1849 landeigenaar wordt, met het niet minder particuliere van zijne verhouding tot een echten Hongaar van den ouden stempel, zijn buurman. Omdat het verhaal uit dien tijd en uit dat land is, spreekt het van zelf, dat het in den geest dier dagen en overeenkomstig de zeden en gewoonten der verschillende onderdanen van het toenmalige Keizerrijk Oostenrijk moet zijn. Hoe men daar toen dacht en deed kan men er zeker tot op zekere hoogte uit leeren; maar dit kan men van iederen roman zeggen, die eenigszins realistisch ontleend is aan het dagelijksche leven van eenig land op een gegeven oogenblik. Men late zich dus niet door den titel op een denkbeeld brengen, dat hier niet
verwezenlijkt wordt. <hi rend="i">De Nieuwe Landheer</hi> van Jókai is volstrekt geen tendenz-roman. Hij neemt een paar zeer heterogeene familiën, van verschillende nationaliteit zelfs, uit zijne landgenooten, plaatst die naast elkander en laat nu uit dit toevallig naast elkander wonen een roman zich ontspinnen, die eindigt met - eene ontknooping, welke ik natuur-<pb n="196"/>lijk hier niet mededeel. Hij vertelt zeer onderhoudend; hij maakt zeer gevat gebruik van het verschil tusschen den Duitscher en den Hongaar; hij laat zeer aardig doorschemeren hoe men voor 20 jaar dacht en een vrijzinnig mensch nog denken moet over de Oostenrijksche bureaucratie; hij geeft in 't kort een zeer onderhoudend verhaal en zegt niets, waarom mama de lectuur aan hare dochters verbieden zou. Hoog vliegt hij echter niet en diep gaat hij evenmin.....maar wie heeft ook het recht van ieder romanschrijver karakterstudie, hooge poëtische vlucht en diepzinnige opvatting van deze of gene levensquestie te eischen? Adolphine kon mij wel eens ter verantwoording roepen, als ik het werk niet genoeg prees, waaraan zij zooveel tijd en vlijt heeft besteed, om het NB! uit het Engelsch in goed Hollandsch over te brengen, en de uitgevers mij van te hooge eischen kunnen beschuldigen, als ik van een Jókai wilde vergen wat alleen de meesters in het vak of, beter gezegd, de geniën geven kunnen. Ik verzeker daarom plechtig, dat ik niets tegen dezen roman heb en overtuigd ben, dat hij in alle leesgezelschappen, die romans ter lezing rond laten gaan, gerust kan aangenomen worden en vele lezers zal aantreffen, die hem ‘heel mooi’ vinden. Wat wil men meer?</p>
<p>Wij gaan daarom over tot</p>
<p>N<hi rend="sup">o</hi>. 3, dat blijkens zijn titel ‘<hi rend="i">Plicht en Roeping</hi>’ wel eene strekking moet hebben, maar welke die is, is niet duidelijk.</p>
<p>In een der hoofdpersonen van dezen kleinen Roman, eigenlijk eene Novelle, schildert de schrijfster hoe de roeping tot de kunst sterker is, dan wat in de prille jeugd als plicht voorgesteld en ingescherpt werd; in dit geval, waar die plicht voorgeschreven werd door Hernhuttersche opvoeders, is hij moeijelijk overeen te brengen met hetgeen eene minder bekrompen opvatting den jongen mensch oplegt. Lenore althans blijft rein en goed in weerwil harer loopbaan als opera-, later als concertzangeres. In den anderen hoofdpersoon - het verhaal heeft er maar twee - moet de plicht het onderspit delven in den strijd met de liefde, die wel wat hartstochtelijk voor een Hernhutter, maar toch zoo echt menschelijk is, dat men deze hare overwinning best begrijpen kan. Wat wil de schrijfster nu aantoonen met haar in beeld gebrachten strijd tusschen roeping en plicht? Ik herhaal: 't is niet duidelijk; en zij zou zulke vragen (ook, of zij zelve de roeping der kunst alleen opvolgt dan wel de kunst gebruikt als middel om een zedelijk idee aanschouwelijk te ma-<pb n="197"/>ken?) niet uitgelokt hebben, als zij eenvoudig dien omschrijvenden of beschrijvende titel weggelaten had. Heette het boek ‘Lenore en Stephaan’ of ‘Lenore’ alleen, geen mensch zou naar de strekking gevraagd of gezocht hebben en Marie Gieses ‘verhaal’ onverdeeld met genoegen lezen. Alleen het begin is wel wat heel Hernhuttersch, maar als men verder leest wordt de toon beter en de belangstelling klimt, ja, wordt gaande gehouden tot aan het einde. Dat einde zal zeker menigeen verrassen en spijten ook: want noemde ik het boek eene Novelle, het is juist omdat het slechts eene episode bevat van het leven van hem, Stephaan, wien de S. hier als die episode beschrijvende voorstelt. Dat hij niet ondergegaan is in zijne smart, blijkt uit het vermogen dat hij nog bezit om aan anderen mede te deelen wat hij zoo smartelijk ondervond; maar hoe gaarne zou men òf eene andere ontknooping
die minder droevig was, en minder poëtisch misschien zou geweest zijn, gehad hebben, òf eene voortzetting, eene verdere ontwikkeling der loopbaan van de kunstenares en den Hernhutterschen Dominé, die zeker tot belangrijke gebeurtenissen en piquante toestanden overvloedig stof zou hebben opgeleverd....Maar de S. heeft het nu zoo gewild als zij het gaf, en wij hebben alleen aan te kondigen wat wij vinden. Zeker is er poëzie in dit verhaal, zeker is het voor velen zeer aangename lectuur, en vertaler zoowel als HH. uitgevers, die zich goed van hunne taak hebben gekweten, mogen wel de voldoening smaken dat <hi rend="i">Plicht en Roeping</hi> veel gelezen wordt! Dit wenschen wij hun toe! Of</p>
<p>N<hi rend="sup">o</hi>. 4 aangename lectuur mag genoemd worden hangt geheel van den smaak af, en als ik op den mijne mag afgaan, zal menigeen met meer genot zich eenigen tijd met <hi rend="i">Plicht en Roeping</hi> bezig houden dan met dit product van Raabe of Corvinus. Mij wil zijne manier van schrijven maar half bevallen en het minder gunstige oordeel, dat ik over zijne <hi rend="i">Kinderen des Wouds</hi> voorheen in de Tijdspiegel heb geveld, is niet gewijzigd sedert ik kennis maakte met deze zijne vreemde pennevrucht met haar vreemden titel. De manier om alles anders te willen zeggen, dan een gewoon mensch, en zich onophoudelijk van figuurlijke spreekwijzen, hoe gezochter hoe mooijer, te bedienen, is in dit boek schier tot eene manie geworden, en het ‘geef ons natuur en waarheid weer!’ kwam mij telkens in de gedachte onder het doorworstelen van al die opgeschroefde praatjes, die hier den ten tooneele gevoerde personen in den mond worden gelegd. Zegt
<pb n="198"/>de schrijver zelf, dat dit werk geen Roman is, maar ‘heel iets anders,’ wat hij op eene andere plaats noemt ‘het verhaal der zeer waarachtige gebeurtenissen,’ waarvan hij ‘zich ten taak’ heeft gesteld ‘een geheel te maken,’ hij is n.o.i. te kort gekomen in het maken van ‘een geheel.’ Hij geeft nl. eene episode uit het leven van een Duitschen student, die van de Academie weggejaagd, een zwerveling wordt in Europa en Afrika, totdat hij ‘in de schaduw van den Dschebel al Komri te Abu Telfan in Tumurkieland’ als slaaf verkocht wordt en eerst na een tijdvak van 11 jaren in zijn dorp terug keert. Niet uit dien zwerftijd of uit de dagen zijner slavernij is de grondstof voor het ‘verhaal’ genomen, maar uit den tijd na zijne wederkomst, en het doel van Corvinus was zeker bij den aanvang, een man te teekenen die, na zulk eene avontuurlijke levenservaring in den vreemde opgedaan te hebben, in een doedeenvoudig Duitsch dorp, onder doodeenvoudige Duitsche menschen, vreemd zich moet gevoelen, vreemd beoordeeld wordt en ontzaglijk veel moeite heeft om zich weder thuis te vinden, nog meer om als een gewoon mensch eene betrekking te bekleeden hem vreemd geworden in de alledaagsche Europeesche maatschappij. Zulk een man plaatst hij dan ook wel zijnen lezers voor de oogen, maar zijne fantasie belet hem den zwerveling met menschen van vleesch en bloed in aanraking of in botsing te brengen; hij groepeert om hem heen òf conventioncele roman-figuren òf denkbeeldige wezens van eigen vinding, en laat al die <hi rend="i">dramatis personae</hi> spreken en handelen, zooals niemand spreekt en niemand handelt. Wie dus in zulke fantasmagoriën hehagen heeft en in zulk eene denkbeeldige wereld gaarne voor oogenblikken zich verplaatst, hij neme het boek ter hand en vermake er zich mee! Ik was blij dat ik mijne taak als referent af had en aan het einde der lectuur was,
zelfs nu nog eens teleurgesteld omdat ik mij had laten verleiden tot de meening, dat er nog een bevredigend slot zou komen. Maar ook dit was het geval niet. Even abrupt als de man uit het Maangebergte op de eerste bladzijde uit de lucht valt, even plotseling verdwijnt hij op de laatste van het tooneel. Het boek liet dan ook bij mij geen anderen indruk achter, dan dat Raabe vreemde boeken kan schrijven, met vreemde titels, vreemde spreekwijzen, vreemde vernuftslagen en vreemde denkbeelden. Schoons en goeds is natuurlijk ook wel hier en daar te vinden; van een schrijver als hij spreekt dit van zelf; kwaad zal nie-<pb n="199"/>mand er uit leeren; en Vertaler en Uitgever zullen genoeg exemplaren van dit boek in allerlei leergezelschappen verspreid zien, om satisfactie te hebben van hun werk. Ik hoop maar niet, dat zij het mij kwalijk zullen nemen, dat ik niet gunstiger oordeelde over een geschrift van zulk een beroemden Duitschen Romanschrijver! Ik kon echter niet anders dan afgaan op mijn eigen oordeel en eigen smaak, en daarom zet ik hier als van ouds mijn naam onder, dan weet ieder waaraan hij zich te houden heeft.</p>
<p><hi rend="spat">Kampen</hi>, Jan. 1871.</p>
<p>J. <hi rend="sc">Hoek</hi>.</p>
<div type="section">
<interpGrp>
<interp type="primair" value="18710329"/>
</interpGrp>
<head rend="h4">II. Godgeleerdheid en Kerkrecht.</head>
<q rend="bq">DE GELIJKENISSEN VAN DEN ZALIGMAKER, door C.E. <hi rend="sc">van Koetsveld</hi>. Nieuwe uitgave. Schoonhoven, S.E. van Nooten. 1869.</q>
<p>Dat het geenszins de bedoeling van den steller dezer regelen zijn kan, om hier eene breedvoerige beoordeeling te geven van het boek, welks titel boven is afgeschreven, valt aanstonds ieder in het oog desgenen, die van den omvang van van Koetsvelds arbeid kennis heeft genomen, en tevens vertrouwd is met den aard van het tijdschrift, waarin dergelijke beoordeeling zoude moeten worden geplaatst. Bovendien, wij hebben hier te doen met een tweeden druk, met eene nieuwe, goedkoope uitgave, die de oorspronkelijke in betrekkelijk korten tijd gevolgd is. Reden genoeg om mij te bepalen tot eene eenvoudige aankondiging van het werk, waaraan alleen de mededeeling van enkele indrukken, welke de aandachtige lezing en herlezing daarvan achterliet, zal worden toegevoegd.</p>
<p>Aan de eigenlijk gezegde behandeling der gelijkenissen van Jezus gaat eene algemeene inleiding vooraf, waarin achtereenvolgens over den geschiedkundigen oorsprong van het parabolisch onderwijs, over naam en vorm, oogmerk en hoofdinhoud, en eindelijk over de eerste grondslagen voor de verklaring der gelijkenissen gehandeld wordt. De gelijkenissen zelve worden door van Koetsveld in twee deelen gesplitst. In de eerste geeft hij: ‘<hi rend="i">de Gelijkenissen van het Godsrijk</hi>’; in het tweede: ‘<hi rend="i">het Evangelie in gelijkenissen</hi>.’ Eene beschouwing van ‘<hi rend="i">het ééne noodige</hi>’ volgens de beelden van ‘<hi rend="i">den schat in den akker</hi> en <hi rend="i">de Parel</hi>’ leidt deze beide seriën nog nader in, terwijl eene andere van ‘<hi rend="i">het ééne Blijvende</hi>’ (naar <hi rend="i">Rots en Zand</hi>, <hi rend="i">schat in den Hemel</hi>, <hi rend="i">voorraadkamer van den huisvader</hi>) haar besluit.</p>
<pb n="200"/>
<p>Wij komen tot de eerste serie, waartoe van Koetsveld die gelijkenissen brengt, welke als de <hi rend="i">historische</hi> uitdrukking van het Christendom kunnen worden beschouwd. In eene eerste onderafdeeling bepaalt hij ons bij verschillende ‘<hi rend="i">Algemeene beelden des Koningrijks:’ de Zaaijer</hi>, <hi rend="i">het opschietend zaad</hi>, <hi rend="i">het Mosterdzaad</hi>, <hi rend="i">het Onkruid des akkers</hi>, <hi rend="i">het Zuurdeeg</hi>, <hi rend="i">het Vischnet;</hi> in eene tweede stelt hij ons het Koningrijk der hemelen voor ‘<hi rend="i">in zijne eerste vestiging en strijd</hi>’ naar aanleiding van de parabelen, door hem genoemd: <hi rend="i">het verdeelde Koningrijk</hi>, <hi rend="i">het Huis des sterken</hi>, <hi rend="i">de Teekenen des Hemels</hi>, <hi rend="i">de Bruiloftskinderen</hi>, <hi rend="i">het Gelapte kleed en de Wijnzakken</hi>, <hi rend="i">de Eigenzinnige Kinderen</hi>, <hi rend="i">het Brood der kinderen</hi>, <hi rend="i">de Booze Landlieden</hi>, <hi rend="i">het Gastmaal</hi>, <hi rend="i">de koninklijke Bruiloft</hi>, <hi rend="i">de Gast zonder Bruiloftskleed</hi>, <hi rend="i">de Hen en hare Kiekens de Arenden op het slagveld;</hi> de laatste onderafdeeling eindelijk schetst het Koningrijk der hemelen ‘<hi rend="i">in zijne inwendige huishouding en voltooijing</hi>’ (<hi rend="i">een groote Oogst en weinig Arbeiders</hi>, <hi rend="i">Ploegen zonder omzien</hi>, <hi rend="i">het Licht op den kandelaar</hi>, <hi rend="i">de Stad op een Berg</hi>, <hi rend="i">de Torenbouw</hi>, <hi rend="i">de Oorlog</hi>, <hi rend="i">het bedorven Zout</hi>, <hi rend="i">de Arbeiders in den Wijngaard</hi>, <hi rend="i">de wakende Dienstknechten</hi>, <hi rend="i">de Getrouwe en Ontrouwe Huisbezorger</hi>, <hi rend="i">de kundige en onwetende Dienstknecht</hi>, <hi rend="i">de Dief in den nacht</hi>, <hi rend="i">de uitbottende Vijgenboom</hi>, <hi rend="i">de Wijze en Dwaze Maagden</hi>,
<hi rend="i">de gesloten Deur</hi>, <hi rend="i">de Talenten</hi>, <hi rend="i">de Ponden</hi>, <hi rend="i">Herder en Koning</hi>.) De schrijver heeft volgens zijne eigene woorden in deze beschouwing achtereenvolgens willen spreken over: ‘Christus en de Wereld,’ ‘Christus tegenover zijn volk’ en ‘Christus in het midden der zijnen’</p>
<p>En thans de tweede serie, waarin meer uitsluitend het <hi rend="i">dogmatisch-ethisch</hi> karakter van het Christendom op den voorgrond treedt. Hierbij gaat de schrijver uit van die gelijkenissen, waarin van ‘<hi rend="i">Zonde en Genade</hi>’ sprake is <hi rend="i">(de twee wegen</hi>, <hi rend="i">de Rijke Dwaas</hi>, <hi rend="i">de Rijke man en de Arme Lazarus</hi>, <hi rend="i">de Bezetene</hi>, <hi rend="i">de Onvruchtbare Vijgeboom</hi>, <hi rend="i">het Verloren Schaap</hi>, <hi rend="i">de Verloren Penning</hi>, <hi rend="i">de Verloren Zoon</hi>, <hi rend="i">de Twee Ongelijke Broeders;)</hi> bepaalt ons daarna bij een anderen groep, waarin meer opzettelijk over ‘<hi rend="i">Christus en de Zijnen</hi>’ wordt gehandeld <hi rend="i">(de Tolvrije Koningszoon</hi>, <hi rend="i">de Goede Herder</hi>, <hi rend="i">de Deur der Schapen</hi>, <hi rend="i">de Ware Wijnstok</hi>, <hi rend="i">het Licht der Wereld</hi>, <hi rend="i">het Brood des Levens</hi>, <hi rend="i">de Weg</hi>, <hi rend="i">de Medicijnmeester</hi>, <hi rend="i">het Tarwegraan</hi>, <hi rend="i">de Moedervreugd</hi>, <hi rend="i">de Twee Schuldenaars</hi>, <hi rend="i">de Knecht</hi>, <hi rend="i">die van den Akker komt</hi>,
<pb n="201"/><hi rend="i">een Juk</hi>, <hi rend="i">een Last</hi>, <hi rend="i">en een Kruis;)</hi> spreekt voorts over die beelden, die de schildering van ‘<hi rend="i">het Christelijk Leven</hi>’ ten doel hebben (<hi rend="i">de Onzichtbare Wind</hi>, <hi rend="i">de Lampe des Lichaams</hi>, <hi rend="i">de Boom en Zijne Vruchten</hi>, <hi rend="i">de Barmhartige Samaritaan</hi>, <hi rend="i">de Onregtvaardige Rentmeester</hi>, <hi rend="i">de Kemel voor het Oog eener Naald</hi>, <hi rend="i">de Voorzigtige Gast en de Wijze Gastheer</hi>, <hi rend="i">de Onbarmhartige Dienstknecht</hi>, <hi rend="i">de Tempelgang</hi>, <hi rend="i">de Gang naar den Regter</hi>, <hi rend="i">de Blinde Leidsman</hi>, <hi rend="i">de Splinter en de Balk</hi>, <hi rend="i">Paarlen voor de Zwijnen</hi>, <hi rend="i">Twee Heeren</hi>, <hi rend="i">de Omziende Ploeger;)</hi> en besluit met eene beschouwing van ‘<hi rend="i">het Gebed</hi>’ naar aanleiding van: <hi rend="i">het Hongerige Kind</hi>, <hi rend="i">de Smeekende Vriend</hi>, <hi rend="i">de Regter en de Weduwe</hi>, <hi rend="i">de Farizeën en de Tollenaar</hi>.</p>
<p>De narede, aan het geheel toegevoegd, bevat nog eenige nadere beschouwingen over Jezus' parabolisch onderwijs in het algemeen, en voorts zoowel over Navolgers als Uitleggers daarvan.</p>
<p>Heb ik hiermede den catalogus afgeschreven van deze rijke beelden-galerij, zoo rust nu nog op mij de verplichting, om enkele indrukken mede te deelen, die de opmerkzame beschouwing van deze op mij heeft gemaakt.</p>
<p>Ik begin met de verklaring, die zeker reeds door velen vóór mij is afgelegd, dat de verschijning van van Koetsvelds <hi rend="i">Gelijkenissen</hi> in deze nieuwe editie eene weldaad is; waarvoor men schrijver en uitgever niet genoeg dankbaar wezen kan. Daardoor toch wordt de aankoop van een werk gemakkelijker gemaakt, dat men niet enkel lezen en bestudeeren, maar dat men bezitten wil, omdat men het weet, zoodoende een schat in eigendom te hebben, die op den duur slechts onmisbaarder, slecht dierbaarder blijken kan. Van Koetsvelds verklaring der gelijkenissen van Jezus werd ons de rijke lijst, die in het vervolg bij de geheel eenige schilderij <hi rend="i">behoort</hi>.</p>
<p>Dr. van Koetsveld heeft zich bij zijn arbeid een tweeledig doel voor oogen gesteld. Hij wilde wetenschappelijk, doch tevens populair zijn. Hij wilde schrijven voor geleerden, maar niet minder voor de gemeente. Hierin is hij over het algemeen hoogst gelukkig geslaagd. De theoloog van professie vindt in zijn arbeid een volledig handboek, dat hem omtrent geene kritische, exegetische, antiquarische of historische kwestie, die op de gelijkenissen van Jezus betrekking heeft, verlegen laat; de leek zal dien arbeid nooit uit de hand leggen, zonder dat wat hem vroeger in het parabolisch onderwijs van den Heer duister af-<pb n="202"/>raadselachtig bleef, hem thans op bevattelijke, meestal boeiende wijze is opgehelderd en verklaard, zonder dat zijn oog voor wenken, daarin vervat, en voor lessen, daaruit af te leiden, geopend werd, welke hij vroeger nooit had ontdekt. Dat tot het verkrijgen van een dergelijk resultaat zoowel de veelomvattende geleerdheid als de rijke belezenheid, zoowel de scherpe blik als het stalen geduld, zoowel de rijpe levenservaring als de zeldzame menschenkennis van den auteur vereischt werden, behoeft geen opzettelijk betoog.</p>
<p>Heeft de behandeling van iedere gelijkenis in het bijzonder zooveel, dat haar aanbeveelt en boven mijn lof verre is verheven, ook de indeeling der omvangrijke stof verdient hooge bewondering. Zij is even oorspronkelijk als juist. - Moge zij aan sommigen bij den eersten opslag misschien eenigszins vreemd toeschijnen, men zal bij voortgezette studie moeten erkennen, dat zij hare rechtvaardiging in zich zelve ten volle met zich draagt. Alleen tegen het brengen van <hi rend="i">de Twee ongelijke Broeders</hi> onder het hoofdstuk ‘<hi rend="i">Genade</hi>’ had ik bepaald bezwaar, terwijl ik ook het beeld der <hi rend="i">Moedervreugd</hi> meer op de jongeren, dan op Jezus zelf van toepassing acht,</p>
<p>Ik wijs op eene nieuwe verdienste van het boek, namelijk op de zeldzame voliedigheid, die dit heeft erlangd door de ruime beteekenis, welke de schrijver aan het woord <hi rend="i">gelijkenis</hi> hecht. Niet enkel toch worden wij hier bij de eigenlijk gezegde gelijkenis (<hi rend="i">de Zaaier</hi> b.v.) bepaald; neen, zoowel de parabel in den trant van het zedelijk verhaal <hi rend="i">(de Verloren Zoon,)</hi> als de eenvoudige vergelijking <hi rend="i">(het Licht der Wereld)</hi> en hare uitbreiding, de allegorie <hi rend="i">(de Goede Herder,)</hi> vinden hier plaats; ook spreuk <hi rend="i">(Kleed en Wijnzakken)</hi> en hyperbool <hi rend="i">(Splinter en Balk)</hi> worden niet gemist. Het is daardoor op een aantal van niet minder dan omstreeks 90 beelden, dat onze blikken achtereenvolgens door van Koetsveld worden gericht.</p>
<p>Eindelijk nog iets. Hooge waardeering verdient het streven van den auteur, om bij zijne verklaring der gelijkenissen nimmer aan vernuft of verbeelding den vrijen teugel te vieren, maar om steeds uitsluitend te rade te gaan met het verband van den tekst, waar de parabolische voorstelling wordt aangetroffen, met den tijd, waarin, met de omstandigheden, waaronder deze voorgedragen werd. Hierdoor is misschien veel schoons en schitterends, wat hij anders had kunnen geven, door den bekenden anthropoloog teruggehouden, maar heeft zijn werk slechts
<pb n="203"/>aan innerlijke waarheid kunnen winnen. Dat intusschen ook die waarheid boeien en verrassen kan, bewijst de behandeling der gelijkenis van <hi rend="i">den Onregtvaardigen Rentmeester</hi> op overtuigende wijze.</p>
<p>Ik heb tot dusverre bijna uitsluitend mijne sympathie voor den arbeid des heeren van Koetsveld mogen uitdrukken, het is duidelijk, dat dergelijke uitgebreide arbeid hier en daar ook aanleiding geven moest tot enkele bedenkingen, of verschil van gevoelen tusschen schrijver en recensent heeft uitgelokt. Zal ik echter die bedenkingen thans in het breede gaan uitmeten en mijne opvattingen, waar zij met die van den heer van Koetsveld niet in overeenstemming zijn, opzettelijk gaan adstrueeren? Het zoude mij niet moeielijk vallen. Ik zoude daartoe, onder meer, hebben te spreken zoowel van zekere kleingeestige ijdelheid in den auteur, die hem b.v. verleiden kon, om aan zijne lezers de mededeeling niet te onthouden, dat hij een mosterdstengel (I, 66) en eene aar van dolle tarwe (I, 79) op zijne schrijftafel nevens zich heeft liggen, waar hij schrijft over <hi rend="i">het Mosterdzaad</hi> en <hi rend="i">het onkruid des akkers</hi> - als van zijne uitvoerigheid, die hem wel eens verleidt tot te ver gedreven, minutieuse uitpluizing (zie o.a. <hi rend="i">de Smeekende Vriend</hi>); zoowel van de oppervlakkige wijze, waarop hij van de Tubingsche kwestie (zie vooral II, 137) en het Johanneïsche vraagstuk zich afmaakt - als van de inconsequenties, tot welke ook hem zijn theologisch standpunt met noodzakelijkheid brengt. Ik zoude daartoe b.v. met hem in discussie moeten treden zoowel over de gelijkenis van <hi rend="i">den Rijken Man en den Armen Lazarus</hi>, waarin ik hierom inzonderheid de vraag, die aan het boek Job ten grondslag ligt, niet behandeld acht, omdat de rijke nog een bode met de vermaning ‘<hi rend="i">tot bekeering</hi>’ aan zijne broeders zenden wil - als over het beeld van <hi rend="i">den Gang naar den Regter</hi>, waarin ik die hoogere beteekenis, die van Koetsveld er in ziet maar niet vinden kan.</p>
<p>Doch deze allen houd ik terug. Waar zooveel licht tegen die enkele schaduwen overstaat, vergeeft en vergeet men zoo gaarne de laatsten ter wille van het eerste. Hare uitvoerige behandeling mocht schijnbaar iets te kort doen aan onze hooge ingenomenheid met van Koetsvelds doorwrocht werk en aan onze oprechte erkentelijkheid jegens den auteur, die daarmede de theologische letterkunde op zoo uitnemende wijze heeft verrijkt.</p>
<p>C.J. <hi rend="sc">van Bemmel Suijck</hi>.</p>
<pb n="204"/>
<q rend="bq">A. <hi rend="sc">van Toorenenbergen</hi>, Synodale wetsovertreding door de Synode van 1870 bestendigd. Amsterdam, Höveker en Zoon.
<lb/>J. <hi rend="sc">Douwes</hi>, Open brief aan A. van Toorenenbergen over Synodale wetsovertreding. Groningen, J.B. Wolters.
<lb/>A. <hi rend="sc">van Toorenenbergen</hi>, De Synode van 1870 en Art. 62 van het Algemeen Reglement der Hervormde kerk. Groningen, P Noordhoff.
<lb/>Dr. T.J.v. <hi rend="sc">Griethuysen</hi>, De verhouding van de Synode der Ned. Herv. kerk tot de Provinciale kerkbesturen in wetgeving naar de reglementen en de geschiedenis. Utrecht, J.G. Broese.</q>
<p>Het zal velen onzer lezers bekend zijn, waarover de in bovengenoemde geschriften gevoerde strijd loopt. Het geldt de verklaring van art. 62 van het Alg. Reglement voor de Ned. Herv. kerk, dat dus luidt:
<q rend="bq">‘Zij [de Synode] arresteert de reglementen, die voor de geheele Hervormde Kerk verbindende zijn. Elk reglement, door haar voorloopig aangenomen, wordt gezonden aan de provinciale kerkbesturen om er hunne consideratiën op in te winnen. Van deze neemt zij kennis en maakt zij naar eigen oordeel gebruik, om daarna het reglement, met de veranderingen er in gemaakt, andermaal aan de provinciale kerkbesturen te zenden, die er dan hunne stem over uitbrengen. Wanneer de volstrekte meerderheid dier kerkbesturen zich voor het aannemen van het reglement verklaart, wordt het, als finaal aangenomen, door de Algemeene Synodale Commissie uitgevaardigd.
<lb/>Met veranderingen in de bestaande reglementen wordt evenzoo gehandeld.’</q></p>
<p>Door de redactie van dit Tijdschrift uitgenoodigd om de bovengenoemde brochures te beoordeelen, zij het ons vergund dat zóó te doen, dat wij tevens de geheele kwestie der interpretatie van art. 62 zooveel mogelijk <hi rend="i">au fond</hi> behandelden<note n="1)" place="foot">Bij het aanhalen der brochures van den heer v.T. duiden wij kortheidshalve zijne ‘Synodale wetsovertreding’ met I, en zijne ‘Synode van 1870 en Art. 62’ met II aan.</note>.</p>
<p>Wij beginnen daartoe met meê te deelen op welke wijze genoemd artikel sints zijne in werking treding, d.i. sints 1 Mei 1852, is verstaan en toegepast geworden:</p>
<list>
<label><hi rend="i">a</hi>.</label><item>Zoo dikwijls de Synode eenig nieuw reglement of eenige
<pb n="205"/>verandering in de bestaande reglementen (laat ons gemakshalve nu en verder mogen zeggen: eenige nieuwe wetsbepaling) voor de Hervormde Kerk noodig achtte, werd die wetsbepaling <hi rend="i">door haar</hi> ontworpen en <hi rend="i">voorloopig aangenomen</hi>.</item>
<label><hi rend="i">b</hi>.</label><item>Daarop werd ze aan de <hi rend="i">provinciale kerkbesturen</hi>, en, voor de gevallen waarin zulks volgens art. 12 werd vereischt, ook aan <hi rend="i">de classicale vergaderingen gezonden om er consideratiën op in te winnen</hi>.<note n="1)" place="foot">Art. 12 al 1 en 2: ‘Geene algemeen verbindende reglementen, of veranderingen in de bestaande, kunnen worden vastgesteld dan door de Synode.
<lb/>Indien deze reglementen of veranderingen bepalingen behelzen die op de classicale veranderingen of de kerkeraden regtstreeks betrekking hebben, zullen de kerkbesturen de consideratiën der classicale vergaderingen op die punten vragen, om door haar regtstreeks aan de Synode te worden opgezonden.’ (De laatste woorden: ‘om door haar enz.’ dagteekenen van 29 Oct. '55.)
<lb/>De in den tekst bedoelde toezending aan de classicale vergaderingen geschiedde in de laatste jaren (sedert 1860) door de <hi rend="spat">Synode</hi>, in strijd met Art. 12, dat de consideratiën der class vergaderingen door de <hi rend="spat">prov</hi>. <hi rend="spat">kerkbesturen</hi> wil hebben gevraagd.</note> In de missives welke die toezending begeleidden, werden genoemde besturen en vergaderingen dan ook uitgenoodigd, om over de voorloopig aangenomen wetsbepalingen hunne ‘consideratiën,’ of ‘consideratiën en adviezen,’ of eene ‘beoordeeling’ te geven, of wel ‘bepaaldelijk hun meening of gevoelen’<note n="2)" place="foot">Zie Synodale missive van 9 Augustus '62 N<hi rend="sup">o</hi>. 175; 26 Juli '61 N<hi rend="sup">o</hi>, 78; 29 Juli '65 N<hi rend="sup">o</hi>. 119,</note> kenbaar te maken.</item>
<label><hi rend="i">c</hi>.</label><item>Van de ingekomen consideratiën <hi rend="i">nam</hi> de Synode in eene volgende vergadering <hi rend="i">kennis</hi>, en bij die kennisneming bleek meermalen, dat op het voorloopig aangenomene meer of min gewichtige op of aanmerkingen waren gemaakt, op en aanmerkingen, die geenszins altijd maar de <hi rend="spat">redactie</hi> betroffen, maar niet zelden een ongunstig oordeel over de <hi rend="spat">wetsbepaling zelve</hi> inhielden, en dan ook gepaard gingen met het uitspreken van den wensch of het geven van het advies, dat de bedoelde wetsbepaling niet tot wet zou werden verheven.</item>
<label><hi rend="i">d</hi>.</label><item>De Synode <hi rend="i">maakte</hi> van de ontvangen consideratiën <hi rend="i">naar eigen oordeel gebruik</hi>, en dat leidde er haar nu eens toe om ze, als niet gegrond of gewichtig genoeg, ongebruikt te laten, zoo-<pb n="206"/>dat zij de vroeger voorloopig aangenomen wetsbepaling onveranderd <hi rend="spat">vaststelde</hi> of <hi rend="spat">arresteerde</hi>, dan eens om ze als juist te erkennen, zoodat zij of in het voorloopig aangenomene eenige verandering aanbracht en het dan met die verandering vaststelde, òf wel, overtuigd van het ontijdige, ondoelmatige, onwettige enz. der bepaling, haar <hi rend="spat">introk</hi> of <hi rend="spat">ter zijde legde</hi>.</item>
<label><hi rend="i">e</hi>.</label><item>De wetsbepalingen die zij, hetzij veranderd of onveranderd, vaststelde, <hi rend="i">zond</hi> zij <hi rend="i">daarna andermaal aan de provinciale kerkbesturen</hi>, opdat <hi rend="i">die er hunne stem over</hi> zouden <hi rend="i">uitbrengen</hi>. Bij die toezending berichtte zij, dat zij de bijgaande wetsbepaling, na kennisneming van de daarop ingekomen consideratiën had vastgesteld (of: gearresteerd<note n="1)" place="foot">Enkele malen leest men in die begeleidende missives: ‘definitief vastgesteld’ (b.v. 5 Aug. '64 N<hi rend="sup">o</hi>. 84 en 7 Aug. '61 N<hi rend="sup">o</hi>. 86), of ‘voor goed vastgesteld’ (25 Juli '67 N<hi rend="sup">o</hi>. 132). Die bijvoeging: ‘definitief’ of ‘voor goed’ is overbodig en minder juist; want zij doet denken, dat er ook een ‘voorloopig’ vaststellen of arresteeren is, en dat kent het Algemeen Reglement niet.</note>, en nu de provinciale kerkbesturen verzocht er hunne stem over uit te brengen. (Gelijk van zelf spreekt, had van de wetsbepalingen die niet gearresteerd, maar ter zijde gelegd waren, geen toezending aan de provinciale kerkbesturen plaats).</item>
<label><hi rend="i">f</hi>.</label><item>Eindelijk, wanneer de <hi rend="i">meerderheid dier kerkbesturen zich voor het aannemen der wetsbepaling verklaarde</hi>, werd zij <hi rend="i">als finaal aangenomen</hi> beschouwd en <hi rend="i">door de algemeene Synodale Commissie uitgevaardigd</hi>. In de missives waarbij die uitvaardiging geschiedde, werd dan vermeld, dat de bijgaande wetsbepaling, na door de Synode te zijn vastgesteld (of: gearresteerd<note n="2)" place="foot">Het in de vorige noot gezegde geldt ook van de hier bedoelde missives. Men zie die van 15 Januari '66 N<hi rend="sup">o</hi>. 3 (‘finaal gearresteerd’ 14 Dec. '66 N<hi rend="sup">o</hi>. 104, 18 Febr '70 N<hi rend="sup">o</hi>. 27 en 15 Dec. '70 N<hi rend="sup">o</hi>. 115 (‘voor goed vastgesteld.’)</note>, aan de stemming der provinciale kerkbesturen waren onderworpen geworpen, en dat die besturen zich òf eenparig òf met de vereischte meerderheid voor hare aanneming hadden verklaard. (Het behoeft nauwelijks gezegd, dat, waar eene gearresteerde wetsbepaling de vereischte goedkeuring der provinciale kerkbesturen niet had kunnen verkrijgen, ook hare uitvaardiging achterwege bleef.)</item></list>
<p>Zietdaar de wijze, waarop art. 62 gedurende 18 jaren is
<pb n="207"/>toegepast. In al dien tijd is, op eene enkele uitzondering na - waarover later - door niemand ooit beweerd, dat zoodoende genoemd art. niet tot zijn volle recht kwam, of dat het eenige andere wijze van opvatting en uitvoering toeliet.</p>
<p>Nu had de Synode in 1869 o.a. voorloopig aangenomen eene verandering in het Reglement voor de Kerkeraden - de bekende ampliatie van art. 14, bij welke den kerkeraden werd opgedragen te zorgen, dat de doopsbediening ‘<hi rend="spat">met de gebruikelijke formule</hi> (<hi rend="spat">Math</hi>. XXVIII: 19’) plaats zou hebben, - en ook deze wetsverandering was <hi rend="i">more solito</hi> aan de provinciale kerkbesturen en classicale vergaderingen ter consideratie gezonden. In de kerk ontstond ter zake van die ampliatie geen geringe beweging. Tal van adressen werden aan de Synode - die op 6 Juli '70 hare gewone jaarlijksche vergadering zou aanvangen - gericht, het verzoek inhoudende, dat de bedoelde wetsverandering door haar niet gearresteerd, maar ingetrokken of ter zijde gelegd zou worden.<note n="1)" place="foot">Men sprak ook wel van ‘verwerpen,’ Maar dat was onjuist; want verwerpen kan men alleen wat door e<hi rend="spat">en ander</hi> wordt aangeboden of voorgelegd, en de Synode had te handelen met iets, dat zij <hi rend="spat">zelve</hi> ontworpen en voorloopig aangenomen had, en dus te beslissen, of zij daarbij blijven, en het dus arresteeren, dan wel intrekken of ter zijde leggen zou.</note> En toen op 29 Juni 1870 alom in den lande de classicale vergaderingen gehouden werden, gingen ook van daar, tegenover vele stemmen, die het arresteeren van meergenoemde ampliatie zeer wenschelijk, ja, hoog noodig noemden, vele andere stemmen op, die haar als onnoodig, ja, onwettig voorstelden, en die dus der Synode als consideratie of advies mededeelden, dat zij niet tot wet behoorde verheven te worden.</p>
<p>Maar ziet, daar was intusschen in de Kerk. Courant van 25 Juni '70 N<hi rend="sup">o</hi>. 26 de heer A. van Toorenenbergen eensklaps opgetreden met de bewering, dat zij, die de Synode verzochten om de in '69 voorloopig aangenomen ampliatie van art. 14 Regl. Kerker. in te trekken, haar daarmede iets vroegen, waartoe haar volgens art. 62 Algemeen Reglement de bevoegdheid te eenenmale ontbrak. In dat art. toch ‘geen zweem of schaduw van het recht van intrekking.’ Het schreef categorisch voor, dat <hi rend="i">elke</hi> eenmaal voorloopig aangenomen wetsbepaling aan de provinciale kerkbesturen ter eindstemming opgezonden moest worden; zoodat dan ook het al of niet in werking komen van de
<pb n="208"/>door den een zoo vurig begeerde; door den ander zoo hevig gewraakte ampliatie van art. 14 Regl. Kerkr. niet van de beslissing der Synode, maar van die der provinciale kerkbesturen zou afhangen.</p>
<p>Reeds in het eerstvolgende N<hi rend="sup">o</hi>. der Kerk. Cour. werd aan deze meening van den heer van Toorenenbergen warme adhaesie betuigd door den heer Doedes. ‘Wij zijn,’ zoo schreef deze, ‘op een dwaalweg geraakt, waarop de heer van Toorenenbergen ons opmerkzaam heeft gemaakt. Wij meenden, dat een Synode het recht had om een voorloopig aangenomen reglement of reglementsverandering geheel te verwerpen, en meermalen is dan ook door de Synode van een volgend jaar in zijn geheel <hi rend="spat">verworpen</hi><note n="1)" place="foot">Zie de vorige noot.</note>, wat door de Synode van een vorig jaar voorloopig was <hi rend="spat">aangenomen</hi>. Ik zelf heb daartoe wel medegewerkt. Maar dat is geheel in strijd met art. 62.’ - In N<hi rend="sup">o</hi>. 28 en 29 adstrueerde de hoogleeraar zijn gevoelen nader; maar ook bevatteden reeds diezelfde Nrs. krachtige tegenspraak er van van de zijde der heeren Nolst Trenité, H. Steenberg en M.N.J. Moltzer.</p>
<p>Intusschen kwam de Synode bijeen. Gelijk telkenjare, werden ook nu onderscheidene commissiën benoemd, om de vergadering van rapport en advies te dienen. Ten behoeve van die commissiën, die omtrent voorloopig aangenomen wetsbepalingen en de daarop ingekomen consideratiën zouden hebben te rapporteeren, oordeelde de vergadering, naar aanleiding van het in de laatste dagen over art. 62 beweerde, noodig zich vooraf de vraag te beantwoorden, of de Synode bevoegd is, voorloopig aangenomen wetsbepalingen niet te arresteeren, maar eenvoudig ter zijde te leggen. En die vraag werd, niet dan na rijpe deliberatiën en op grond van velerlei overwegingen<note n="2)" place="foot">Medegedeeld in het officiëel gedeelte der Kerk. Cour. van 16 Juli, N<hi rend="sup">o</hi>. 29.</note>, door <hi rend="spat">al de stemhebbende leden der Synode</hi> in toestemmenden zin beantwoord<note n="3)" place="foot">Van de leden zonder concludeerende stem verklaarden er twee (de hoogleeraren van Oosterzee en Hofstede de Groot), zich met die meening niet te kunnen vereenigen; maar weinige dagen later werd <hi rend="spat">ook naar hun advies</hi> eene ten vorigen jare voorloopig aangenomen wetsverandering ter zijde gelegd, ‘waaruit blijkt, dat toen de leden der Synodale vergadering allen van dezelfde meening waren omtrent de beteekenis van art. 62 A.R.’ (Kerk. Cour. v. 23 Juli '70 N<hi rend="sup">o</hi>. 30, officiëel gedeelte.)</note>.</p>
<pb n="209"/>
<p>Werden nu hierdoor de hh. van Toorenenbergen en Doedes van ongelijk overtuigd?...In geenen deele. Zij bleven hunne opvatting van art. 62 voor de eenig juiste houden, en het werd ras openbaar, dat zij in die meening ver van alleen stonden. Immers, toen door de Synode in hare zitting van 26 Juli besloten was, aan de voorloopig aangenomen ampliatie van art. 14 Regl. Kerker geen verder gevolg te geven, en er naar aanleiding en tot wraking van dat synodale besluit een woord in het licht kwam. ‘Aan de leden der gemeenten, behoorende tot de Ned. Herv. Kerk’ dd. 20 Aug. '70 (Harderwijk, M.C. Bronsveld), kon men daarin de bewering lezen, dat ‘de Synode een misslag had begaan door zich niet stiptelijk te houden aan hetgeen door art. 62 wordt voortgeschreven’, en den nadrukkelijken ‘wensch, dat de prov. kerkbesturen of anders de class. vergaderingen hunne stem tegen het eigendunkelijke van de handelwijze der Synode zouden verheffen’. En dat woord ging uit, behalve van de heeren Doedes en v. Toorenenbergen, van de hh. J.L.C. v.d. Berch van Heemstede, Dr. A.W. Bronsveld, Mr. B.J.L. baron de Geer v. Jutfaas, Mr. G. Groen van Prinsterer, J.H. Gunning Jr., O.G. Heldring, Dr. Ph.J. Hoedemaker, Dr. A. Kuyper, Dr. J.J.v. Oosterzee, Dr. G.J. Vos Adrz. en O. baron v. Wassenaer v. Catwijck. Waarlijk, het waren mannen van naam en van erkende bekwaamheid, die zich alzoo tegen de tot nog toe gegolden hebbende opvatting van art. 62 verklaarden. Dat het tevens allen mannen zijn van eene zelfde richting in het kerkelijke, willen wij liefst voor bijkomstig houden, ofschoon zich moeilijk het vermoeden laat weren, dat zij hunne dogmatische overtuigingen, meer bepaald hun wensch om de verplichting tot het gebruik der doopsformule in de wet opgenomen te zien, hebben laten influenceeren op hun oordeel over eene zaak, die op het volkomen neutrale gebied der wetsinterpretatie te huis behoort.</p>
<p>Hoe het zij, de hh. Doedes en van Toorenenbergen beijverden zich, om hunne wetsverklaring tegen de van verschillende zijden ingebrachte bezwaren te verdedigen. Eerstgenoemde schreef daartoe een uitvoerig opstel in zijne ‘Kerkelijke Bijdragen’ (II, blz. 101-127,<note n="1)" place="foot">Door steller dezes opzettelijk besproken in het Nieuw Kerkelijk Weekblad, N<hi rend="sup">o</hi>. 98-105. Hij zal, om volledig te kunnen zijn, genoodzaakt wezen een en ander van het der voorkomende hier te herhalen. Men houde hem dit dus ten goede.</note> waarin hij niet alleen zijn eigen ongeschokte
<pb n="210"/>overtuiging omtrent de juistheid zijner zienswijs uitsprak, maar waaraan hij ook geen geringe kracht tot overtuiging van anderen toekende. Aan het eind er van toch zegt de hoogleeraar: ‘De tijd is niet ver, dat de door ons verdedigde interpretatie van art. 62 bijna algemeen voor juist gehouden zal worden’, en noemt hij de door hem aangevochten interpretatie ‘volstrekt onhoudbaar’, ‘volkomen wederlegd’, ‘weldra verouderd’. Werd dat opstel besloten met de woorden: ‘Hoe is art. 62 in de wereld gekomen? Misschien is een onderzoek naar de geboortegeschiedenis van dat art. ook niet ongunstig voor de door ons gegeven verklaring. Heb maar geduld’, het was waarlijk, of de heer v.T. dezen wenk van zijnen hooggeleerden medestander had geraden. Want ter zelfder tijd stelde hij het bedoelde onderzoek in en maakte de resultaten er van openbaar in zijne ‘Synodale wetsovertreding’ (15 Oct. '70). Deze brochure gaf den heer Douwes aanleiding om hem zijn ‘Open Brief’ te schrijven (1 Dec. '70), in de hoop hem daardoor tot een andere zienswijs te brengen. Maar die hoop bleek ijdel, want reeds 20 Dec. volgde het Antwoord van v.T., waarin deze begint met te verklaren: ‘ik ben niet overtuigd’, zijn beweren, dat de Synode in '70 de wet heeft overtreden, volhoudt, en o.a. verzekert, ‘dat de bewijzen niet weinigen zijn, dat steeds meerderen de handelwijze der Synode onwettig achten.’</p>
<p>Arme Synode van 1870! Wat hebt gij veel op uw geweten! Ik zwijg er van, dat gij geen gevolg hebt willen geven aan hetgeen omtrent het verplicht gebruik der doopsformule was aangenomen. Gij hebt er waarlijk genoeg over moeten hooren, niet alleen van de confessioneelen, orthodoxen, irenischen en vele liberalen, maar ook, om de motieven waardoor gij er u bij liet leiden, van modernen<note n="1)" place="foot">Men zie: Rauwenhoff, de actualiteits-politiek van de Synode der Ned. Herv. Kerk in 1870 (in dit Tijdschrift besproken door den heer W. de Meijiër, blz. 17).</note> Maar, dat gij u van dat intrekken der ampliatie van Art. 14 Regl. Kerker. niet hebt laten afhouden door art. 62 Alg. Regl., over welks ware beteekenis u toch nog juist bij tijds het rechte licht was opgegaan, zie, dat doet u schuldig staan aan eene eigenzinnigheid, die, waar op een dwaling wordt gewezen, ‘het hoofd schudt en zegt: Neen, maar wij gaan voort op den ouden
<pb n="211"/>weg’<note n="1)" place="foot">Woorden van Dr. Doedes, t.a.p., blz.</note>; aan eene eigendunkelijkheid, waartegen de geheele kerk haar stem behoort te verheffen; aan ‘bestendiging van eene eerst onwillekeurige en nu opzettelijk ingevoerde wetsverkrachting’<note n="2)" place="foot">Woorden, <hi rend="spat">gespatieerd</hi> gedrukt bij v. Toorenenbergen, I, blz. 2.</note>, aan een ‘onwettig handelen, dat door steeds meerderen als zoodanig wordt erkend’<note n="3.)" place="foot">Woorden van denzelfden, II, blz. 2 noot.</note></p>
<p>In trouwe, de heer Douwes had reden om te zeggen (blz. 12), dat wel nimmer tegen eenig kerkbestuur zwaarder beschuldiging is ingebracht, en het schijnt niets minder dan onnoodig, dat het proces, hetwelk der Synode wordt aangedaan, voor de rechtbank van het groote publiek worde gebracht, opdat dit van de zaken volledige kennis neme en op grond van logische, grammaticale en historische gronden uitspraak doe. Misschien blijkt dan wel, dat er ook nooit ongegronder en ongerijmder beschuldiging tegen de Synode is ingebracht, en dat de oppervlakkigheid, willekeur en eigenzinnigheid niet zijn aan de zijde van de verdedigers der oude, maar aan die van de voorstanders der nieuwe verklaring van art. 62.</p>
<p>&nbsp;</p>
<p>Het geldt de vraag, of art. 62 aan de Synode de bevoegdheid toekent, dan wel haar verbiedt, om in te trekken of ter zijde te leggen wat zij in een vorige vergadering voorloopig aangenomen, daarna ter consideratie opgezonden en na kennisneming van die consideratiën andermaal ter hand genomen heeft.</p>
<p>Nu is het waar, dat genoemd art. van een recht tot intrekken niet met zooveel worden spreekt. Dat moet aan de heeren v.T. en Doedes, die hieraan hun machtigste wapen tegen de gewone verklaring ontleenen, worden toegstemd. De heer Douwes vindt dan ook geen bezwaar om te erkennen (blz. 5), dat de bedoeling van 't art. voor misverstand beveiligd zou geweest zijn, zoo achter de woorden: ‘om daarna het reglement’ ingevoegd ware: ‘indien het niet ingetrokken is’. Maar noodzakelijk dunkt hem die invoeging niet. En te recht. Naar waarheid
<pb n="212"/>toch is opgemerkt,<note n="1)" place="foot">Door den heer Nolst Trenité in No. 28, en den heer Steenberg in No. 29 van de Kerk. Cour., 1870.</note> dat elk wetgevend lichaam het natuurlijk recht heeft om op hetgeen het voorloopig aangenomen heeft terug te komen, en dat dat recht van de Synode waarlijk niet in het Alg. Regl. behoefde geformuleerd te worden. Wel meende de heer Doedes aan die opmerking alle kracht te kunnen benemen door de tegenwerping, dat ‘hier geen spraak is van een Synode, die een <hi rend="spat">door haarzelve</hi> voorloopig <hi rend="spat">aangenomen</hi> reglement intrekt, maar van een Synode, die een <hi rend="spat">door de Synode des vorigen jaars</hi> voorloopig <hi rend="spat">aangenomen</hi> regl. ter zijde legt.’<note n="2)" place="foot">Kerk. Bijdr., blz.</note> Maar daartegen moet <hi rend="i">vooreerst</hi> aangevoerd worden, dat de hoogleeraar bij die tegenwerping uitgaat van eene bij het Alg. Regl. volstrekt onbekende tegenstelling tusschen de Synode van een <hi rend="spat">vorig</hi> en die van een <hi rend="spat">volgend jaar</hi>, alsof dat twee verschillende lichamen waren. De wet kent slechts ééne Synode, die jaarlijks hare gewone, en, zoo daar aanleiding toe bestaat, ook hare buitengewone vergaderingen houdt. Die Synode bestaat wel telken jare schier geheel uit andere leden<note n="3)" place="foot">Wat evenwel niet noodzakelijk, maar in zekeren zin slechts toevallig is. Het zou zeer goed kunnen gebeuren, dat een gewone vergadering der Synode geheel uit dezelfde leden (stemhebbende ten minste) bestond als die van het vorige jaar; en eene <hi rend="spat">buitengewone</hi> vergadering der Synode bestaat <hi rend="i">per se</hi> uit dezelfde leden als de laatstgehoudene gewone (art. 59 al. 2 Alg. Regl.)</note>, maar houdt daarmede niet op hetzelfde lichaam te zijn. Het is één en hetzelfde college, dat én voorloopig aanneemt, én ter consideratie opzendt,
én van de consideratiën kennis neemt en gebruik maakt, én dan al of niet arresteert en dus al of niet andermaal opzendt aan de prov. kerkbesturen. En men komt met het spraakgebruik van het Alg. Regl. in strijd, als men de kwestie die ons bezig houdt, aldus stelt: Is het al of niet ‘de plicht der Synode van een volgend jaar om het door de Synode van een vorig jaar voorloopig aangenomene, hetzij veranderd, hetzij onveranderd, aan de prov. kerbesturen ter stemming te zenden’?<note n="4)" place="foot">Zóó luidt het opschrift van een opstel des heeren Doedes in No. 28 der Kerk. Cour. - Ook uit de volgende overweging blijkt, hoezeer de door den hoogleeraar gebezigde tegenstelling met strekking en spraakgebruik van het Alg. Regl. strijdt: Er zijn wetsbepalingen, waarop de Synode alleen van de prov. kerkbesturen consideratiën heeft te vragen. Deze vergaderen in Mei, Augustus en October. Wanneer dus de Synode b.v. in haar gewone (Juli-) vergadering van '71 eene wetsbepaling van die soort voorloopig aanneemt, dan kunnen de consideratiën daarop reeds in Aug. of Oct. bij haar inkomen. Stel nu, dat zij in Nov. 71' eene buitengewone vergadering heeft te houden, dan zal zij in die vergadering van de ingekomen consideratiën moeten kennis nemen en gebruik maken, maar dan zijn dat consideratiën op hetgeen door haar (niet in een <hi rend="spat">vorig</hi>, maar) <hi rend="spat">in hetzelfde jaar</hi> voorloopig was aangenomen.</note></p>
<pb n="213"/>
<p>Maar <hi rend="i">ten andere</hi>, al ware die tegenstelling niet met het spraakgebruik van het Alg. Regl. in strijd, en dus de bedenking van den heer Doedes <hi rend="i">juist</hi>, dan miste zij nog als <hi rend="spat">tegenwerping</hi> alle <hi rend="i">kracht</hi>. De hoogleeraar spreekt blijkbaar niet tegen, dat elk wetgevend lichaam het natuurlijk recht heeft om wat het voorloopig aannam terug te nemen. Een door haar zelve voorloopig aangenomen reglement zou dus de Synode mogen intrekken; maar een door een vorige Synode voorloopig aangenomen reglement mag zij niet ter zijde leggen. Is dat nu wel logisch? Laat zich aannemen, dat een vergadering aan hetgeen <hi rend="spat">zij zelve</hi> voorloopig aannam <hi rend="i">niet</hi> gebonden zou zijn, maar <hi rend="i">wel</hi> aan hetgeen geheel buiten haar toedoen <hi rend="spat">een vorige vergadering</hi> goedgedacht heeft aan te nemen? Immers neen. Het meerdere sluit hier noodwendig het mindere in, en, zoo dus een Synode het recht heeft om eene door haarzelve voorloopig aangenomen wetsbepaling in te trekken, zal zij daartoe <hi rend="i">à plus forte raison</hi> bevoegd zijn met hetgeen een vorige Synode aannam.</p>
<p>De exceptie alzoo, door Dr. Doedes opgeworpen tegen het argument, dat elk wetgevend lichaam het natuurlijk recht van intrekken heeft, zou, wel bezien, - indien zij ontvankelijk ware - dat argument eer versterken dan verzwakken. En dat art. 62 dat recht van intrekken niet met zooveel woorden noemt, bewijst dus tegen het bestaan van dat recht niets.</p>
<p>&nbsp;</p>
<p>Bewijst hetgeen dat art. wél zegt er misschien meer tegen?
<pb n="214"/>Hiermede komen wij aan de <hi rend="i">grammaticale</hi> zijde der kwestie, waarbij wij te vragen hebben naar de beteekenis van de volgende in ons art. voorkomende termen: arresteeren - voorloopig aannemen - consideratiën inwinnen - daarvan kennis nemen en naar eigen oordeel gebruik maken - ter stemming opzenden aan de prov. kerkbesturen - finaal aannemen. Een even geleidelijke als juiste woordverklaring van art. 62 geeft de heer Douwes (blz. 3-6). Wij volgen hem op den voet, en willen tevens hooren en beoordeelen wat de heer v.T. er tegen inbrengt.</p>
<p>‘<hi rend="i">Arresteeren</hi>’ zegt de heer Douwes, ‘is <hi rend="i">vaststellen</hi>, het eerst <hi rend="i">voorloopig aangenomene</hi> nu definitief <hi rend="i">vaststellen</hi>. En de Synode doet dat, wanneer zij, na ingewonnen consideratiën, een reglement voor de tweede maal heeft ter hand genomen.’</p>
<p>Men zou zeggen, niet waar? dat is volkomen duidelijk. En tevens ziet men, dat het geheel en al overeenstemt met de beteekenis, door de Synode zelve, zoolang art. 62 bestaat, aan het woord ‘arresteeren’ gegeven. Ons bleek toch bij onze beschouwing van de wijze waarop genoemd art. van zijn in werking treding af verstaan en toegepast is (zie boven blz. 2, <hi rend="i">e</hi> en <hi rend="i">f</hi>), dat er van arresteeren of vaststellen alleen sprake was als van die handeling der Synode, die door het voorloopig aannemen, het vragen, kennisnemen en gebruik maken van consideratiën <hi rend="i">voorafgegaan</hi>, en <hi rend="i">gevolgd</hi> wordt door het andermaal opzenden aan de prov. kerkbesturen. Maar neen, de heer v.T. heeft van arresteeren een geheel andere opvatting. Hij vertaalt of verklaart het niet door ‘vaststellen’, maar neemt tusschen die beide woorden onderscheid aan. Leest hij in den eersten volzin van art. 62: ‘De Synode arresteert de regll. enz’., dan zijn hem ‘de 2<hi rend="sup">e</hi>, 3<hi rend="sup">e</hi> en 4<hi rend="sup">e</hi> volzinnen te samen de omschrijving van al wat de wetgever met het woord arresteeren wil bedoeld hebben, en de wetgever heeft dus dat woord alleen gekozen, om 1<hi rend="sup">o</hi> het maken, 2<hi rend="sup">o</hi> het voorloopig aannemen, en 3<hi rend="sup">o</hi> den verderen arbeid tot aan het uitvaardigen door de Synodale Commissie toe in één begrip samen te voegen.’<note n="1)" place="foot">II, blz. 16 tekst en noot.</note> En leest hij in art. 12<note n="2)" place="foot">Zie gezegd art. aangehaald in noot 1 blz. 2.</note> het woord ‘vaststellen’, dan beteekent dat heel wat anders dan arresteeren, dan ‘wordt hier alleen de wijze bepaald, hoe eene wet kracht erlangt.’ Hoe is het mogelijk, moet men
<pb n="215"/>vragen? Het ‘arresteeren,’ dat art. 62 duidelijk eene handeling van <hi rend="spat">de Synode</hi> noemt, zal alles samenvatten wat tot het daarstellen eener wet noodig is, dus ook het geven van consideratiën en het uitbrengen van stemmen, welke beiden N.B. het werk zijn van de prov. kerkbesturen! En in art. 12 zal ‘de wijze bepaald zijn, waarop eene wet kracht erlangt,’ alsof de algemeen verbindende en dus door de Synode vast te stellen reglementen kracht erlangden alleen door het bij art. 12 al. 2 voorgeschrevene vragen van consideratiën aan de classicale vergaderingen! Heeft men ooit zonderlinger en willekeuriger woordverklaring gehoord? Hoe komt toch de heer v.T. er aan? Niet alleen, dat ieder woordenboek hem arresteeren als synoniem met vaststellen kan doen kennen; niet alleen, dat eene inzage van de missives, die bijna jaarlijks van de Synode uitgaan bij het ter consideratie opzenden van voorloopig aangenomene, of van de Synodale Commissie bij het uitvaardigen van gearresteerde wetsbepalingen, hem had kunnen overtuigen, dat, zoolang het Alg. Regl. bestaat, tusschen arresteeren en vaststellen geen onderscheid is gemaakt; maar ook uit het door hemzelven (I, blz. 7) tot aanbeveling van zijn opvatting aangehaald concept-reglement van het jaar 1850, waaruit ons tegenwoordig vigeerend Alg. Regl. is voortgekomen, blijkt duidelijk, zoowel dat arresteeren = vaststellen is, als dat het geschiedt nà het inwinnen van de consideratiën der prov. kerkbesturen. Ook blijft de schrijver aan zijn eigen woordverklaring niet getrouw. Immers, op blz. 26 stelt hij arresteeren weêr volkomen met vaststellen gelijk. Maar wie zoo met zichzelven in tegenspraak komt, diens tegenspreken van anderen heeft geen kracht.</p>
<p><hi rend="i">Voorloopig aannemen</hi>. Dat is dus eigenlijk het eerste dat met eene wetsbepaling geschiedt. Over wat het is, bestaat geen verschil van meening. Alleen moeten wij er op wijzen, dat dat woord ‘aannemen’ niet met ‘arresteeren’ of ‘vaststellen’ verwisseld mag worden. Wel gebeurt dat menigmalen, b.v. door den heer v.T. in zijne Synod. Wetsovertr., blz. 3 reg 7 en 3 v.o; blz. 4, reg. 6 en 11 v.b. enz. Maar ten onrechte. Art. 62 maakt tusschen die twee termen bepaald onderscheid, en men kan dan ook uit de missives, waarbij de Synode de wetsbepalingen ter consideratie opzond, zien, hoe zij het onderscheid tusschen aannemen en arresteeren altijd in acht nam. Vooral in hare missive van 5 Aug. '53 komt dat duidelijk uit. Daarin
<pb n="216"/>verzoekt zij de prov. kerkbesturen, over ‘eenige door haar voorloopig <hi rend="spat">aangenomen</hi> bepalingen hunne consideratiën te geven en die op te zenden aan de Synode van '55, die de bepalingen als dan naar goedvinden <hi rend="spat">arresteeren</hi> zal.’ - Nog merken wij hier op, dat in art. 62 het <hi rend="spat">voorloopig</hi> aannemen tegenover het <hi rend="i">finaal</hi> aannemen staat. Tusschen deze beiden ligt een lange weg nl.: het inwinnen en gebruiken van de consideratiën, het arresteeren, en het stemmen der prov. kerkbesturen.</p>
<p><hi rend="i">Consideratiën inwinnen</hi>. Dat doet de Synode over elke voorloopig door haar aangenomen wetsbepaling. ‘Wat kan dat anders bedoelen’, vraagt de heer Douwes, ‘dan te vragen, in de eerste plaats, of de kerkbesturen de invoering van die wetsbepaling goed- of afkeuren; en dan verder, zoo zij het geprojecteerde in 't algemeen goedkeuren, of zij ook aanmerking hebben op de bijzonderheden?’ Hier wordt, dunkt ons, de beteekenis van het ‘consideratiën inwinnen’ volkomen juist omschreven. Iemands consideratiën over iets vragen wil immers zeggen: hem vragen er zijne gedachten, zijn meening of advies over uit te brengen? Gelijk ons bleek (blz. 2, no. <hi rend="i">c</hi> en <hi rend="i">d</hi>), heeft de Synode het ook altijd zóó verstaan, en meermalen als consideratiën aangemerkt en aangenomen een in goedkeurenden of in afkeurenden zin uitgesproken oordeel over de aangebodene wetsbepaling zelve.</p>
<p>Maar de hh. Doedes en v.T. nemen die even eenvoudige als natuurlijke beteekenis niet aan. Volgens den eerste bestaat het geven van consideratiën op een voorloopig aangenomen regl. daarin, dat ‘men aanmerkingen maakt op de bijzonderheden van dat regl., op den aanleg en de inrichting, op de volgorde der artt., op de redactie van elk art., op de woorden’ Daarnaar vraagt de Synode, maar ‘niet naar advies met betrekking tot het al of niet wenschelijke of noodzakelijke van het regl.’<note n="1)" place="foot">Kerkl. Bijdr., blz.</note>. En volgens den heer v.T. mag men ‘de consideratiën niet uitbreiden in dien zin, dat de Synode met dezelven aan de besturen zou willen gevraagd hebben: Oordeelt gij, dat deze of dergelijke bepaling moet aangenomen of verworpen worden?’ ‘Dan worden het,’ zegt hij, ‘stemmingen’<note n="2)" place="foot">II, blz. 17.</note> Dat laatste meent ook de heer Doedes. ‘De bedoeling van het inwinnen van con-<pb n="217"/>sideratiën’, zegt hij, ‘is niet om te laten stemmen vóór en tegen.’ Volkomen waar. Maar volgt daar nu uit, dat het geven van consideratiën alleen mag bestaan in ‘het maken van aanmerkingen op bijzonderheden, enz.’ Dit bewerende, zien de hh. Doedes en v.T. geheel voorbij, dat het vragen van consideratiën volkomen gelijk staat met het in discussie brengen van eenig voorstel. Is er in een vergadering een voorstel ingediend, dan brengt immers de voorzitter het niet terstond in omvraag, maar eerst in bespreking; en bij die bespreking is immers ieder lid bevoegd, niet alleen om te zeggen: ‘dit of dat woord van het voorstel bevalt mij niet; ik kan mij met zijne redactie niet vereenigen;’ maar ook om te verklaren, dat en waarom het voorstel zelf hem onaannemelijk voorkomt, en dat hij wenscht, dat de vergadering het niet aannemen, nog liever, dat de voorsteller het
intrekken zal. Welnu, niet anders doet de kerk bij monde van hare prov. besturen en class. vergaderingen met iedere door de Synode voorloopig aangenomen en der kerk als het ware aangeboden wetsbepaling.</p>
<p>Hier komt nog bij, gelijk de heer Douwes terecht opmerkt, dat menigmaal het door de Synode aangenomene van zoodanigen aard is, dat er wel geen andere consideratie op gegeven <hi rend="i">kan</hi> worden dan: ‘wij keuren het op die en die gronden goed of af.’ Zóó met de meergenoemde ampliatie van art. 14 Regl. Kerker. (doopsformule); zóó met tal van andere voorloopig aangenomen reglementsveranderingen, waarbij uit bestaande regll. een alinea of een woord wegvalt, of wel een drukfout verbeterd wordt. Welke consideratiën kunnen hierop gegeven worden, als zij geen- goed of afkeurend oordeel mogen inhouden? Eén voorbeeld uit velen: Bij missive van 28 Juli '68 vroeg de Synode de consideratiën der prov. kerkbesturen en class. vergaderingen o.a. op eenige door haar voorloopig aangenomen ‘veranderingen in het Alg. Regl., ten einde dit reglement geheel in overeenstemming te brengen met de grondwettige verhouding van kerk en staat.’ Die veranderingen waren het doen wegvallen van art. 12, van een deel aan Art. 59, en een deel van Art. 64. Zietdaar nu immers ‘voorloopig aangenomen veranderingen in bestaande regll.,’ bij welke van eigenlijke <hi rend="spat">redactie</hi> in het geheel geen sprake kan zijn, en omtrent welke het vragen van consideratiën dus volstrekt illusoir zou wezen, ingeval de consideratiën, gelijk de heer Doedes en v.T. willen, alleen op- of
<pb n="218"/>aanmerkingen mochten wezen op de redactie, de bijzonderheden enz.!</p>
<p>Zouden genoemde heeren zich niet - onwillekeurig - tot zulk een beperken van het begrip ‘consideratiën’ hebben laten leiden, door dat zij <hi rend="i">coûte qui coûte</hi> der Synode het recht van intrekken wilden ontzegd hebben? Want men gevoelt, wanneer de prov. kerkbesturen en class. vergaderingen niet tot intrekken mogen adviseeren, dan vervalt voor de Synode grootendeels de aanleiding en de vrijmoedigheid om tot intrekken te besluiten.</p>
<p><hi rend="i">Van de ingekomen consideratiën neemt de Synode kennis en maakt zij naar eigen oordeel gebruik</hi>, <hi rend="i">om daarna....enz.</hi> Uit het vorenstaande volgt, dat die <hi rend="i">kennisneming</hi> en dat <hi rend="i">eigen oordeel</hi> ook gaan moeten over alle consideratiën, die tot arresteeren of tot intrekken adviseeren. In dien zin heeft de Synode meermalen het haar in art. 62 gegeven voorschrift opgevat en opgevolgd. Trouwens, dat ligt weder geheel in den aard der zaak. ‘Ongeloofelijk is het,’ zegt de heer Douwes terecht, ‘dat de Synode wel gebruik zou mogen maken van tot hare kennis gebrachte aanmerkingen op eene wetsbepaling, maar niet van de gewichtigste aanmerking die er gemaakt kan worden, n.l. dat de geheele wetsbepaling niet deugt voor de kerk.’ Toch nemen de hh. Doedes en v.T. dat ongeloofelijke aan. Beiden beweren, dat de consideratien die òf arresteeren òf intrekken aanraden, door de Synode met een ‘niet ontvankelijk’ ter zijde moeten worden gelegd. Wel valt het moeilijk, te zeggen, wat bij zulk een systeem eigenlijk van dat ‘naar eigen voordeel gebruik maken’ wordt - of is 't niet een vreemd <hi rend="i">naar eigen oordeel</hi> gebruik maken van iets, wanneer men <hi rend="i">veroordeeld</hi> is om het <hi rend="i">ongebruikt</hi> te laten? -; maar men gevoelt, waartoe de genoemde bewering moet leiden. Zij voert tot, of wel zij is noodig voor de stelling, dat het doel waartoe de Synode de ingekomen consideratiën gebruikt, alleen is, om in het voorloopig aangenomene veranderingen, wijziging van redactie enz. aan te brengen; maar dat zij de wetsbepaling zelve moet laten staan, die niet ter zijde mag leggen. Zij moet haar, zegt de heer Doedes, veranderd of onveranderd, aan de prov. kerkbesturen opzenden. Er staat: <hi rend="i">daarna</hi> - <hi rend="i">andermaal</hi>,’ en dus moet er in elk geval een tweede toezending naar de prov.
besturen plaats hebben. En de heer v.T. zegt: ‘Het naar eigen voordeel gebruik maken kan niet beteekenen, dat de Synode met het voorloopig aan-<pb n="219"/>genomene doet wat de meerderheid harer leden als op nieuw over hetzelve denkt; maar het wil, dat zij het eenmaal aangenomene als zoodanig eerbiedigt, nader redigeert, en alzoo aan de prov. kerkbesturen toezendt....“Zij gebruikt de verzamelde consideratiën ter nadere redactie; het reglement <hi rend="spat">moet</hi> naar de prov. kerkbesturen.”<note n="1)" place="foot">II, blz. 17, 25.</note> Zietdaar dus in welken beperkten zin de schrijver het doel van het naar eigen oordeel gebruik maken opvat. Vraagt gij naar zijn recht daartoe, hij antwoordt o.a. met eene aanhaling uit H.M.C.v. Oosterzee's werk: <hi rend="i">De Ned. Herv. Kerk in hare inrichting en bestuur</hi> (1861): “Van die consideratiën maakt de Synode naar eigen oordeel tot nadere redactie gebruik.” En dus niet tot intrekking, zoo laat v.T. daarop onmiddellijk volgen<note n="2)" place="foot">I, blz. 4 noot.</note>. Maar dat is een geheel willekeurige illustratie van v.O's woorden, waartegen laatstgenoemde zelf zeker allereerst protest zou aanteekenen, om haar te doen vervangen door deze: “wanneer zij nl. niet tot intrekken besluit.” Dat toch de heer v.O. het er altijd voor gehouden heeft, dat de Synode een voorloopig aangenomene wetsbepaling geheel kan intrekken,’ verklaarde hij zelf in de Kerk. Cour. van 30 Juli '70 N<hi rend="sup">o</hi>. 31. Vreemd, dat de heer v.T. in zijne beide brochures geheel en al over deze verklaring zwijgt, ja, des ondanks voortgaat op v.O. als op zijn medestander te wijzen. Of zou hij misschien meenen, dat v.O. hiermede driest omver werpt, wat hij vroeger zelf heeft erkend? Maar dat ware al te stout; en, zoolang de regel nog geldt, dat ieder de beste uitlegger is van zijn eigen woorden, mist de heer v.T. het recht om in v.O's woorden een steun
voor zijne opvatting te vinden.</p>
<p>Tegen die opvatting brengt de heer Douwes nog twee argumenten in, waarvan het tweede vooral zeer zwaar weegt.<note n="3)" place="foot">Het eerste komt ons voor niet afdoend te zijn, Het is een <hi rend="i">argumentum ex absurdo</hi>, en komt hierop neêr: Stel, de Synode mag niet intrekken, maar wel veranderen, dan kan zij ook zooveel en zoodanig veranderen, dat het voorloopig aangenomene onkenbaar, ja tot het tegendeel wordt van wat het oorspronkelijk was. Zoo heeft, naar de mededeeling van den heer Douwes, een lid der Synodale vergadering in '70 - en wel een beslist voorstander van de handhaving der doopsformule - opgemerkt, dat, zoo de Synode de bekende ampliatie niet introk, maar aldus wijzigde: ‘met eene gepaste formule,’ zij daarmede iets doen zou wat veel erger zou zijn dan bloot ter zijde leggen. - Volkomen waar. Maar niets afdoende. Want de tegenpartij kan, dunkt ons, daartegen met recht aanvoeren (en de heer v.T. doet zulks dan ook (II, blz. 25)): ‘Wij geven niet toe, dat de Synode tot <hi rend="spat">zulk</hi> veranderen bevoegd is: zij mag alleen in de redactie, de bijzonderheden enz. van het voorloopig aangenomene wijziging brengen, maar zijn inhoud moet zij intact laten.’ Zoo heeft o.a. de Synode zelve gedacht in 't jaar '60. Toen zij in haar zitting van 18 Juli een ten vorigen jare voorloopig aangenomen ampliatie (van art. 18 Regl. Diaconiën) gewijzigd had, besliste zij den volgenden dag, dat zij niet bevoegd was, die ampliatie <hi rend="spat">aldus gewijzigd</hi> te arresteeren, maar haar als eene nieuwe voorloopig aangenomene wetsbepaling had te beschouwen, waarop dus weder de kerk moest worden gehoord; gelijk dan ook geschied is.</note>.
<pb n="220"/>Zij is nl. in strijd met den geest onzer kerkelijke wetgeving. Het Algemeen Regl. kent (art. 61) aan de Synode de ‘hoogste wetgevende macht’ toe. Wel geeft het waarborgen aan, waaronder zij die macht uitoefent; en een van die waarborgen - tevens de grootste - is, dat de prov. kerkbesturen over elke gearresteerde wetsbepaling eindstemming hebben. Dat is ook zeer goed, want het geval is denkbaar, dat de Synode, niettegenstaande er over eene door haar voorloopig aangenomen wetsbepaling algemeen in ongunstigen en afkeurenden zin was geadviseerd, haar toch wilde doordrijven en dus arresteerde; en dan is het nuttig, dat de kerkbesturen het recht van <hi rend="i">veto</hi> hebben. Maar, wanneer de Synode omtrent iets wat zij voorloopig aangenomen heeft, tot het inzicht komt, dat het verderfelijk is, en het dan niet zou mogen intrekken, maar <hi rend="i">moeten</hi> arresteeren en aan de prov. kerkbesturen opzenden, dan zouden die kerkbesturen iets tot wet kunnen maken, dat de Synode niet tot wet wenschte verheven te zien, m.a.w. dan zou de hoogste wetgevende macht aan de Synode ontvallen en ‘op de prov. kerkbesturen worden overgedragen, en de Synode wordt, in plaats van wetgevend, een bloot wetten-ontwerpend collegie’ (Douwes, blz. 7).</p>
<p>Wat antwoordt nu de heer v.T. op dit argument? ‘Zooveel woorden,’ zegt hij (II<note n="1)" place="foot">II, blz. 7. Wij citeeren <hi rend="spat">letterlijk</hi>.</note>, blz. 7; wij citeren <hi rend="spat">letterlijk</hi>) ‘zooveel onjuistheden. ‘De macht der prov. kerkbesturen <hi rend="i">wordt</hi> niet eerst door mijne zienswijze vergroot, maar met van Oosterzee in 1861 (boven reeds aangehaald) zeg ik, dat zij die macht
<pb n="221"/>eigenlijk bezit. Dáàr liggen de waarborgen voor Synodale machtsaanmatiging...enz.’ Met die aangehaalde woorden van v. Oosterzee bedoelt de schrijver de volgende (II, blz. 13 noot): ‘Ook hangt van hunne (der prov. kerkbesturen) eindstemming af of reglementen, <hi rend="i">benevens</hi> veranderingen in de bestaande, na door de Synode te zijn gearresteerd, zullen worden uitgevaardigd en verbindend verklaard.’ Na het vroeger gezegde behoeven wij nauwlijks aan te toonen, dat v.T. ook hier weêr in v.O's woorden leest wat er niet staat. Immers bedoelt v.O. blijkbaar (wij hoorden het hem zelven verklaren), dat de verplichting der Synode om het door haar <hi rend="i">gearresteerde</hi> aan de stemming der kerkbesturen te onderwerpen, geenszins hare bevoegdheid uitsluit, om het vroeger <hi rend="i">voorloopig aangenomene</hi>, als zij er termen toe vindt, niet te arresteeren, maar in te trekken.</p>
<p>Waarlijk, wanneer de heer v.T. den verdedigers van de oude verklaring van art. 62 voor de voeten werpt (II, blz. 11), dat door hen ‘de wet, de arme wet wordt gelezen, verklaard en - gebogen, totdat zij kunnen uitroepen: gevonden!’ dan komt het ons voor, dat hij daarmede volkomen juist de wijze kwalificeert, waarop <hi rend="i">hij-zelf</hi> met de woorden der wet en de woorden van anderen te werk gaat. En wij aarzelen niet zijne uitlegging van de woorden van art. 62 oppervlakkig en willekeurig te noemen, en de stelling neêr te schrijven, dat dat art., mits naar de eischen van rede- en taalkunde verklaard, der Synode het recht verzekert om, zoo zij het noodig acht, in te trekken wat zij vroeger voorloopig heeft aangenomen.</p>
<p>&nbsp;</p>
<p>Of zou die stelling misschien door de <hi rend="spat">geboortegeschiedenis</hi> van het art. worden gewraakt? De heer v.T. meent het. Hem heeft een onderzoek naar die geboortegeschiedenis tot de slotsom gebracht, ‘dat de wetgever onzer kerk juist het tegendeel heeft gewild van wat de Synode in '70 heeft uitgesproken.’ Daartegenover beweerde de heer Douwes, dat genoemde geschiedenis ‘juist het tegendeel’ te lezen gaf van hetgeen v.T. er in had gelezen. En wij meenden reeds, dat Douwes deze zijne bewering voldingend bewezen had (blz. 8-12), toen zich over deze zelfde zijde van de kwestie na de zijne nog eene andere stem deed hooren, en dat wel van den man, die aan het tot
<pb n="222"/>stand komen van art. 62 zulk een voornaam aandeel heeft gehad, dat hij er gerustelijk de vader van genoemd kan worden. Wij bedoelen den heer Hofstede de Groot. Deze getuigt in zijn tijdschrift Waarheid in Liefde, dat niet de tot nog toe gevolgde, maar alleen de door den heer v.T. aan het licht gebrachte opvatting van art. 62 met de bedoeling van den wetgever overeenstemt. Zietdaar nu toch, zou men zeggen, een getuigenis waardoor de zaak uitgemaakt en den tegenstanders der nieuwe verklaring de mond gestopt is!....Edoch laat ons zien:</p>
<p>Het Alg. Regl., dat vóór het thans vigeerende in onze kerk gold, was het door den Koning gearresteerde bij Besluit van 7 Januari 1816. Volgens dat reglement (art. 23) was het de Synode, die de kerkelijke reglementen ontwierp en aan het Min. Depart. van Herv. eeredienst voordroeg om er 's Konings goedkeuring op te erlangen. De kerk werd dus bij het maken van reglementen niet gekend; consideratiën van de kerkbesturen werden niet gevraagd. Dat laatste was alleen noodig, wanneer de Synode veranderingen in het Alg. Regl. zelf wenschte te maken; dan moest zij er eerst de prov. kerkbesturen op hooren (art. 15), maar ook dan nog moest elke verandering eerst aan den Koning ter bekrachtiging worden aangeboden.</p>
<p>In 1846 besloot de Synode, dat het Alg. Regl. zou worden herzien. De Synodale Commissie bood haar dientengevolge in '47 een ‘concept van revisie’ aan. Daarop werden de consideratiën der prov. kerkbesturen gevraagd; maar 14 Juli '48 verklaarde de Synode met eenparige stem dat concept ‘als niet bruikbaar’ (Synodale Handelingen, 1848, blz. 136). Zij benoemde nu uit haar midden éene commissie van vijf leden om, met gebruikmaking van het concept van '47 en de daarop ontvangen consideratiën, een nieuw concept te maken, maar ook dit concept, 15 Aug. '48 ingediend, werd 25 Juli '49, weder na kennisneming der consideratiën, nu niet enkel van de prov. kerkbesturen, maar ook van de class. besturen en kerkeraden gevraagd, geheel ter zijde gelegd. - Men ziet, de Synode maakte toen onbeschroomd gebruik van het recht tot intrekken, dat haar trouwens volgens art. 15 van het toen vigeerend Alg. Regl. onbetwistbaar toekwam.</p>
<p>Bij het concept van '48 werd de macht der Synode in zake het vaststellen van reglementen aanmerkelijk beperkt, of, beter gezegd, het aandeel der kerk daarin zeer vergroot. Het vragen
<pb n="223"/>van de goedkeuring des Konings viel weg; maar daartegenover zou de Synode geen reglement of reglementsverandering kunnen arresteeren, dan na er eerst de consideratiën der classicale vergaderingen op gevraagd, en van minstens de helft dier vergaderingen de instemming met beginselen en hoofdzaken verkregen te hebben. Was die verkregen, dan mocht de Synode, van de ontvangen consideratiën in punten van ondergeschikt belang gebruik makende, die reglementen en veranderingen naar eigen oordeel vaststellen.</p>
<p>Den 24<hi rend="sup">sten</hi> Aug. '49 werd wederom aan de Synod. Comm. het maken van een concept- Alg. Regl. opgedragen. Dat werd 5 Juli '50 bij de Synode ingediend en voorloopig door haar aangenomen. Het art., in dat concept op het maken van reglementen betrekkelijk, verschilde van dat van het concept van '48 alleen daarin, dat nu niet van de <hi rend="i">class. vergaderingen</hi>, maar van de <hi rend="i">prov. kerkbesturen</hi> de consideratiën gevraagd en van de helft hunner de instemming met beginselen en hoofdzaken verkregen zou moeten worden. Het luidde aldus:
<q rend="bq">‘Art. 66 [het tegenwoordige art. 62]. De Synode ontwerpt en arresteert de regll. en verordeningen, welke voor de geheele Herv. Kerk verbindende zijn; ook stelt zij de veranderingen vast, die in reeds bestaande algemeen geldende regll. noodig bevonden worden, na de consideratiën der prov. kerkbesturen te hebben ingewonnen.
<lb/>Wanneer minstens de helft van dezen heeft doen blijken van hare instemming ten aanzien der beginselen en der hoofdzaken, zal de Synode, gebruik makende van hunne consideratiën, die regll. en veranderingen, in punten van ondergeschikt belang, naar eigen oordeel kunnen vaststellen.’</q></p>
<p>Tevens bevatte dat concept in art. 15 (het tegenwoordige art. 12) de volgende bepaling:
<q rend="bq">‘Geene algemeen verbindende verordeningen, of veranderingen in de bestaande, kunnen worden vastgesteld dan door de Synode, na vooraf het oordeel der prov. kerkbesturen...te hebben ingewonnen.’<note n="1)" place="foot">Zoo werd in dat concept tweemaal uitgesproken, dat alleen de Synode algemeen verbindende regll. of reglementsveranderingen kan arresteeren, en wel niet dan na vooraf de prov. kerkbesturen te hebben gehoord. Van die dubbele vermelding eener zelfde zaak werd geen reden gegeven of gevraagd, en zou dan ook moeilijk reden te geven geweest zijn. Zoowel in het Alg. Regl. van '16 als in het concept van '48 kwam zij slechts éénmaal voor. Zij is intusschen in het vastgestelde concept gebleven en staat daar nu in ons thans vigeerend Alg. Regl. als eene anomalie. De heer v.T. had intusschen uit dit tot stand komen van ons art. 12 en 62 kunnen leeren, dat er tusschen de woorden ‘vaststellen’ (in het eerste) en ‘arresteeren’ (in het tweede art.) geen het minste onderscheid bestaat (zie boven blz. 12) Dat hij overigens geheel ten onrechte zoowel uit het concept van '48 als uit dat van '50 afleidt, dat toen de bedoeling van den wetgever was om der Synode het recht tot intrekken te ontzeggen of te ontnemen, is duidelijk en hem dan ook door den heer Douwes onweerlegbaar aangetoond (blz. 9.) Wanneer de vereischte instemming der helft ontbrak, zou de Synode haar ontwerp zelfs niet <hi rend="i">mogen</hi> arresteeren, maar <hi rend="i">moeten</hi> intrekken.</note></q></p>
<pb n="224"/>
<p>Toen nu op dit concept de consideratiën der prov. kerkbesturen gevraagd waren, en van die consideratiën en andere ingekomen amendementen door eene daartoe benoemde commissie, (waarvan o.a. de heer de Groot lid was) op 14 Juli '51 aan de Synode een overzicht werd gegeven, bleek uit dat overzicht, dat de Synodale Commissie op art. 66 een belangrijk amendement had voorgesteld. Wat haar tot dat amendement had genoopt, had zij zelve reeds uitvoerig medegedeeld, toen zij 5 Juli bevorens aan de Synode verslag deed van hare werkzaamheden. Zij was nl. door den Quaestor-Generaal opmerkzaam gemaakt op het in de laatste jaren steeds hooger geklommen bedrag van de kosten der vergaderingen van de Synode, en dat had haar het noodzakelijke doen inzien van maatregelen, om den duur dier vergaderingen te bekorten. Onder de oorzaken, waardoor die vergaderingen zoo lang duurden, noemde zij nu in haar verslag vooral deze, dat vele reglementen telken jare op nieuw in behandeling komen, ‘en er dus in vele jaren weinige reglementen worden afgedaan. De reden van dit niet af doen is gelegen in twee bepalingen: 1<hi rend="sup">o</hi>. dat de Synode elk jaar voor verreweg het grootste deel uit geheel andere personen bestaat, die weder andere inzigten hebben dan die van het vorige jaar; 2<hi rend="sup">o</hi>. dat de reglementen niet worden ingevoerd, na de stemmen der prov. kerkbesturen te hebben geteld, maar na de consideratiën van hen te hebben ingewonnen. Deze consideratiën geven mede dikwijls aanleiding tot geheele verandering van een reglement, hetwelk nu voor de 2<hi rend="sup">e</hi>, 3<hi rend="sup">e</hi> en 4<hi rend="sup">e</hi> maal, telkens weder aan die prov. kerkbesturen
<pb n="225"/>moet worden gezonden.’ De Syn. Comm. verlangde derhalve na de consideratiën eene stemming, opdat niet voor de 2<hi rend="sup">e</hi>, 3<hi rend="sup">e</hi> en 4<hi rend="sup">e</hi> maal dezelfde reglementen worden toegezonden aan de prov. kerkbesturen, zonder tot vaststelling te kunnen geraken’, en zij stelde daarom voor, art. 66 te lezen als volgt:
<q rend="bq">‘De Synode arresteert de regll., welke voor de geheele Herv. Kerk verbindende zijn.
<lb/>Elk regl. wordt, na door de Synode voorloopig aangenomen te zijn, gezonden aan de prov. kerkbesturen, om er hunne consideratiën op in te winnen.
<lb/>Van deze consideratiën neemt de Synode in een volgend jaar kennis, ten einde in het voorloopig aangenomen regl. die veranderingen te brengen, welke zij nuttig zal oordeelen.
<lb/>Hierna wordt het regl. andermaal aan de prov. kerkbesturen gezonden, om er hunne stem over uit te brengen.
<lb/>Wanneer de volstrekte meerderheid (of ⅔) der prov. kerkbesturen zich voor het aannemen van het regl. verklaart, wordt het als finaal aangenomen door de Synod. Comm. uitgevaardigd.
<lb/>Met veranderingen in bestaande regll. wordt evenzoo gehandeld.’</q></p>
<p>Volgens dit voorstel blijft dus het vragen van consideratiën behouden, maar wordt de instemming met beginselen en hoofdzaken door eene stemming over het reglement zelf vervangen, en heeft deze laatste plaats niet vóór-, maar nádat de Synode arresteert. Wij deelden met opzet de motiveering van het voorstel volledig mede, opdat onze lezers zelven over de geboortegeschiedenis van art. 62 zouden kunnen oordeelen, want, gelijk men ziet, het art. is, zooals het door de Syn. Comm. werd voorgesteld, slechts met enkele wijzigingen, tot wet geworden.</p>
<p>Nu deelt de heer H. de Groot (t.a.p., blz. 811 vv) mede, dat bovenstaand amendement op art. 66 eigenlijk van hem afkomstig was. De hoogleeraar was nl. lid van de Synod. Commissie in 1850/51. Daar was op zijn voorstel, gedaan na voorafgaand overleg met den Secretaris, Dr. Timmers Verhoeven, besloten om aan de Synode eenige voorstellen te doen, door welker aanneming hare vergaderingen minder lang duren en dus minder kostbaar zouden worden. Een van die voorstellen was, om ‘aan de Synode de verpligting op te leggen, om elk voorloopig aangenomen reglement, na het andermaal volgens de con-<pb n="226"/>sideraties der kerkelijke vergaderingen te hebben nagegaan, aan de stemming der prov. kerkbesturen te onderwerpen.’ Van dat voorstel zegt de hoogleeraar verder, dat het ‘werd gedaan, opdat het werk der Synode van het eene jaar niet door die van het andere kon worden ingetrokken of in advies gehouden, en dus eene zaak jaren lang ter tafel blijven, maar moest worden afgedaan en er alzoo voortgang mogt komen in de zaken. Doch tevens had men met dit laatste nog iets anders in het oog, nl. dat elke Synode niet oppermachtig het werk van vroegere Synoden zou kunnen afbreken of staken, maar moest onderwerpen aan de prov. kerkbesturen, bij wie hierdoor een krachtig tegenwigt tegen de Synode zou worden gevestigd.’</p>
<p>Zóó de heer H. de Groot. Volgens hem werd dus met het amendement, behalve het bekorten van den duur der Synodale vergaderingen, ook bedoeld, dat de macht der Synode beperkt, dat haar de verplichting opgelegd zou worden om <hi rend="i">elk</hi> voorloopig aangenomen reglement aan eene eindstemming te onderwerpen, en haar alzoo het recht tot intrekken zou worden ontnomen.</p>
<p>Maar - van die nevenbedoelingen blijkt <hi rend="spat">niets hoegenaamd</hi> uit de wijze waarop, naar wij boven mededeelden, de Syn. Comm. op 5 Juli '51 haar voorstel ten aanzien van art. 66 motiveerde. Dáár is hetgeen zij voorstelt <hi rend="spat">uitsluitend</hi> een bekortings- en dus bezuinigingsmaatregel. Met geen enkel woord wordt gezegd, dat zij daarmede beoogt, te bewerken, dat de Synode eenig recht zou verliezen. Leest men nu bij den heer H. de Groot: ‘het punt, dat de Synode niet te groote macht zou hebben, is in '51 niet zoo helder in 't licht gesteld [beter ware gezegd: is geheel onaangeroerd gelaten.] Men vreesde, dat dit duidelijk uit te spreken even nadeelig als voordeelig kon werken, dewijl de overtuiging wel eens niet algemeen kon zijn, dat de magt der Synode beperkt behoorde te worden. Maar besproken is het, dat de Synode, nu de goedkeuring der regeering op hare reglementen werd ter zijde gesteld, een tegenwigt moest hebben, en dit kon gevonden worden in de noodwendigheid, dat elk wetsvoorstel door de prov. kerkbesturen moest worden goedgekeurd’ - dan rijst de vraag, waar men bij het onderzoek haar de oorspronkelijke bedoeling van eenig wetsartikel meer op af moet gaan: op de <hi rend="spat">officiëele Acta</hi> van de vergadering die het artikel vaststelde, of op eene <hi rend="spat">officieuse mededeeling</hi>,
<pb n="227"/>door een van de leden dier vergadering 20 jaren later gedaan; <hi rend="i">in casu</hi>: op hetgeen volgens getuigenis van den heer H. de Groot toen voorzichtigheidshalve <hi rend="i">verzwegen</hi> zou zijn geworden, of op hetgeen <hi rend="i">gezegd</hi> is en dus <hi rend="i">gememoreerd</hi> staat? Het antwoord op die vraag kan niet twijfelachtig zijn. Volgens de Synodale Handelingen werd nóch bij het voorstellen, nóch bij het bespreken, nóch bij het vaststellen van ons art. 62 met een enkel woord gerept van de bedoeling om aan de Synode het recht van intrekken te ontzeggen. De commissie, die het voorstel doet, wil volgens hare uitdrukkelijke en herhaalde verklaring wél voorkomen hebben, dat eenzelfde reglement 2, 3, 4 maal aan de prov. kerkbesturen ter consideratie wordt opgezonden; maar zij zegt niet, dat zij het intrekken er van wil verboden hebben. Dat recht van intrekken bestond; zij liet het onaangetast; de vergadering heeft er blijkbaar evenmin een enkel oogenblik aan gedacht om het op te heffen, en zoo moet men met de Synodale Handelingen in de hand, ten sterkste ontkennen, dat de geboortegeschiedenis van art. 62 zou pleiten voor de bewering, dat der Synode de bevoegdheid tot intrekken ontbreekt.</p>
<p>Maar ook om andere redenen komt het ons voor, dat prof. de Groot's getuigenis omtrent de oorspronkelijke bedoeling der opstellers van ons artikel geen waarde heeft.</p>
<p>Er moest naar zijne mededeeling ‘een krachtig tegenwigt tegen de Synode worden gevestigd’. Maar dat tegenwicht werd immers verkregen, door aan de prov. kerkbesturen het recht van <hi rend="i">veto</hi> over elke door de Synode <hi rend="i">gearresteerde</hi> wetsbepaling toe te kennen, en alzoo de mogelijkheid af te snijden, dat de Synode aan de kerk bepalingen opdrong waarvan deze niet gediend wilde wezen; maar niet door haar voor te schrijven om elke <hi rend="i">voorloopig aangenomen</hi> wetsbepaling, en dus ook zulke die zij later als onaannemelijk was gaan erkennen, te arresteeren en aan de stemming der prov. kerkbesturen te onderwerpen. Ware dat laatste bedoeld, dan kon er geen sprake zijn van een <hi rend="spat">tegen</hi>-wicht bij die besturen tegen de Synode gevestigd, maar alleen van een <hi rend="spat">over</hi> wicht aan hen over de Synode verzekerd.</p>
<p>Verder, dat het in '51 de meening van de Syn. Comm., en dus ook van haren secretaris en den heer H. de Groot zou geweest zijn, dat bij art. 62 aan de Synode het recht tot intrekken werd ontzegd, wordt meer dan onwaarschijnlijk door de volgende feiten: <hi rend="i">a</hi>) De hoogleeraar heeft na '51 meermalen stil-<pb n="228"/>zwijgend aangezien, dat de Synode zich genoemd recht toekende en er gebruik van maakte,<note n="1)" place="foot">In een opstel van den heer Doedes (Kerk. Cour. n<hi rend="sup">o</hi>. 29) kan men eenige voorbeelden zien van het intrekken door de Synode van vroeger voorloopig door haar aangenomen wetsbepalingen.</note> en nooit geprotesteerd tegen wat dan in zijn oog een miskennen van de oorspronkelijke bedoeling des wetgevers zou geweest zijn. <hi rend="i">b</hi>) Zelfs heeft hij-zelf wel in den zin van intrekken geadviseerd b.v. in '67 (zie Syn. Hand. blz. 116, 119) en in '70 (zie onze noot 3 op blz. 5). <hi rend="i">c</hi>) Eenmaal is - en zietdaar de uitzondering waarop wij blz. 4 doelden - beweerd, en wel door het prov. kerkbestuur van N. Brabant, dat de Synode niet tot intrekken bevoegd was. In de commissie, die in '54 te rapporteeren had over het stuk waarin deze bewering van N. Brabant voorkwam, had ook de secretaris Dr. T. Verhoeven zitting, en ziet - blijkens het rapport van die commissie vindt de genoemde bewering bij haar geen den minsten steun. Hoe verklaart men dat, wanneer werkelijk, gelijk de heer de Groot mededeelt, genoemde secretaris drie jaren vroeger de welbewuste intentie gehad heeft, om bij art. 62 der Synode het recht van intrekken te ontzeggen? Geeft dit een en ander geen grond voor de meening, dat nu na 20 jaren door den hoogleeraar aan het ontwerpen en voorstellen van ons art. 62 eene bedoeling wordt toegekend, die daaraan oorspronkelijk vreemd is geweest?</p>
<p>Maar, hoe men ook die laatste vraag meent te moeten beantwoorden, in elk geval is dit zeker, dat de Synodale vergadering, volgens het officieël verslag harer handelingen, bij het bespreken, aannemen en vaststellen van genoemd art., door niets hoegenaamd getoond heeft de bedoeling te hebben, om aan de Synode het recht tot intrekken te ontzeggen of liever te ontnemen, en dat dus de geboortegeschiedenis van ons art., de meening dat het aan de Synode genoemd recht verzekert, niet weerspreekt, maar bevestigt.</p>
<p>En zoo is de slotsom van onze beschouwing deze, dat de verklaring van art. 62, door den heer v. Toorenenbergen ontdekt, door Dr. Doedes e.a. aanbevolen, en nu laatstelijk ook door den heer H. de Groot ondersteund, moet worden veroordeeld als in strijd met den logischen en gramaticalen zin van het artikel, en niet minder met de wijze waarop het in de wereld gekomen en na zijne invoering steeds verstaan en toegepast is.</p>
<pb n="229"/>
<p>Is dus met betrekking tot den inhoud, tot zuiverheid van argumentatie en juistheid van resultaten aan de brochure van den heer Douwes de voorrang toe te kennen boven die van den heer v.T., ook uit het oogpunt van den vorm staat de eerste hoog boven de laatste. Des heeren Douwes' geschrift is bondig en klaar, even zuiver gedacht als juist uitgedrukt. Dat van den heer v. Toorenenbergen? - ja, daaromtrent moet ons, aleer wij de pen nederleggen, een ernstig woord van het hart. Het is nl. om den heer v.T. dringend te verzoeken, voortaan wat meer zorg te besteden aan het stellen van hetgeen hij in druk geeft. Wij zeggen niet te veel met te beweren, dat het lezen vooral van zijne laatste brochure een waar kruis is. Telkens stuit men er op de grofste zonden tegen taal en stijl. Niet zelden treft men er volzinnen in aan, die totaal onverstaanbaar zijn. Zij wemelt van fouten. Dit scherpe vonnis mag natuurlijk niet ongemotiveerd blijven. Wij schrijven daarom van de eerste anderhalve blz. zin voor zin af, ons alleen kortheidshalve enkele voor ons doel onwezenlijke uitlatingen veroorlovende.</p>
<q rend="bq">‘Amice! ‘En toch kan ik - al wilde ik ook - uw pleidooi ten voordeele van de Synodale verklaring in 1870 van art. 62 niet aannemen’</q>
<p>Kan men zeggen: ‘een pleidooi aannemen’? - Achter ‘art. 62’ had ‘gegeven’ ingevoegd moeten worden.</p>
<q rend="bq">‘Ziedaar de overtuiging waarmede ik de lezing en herlezing van uwen brief telkens ten einde breng.’</q>
<p>Hier is ‘telkens’ na ‘herlezing’ hinderlijk. Waarom niet: ‘Ziedaar mijne overtuiging, ook na herhaalde lezing van uwen brief’?</p>
<q rend="bq">‘Ik heb uwe bezwaren tegen het m.i. zoo duidelijke artikel op nieuw gewogen, en moet antwoorden: <hi rend="i">ik ben niet overtuigd!</hi>’</q>
<p>Niet tegen het artikel, maar tegen v.T's verklaring er van, had de heer Douwes bezwaren, en dat wel, omdat ook zijns inziens het artikel zoo duidelijk was.</p>
<pb n="230"/>
<q rend="bq">‘Is dat dan het gewone einde van zoo menigen strijd, dat men de pen nederlegt, terwijl men aan het eind even ver is als aan het begin?</q>
<p>Hier hebben wij tweemaal een einde en nog eens het neêrleggen van de pen, dat ook een einde is. Had de schrijver zijn bedoeling niet aldus moeten uitdrukken: ‘Moet dan ook van dezen strijd, gelijk van zoo menigen anderen, het einde zijn, dat men, de pen nederleggend, even ver is als toen men haar opnam?’ Of korter ‘Moet dan ook deze strijd, gelijk zoo menige andere, onbeslist blijven?’</p>
<q rend="bq">‘Gij kent mij, hoop ik te goed, dat in een verschil van gevoelen, vooral over de verklaring van een wetsartikel, de erkentenis van overtuigd te zijn, mij geen zoo zware taak is, dat gij hier aan zoo iets - ik durf wel zeggen - min edels zoudt moeten denken.’</q>
<p>Ik durf wel zeggen, dat hier onzin staat. Om van de punctuatie te zwijgen, valt te vragen: Welke constructie is dit: ‘Gij kent mij te goed, dat de erkentenis mij geen zware taak is.’ Bedoeld zal zijn: ‘Gij kent mij genoeg, om te weten dat....’ of: ‘Gij weet van mij al te goed, dat....’ Maar dan moet ook het: ‘dat gij hier enz.’ wezen ‘<hi rend="spat">dan</hi> dat gij hier’; anders is er niets dat op het ‘<hi rend="spat">te</hi> goed’ terug slaat. Verder: ‘geen zoo zware taak.’ <hi rend="spat">Hoe</hi> zwaar? er is niets dat dat aangeeft. Eindelijk: ‘Zoo iets min edels.’ Maar aan welk min edel iets moet amice nu niet denken? Aan een erkentenis van overtuigd te zijn? Maar daar steekt niets kwaads in. Aan het feit dat die erkentenis moeilijk valt? Maar ook dat is de vraag niet. De vaaag is maar, of v.T. die taak volbrengen wil. En dan, hoe zwaarder ze is, des te edeler haar volbrenging.</p>
<q rend="bq">‘Maar evenmin, ja volstrektelijk verlangt gij van mij niet, dat - als ik <hi rend="i">niet</hi> overtuigd ben, ik dan gemakshalve zal toegeven.’</q>
<p>Dat ‘ja volstrektelijk niet’ is ver van fraai en geheel overbodig. Zoo ook het woordje ‘dan’, tenzij de schrijver heeft willen te kennen geven, dat als hij <hi rend="i">wel</hi> overtuigd is hij wel ‘gemakshalve’ toegeeft.</p>
<q rend="bq">‘Daarvoor hebben wij beide het woord liberaal in zijne ouder-<pb n="231"/>wetsche klassieke beteekenis te goed verstaan, dan dat gij van mij, of ik van u, zouden eischen,...en om zich te laten medenemen op den stroom van den wind.</q>
<p>‘Daarvoor’ is weêr overbodig om het later volgende ‘dan dat,’ ‘Hebben verstaan’ zal moeten zijn: ‘hebben leeren verstaan,’ anders zou de schrijver verklaren, dat hij het woord liberaal nu niet meer verstaat. ‘<hi rend="spat">Zouden</hi> eischen’ is hier taalkundig even onjuist als ‘<hi rend="spat">zich</hi> te laten medenemen.’ En hoe kan men zich <hi rend="spat">op</hi> den stroom van den wind laten <hi rend="spat">menemen</hi>?</p>
<q rend="bq">‘Doch als ik de pen opvat, om met u over het bekende artikel nog eenmaal te spreken, dan heb ik vooraf een en ander u te zeggen.’</q>
<p>Dus, om te spreken over het art. wordt de pen opgevat; maar dat ‘zeggen van een en ander’, dat vooraf moet gaan, waarmeê geschiedt dat?</p>
<q rend="bq">‘Allereerst een woord van dank voor <hi rend="i">den vorm</hi> van uwen strijd. Aan die wijze van tegenspraak raakt men in onzen tijd niet gewoon. Des te meer geef ik u de getuigenis, dat gij een model geleverd hebt van eene wijze van strijdvoeren, welke u deed zeggen wat gij meendet, zonder een oogenblik berouw te zullen gevoelen over eene enkele uitdrukking, welke hem, die van u durft verschillen, pijn zou kunnen doen.’</q>
<p>Vrage: wat is de <hi rend="i">vorm</hi> van een strijd? Moet ‘des te meer’ niet zijn ‘des te liever’? En dan: ‘gij hebt een model geleverd van een wijze van strijdvoeren, welke u deed zeggen?’....</p>
<p>Maar wij eindigen met aanhalen en verbeteren. Wij mogen onze lezers daarmede niet langer vermoeien, maar kunnen hen verzekeren, dat die voorbeeldelooze achteloosheid, waarvan hun de proeven getoond werden, door de geheele brochure heen heerscht. Ook zouden wij geen vrijmoedigheid hebben gehad, om in onze beoordeeling van v.T's brochures zoo betrekkelijk lang bij den vorm er van stil te staan, wanneer niet het tijdschrift, dat die beoordeeling opneemt, den naam van Vaderlandsche Letteroefeningen droeg. Op den weg van zulk een tijdschrift ligt het o.i. alleszins, om te wijzen op het gemis van litteraire geoefendheid of het verzuim van oefening, dat dezen of genen van onze schrijvers ontsiert. En bij den heer v.T. is dat gemis of verzuim een bijna doorgaand verschijnsel. Wij herinneren ons ëenigen
<pb n="232"/>tijd geleden een door hem geschreven n<hi rend="sup">o</hi>. van: ‘Vóór 300 jaren’ in handen gehad te hebben, waarvan de eerste blz. ons wegens de verwaarloozing der eischen van taal en stijl van verdere lezing afschrikte. In N<hi rend="sup">o</hi>. 49 der Kerk. Cour. plaatste hij een artikeltje, niet minder achteloos gesteld. Zijn bundel kanselredenen sla ik op; hij valt op blz. 25 open en laat weêr hetzelfde gebrek zien. Bedenke toch de geachte schrijver, dat de vorm ver van onverschillig, en dat het alleszins de moeite waard is, daaraan de noodige zorg te besteden. Kunnen wij niet allen <hi rend="i">fraai</hi> schrijven, wij behooren ten minste allen <hi rend="i">goed</hi> te schrijven. De heer v.T. nu doet gewoonlijk, deed vooral in zijne brochures, noch het een noch het ander. Haar vorm laat niet minder te wenschen over, dan haar inhoud voor tegenspraak vatbaar is. Waarlijk, hij allerminst heeft recht om te verlangen, gelijk hij doet II, blz. 27, dat de heer Douwes zijne ‘hollandsche taal beter zal leeren verstaan.’ En het oordeel, dat hij ergens (II, blz. 8) over een ander schrijver velt, dat nl. deze ‘in hetgeen hij schreef, zijne acte van onbevoegdheid heeft verdiend, om over kerkrechtelijke zaken mede te spreken’, dat zouden wij schier geneigd zijn, zonder echter ook hier den vorm der uitdrukking voor onze rekening te nemen, op den heer v. Toorenenbergen zelven toe te passen.</p>
<q rend="bq">P.S. Vraagt misschien iemand die het P.S. van v. Toorenenbergen's: ‘De Synode van 1870 en art. 62’ gelezen heeft, waarom steller dezes zich niet openlijk rechtvaardigt tegenover de grieven, in dat P.S. tegen hem ingebracht, die wete, dat die kwestie door mij als eene louter persoonlijke en dus als niet geschikt werd beschouwd voor openlijke bespreking, en dat ik er daarom met den heer v.T. in correspondentie over ben getreden, welke correspondentie het aangename resultaat heeft gehad, dat wij elkander beter hebben leeren verstaan en waardeeren, en de kwestie op voor mij alleszins bevredigende wijze is getermineerd.</q>
<p>Wij waren met onze beschouwing van de brochures der hh. v. Toorenenbergen en Douwes en onze bespreking van de daarin behandelde kwestie geheel gereed, en op het punt ons opstel ter perse te zenden, toen ons het in de 4<hi rend="sup">e</hi> plaats aan het hoofd de-<pb n="233"/>zes gemelde geschrift van den heer v. Griethuysen gewerd. Onze beoordeeling daarvan kan nu niet anders dan kort, maar mag ook niet anders dan hoogst gunstig zijn. De geleerde schrijver heeft in den vollen zin des woords eene kerkrechtelijke <hi rend="i">studie</hi> geleverd, zóó doorwrocht, volledig en nauwkeurig als men met mogelijkheid maar wenschen kan. Gelijk de titel aanduidt, beschrijft hij de verhouding van de Synode tot de prov. kerkbesturen in zake het maken van kerkelijke reglementen, en wel eerst, zooals die was vóór de invoering van ons tegenwoordig Alg. Regl. (dus van 1816-1852), en dan zooals die in 1852 geworden is. De Synodale Handelingen schier van al de laatste 55 jaren zijn door hem met waarlijk bewonderenswaardige zorg geraadpleegd. Hij leidt daaruit onweêrlegbare resultaten af, die hij op duidelijke wijze voordraagt. Zijn werk is even massief als objectief en voor de geschiedenis van ons art. 62 van blijvende waarde. Vele punten, door ons boven besproken, vonden wij bij den schrijver nog uitvoeriger behandeld, en hadden daarbij overvloedige gelegenheid, om zoowel de scherpte van zijn blik te bewonderen als de juistheid er van te erkennen. Voor het goed recht der meening, dat bij art. 62 aan de Synode het recht tot intrekken verzekerd wordt, of liever blijft, heeft de heer v. Griethuysen een alles afdoend pleidooi geleverd, waarvoor hem o.i. de dank toekomt van allen, wien het, ook op het gebied van kerkrecht, om kennis der waarheid te doen is.</p>
<p><hi rend="spat">Boskoop</hi>, 29 Maart 1871.</p>
<p>K.G.F.W. <hi rend="sc">Ham</hi>.</p></div>
<div type="section">
<head rend="h4">III. Onderwijs.</head>
<q rend="bq">HANDLEIDING TOT DE KENNIS DER WET op 't Lager Onderwijs, <hi rend="i">met eene geschiedkundige schets der</hi> <hi rend="sc">wetgeving</hi> <hi rend="i">op 't Lager Onderwijs in Nederland</hi>, vooral ten behoeve van <hi rend="i">Hulponderwijzers en Kweekelingen</hi>; door S. <hi rend="sc">Blaupot ten Cate</hi>, Inspecteur van 't Lager Onderwijs in de Provincie Groningen. Te Groningen, bij J.B. Wolters, 1871, 111 bl. Prijs ƒ 0.90.</q>
<p>Wie ooit de provinciale examens heeft bijgewoond, welke elk voor- en najaar worden afgenomen van hen, die eene acte voor het lager onderwijs begeeren, zal opgemerkt hebben, hoe uiterst
<pb n="234"/>oppervlakkig, bij de meerderbeid der kandidaten althans, de kennis is, die zij van de wetgeving op het lager onderwijs en meer nog van de geschiedenis dier wetgeving, bezitten. Vele dames vooral, die eene acte als hoofdonderwijzeres vragen, schijnen er nimmer op gelet te hebben dat, blijkens het programma voor het door haar afteleggen examen, van haar o.a. verlangd wordt: ‘eenige bekendheid met de geschiedenis van de opvoeding en het onderwijs, vooral in ons vaderland, en met die van het Nederlandsche schoolwezen sedert het laatste der vorige eeuw.’ Wonderlijk is soms de onkunde op dat punt door overigens hoogstbekwame onderwijzeressen aan den dag gelegd. Mij zijn er bekend, die toen zij haar examen deden, nog nimmer de wet, ja zelfs niet het programma voor 't examen, hadden ingekeken.</p>
<p>Wij wenschen daarom de aandacht, niet alleen van hulponderwijzers en kweekelingen, maar vooral ook van alle dames die zich aan het onderwijs wijden, op het hier aangekondigde boekje te vestigen; daar de prijs niemand te zeer kan bezwaren, is er in 't vervolg geen enkel excuus meer voor haar die zoo gaarne allerlei uitvluchten ter vergoelijking harer onkunde op dit punt te berde brengen. In één boekje vereenigd, vinden zij al wat zij omtrent de wet en de geschiedenis van L.O. in ons land dienen te weten. Zoo zij de geschiedkundige schets eens goed doorlezen, zal haar dit geen kwaad doen, al wordt ook niet alles gevraagd wat daarin voorkomt. De toestand van het volksonderwijs hier te lande reeds in vroege tijden wordt daarin nagegaan, en de hoofdinhoud van eenige der merkwaardigste provinciale en stedelijke ordonnantiën en reglementen voor de 16<hi rend="sup">e</hi>, 17<hi rend="sup">e</hi> en 18<hi rend="sup">e</hi> eeuw daarin meegedeeld. De invloed der omwenteling van 1795 op onze nationale schoolwetgeving wordt natuurlijk niet onvermeld gelaten, waarna, terwijl de wetten van 1801 en 1803 spoedig worden afgehandeld, die van 1806 meer uitvoerig wordt bekeken en tevens vergeleken met de beide zooeven genoemde wetten. Vervolgens gaat de schrijver over tot de vraag: ‘Waarin onderscheidt zich de wet van 1857 gunstig boven die van 1806’ en geeft een twaalftal punten van verschil op. Nadat de litteratuur over de schoolwetgeving is aangestipt, gaat de schrijver over tot eene artikelsgewijze behandeling der thans vigeerende schoolwet.</p>
<p>Bij deze toelichting der verschillende wetsartikelen heeft de schrijver veel overgenomen uit zijn bekend in 1868 uitgegeven werk: ‘De wet op het lager onderwijs, na haar tienjarig bestaan
<pb n="235"/>toegelicht.’ De bronnen waaruit hij toen geput heeft, vindt men in dit laatste werk steeds vermeld, in het nieuwe boekje zijn ze kortheidshalve weggelaten, in welk lot ook vele aanteekeningen gedeeld hebben. De voornaamste aanteekeningen zijn echter òf woordelijk overgenomen, òf de meening des schrijvers wordt, zoo als b.v. op Art. 23, in de laatste aanteekening, in korte woorden duidelijk en klaar weêrgegeven. Zoo dus voor hem die de bronnen wil raadplegen, of van de wet of van een gedeelte daarvan eene studie wil maken, het grootere werk in 1868 uitgegegeven, onmisbaar blijft, even onmisbaar is voor elk onderwijzer deze nieuwe handleiding. De prijs van het grootere boek (ƒ 2.75) mocht dezen of genen wat te hoog zijn, negentig cent zal een ieder nog wel kunnen en willen besteden.</p>
<p>&nbsp;</p>
<p><hi rend="sc">Mr.</hi> R.C. <hi rend="sc">Nieuweniuys</hi>.</p>
<q rend="bq">Dr. W.B.J. van Eijk. Het openbaar lager onderwijs voor Europeanen in Nederlandsch-Indië. Deventer, bij W. Hulscher G. Jzn. 1870.</q>
<p>Met het zamenstellen en uitgeven dezer brochure heeft de Heer van Eijk een <hi rend="i">goed werk</hi> verrigt, indien het althans een goed werk heeten mag te zorgen, dat ieder zich gemakkelijk op de hoogte kan stellen van een hoogst aangelegen onderwerp, dat tot nu toe slechts door zeer weinigen werd gekend. Ik geloof toch niet te veel te zeggen, als ik beweer, dat, zoo betrekkelijk algemeen de kennis van en de belangstelling in de regeling van het Openbaar lager onderwijs in Nederland is, betrekkelijk even beperkt het getal is van hen, die in dit onderwijs voor Europeanen en daarmede gelijkgestelden in Ned. Indië belang stellen en dit kennen. Zelfs de mannen van het vak waren of zijn er veelal onkundig van.</p>
<p>Waaraan dit treurige verschijnsel is toe te schrijven? Zeker niet aan te weinige belangstelling in Ned. Indië. De Koloniale kwestie bewijst in de animositeit, volharding en veelvuldigheid waarmede zij besproken wordt, het tegendeel. En evenmin aan te geringe belangstelling in het onderwijs in het algemeen. Wie inziet, dat de toekomst van een land grootendeels aan het
<pb n="236"/>volksonderwijs afhangt, hij zal het gewigt er van ook voor Indië niet ontkennen.</p>
<p>Van waar dan? Men kent het Openbaar lager onderwijs in Indië niet. Was het er ook langzaam van Gouvernementswege ingevoerd, het was zoo weinig bekend, dat men tot vóór weinige jaren algemeen geloofde. Een Europeaan in Ned. Indië, die zijne kinderen het noodige wilde laten leeren, moest daarin door huisonderwijs voorzien of hen naar Europa zenden. En later? Ja, men hoorde of las wel eens, dat het getal scholen eene vermeerdering van één of twee had ondergaan; maar men achtte dit te weinig, om er aanleiding uit te nemen zich met de geheele inrigting bekend te maken. En daarenboven, eene der oorzaken, die voor de kwestie van het Onderwijs in ons Vaderland bijna algemeen de belangstelling heeft gewekt en gaande houdt, de strijd voor <hi rend="i">openbaar</hi> of voor <hi rend="i">bijzonder</hi> onderwijs bestond in Indië niet. Men hoorde daar niet van gemoedsbezwaren. En er schijnt ernstige strijd te moeten zijn, om zelfs voor eene belangrijke zaak algemeene belangstelling te wekken. Zonder dezen getroost men zich geen omslagtig onderzoek, dat wel geen diepe studie, maar toch veel tijd kost. En zoo bleef het onderwijs in Indië over het algemeen eene onbekende zaak. En onbekend maakte ook hier onbemind.</p>
<p>Als die toestand nu niet verbetert, dan heeft ten minste de Heer van Eijk zich dit niet te wijten. Hij heeft de kennis er van onder ieders bereik gebragt en daarmede een goed werk gedaan.</p>
<p>En hij heeft het <hi rend="i">goed</hi> verrigt. In een betrekkelijk kort bestek heeft hij bijna alles ter sprake gebragt, wat bij de beoordeeling en waardeering van het Openbaar lager onderwijs voor Europeanen in Indië in aanmerking komt, en al die verschillende punten aan het hoofd der bladzijden vermeld.</p>
<p>Na eene korte inleiding, waarin het Inlandsch onderwijs in zijn treurigen toestand wordt ter sprake gebragt, gaat de schrijver tot de bespreking over van zijn eigenlijk onderwerp, het Openbaar lager onderwijs voor Europeanen en daarmede gelijkgestelden volgens de nieuwe schoolverordening, die 1 Sept. 1868 is in werking getreden.</p>
<p>Na een kort historisch overzigt van de trapsgewijze ontwikkeling van het Openbaar onderwijs voor Europeanen, brengt de schrijver in de meer algemeene beschouwingen, de verschillende leervakken, de klassifikatie der leerlingen, ook met het oog op
<pb n="237"/>het verschil van stand, de toelating van Inlandsche kinderen op de scholen van Europeanen, de behoefte aan onderwijzers, de verhouding van de school zoowel als van het onderwijzend personeel tot het getal kinderen ter sprake.</p>
<p>Bij de bespreking der bijzonderheden worden de onderwijzerswoning en de school, de schooluren en de hulpmiddelen bij het onderwijs behandeld. Eene vergelijking wordt gemaakt tusschen de leerlingen der hoogste klasse in Indië en in Nederland en zoowel de licht- als de schaduwzijde aangewezen. Is de schaduwzijde ook voor een groot gedeelte te wijten aan het gebrek aan geschikt onderwijzend personeel, hoe daarin te voorzien maakt mede een onderwerp uit van beschouwing, vooral de vraag, of de onderwijzers in Indië opgeleid of naar Europa moeten gezonden worden om hier hunne vorming te ontvangen.</p>
<p>Een groot deel van het kwaad echter vindt de schrijver in de toelating der Inlandsche kinderen, vooral om dezer huiselijke opvoeding; terwijl het gebrekkige in het schooltoezigt, wat aangaat de schoolcommissiën, de inspecteurs, de examina, wordt besproken met de middelen om hierin van Gouvernementswege verbetering te brengen. De financieële en de maatschappelijke positie der onderwijzers worden ten slotte vrij breedvoerig voorgesteld.</p>
<p>Als we dien rijkdom van onderwerpen, - en we lieten er nog velen onvermeld - in 80 bladzijden behandeld weten, dan bewonderen we den tact van den schrijver, om in zoo beperkte ruimte zoo velerlei ter sprake te brengen niet slechts, maar ook te beoordeelen, en wel in dien vorm, dat het geen dorre opstelling is geworden van feiten, getallen en reglementaire bepalingen, maar een aaneengeschakeld geheel, dat zich aangenaam lezen laat. Is het in de eerste plaats (gesproken en) uitgegeven, om onderwijzers hier te lande door betere kennis van het Indisch schoolwezen op te wekken zich er aan te wijden, ook voor hen die geen mannen van het vak zijn, maar in het onderwijs belang stellen is het een hoogst lezenswaardig opstel, waarvoor we den schrijver hartelijk danken.</p>
<p>Over het algemeen zijn we het met zijne beschouwingen en conclusies eens. Dit neemt niet weg, dat we hier en daar een? hebben geplaatst. Zoo zijn we nog niet overtuigd van het verkeerde om kinderen van <hi rend="i">Inlanders</hi> toegang te gunnen tot de openbare gouvernementsscholen. Wij ontkennen niet, wat over
<pb n="238"/>hunne huiselijke opvoeding enz. gezegd wordt, maar meenen, dat juist door een <hi rend="i">goed</hi> onderwijs die gebreken het best bestreden kunnen worden. Indien het onderwijs goed is, dan moet het ook op de kinderen der signo's gunstig werken.</p>
<p>Onze hoofdvraag is echter: of de voorstelling niet over het algemeen zoowel als in de bijzonderheden wat al te gunstig is geteekend. Wij vergeten wel niet, dat het geschrevene (gesprokene) in de eerste plaats strekken moest om onderwijzers op te wekken, zich voor de dienst in Indië aan te bieden, en kunnen dus niet anders dan goedkeuren, dat de lichtzijde van het onderwijzers-leven in Indië krachtig wordt geteekend, vooral daar het tot dusverre bij het algemeen in te kwaden reuk stond. Maar naar hetgeen wij van dezen en genen, die in Indië geen vreemdelingen zijn, hoorden, moeten we vreezen, dat de schaduwzijde te veel verzwegen is. Naar Dr. van Eijk's brochure te oordeelen zou er van Gouvernementswege voor het lager onderwijs weinig meer te doen zijn; volgens anderer oordeel moet er nog zeer veel gedaan worden. Wij nu vreezen, dat we ons aan de zijde der laatsten zouden moeten scharen, indien we partij moesten kiezen. Ik heb ter rechtvaardiging van dat gevoelen niet meer te doen, dan mij op <hi rend="i">aanteekening</hi> 10 te beroepen, en op hetgeen Dr. van Eijk bladz. 18 schrijft. Daar toch heet het ‘dat de Maatschappij tot Nut van den Javaan niet te vergeefs op ruime deelneming en ondersteuning van de zijde harer landgenooten heeft gerekend’ n.l. tot het bijeenbrengen van een <hi rend="i">schoolfonds;</hi> ten einde hieruit aanvankelijk in eene der meest dringende behoeften, gebrek namelijk aan voldoende onderwijsmiddelen, te voorzien.’ - Dat beroep nu dier Maatschappij op het Nederlandsche volk, over welks uitkomst de schrijver zoo tevreden is, heeft nog geen twee duizend gulden opgeleverd. Wij bedroefden ons bij het vernemen van dat resultaat en zeiden: dankbaar, maar verre van voldaan.</p>
<p>We willen echter hopen, dat de uitkomst ons logenstraffe en bewijze, dat het Gouvernement waarlijk doen wil wat het kan en moet om het Openbaar lager onderwijs in Indië zoo goed mogelijk te doen zijn, en danken den schrijver hartelijk voor zijn goed geslaagde poging om veler opmerkzaamheid op dat onderwijs te te vestigen. Wie in Indië belang stelt en het boekske nog niet gekocht heeft, schaffe het zich aan. We zijn zeker, dat het hem eene nuttige en aangename lectuur zal zijn.</p>
<pb n="239"/>
<p>De uitvoering is keurig net, de correctie naauwkeurig. Het <hi rend="i">ik</hi> voor <hi rend="i">in</hi> bladz. 56 is eene uitzondering. Jammer dat de paginatuur van vel 5 in de war is. De nog weinig bekende uitgever lette ook op zulke kleinigheden en vinde door het debiet van dit boekske zich aangemoedigd, om met meerdere goede en aangename vruchten der pers het publiek te verblijden.</p>
<p>H.</p></div>
<div type="section">
<head rend="h4">IV. Varia.</head>
<q rend="bq">EEN WOORD OVER ONS TOONEEL DOOR <hi rend="sc">Martin Kalff</hi>. Amsterdam. A. <hi rend="sc">Frijlink</hi>. 1870. 24 bladz. 30 Cents.</q>
<p>De brochure bevat een warm pleidooi in het belang van ons tooneel. De Schrijver schat den invloed hoog dien het tooneel uitoefent. ‘Ja’, roept hij uit, ‘wij durven stoutweg beweren, dat door het tooneel een meer overwegende invloed wordt uitgeoefend dan van den kansel.’ Na eene ietwat breede inleiding, komt S. tot de vraag: welke gedragslijn heeft de Regeering ten opzichte van het tooneel te volgen, en verklaart zich tegen subsidie van het gemeente-bestuur. De S. zegt verder, en hiermede vereenigen wij ons geheel en al. ‘Indien de Hooge Regeering dus, ondanks den onloochenbaren invloed, dien het tooneel op de gemoederen des volks uitoefent, van meening is het tooneel aan zijn lot te moeten overlaten, en indien men alzoo de keuze hadde tusschen een gemeenschappelijk gesubsidieerd of een vrij tooneel, dan geve men aan het laatste de voorkeur, te meer, daar het - van een winstbeoogend standpunt - goed bestuurd wordende, zeer wel staande zal kunnen blijven. Men zal uit bovenstaande aanhaling bemerkt hebben, dat met <hi rend="i">ons</hi> tooneel bedoeld wordt het Amsterdamsche tooneel. De S. toont nu aan al de gebreken van de wijze, waarop de Amsterdamsche Stads-Schouwburg wordt <hi rend="i">geeksploteerd</hi> en <hi rend="i">hier</hi> schijnt hij zich op een zeer bekend terrein te bewegen. Als een welbespraakt ambtenaar van het openbaar ministerie overlaadt hij den beklaagde met beschuldigingen en stapelt bewijs op bewijs, zoodat aan vrijspraak niet meer te denken valt. En nu komt hij tot het geneesmiddel
<pb n="240"/>dat hij den kranke wil toedienen. Want ziek is het tooneel bij ons, doch niet hopeloos. Neen, bij eene goede behandeling kan en zal het tooneel weder tot vorigen bloei terugkeeren. Die nu dat geneesmiddel wil leeren kennen, hij leze de brochure, en al moge de lezer het dan niet met den S. in alles eens zijn, hij zal er toch vele wenken in vinden, die hen treffen; hij zal worden medegesleept door de warmte van het pleidooi en zeker den S. althans den lof niet onthouden een goed geschreven brochure in de wereld te hebben gezonden.</p>
<p>&nbsp;</p>
<p>J.F.N.</p></div></div>
<div type="chapter">
<interpGrp>
<interp type="primair" value="sten005"/>
<interp type="primair" value="jung011"/>
<interp type="primair" value="hoek003"/>
<interp type="secundair" value="acqu002"/>
<interp type="secundair" value="blom016"/>
<interp type="secundair" value="hofs010"/>
<interp type="secundair" value="koch010"/>
<interp type="secundair" value="hooy005"/>
<interp type="secundair" value="oort003"/>
<interp type="secundair" value="jack001"/>
<interp type="secundair" value="huls044"/>
</interpGrp>
<pb n="241"/>
<head rend="h3">Binnenlandsche letterkunde. Bibliographie.</head>
<interpGrp>
<interp type="primair" value="18710200"/>
</interpGrp>
<head rend="h4">I. Fraaie Letteren.</head>
<head>Vertaalde Engelsche romans.</head>
<q rend="bq">N<hi rend="sup">o</hi>. 1. <hi rend="spat">Henriette Temple</hi>. Een Liefdes-Roman door <hi rend="sc">Benjamin D'Israeli</hi>. In het Nederduitsch overgezet door <hi rend="sc">Herminie</hi>. 3 Dln. gr. 8<hi rend="sup">o</hi>. Arnhem, J. van Egmond Jr. 1869. (Voor rekening van de Vertaalster.)
<lb/>N<hi rend="sup">o</hi>. 2. <hi rend="spat">Der Vrouwen Koningrijk</hi>. Een Liefdesgeschiedenis, door Miss Mulock, Schrijfster van <hi rend="i">John Halifax, Een welbesteed leven</hi>, enz. enz. Uit het Engelsch door <hi rend="sc">Antonia</hi>. Amsterdam, P.N. van Kampen. 1869. 2 Dln. Gr. 8<hi rend="sup">o</hi>.
<lb/>N<hi rend="sup">o</hi>. 3. <hi rend="spat">Parel</hi>. Een Engelsche Roman. Vertaald door C. <hi rend="sc">van Hulstheim</hi>. Amsterdam, Gebroeders Kraay. 1869. Gr. 8<hi rend="sup">o</hi>.
<lb/>N<hi rend="sup">o</hi>. 4. <hi rend="spat">Old Court</hi>. Naar het Engelsch van W. <hi rend="sc">Harrison Ainswort</hi>. (,) Schrijver van: <hi rend="i">Bourbon's strijd - Liefde en list - Kardinaal Pole - Geld en Crediet</hi>, enz. Amsterdam, J.D. Sybrandi. 1869. 2 Dln. Gr. 8<hi rend="sup">o</hi>.</q>
<p>N<hi rend="sup">o</hi>. 1. Het welsprekende Parlementslid, de later - eerste Minister van Engeland, Benjamin D'Israëli of Disraëli zou zeker als romanschrijver geen grooten naam gemaakt hebben, indien deze liefdesgeschiedenis het beste voortbrengsel was zijner dichterlijke verbeeldingskracht. Vivian-Grey en Coningsby, om anderen niet te noemen, staan zeker hooger aangeschreven bij het Engelsche publiek dan Henrietta Temple. Dit belet echter
<pb n="242"/>niet, ook dit werk met Herminie der vertaling waardig te keuren, ja, zelfs meer waardig dan menig Engelsch product, dat in den laatsten tijd deze onderscheiding ondervond. Verwondering baart het zeker, dat het niet reeds vroeger geschiedde, als men den naam des Schrijvers in aanmerking neemt en de vertaalwoede ziet van alles wat maar bij onze Britsche overburen in dit soort van lectuur van de pers komt; want voor een dozijn jaren gaf Disraëli dezen zijn roman in 't licht en in 1859 nam hem de Tauchnitz-editie reeds op. Wat hiervan de oorzaak is weten wij niet, en gissen alleen, dat de gewone vertalingsfabrikanten de taal en den stijl van den dichterlijken Engelschman niet aandurfden en onze goede vertalers Henrietta Temple misschien <hi rend="i">te</hi> dichterlijk vonden. Herminie noemt het ‘een werk overvloeijende van gevoel en poëzie,’ en dit is zeker zeer juist: 't gevoel vloeit hier over, de poëzie idealiseert hier niet de werkelijke, maar voert u op, sleept u mede in eene denkbeeldige wereld, waar alles door het ééne gevoel, den hartstocht der liefde, wordt beheerscht....Evenwel dit is maar toepasselijk op het eerste of grootste gedeelte van den roman. Dit overgevoelige of dichterlijke in den superlatief van het begin daalt later uit die hooge sfeeren neder, en komt bij de werkelijkheid weder een weinig tot adem, om zich dan eindelijk nog eens weder te verheffen tot een fantastisch slot, waarin <hi rend="i">tout est pour le mieux dans le meilleur des mondes</hi>.</p>
<p>Disraëli heeft hiermede weder getoond, dat het niet gemakkelijk is, na een dichterlijk hoog opgeschroefd begin van een verhaal, het even fantastisch vol te houden en ook tot een denkbeeldige met de werkelijkheid niet rekenende oplossing of ontknooping te brengen. De vleugelen der fantasie mogen een talentvollen schrijver hoog boven lucht en wolken doen opstijgen, zoolang hij te doen heeft met menschen, voor het meerendeel zeer practische menschen, in allen gevalle met wezens die geen droombeelden of lucht- en lichtgestalten zijn, maar een stoffelijk deel met zich omdragen, zal hij wel genoodzaakt worden tot het stoffelijke terug te keeren en te zien, dat het op dit benedenrond zoo niet toegaat als zijne door de poëzie overmeesterde verbeelding zich wel voorstelde. Jammer dat Disraëli dit niet vooraf bedacht en altijd geschreven heeft zooals het derde of laatste gedeelte van zijn boek; nu vrees ik dat menigeen de liefdesgeschiedenis van het voor elkaar bestemde paar, om het
<pb n="243"/>met één woord te noemen, <hi rend="i">te</hi> sentimenteel zal vinden. Het genre van de la Fontaine, Clauren en <hi rend="i">tutti quanti</hi> is verouderd. Walter Scott, Dickens en Thackeray hebben den smaak gezuiverd. Wij willen wel toeschouwers zijn bij den strijd der hartstochten, ook wel als de liefde als eene dier echt menschelijke driften wordt voorgesteld, maar niet als zij als de eenige, vooral niet als de alleenzaligmakende boven allen wordt geschat, ja, tot de voortreffelijkste beweegkracht in 's menschen gemoedsleven wordt geproclameerd. Liefde voor den medemensch moge het edelste en krachtigste beginsel zijn, zoodra zij verliefdheid, drift, alles overweldigende hartstocht wordt, wordt zij tevens de hoogste zelfzucht en doodt alle andere liefde, alle edele aandrift tot wat goeds en grootsch. Ware daarom Disraëli tot aan het einde toe voortgegaan met zijne verliefde jongelui in eene geheel denkbeeldige wereld enkel van verliefdheid te laten leven, zij waren carricaturen geworden, maar bij tijds nog brengt hij hen weder met de werkelijkheid in aanraking, en als de <hi rend="i">premier amoureux</hi> naar de woekeraars gaat om geld te vinden of in de gijzeling zit, zegt men onwillekeurig onder 't lezen: zie zoo, met rozengeur en maneschijn zijn de schulden der ligtzinnigheid en de fouten der jonkheid niet te betalen, zachts dat zoon verliefde Adonis eens ondervindt dat het materieele leven ook zijne moeijelijkheden heeft en boontje om zijn loontje komt! Als men dus het geduld heeft om de eerste een weinig gerekte hoofdstukken door te lezen, en fantasie genoeg om zich in de dichterlijke voorstellingen van den schrijver te vermeijen, zal men in het geheel eene aangename lectuur en aan het einde een bevredigend slot vinden. De smaak doet hier veel af. Wie geen behagen heeft in liefdesgeschiedenissen neme dit boek niet ter hand en voor kostschool-jongejuffrouwen of H.B. schooljongens is het niet geschreven. Verliefde jongelui
kunnen zich zeker nog het best verplaatsen in de zalige en rampzalige toestanden, waarin de beide gelieven worden gebracht.</p>
<p>Wat nu de vertaling betreft, moet ik het al dadelijk betreuren, dat Herminie niet met dezen of genen letterkundige te rade of wat meer consciencieus te werk gegaan is. Reeds op de eerste bladzijde van het Eerste Hoofdstuk van het eerste Boek strandde ik op onjuistheden, die zij best had kunnen vermijden. Al dadelijk de eerste volzin: de S. zegt niet, dat ‘het geslacht der Armine's’ (wat doet die afkortings-komma daar?) ‘dagteekent
<pb n="244"/>in Engeland met de komst van William, den zoon van het Noorden;’ maar ‘de familie (of het geslacht) van Armine kwam in Engeland met Willem den Normandier,’ se. Willem den Veroveraar, dien men niet meer ‘den zoon van het Noorden’ kan noemen, al stamde hij af van Rollo en kwam hij uit het land, dat zijn naam aan de Noormannen ontleende. Op ‘dagteekenen met’ wil ik niet hechten, omdat dit naar vitterij zou rieken; maar te spreken van ‘fungeerende baronnen van het Groot Charter,’ waar in het oorspronkelijke staat: ‘de baronnen die de <hi rend="i">Magna Charta</hi> (of wil men: het Groot Charter) onderteekenden;’ en ‘zij schaarden zich aan de zijde van het huis van Lancaster’ te veranderen in ‘zij hielden gelijken tred met het huis van Lancaster,’ gaat niet aan; evennmin als, nog altijd op die zelfde eerste bladzijde, ‘het slagveld van Bosworth’ tot eene plaatsnaam, nl. ‘Bosworthfield’ te verknoeijen, waar NB! een familielid der Armines tot ridder wordt geslagen! Op de tweede bladzijde zoude ik aanmerking kunnen maken op de ‘constructie van een lustverblijf’, waar de S. het bouwen van een familieverblijf bedoelde, eene huizinge op de heerlijkheid Armine, waar de zetel van het geslacht gevestigd bleef, geheel iets anders dan wat wij eene buitenplaats of een ‘lustverblijf’ noemen. Twee regels lager wordt door slordige correctie ‘de gedenkwaardige strijd tusschen de Kroon en de Commons’ (het Huis der Gemeenten of het Parlement) onder de regeering van Jacobus ‘den Eersten’ verplaatst; en van iemand, die eene bende ruiterij oprichtte, gezegd dat hij ‘er eene menigte paarden op na hield’....Maar zoo voortgaande zou ik nog veel te zeggen hebben over de ligtvaardigheid waarmede de vertaalster zich hare taak gemakkelijk heeft gemaakt. De gewone romanlezer zal zich
hieraan niet ergeren en, - omdat het boek over 't algemeen genomen in nog al vloeijend Hollandsch is overgebracht, behoudens de menigte participia, waarvan ik een aartsvijand ben, - onbewust van de menigte blunders voortlezen.</p>
<p>Op den titel lees ik echter, dat het boek voor rekening der vertaalster in het licht is gegeven. Is dit omdat geen uitgever haar werk aandurfde, of omdat met den roman zelf geen voordeelige speculatie vond? Het eerste geval komt mij onrechtvaardig voor, want het boek is volstrekt niet minder goed vertolkt dan de meeste vertaalde Engelsche romans, te zwijgen van het moeijelijke om een stilist als Disraëli in goed Hollandsch
<pb n="245"/>weer te geven; in het tweede geval zou ik kunnen zeggen, dat onze Nederlandsche uitgevers dan hier van den regel zijn afgegaan, om maar groen en rijp der Engelsche litteratuur te laten overzetten, en de naam van den schrijver, door zijn <hi rend="i">Lothair</hi> weder op aller lippen, een te goeden klank had om hem beneden al die romanschrijvende dames te stellen, die blijkens den toevoer harer pennevruchten dan toch wel voordeel schijnen aan te brengen als men ze in 't Hollandsch laat spreken. Hoe dit zij, de uitgever heeft zijn best gedaan om Herminies vertaalwerk flink gedrukt op goed papier onder de oogen van het publiek te brengen en zelfs met kwistige royaliteit voor het opschrift, niet alleen van ieder boek maar zelfs van ieder hoofdstuk eene afzonderlijke bladzijde genomen. De prijs van ƒ 7,50 is dan ook voor drie deelen van zulk een drukwerk niet te hoog; maar of de roman, voor een enkelen gulden in de Tauchnitz-editie te koop, dit waard is, is even problematiek als bij menig ander voortbrengsel dezer soort van litteratuur. 't Is zeker geen middel om romans populair te maken.</p>
<p>&nbsp;</p>
<p>N<hi rend="sup">o</hi>. 2. Heet het werk van Disraeli een liefdes-<hi rend="i">roman</hi>, en dit eene liefdes-<hi rend="i">geschiedenis</hi>, zij hebben beide dit gemeen, dat de liefde als hartstocht er de hoofdrol in speelt, of dat zij weinig of niets meer behelzen dan met welke gunstige of ongunstige uitkomst het zich geheel door dien hartstocht te laten meeslepen bekroond wordt. Hier houdt echter de overeenkomst op, want overigens hebben beide romans zooveel eigendommelijks dat zij volstrekt niet met elkander te vergelijken zijn. Bij Disraëli leeft men tot aan het begin der ontknooping geheel in eene fantastische wereld, terwijl verreweg het grootste deel van Miss Mulocks boek laag bij den grond blijft en zich aan de werkelijkheid houdt, die slechts hier en daar een weinigje wordt geïdealiseerd. Bij Disraëli zijn al de verliefden dan ook droomgestalten eener dichterlijke verbeelding, bij de Miss daarentegen, die geen tweetal maar een viertal ten tooneele voert, hebben wij te doen met meer allerdaagsche menschen, op welke men alleen de aanmerking kan maken, dat het eene meisje wel wat braaf en de eene jongeling wel wat heel karakterloos is, ja, eindelijk wat heel slecht wordt. Maar welk een onderscheid in stijl en verhaaltrant! Meermalen heb ik iets van Miss Mulock aangekondigd en opmerkzaam gemaakt op dat ‘Schrijfster van <hi rend="i">John Halifax</hi>’
<pb n="246"/>als op eene vlag, die de lading waarlijk niet dekt; en het verwondert mij op nieuw, dat Antonia haar talent van vertalen weder aan een van hare romans heeft geleend. Prosaïscher blijven als in het geheele eerste deel geschiedt, is haast niet denkbaar bij een tamelijk goeden schrijver, en het heeft mij moeite gekost al dit alledaagsche gebeuzel van en over zeer alledaagsche menschen door te lezen. Wat moet men een oceaan van tijd en een zee van geduld hebben, om dat alles niet alleen te vertalen maar ook goed, uitstekend zelfs, in Hollandsche volzinnen over te brengen! En wat heeft men nu voor al deze moeite, ik bedoel van het doorlezen dier gerekte huiselijke, haast schreef ik huisbakken tafereeltjes? Zeker wordt het verhaal eindelijk iets interessanter en begint men een beetje belang te stellen in den verliefden dwaas, die zich met open oogen en ooren vergaapt aan een mooi gezichtje waar niets achter zit; 't wordt ook ongemerkt iets of wat avontuurlijker; maar als de ongelukkige minnaar, met wien men meer medelijden zou hebben, indien hij niet zoo flauw, zoo belachelijk hartstochtelijk was, - als hij weder ten tooneele komt, neemt dit avontuurlijke zoo toe, dat men onwillekeurig vraagt, heeft Miss M. nu geheel en al met de werkelijkheid gebroken? Zijn er zulke gekke kerels in Engeland? Zijn daar de twaalfjarige meisjes, vooral na zulk eene gebrekkige opvoeding, zoo ontwikkeld, zoo wijs, zoo....onnatuurlijk?....En dan de hoofdpersoon zelf, de geliefde van den armen sukkel, die zijn geheele leven heeft verwoest om een mooi meisjesgelaat, - en dan die Letty? Is zij in dien kring, waarin zij is geboren en opgevoed, eene mogelijke figuur! Kan dat eene tweelingzuster wezen van het model-vrouwtje dat te braaf is om aardig te zijn? Onnatuur en ziekelijkheid zijn naar mijne meening twee klippen waarop de ‘schrijfster van <hi rend="i">John Halifax</hi>,’ sedert zij door haar eerste boek grooten opgang maakte, telkens verzeilt; en dit is
jammer, doodjammer van een schrijftalent, dat in weerwil van al het gebrekkige toch weet te boeijen en mee te slepen. Met gewone romanlezers, die alleen om de intrigue lezen, zal dit wel niet het geval zijn; voor hen is zij veel te uitvoerig, te veel in al die kleine bijzonderheden tredende van het zielenleven harer personen; maar meermalen heb ik gemerkt, dat zelfs meer eischende lezers het niet met mij eens waren en in tegenstelling met mij bijzonder gunstig oordeelden over Miss Mulocks romans, ja, er mee wegliepen, zooals men dit noemt.
<pb n="247"/>Over den smaak valt niet te twisten, maar ik kan niet anders dan onder meer dan eene reserve haar werk aanprijzen. De strekking is zeker ook van dezen roman niet kwaad, en het zal niemand in den zin komen af te keuren, dat eene schrijfster jonge meisjes en jonge vrouwen opmerkzaam maakt op de wijze hoe zij hare macht over de mannen moeten gebruiken, en hoe nietig het leven wordt als in een schoon ligchaam geen schoone ziel woont of als ijdele behaaggzucht en dorst naar weelde en zingenot het hart geheel vervullen; maar deze banale waarheden en vulgaire moraal zijn niet voldoende in mijn oog om het onbeduidende van personen en toestanden goed te maken, die te alledaagsch zijn om belang in te boezemen of te onwaarschijnlijk om als waar aangenomen te worden. Deze roman in twee deelen had best in een deel kunnen gegeven worden; maar al had de schrijfster zich minder vermeid in breedvoerige detail-teekening en moraliseerend gezeur, toch geloof ik dat onze letterkundige schat er niets bij verloren zou hebben als hij onvertaald gebleven ware. Het spijt mij voor Antonia en den Heer van Kampen, maar naar mijn inzien hadden zij hun goed vertaal- en net uitgevers-werk aan eenig meer degelijk Engelsch letterkundig product kunnen besteden.</p>
<p>N<hi rend="sup">o</hi>. 3. De Engelsche kritiek heeft, volgens HH. Uitgevers, van dezen roman gezegd: ‘<hi rend="i">Parel</hi> is een bekoorlijk verhaal van edel gehalte, wel waardig gelezen te worden. De gebeurtenissen en de handelende personen zijn met fijngevoelende scherpzinnigheid geteekend, en ieder karakter is zoo zorgvuldig afgewerkt, dat dit het boek tot een kunstwerk verheft.’ Ik weet niet of dit gunstig oordeel bij de verschijning van het oorspronkelijke. even als bij de vertaling, als reclame heeft moeten dienen, maar wel, dat men het niet <hi rend="i">à la lettre</hi> moet opvatten. Mij kwam het althans voor, dat de ‘karakters’ juist niet zoo bijzonder ‘afgewerkt’ waren, maar ter wille van het verhaal hier en daar ongelijk aan zich zelven werden. Dit schaadt wel niet aan het genot van den oppervlakkigen romanlezer, maar is in mijn oog iets, dat mij belet, dit boek zoo maar tot een ‘kunstwerk’ althans tot een goed kunstwerk te verheffen. Een kunstwerk kan het wel heeten, want het is kunstig in elkander gezet, maar het verraadt te veel deze kunstige samenstelling, het is te veel een kunstig werkstuk van lijn gouddraad vervaardigd, om de parel die er in gezet wordt in al hare schoonheid te
<pb n="248"/>laten uitkomen. De roman is namelijk geschreven met het doel, om de hooge waarde van zelfopofferende liefde te schilderen, en hiertoe wordt een lief bevallig meisje genomen, dat al de vereischten van aanleg en levensomstandigheden bezit, om deze beminnelijke rol in den zeer engen kring waarin zij geplaatst is te vervullen. De strijd dien het kost om tot waarachtige zelfverloochening te komen, wordt haar dan ook zoo gemakkelijk gemaakt, dat het eigenlijke offer dat zij brengt, het offer harer liefde voor den eenigen persoon, met wien zij in aanraking komt en die haar jeugdig hartje wist te doen ontvonken, geen offer blijkt te zijn, omdat het opgeflikkerde vlammetje harer verliefdheid reeds uitgedoofd is, als de eigenlijke strijd beginnen moest, dat wil zeggen, als de man werkelijk komt om aanzoek om hare hand te doen. Over 't geheel is dan ook het ‘fijngevoelige’ en het ‘scherpzinnige’ ontleden en teekenen der aandoeningen van het door liefde zacht bewogen gemoed van Parel, wel wat heel fijngevoelig in die teekening, hoe lief ook, wel wat heel zacht en week. Ziekelijk, zooals vele Engelsche romans van dit genre, is wel wat heel hard gezegd, maar frisch, gezond, flink durf ik het verhaal van Parels lijden en strijden niet noemen. Eén ding is gelukkig, de schrijver of schrijfster heeft er maar één deel van gemaakt en ons de zeurige, alleen voor de sprekers belangrijke (of onbelangrijke) gesprekken bespaard; ook wordt er veel minder thee gedronken dan gewoonlijk in deze soort van romans geschiedt, en volstrekt geen andere personen treden op dan die onmiddelijk met Parel in aanraking komen. Deze laatste deugd, - als het eene deugd is zoo weinig andere karakters om den hoofdpersoon te groepeeren! - heeft echter het gebrek van diegenen in de schaduw te laten, die den meesten invloed op haar lot hebben uitgeoefend, zoodat men nog al combineeren en gissen moet, om te weten hoe het lieve onschuldige schepseltje in
den moeijelijken toestand is gebracht, waarin zij werkelijk blijkt te verkeeren. Haar lot wordt bepaald door de bigamie van haar vader; zij is uit het eerste, een knaap uit het tweede huwelijk; die knaap en de eer harer vaders zijn het, voor wien en voor wat zij zich opoffert; maar het nevelachtige van het gedrag harer eigen ouders verspreidt een onbehaaglijk iets over het geheele boek, dat het genot der lectuur veel vermindert, terwijl de flauwheid, het <hi rend="i">laisser aller</hi> van den eenigen man die achter het geheim is wel niet veel kwaad doet, - dank zij den auteur die de draden
<pb n="249"/>der intrigue in handen heeft! - maar toch ook mede het zijne toebrengt, om den lezer te ontstemmen en vooral te doen uitkomen, dat het eene gemaakte geschiedenis is. In de werkelijkheid zou het zeker anders toegaan.</p>
<p>Vraagt men nu, of ik daarom met de Engelsche ‘kritiek’ boven aangehaald verschil en het boek niet ‘waardig’ vind ‘gelezen te worden’? Dan zeg ik: wel neen! Er is veel te veel liefs en fraais in, veel te veel diep menschelijk gevoel en wezenlijk natuurschoon om van die lezing terug te houden. Waar zou het ook heen met vele leesgezelschappen en den leeshonger van menigeen, als men zulke boeken op den Index plaatste? Kwaad zal niemand er uit leeren en een beetje sentimentaliteit kan in onze materieele eeuw geen kwaad. Piëtisterij en methodistery komen er ook niet in voor; waar van godsdienst gesproken wordt is het òf de gewone manier waarop de Engelsche romanschrijfsters er over spreken òf, iets dieper nog, het beginsel dat liefde - wel te onderscheiden van den hartstocht der verliefdheid! - het edelste is wat in den mensch werkt omdat het de eigenliefde reinigt en heiligt. Waarschijnlijk is de auteur eene dame; haar naam staat niet op den titel; mogelijk is het wel haar eersteling, en dat zij talent heeft zal niemand haar betwisten, dat hare bedoeling of de tendenz van haar boek edel is, evenmin. De vertaler (of vertaalster?) heeft zijn naam wel bekend gemaakt. Nu, dit mocht ook wel. Behoudens het nu en dan wat deftige in de gesprekken, - het spreken in boekstijl, dat ook van het oorspronkelijke kan komen, - is de vertaling vloeijend en goed Hollandsch. Aan dien boekstijl is het zeker ook te wijten, dat mooije meisjes altijd ‘schoon’ genoemd worden. ‘Vindt gy haar niet schoon?’ zegt, dunkt mij, een jong mensch niet als hij eene beauté ziet...Maar al genoeg. Alleen nog de opmerking, dat ik de uitgaaf niet bijzonder ‘schoon’ vind, hiertoe is het papier wel wat grauw. Andere uitgevers verwennen ons misschien, maar het oog wil ook wat hebben.</p>
<p>No. 4. Behoorden de drie bovengenoemde romans tot de sentimenteele soort, waarin de liefde, hetzij als hartstocht, hetzij als hooger zedelijk beginsel, de hoofdrol speelt, <hi rend="i">Old Court</hi> is van een geheel ander genre. Ainsworth laat wel goede en kwade neigingen de handelwijze zijner personen besturen, geeft ook aan de liefde hierin haar deel, maar ontleedt die gemoedsaandoeningen niet en stelt meer die handelingen in het licht of liever
<pb n="250"/>verhaalt wat de menschen doen, welken invloed hunne hartstochten uitoefenen op hun levenslot, in verband met omstandigheden en ontmoetingen die deels daarvan de gevolgen, deels weder van andere oorzaken afhankelijk zijn. Hij vervalt hierdoor wel eens in het avontuurlijke, al te toevallige of onwaarschijnlijke, en laat datgene weg, verklaart het althans niet, wat in de werkelijkheid zeker een ander beloop aan de dingen zou geven, dan hij vooraf heeft bepaald dat zij nemen moesten. Dit neemt niet weg dat hij onderhoudend vertelt, de aandacht boeit, de nieuwsgierigheid, hoe de zaken zullen alloopen, prikkelt en met belangstelling laat voortlezen totdat men de ontknooping ten naastenbij aangeven kan.</p>
<p>In dit verhaal is een onwillekeurige manslag de hoofdaanleiding tot het geheele verhaal. De broeder die zijn broeder doodschoot lijdt aan gewetenswroeging, deels veroorzaakt door vrees voor ontdekking, verlies van eer en aanzien, deels door vrees voor de wrekende gerechtigheid Gods. In het voorbijgaan zij gezegd, dat uit dit werk niet blijkt of de schrijver een dieper inzicht heeft in de godsdienst dan het vulgaire Christendom van de Engelsche Kerk geeft. God is voor de hier handelende personen, voor zoo ver zij aan God en niet aan het Noodlot 's werelds beloop toeschrijven, de wrekende gerechtigheid en de eeuwige straf het toekomstige lot van den misdadiger, indien hij niet door het kwaad dat hij deed zooveel mogelijk te herstellen aan die gerechtigheid heeft voldaan. De toevallige broedermoorder wil dan ook zijne misdaad zooveel mogelijk weder goed maken door zijn vermogen te schenken aan het kind van zijn verslagen broeder, dat hij eindelijk wedervindt, maar wordt tevens vervolgd door een getuige van den nachtelijken manslag, die hem geld wil afpersen, en die zijn geheim aan dat kind zelf en aan zijne eigene dochter verraadt. Eene ingewikkelde, vrij goed verzonnen intrigue spint zich hieruit voort en wordt, zooals ik boven reeds zeide, tot eene ontknooping gebracht, die alleszins bevredigend mag heeten, mits men niet alle verwikkelingen en uitkomsten aan de werkelijkheid toetst. Het verhaal is echter een verdicht verhaal, een roman, en Boileau's <hi rend="i">rien n'est beau que le vrai</hi> kan hier alleen in zoover gelden, dat het onwaarschijnlijke niet geheel onmogelijk is. <hi rend="i">Le vrai</hi> is hier de schildering van de hoofdpersonen van het drama, die geen bijzondere typen, noch geniale persoonlijkheden voorstellen, maar
<pb n="251"/>menschen zijn zooals er zeker voor den niet dieper nasporenden beschouwer veel rondwandelen onder de Engelsche arristocratie. Een enkele gerafineerde booswicht, die tot het einde toe zijn rol met meesterlijk talent vervult, maar toch loon naar werken krijgt, moge tot de conventioneele romanhelden behooren - natuurlijk niet genomen uit bedoelden hoogeren maar uit een veel lageren stand der maatschappij! - zulk een spitsboef is bij zulk een verhaal onmisbaar en geeft voor het gewone romanlezende publiek iets pikants aan het geheel. Dat publiek zal dan ook dit boek met plezier lezen, het veel minder zeurig vinden dan Miss Mulocks lettervruchten en zich ook niet behoeven te ergeren aan overdreven godsdienstigheid en veel thee drinken. In dezen roman wordt daarentegen veel oude portwijn gebruikt.</p>
<p>De vertaling is zeer vloeijend en de bewerker had evenveel, zoo niet meer recht, om zijn naam op den titel te plaatsen als die van N<hi rend="sup">o</hi>. 1-3. Een ding bevreemdde mij echter, n.l. dat hij zich nog altijd bedient van dat slepende ouderwetsche ‘eenen’ en ‘zijnen’ in plaats van ‘een’ en ‘zijn’ in den vierden naamval van het mannelijk enkelvoudig. ‘Mijnheer zette zijn<hi rend="i">en</hi> hoed op den grond, nam een<hi rend="i">en</hi> stoel en begon toen zijn<hi rend="i">en</hi> dank te betuigen’....Zoo spreekt men niet en schrijft men ook niet meer. Niet dat deze volzin in dit boek voorkomt, maar dergelijke zijn er genoeg. Als ik den Vertaler een<hi rend="i">en</hi> goed<hi rend="i">en</hi> raad schuldig was, zou ik hem zeggen: vermijd een<hi rend="i">en</hi> volgenden keer deze gewoonte en spreek liever van een ‘ledekant’ dan van eene ‘bedstede’ als er van stijlen, gordijnen enz. bij zulk eene slaapstede sprake is. Van de uitgave zeg ik alleen, dat zij is, zooals de gewone van den heer Sybrandi, d.i. niet te vergelijken met de meer smaakvolle editiën waarop ik boven reeds doelde en die de romanlezers misschien wel wat verwennen; onze romans blijven duur, laat ze dan ook goed gedrukt worden en op goed papier!</p>
<p>&nbsp;</p>
<p><hi rend="spat">Kampen</hi>, Febr. 1871.</p>
<p>J. <hi rend="sc">Hoek</hi>.</p>
<pb n="252"/>
<q rend="bq">HERMAN DE RUYTER naar uitgegeven en onuitgegeven authentieke documenten door <hi rend="sc">Dr.</hi> J.G.R. <hi rend="sc">Acquoy</hi>. 's Hertogen bosch G.H. v.d Schuijt 1870.</q>
<p>Het eerste gedeelte dezer met zorg bewerkte monografie behelst bijzonderheden uit de Ruyters leven tot aan het jaar 1570, waarin hij Loevestein verraste en weder verloor. Over deze verrassing en dit verlies wordt vervolgens gehandeld. In het laatste gedeelte is de voorstelling van het legendarische in het verhaal van beiden, zooals dit later gedaan is, benevens de poging om dit uit te zuiveren. Aan een en ander is ten slotte een dertiental bijlagen toegevoegd.</p>
<p>Sprekende van ‘deze met zorg bewerkte monografie,’ wil ik niet geacht worden eene uitdrukking te bezigen, den beoordeelaren van in het licht verschenen geschriften niet vreemd. Ik spreek door gezegde zinsnede mijne overtuiging uit; eene overtuiging, die <hi rend="i">en</hi> op de geraadpleegde oorkonden <hi rend="i">en</hi> op de wijze, waarop zij geraadpleegd zijn, berust.</p>
<p>De volgende bedenkingen mogen dan ook als zoodanig en niets meer aangemerkt worden.</p>
<p>Bladz. 25 leest men: ‘En dat wij zoo bepaald aan de nauwkeurigheid van dezen datum hechten (9 Dec.) heeft deze reden, dat geen onzer geschiedschrijvers ooit den rechten dag geweten heeft, waarop de verrassing van Loevestein heeft plaats gehad.’ Is 't niet wat apodictisch? Zij hebben dien datum niet genoemd, voor zooveel ik hunne werken inzag, maar ook niet geweten? Bor spreekt in zijn verhaal van het feit van December, doch geeft den 12<hi rend="sup">den</hi> op als den dag, waarop Alva Lorenzo Perea zond. Pereas zending door Alva zullen we vrijelijk ter zijde kunnen stellen, indien we bedenken, dat deze 14 Dec. ten 2 ure 's namiddags het eerste berigt aangaande 't gebeurde van de regering van Gorinchem ontving en dat deze regering onder dagteekening van 15 Dec. den hertog kon verwittigen, hoe Perea toen ‘in den morgenstont’ het kasteel had aangevallen, terwijl ten overvloede van elders bekend is, dat hij het den vorigen avond, aanstonds na zijne aankomst reeds verkend had. Maar de zending op den 12<hi rend="sup">den</hi> zal wel aan geenen twijfel onderhevig zijn, indien men de uitrusting der gezonden manschappen, benevens hunnen marsch onder de ongunstige omstandigheden van het tijdstip in rekening brengt. Zou nu de geschiedschrijver, vraag
<pb n="253"/>ik, die omtrent dezen datum niet in het onzekere verkeerde, dit wel gedaan hebben voor zooveel dien anderen betrof? 't Laat zich moeijelijk gelooven. Maar ik heb iets meer. v. Heurn heeft in zijne <hi rend="i">Historie der Stad en Meijerije van 's Hertogenbosch</hi> ook den datum der verrassing verzwegen en hij kende dien toch zeer goed. Immers gebruikte hij bij de zamenstelling van zijn werk eene <hi rend="i">Kronijk van der Fundatie en begin der stad 's Hertogenbosch</hi> in HS. ja! hare woorden nam hij met slechts geringe wijziging over. t Was de later in het licht gegeven <hi rend="i">Kronijk</hi> van Cuperinus en in deze vond hij: ‘ende op ten VIIIen en IXen December anno voors worde het huys van Loevesteijn ingenomen’ enz.</p>
<p>Bladz. 45 wordt gezegd: ‘in 1599 verscheen de eerste druk van Emanuel van Meterens welbekend werk.’ Is dit wel juist? In mijn bezit is: Historia - ik schrijf den langen titel geheel af - oder Eigentliche und warhaffte Beschriebung aller Kriegshändel und Gedenckwürdigen Geschichten, so sich in Niderteutschand, auch beygelegenen und andern örtern, Franckreich, Engeandt, Teutschlandt, Hispanien, Italien etc.: zugetragen haben unter der Regierung Keysers Caroli des V unnd Philippi II Königs in Hispanien, bisz auff diese jetzige gegenwertige zeit.</p>
<p>Alles mit sonderm fleisz und guter trew, fürnehmlich die Niederländtsche Sachen beschrieben, und in 17 Bücher abgethielt, dasin was sich von jahr zu Jahr begben hatt, klärlich zusehen und an tag geben wurdt. Durch Emanuel Meteranum sampt einer General der Niderlanden Charten unnd aller Gubernatorn Bildtnussen auffs künstlichst in Kupffer auszgestochen und geschnitten.</p>
<p>Getruckt im Jar. 1596</p>
<p>Cum gratia et Privilegio.</p>
<p>De kaart ontbreekt, maar aan het slot van het register vindt men:
<q rend="bq">Gedrückt zu Hamburgk.
<lb/>In Verlegung Francois von Dortt.
<lb/>Anno MDXCVI.</q></p>
<p>Bladz. 50 heet het: ‘het kruit moest dienen tot verdediging, niet tot verdelging; het werd aangewend bij het begin, niet bij het einde van den strijd; niet het kruit, maar het zwaard was de hoofdzaak.’ Het laatste toestemmende, doe ik dit het voorafgaande niet zoo voetstoots. ‘Bij het begin, niet bij het
<pb n="254"/>einde van den strijd,’ maar hoe dan te begrijpen, dat de aanvallers, die er voor wegliepen (saliendo del) toch Herman doodden (mataron) of ook, dat deze voort kon gaan met zich te verdedigen met zijn zwaard, terwijl hij, het kruid ontstekende met twee lonten, evenmin als de Spanjaarden, het lot van geblakerd te worden ontgaan kan zijn? Zou 't niet beter zijn aan de voorstelling van Mendoça en die zijns overzetters ons te houden? ‘Den voors: capiteyn,’ berigt de Kronijkschrijver, ‘heeft hem zelven nijet levendich inde Spaengiaers handen willen geven.’ Dr. Acquoys mededeelingen aangaande zijnen levensloop verklaren dit volkomen. Daarom ‘heeft hij hem zelven geweert soe lange hij staen conste,’ maar daarom ook toen hij zich doodelijk gewond zag, de vlam in 't kruid gestoken en dit met het gewenschte gevolg, dat de ontploffing hem doodde of dat hij ten gevolge van het wijken der verschrikten den tijd had tot den laatsten ademtogt. Men zegge nu niet: ‘waarom niet meer, niet zooveel kruid gestrooid, dat hij, stervende, als een andere Simson met zijne vijanden onder het puin der ineenstortende muren bedolven werd?’ want men zou vergeten, dat hij geen kruid met zich gebragt kan hebben en dat dit - getuigen vele rekeningen - in die dagen in steden en sloten gemeenlijk in zulken kleinen voorraad voorhanden was, dat men wanneer eenig gevaar reeds zeer nabij was gekomen, bij de naaste buren een weinig moest gaan leenen.</p>
<p>Bladz. 64 verg. 23 wordt het ‘op zijn Oostersch gekleed zijn’ hetgeen van eenigen der gezellen van de Ruyter berigt is, verklaard als: gekleed zijn op de in de omstreken van Bremen, Hamburg, Lubeck en Rostock gebruikelijke wijze. Ik heb er niet tegen, maar geef toch in bedenking, of het aangewezen terrein niet wat breeder te nemen zij? Bij Slichtenhorst, <hi rend="i">Geldersche geschiedenissen</hi> is bladz. 595 de verklaring van zekeren Ribbe, gedaan ten jare 1594, dat hij omtrent 59 jaren te voren bij eenen Harderwijker schipper was begonnen te varen ‘naar Oosten door de Zondt, als op Conincxberghen, Danswijck, Riga en elders.’ Het Hanseverbond, dat reeds ten tijde van koning Waldemar III zeven en zeventig steden zal omsloten hebben, blijkens diens schertsen:</p>
<p>‘Seven und Seventig Hänse und Seven und Seventig Gänse enz.’ telde toch ook later in zijne vier kwartieren vijf en tachtig steden tot de zijnen: in het Lubeksche die van Zweden, Noorwegen, Pommeren en Wenden; in het Keulsche die van Cleve, de Mark, Westfalen en de Nederlanden; in het Brunswijksche die van
<pb n="255"/>Saxen en Brandenburg en in het Danziger die van Pruissen en Lijfland.</p>
<p>Zooals ik reeds zeide, wensch ik de bovenstaande bedenkingen voor niets meer, dan zij inderdaad zijn, aangezien te hebben. Waar het historisch-critisch onderzoek geschiedt, als in de aangekondigde monografie, dáár kan het niet anders, dan goede resultaten voor de geschiedenis opleveren bij welverdienden lof voor wien het in het werk stelt.</p>
<p>D.</p>
<p>R.</p>
<div type="section">
<interpGrp>
<interp type="primair" value="18710100"/>
<interp type="primair" value="18710519"/>
</interpGrp>
<head rend="h4">II. Godgeleerdheid.</head>
<q rend="bq">DE BRIEF VAN JACOBUS. Eene bijdrage tot de kennis der oud-christelijke literatuur en leer. Door <hi rend="sc">Dr.</hi> A.H. <hi rend="sc">Blom.</hi> Dordrecht. P.K. <hi rend="sc">Braat</hi>. 1869.</q>
<p>In het jaar 397 onzer jaartelling werd te Carthago door de Bisschoppen der Afrikaansche Kerk eene vergadering gehouden, waarin door hen, op voorstel van Augustinus en vooral door zijn invloed, behoudens nadere goedkeuring van de Kerk van Rome, bepaald werd, dat, met uitzondering der martyrologiën, geene andere dan <hi rend="i">canonieke</hi> boeken in de godsdienstige bijeenkomsten der Christenen zouden gelezen worden. Tevens werd daarbij vastgesteld welke geschriften als zoodanig moesten beschouwd worden; en daaronder, wat het N.T. betreft, die zelfde boeken gerangschikt, welke dit nu nog uitmaken.</p>
<p>Deze besluiten, welke niets anders dan eene herhaling schijnen<note n="1)" place="foot">Wij zeggen <hi rend="i">schijnen</hi>; omdat de besluiten van deze Vergadering verloren zijn gegaau. - Opmerking verdient het, dat de hierboven genoemde Synode van Carthago den brief aan de Hebreën nog onderscheidt van de wat hunne echtheid betreft onbetwijfelde brieven van Paulus. In de opsomming der canonieke geschriften, die van deze Synode afkomstig is, luidt het: 13 brieven van Paulus, één van hem aan de Hebreën (Pauli apostoli epistolae tredecim, ejusdem ad Hebraeos una). Augustinus had het getal der paulinische geschriften op 14 willen stellen. Doch het Concilie kon zich hiermede niet vereenigen. Het wilde nog eenig onderscheid gemaakt hebben. - Opdat men er zich niet over verwondere, <hi rend="i">dat</hi> wij in den tekst geene melding hebben gemaakt van de Synode, omstreeks het jaar 363, in Laodicea gehouden, zij hier gezegd, dat op deze vergadering slechts is bepaald, dat in de Kerk niet anders dan canonieke geschriften gelezen en door de kerkelijke zangers alleen canonieke Psalmen gebruikt mochten worden. Want de lijst der canonieke geschriften, die in jongere uitgaven van de Handelingen dezer Synode voorkomt en dus op dit Concilie zou vastgesteld zijn, is blijkbaar onecht.</note> te zijn van die, welke reeds vier jaren te voren op eene
<pb n="256"/>Synode te Hippo genomen waren hebben, wegens het voorbehoud ten opzichte van de martyrologiën, de bekrachtiging van Rome niet verkregen. Wel is echter het gevoelen der Afrikaansche Bisschoppen, dat genoemde boeken voor canoniek zijn te houden, later tot leer der R. kerk verheven en door al de Protestantsche kerkgenootschappen in hun belijdenisschriften als uitdrukking van hun geloof opgenomen.</p>
<p>Vreemd verschijnsel voorzeker!</p>
<p>Men heeft waarlijk recht om zich hierover te verwonderen, dat aan <hi rend="i">al die boeken</hi> zoo vreedzaam naast elkander in denzelfden kanon eene plaats is gegeven, en dat ze <hi rend="i">allen te zamen</hi> voor canoniek zijn verklaard. Men bedoelde met dit laatste toch, dat die geschriften door Gods geest zóó zijn ingegeven, dat hunne auteurs bij geene mogelijkheid hebben kunnen dwalen, en zij alzoo als regel des geloofs moeten gelden. Ten opzichte van zulke boeken mag derhalve van geen strijd, zelfs niet van den geringsten, als die er tusschen hen zou bestaan, sprake zijn. En toch....wanneer wij hun inhoud raadplegen, welk een verschil ontdekken wij dan! Niet alleen wat historische bijzonderheden, maar ook wat de leer betreft. En wat dit laatste aangaat, ze zijn niet slechts in punten van geheel ondergeschikt belang, maar zelfs in hoofdzaken van elkander onderscheiden. Ja! het verschijnsel doet zich voor, dat de eene schrijver, en dat nog wel wat zijne godsdienstige gevoelens betreft, door den ander wordt bestreden.</p>
<p>Om ons hier slechts tot twee schrijvers des N.V. te bepalen. Het is bekend, dat de leer der rechtvaardiging uit geloof in het stelsel van Paulus, zooals wij dit uit zijne brieven, met name die aan de Romeinen en aan de Galatiërs, leeren kennen, eene allerbelangrijkste plaats inneemt. En juist deze leer van ge-<pb n="257"/>noemden Apostel wordt door den auteur van den brief van Jacobus uitdrukkelijk bestreden.</p>
<p>Hoedanig is toch de voorstelling dier rechtvaardiging bij Paulus? De mensch - zoo luidt het in zijne brieven - is niet rechtvaardig, d.i. hij is niet wat hij zijn moet voor God. Hij is dat niet, omdat hij vleeschelijk is, staande onder de macht der zonde. Die macht kan door de wet (de Moz. wet) niet verbroken worden, en deze kan den mensch niet tot de gerechtigheid leiden, m.a.w. zij kan hem niet tot dien toestand verheffen, dat hij aan den wil en de wet van God beantwoordt. Anders ware ook de gerechtigheid uit de wet. Integendeel zij lokt slechts de zonde uit, en vermeerdert alleen de overtredingen. En de mensch, die de rechtvaardiging uit werken der wet zoekt, blijft overgelaten aan den vloek der wet. Maar er is voor den mensch eene andere weg tot verlossing geopend. Het is die van het geloof, d.i. het vertrouwen op Gods genade in Christus. Hierdoor ontvangt hij de gerechtigheid Gods d.i. de gerechtigheid, welke God schenkt. Want door het geloof wordt hij met Christus verbonden en neemt hij het voorwerp des geloofs, Christus, en dus zijn geest, den h. geest, in zich op. Er komt in hem een nieuw levensbeginsel, waardoor hij tot het werkelijk volbrengen der wet, en dus tot de ware gerechtigheid geleid wordt. Aanvankelijk wordt daarom ook den mensch het geloof tot gerechtigheid gerekend, d.w.z. God beschouwt den mensch, die het nog niet is, of, zooals Paulus het ook uitdrukt, den goddelooze, als rechtvaardig. Maar, daar hij door het geloof den geest van Jezus deelachtig wordt, komt de mensch door dat geloof, hetwelk werkzaam wordt in de liefde, die de vervulling der wet is, tot het volkomen volbrengen van den wil Gods, m.a.w. tot de ware gerechtigheid. Dit is de ordening, die God zelf heeft vastgesteld. Eene ordening, die er reeds was ten tijde van Abraham, want ook hem is zijn geloof tot gerechtigheid gerekend. Zoodat dan ook de wet (de Moz. wet) aan die onveranderlijke orde van God geen afbreuk heeft kunnen doen en dat ook niet gedaan heeft door eene andere
gerechtigheid voor die, welke bij God gold ten tijde van Abraham, in plaats te stellen.</p>
<p>En wat hooren wij den schrijver van den brief van Jacobus zeggen? Juist het tegenovergestelde.</p>
<p>Iets wat wij niet beter kunnen doen uitkomen dan door tek-<pb n="258"/>sten uit Paulus brieven, en uit dien van Jacobus (om ons hier en later kortheidshalve zóó uit te drukken) op deze wijze tegenover elkander te plaatsen:</p>
<p>
<table>
<row>
<cell><hi rend="i">Jacobus</hi> vraagt, 2:14: of het geloof den mensch, d.i. den mensch, die <hi rend="i">zonder werken</hi> is, kan behouden?</cell>
<cell><hi rend="i">Paulus</hi>, sprekende van de rechtvaardiging, die tot behoud leidt, zegt, Rom. 4:5: doch hem, die <hi rend="i">niet werkt</hi> - wordt zijn geloof tot gerechtigheid gerekend.</cell></row>
<row>
<cell><hi rend="i">Jacobus</hi> zegt, 2:24: dat de mensch <hi rend="i">uit werken</hi> gerechtvaardigd wordt, en niet <hi rend="i">uit geloof alleen</hi>.</cell>
<cell><hi rend="i">Paulus</hi> beweert, Gal. 2:16: dat de mensch <hi rend="i">niet</hi> gerechtvaardigd wordt <hi rend="i">uit werken</hi> der wet, maar door <hi rend="i">geloof</hi> in J.C.</cell></row>
<row>
<cell><hi rend="i">Jacobus</hi> beroept zich, ten bewijze van zijne stelling dat de mensch <hi rend="i">uit werken</hi> der wet en <hi rend="i">niet uit geloof alleen</hi> wordt gerechtvaardigd, op Abraham en vraagt, 2:21: Abraham onze vader, werd hij <hi rend="i">niet</hi> uit <hi rend="i">werken</hi> gerechtvaardigd, toen hij Izaäk, zijn zoon, op het altaar offerde? En hij</cell>
<cell><hi rend="i">Paulus</hi> doet voor zijne stelling dat de mensch <hi rend="i">niet uit werken</hi> der wet, maar <hi rend="i">uit geloof alleen</hi> wordt gerechtvaardigd ook beroep op Abraham en zegt Rom. 4:2: Is Abraham <hi rend="i">uit werken</hi> gerechtvaardigd, zoo heeft hij roem, maar niet bij God. En hij</cell></row>
<row>
<cell>voert 2:23, met het oog op 't geen Abraham <hi rend="i">deed</hi>, ten behoeve van zijne stelling: dat de mensch uit werken gerechtvaardigd wordt, het schriftwoord aan: Abraham geloofde God en het werd hem <hi rend="i">tot gerechtigheid</hi> gerekend.</cell>
<cell>voert Rom. 4:3 tot staving van zijne stelling: dat de mensch niet door het <hi rend="i">doen</hi> (de werken) gerechtvaardigd wordt het schriftwoord aan: Abraham geloofde God en het werd hem <hi rend="i">tot gerechtigheid</hi> gerekend.</cell></row>
<row>
<cell>Volgens <hi rend="i">Jacob</hi>, 2:20, 22 is het geloof <hi rend="i">zonder werken dood</hi> (d.i. vruchteloos), <hi rend="i">werkte het geloof</hi> van Abraham slechts <hi rend="i">mede</hi> met zijne werken tot zijne rechtvaardiging de werken waren hoofdzaak, het geloof iets bijkomends) en werd het geloof <hi rend="i">vol</hi>-</cell>
<cell><hi rend="i">Paulus</hi> wil, blijkens het aangehaalde, slechts weten van het geloof, als waardoor de mensch gerechtvaardigd wordt.</cell></row></table></p>
<pb n="259"/>
<p>
<table>
<row>
<cell><hi rend="i">maakt uit de werken</hi> (het geloof, op zich zelf niet genoeg, ontvangt van de werken wat het behoeft om de rechtvaardiging te weeg te brengen).</cell></row></table></p>
<p>Is iets duidelijker, vragen wij, met het oog op deze tegenstellingen, dan dit, dat Paulus en Jacobus vlak tegenover elkander stonden? En als men hierbij bedenkt, dat beiden, waar zij hunne lijnrecht opposiete stellingen formuleeren, zich gedurig van dezelfde woorden bedienen; dat formules van Paulus letterlijk bij Jacobus worden teruggevonden; dat beiden op dezelfde plaats van het O.T. en op hetzelfde voorbeeld van Abraham tot handhaving van hun stelsel zich beroepen; dat het zich niet laat denken dat Paulus van Jacobus heeft overgenomen, wel omgekeerd; dan zal men ons moeten toestemmen, dat dit alles niet als toeval mag beschouwd worden en dat Jacobus niet alleen de brieven van Paulus heeft gekend, maar bepaald <hi rend="i">zijne</hi> leer aangaande de rechtvaardiging uit het geloof - en dus niet, zoo als men heeft beweerd, eene <hi rend="i">verkeerde opvatting dier leer</hi>, die hij bij <hi rend="i">iemand anders</hi> had aangetroffen - heeft <hi rend="i">bestreden</hi>.</p>
<p><hi rend="i">Bestreden</hi> zeggen we. En hierover verwondere men zich niet! Want Jacobus heeft klaarblijkelijk Paulus niet begrepen. Deze stond hiervoor veel te hoog boven hem. Ontbloot van den diepzinnigen geest, die den Apostel der heidenen kenmerkte, terwijl hij bleef staan bij de uitwendige verschijnselen, wist hij diens gezegden volstrekt niet te waardeeren. De idee der immanentie was hem geheel vreemd gebleven. Hij had geen begrip van een geloof, zoo als Paulus het zich dacht, waardoor de geloovige zoo nauw met Christus vereenigd is, dat de geest van Christus zijn geest wordt. En juist door dat hij hem niet begreep, hield hij zijne leer omtrent de rechtvaardiging voor ongerijmd, ja! voor hoogst gevaarlijk voor de zedelijkheid, bestreed hij haar en trachtte hij alzoo zijne medechristenen voor den nadeeligen invloed, dien zij op hen kon uitoefenen, te behoeden.</p>
<p>En toch, ofschoon Jacobus Paulus heeft <hi rend="i">bestreden</hi>, heeft de oude Kerk zoowel den brief van den eerstgenoemde als die van Paulus in haren canon opgenomen en eeuwen lang heeft men algemeen de beschouwing dier geschriften, welke zich daarin uitsprak, gehuldigd.</p>
<pb n="260"/>
<p>Zóó lang heeft de macht der traditie geheerscht!</p>
<p>Maar gelukkig! de tijden zijn veranderd. De critische geest is ontwaakt. Reeds lang vóór onze dagen is men tot eene geheel andere oordeelvelling over de boeken des N.T. gekomen. Bij de uitlegging der Schrift geldt niet meer, ten minste niet meer algemeen, zooals vroeger, de regel: elke verklaring, volgens welke deze plaats met die strijdt, moet als onjuist verworpen worden. En wat in het bijzonder de brieven van Paulus en dien van Jacobus betreft, men weet het verschil tusschen hen te erkennen en aan het leerbegrip van Paulus in zijne voortreffelijkheid boven dat van Jacobus volle recht te laten wedervaren.</p>
<p>Echter, waar dit geschiedt, behoeft men nog geenszins zoo laag op den brief van laatstgenoemde neder te zien, alsof deze als een geschrift zonder eenige waarde moest beschouwd worden. Een zoodanig oordeel zou van groote oppervlakkigheid getuigen. Wij althans aarzelen niet om hem een hoogst gewichte oorkonde der oud-christelijke Kerk te noemen. Nauw hangt hij samen met de letterkunde, die aan hem is voorafgegaan en hij is niet zonder invloed gebleven op de volgende. Heeft hij zijn ontstaan te danken aan den strijd, die in zijne dagen gevoerd werd en dien de auteur wilde oplossen, hij neemt als zoodanig een gewichtige plaats in de geschiedenis in van de oudste christelijke Kerk en vertegenwoordigt eene hoogst opmerkelijke phase in de geschiedenis van het christelijke leven. Bovendien: de oude Kerk heeft, hoewel zonder besef van de tegenstrijdigheid met zich zelve, waarvan zij hierdoor bewijs gaf, aan hem, nevens de andere geschriften, die zij er in opnam, eene plaats in den kanon ingeruimd, en hem dus mede voor den regel van haar geloof verklaard. En het standpunt, door zijn auteur ingenomen, is dat van zoo velen onzer dagen, wier godsdienstige behoeften meer met die van hem overeenkomen en op wie deze brief juist daardoor te meer een weldadigen invloed kan uitoefenen.</p>
<p>Het heeft ons dan ook uitermate verheugd, dat de schrijver, wiens boek aan het hoofd van dit artikel vermeld staat, dit geschrift des N.T. tot het voorwerp van zijn opzettelijk onderzoek heeft gesteld en dat hij zijne resultaten onder de oogen van het publiek heeft gebracht. Zoo iemand dan was hij in staat om ons omtrent den inhoud en de waarde van dit boek in te lichten. Al wie hem heeft leeren keeren uit hetgeen hij vroeger heeft geleverd, b.v. zijne uitnemende verklaring van ‘de synoptische verhalen
<pb n="261"/>van den doop van Jezus in de Jordaan en van zijne verzoeking in de woestijn’<note n="1)" place="foot">Uitgegeven bij P.K. Braat, Dordrecht, 1867.</note>, weet wat uitnemend exegeet hij is. Onder de uitleggers des N.T. behoort hij tot de uitstekendsten. En wij weten niet wat wij meer in hem zullen roemen: zijne groote geleerdheid of zijne ongemeene scherpzinnigheid, die gepaard gaat met eene nauwkeurigheid, welke niets te wenschen overlaat.</p>
<p>Om eene enkele proeve, zooals wij er zoo velen zouden kunnen leveren, van zijne keurige exegese te geven, willen wij hier overnemen zijne verklaring van Jac. 1:3, 4, die - we behoeven 't wel niet te zeggen - in het bovengenoemde werk voorkomt. Hij zegt daarvan het volgende:</p>
<p>‘De beproeving van uw geloof,’ schrijft Jacobus Hoofdst. 1:3, 4, ‘werkt <hi rend="i">ίπομονή</hi> uit.’ Wat beteekent dit? <hi rend="i">̂πομονή</hi> drukt òf den passieven toestand van <hi rend="i">geduld</hi> in het dragen van het lijden (2 Kor. 1:6), òf den actieven van <hi rend="i">volharding</hi> uit. De laatste beteekenis is in het N.T. de meest gewone. Het is het <hi rend="i">ὑπομένειν εὶς τὲλος</hi><note n="2)" place="foot">Volharden tot het einde.</note>, waaraan de <hi rend="i">σωτηρία</hi><note n="3)" place="foot">Behoud.</note> verbonden is (Matth. 10:22, 24:13, vgl. vs. 9, 10), de volharding in de belijdenis van Jezus tegenover de verzoekingen tot afval. Vooral in de <hi rend="i">Apocalyse</hi> komt het zoo meermalen voor (b.v. 2:19, 13:10, 14:13). En ook in onzen brief, die voor <hi rend="i">geduld μαϰροϑυμία</hi> gebruikt (5:7, 8, 10), moeten wij het zoo opvatten. Gelijk het gevaar om een goed te verliezen ons dat goed op hooger prijs doet stellen, en de aanprijzing der dwaling onze ingenomenheid vermeerdert met de waarheid, die wij hebben leeren kennen, zoo strekt het lijden, dat den waarlijk geloovige ter wille van zijn geloof treft, om zijn kracht tot volharding daarin te sterken. Maar evenmin als de erkenning van Christus op zich zelf voldoende is, is het ook de volharding daarin. Daarom gaat de auteur voort: <hi rend="i">ή ὸἐ ὺπομονὴ ἔπγον τέλειον ἐγέτΩ</hi><note n="4)" place="foot">Maar
de volharding hebbe een volmaakt werk.</note>. Uit den vermanenden <hi rend="i">imperativus</hi> blijkt, dat voor hem volmaakte werken evenmin een regtstreeksche vrucht der verzoekingen zijn als een noodzakelijk gevolg van de <hi rend="i">πίστις</hi><note n="5)" place="foot">Geloof.</note> of van de daarmede nauw verbonden <hi rend="i">ύπομονή</hi>. Hij onderstelt, dat, zoo al het <hi rend="i">ἔπγον</hi><note n="6)" place="foot">Werk.</note> de <hi rend="i">πίστις</hi> vereischt, deze daarentegen kan bestaan zonder <hi rend="i">ἔπγον</hi>. Dat nu <hi rend="i">ύπομονή</hi> en <hi rend="i">πίστις</hi>
<pb n="262"/><hi rend="i">abstracta pro concretis</hi><note n="1)" place="foot">Begrippen in plaats van personen.</note> zijn, blijkt uit H. 2:14, waar evenzoo van een <hi rend="i">mensch</hi> gezegd wordt, dat hij al of niet <hi rend="i">ἔπγα</hi><note n="2)" place="foot">Werken.</note> heeft. En indien het nog bewijs behoefde, dat <hi rend="i">ἔπγον</hi> een <hi rend="i">werk</hi> beteekent en niet de handeling van het zich werkzaam betoonen<note n="3)" place="foot">In een noot voegt Dr. Blom er bij: Dit is de meening van Huther. De zin zou dan deze zijn: ‘De volharding betoone zich op een volmaakte wijze werkzaam’, en van die beteekenis van <hi rend="i">῎επγον</hi> zou 1 Thess. 1:3 een voorbeeld opleveren. Maar <hi rend="i">ἔπγον</hi> is geen <hi rend="i">ἐνεπγεῑσϑαι</hi>.</note> de vergelijking van vs. 17 ald., zou dit ook leeren. Maar daarmede is de uitdrukking, dat het geloof werken moet <hi rend="i">hebben</hi>, nog niet opgehelderd. Dat zij zeer vreemd is, zal ieder moeten toestemmen. Men zegt anders, dat een mensch werken <hi rend="i">doet</hi>. Wij treffen haar allen nog in de <hi rend="i">Apocalypse</hi> aan, en hieruit ontvangt zij dan ook het vereischte licht. Volgens de <hi rend="i">Apocalypse</hi> toch is hetgeen de mensch doet, dat, wat hij heeft, d.i. <hi rend="i">bezit</hi> (2:6). Daarom heet het ook, dat bij zijn dood zijne werken hem <hi rend="i">volgen</hi>. (14:13). Zij zijn als 't ware van hem onderscheiden en hebben een eigen bestaan. Op die werken komt het aan. Christus kent ze van zijne belijders (2:9 en eld). Zij worden opgeschreven in het boek van God (20:12, 13), want het eeuwig lot van den mensch zal er van afhangen (22:12). En moeten zij een bepaalde maat bereikt hebben, zal zijn naam kunnen opgeschreven
blijven in het boek des levens, het is dan ook een vreeselijk oordeel, wanneer van hem gezegd moet worden: ‘Uwe werken zijn niet <hi rend="i">vol</hi> bevonden voor God (3:2, 5).’ In soortgelijken geest spreekt de auteur van de <hi rend="i">ἔπγα</hi>. De mensch kan ze <hi rend="i">hebben</hi>, al of niet. Als datgene, wat onder de zinnen valt en aangewezen kan worden, zijn zij het eigenlijk, die een wezenlijk bestaan hebben en waarop het dus aankomt. Die <hi rend="i">ἔπγα</hi> maken echter te zamen een <hi rend="i">ἔπγον</hi> uit<note n="4)" place="foot">Vgl., zegt de s. in een noot, Apoc. 20:12 met 22:12.</note>. En aan dat <hi rend="i">ἔπγον</hi> mag niets ontbreken. Het moet <hi rend="i">τέλειον</hi>, volmaakt, d.i. <hi rend="i">volledig</hi> zijn. Zulk een volledig werk moet de <hi rend="i">ὑπομονή</hi> of de <hi rend="i">πίστις</hi>, d.i. de mensch, die gelooft en in het geloof volhardt, hebben of bezitten. Dat is zijn ideaal. Kon de auteur zóó over de werken gesproken hebben, indien hij aan de <hi rend="i">πίστις</hi> eene immanente kracht had toegeschreven, die zich in daden <hi rend="i">moet</hi> openbaren? Wie zou toch ooit b.v. van de liefde zeggen, dat zij weldaden <hi rend="i">heeft</hi>?
<pb n="263"/>En daaruit laat het zich ook verklaren, dat hij aan die vermaning de drangreden kon toevoegen, <hi rend="i">ἵνα ἧτε τέλειοι</hi><note n="1)" place="foot">Opdat gij volmaakt zijt.</note> Hoe! zouden wij hem willen vragen, volmaakte werken hebbon, opdat men volmaakt moge zijn? Alsof zedelijk goede werken <hi rend="i">opera operata</hi> waren, die zich lieten denken zonder een werkend subject, en niet de zedelijkheid eener daad eerst voortvloeide uit den persoon, die ze volbrengt! Niet volmaakte daden maken volmaakte menschen, maar volmaakte menschen volbrengen volmaakte daden! En al meenen wij nu regt te hebben om te beweren, dat hij die regtmatige consequentie niet zou aangenomen hebben, omdat hij daarvoor te veel waarde hechtte aan de gezindheid in den mensch, dit is toch zeker, dat hij zich zoo niet had kunnen uitdrukken, indien hij overtuigd was geweest, dat goede werken noodzakelijke uitingen waren van een zedelijk-godsdienstig beginsel, en dat dit beginsel was het geloof. Neen, geloof en werken staan bij hen in dezelfde verhouding tot elkander als weten en doen, en wel als zulk een weten, dat van buiten af aangebragt is en niet de vrucht van eigen ervaring. Dat geloof is een schat (2:5), want het wijst den weg, dien men volgen moet, maar men kan het goede kennen en het toch niet doen (4:17). Slechts de werken zijn de blijken, dat de geboden Gods worden opgevolgd, en hierop komt het aan.’</p>
<p>Wat het boek van Dr. Blom te verdienstelijker maakt is dit, dat het niet eenvoudig eene uitlegging van den Jacobus'brief bevat. Het is geen Commentaar, zooals er zoo velen op het N.T. geschreven zijn. Het moet bepaald strekken, om gezegden brief naar behooren te doen waardeeren, en slechts in zoo ver hiertoe gedeelten er van opheldering verdienden, heeft de schrijver deze en deze ook alleen toegelicht. Wordt dit geschrift des N.T. niet recht beoordeeld, indien het slechts op zich zelf wordt beschouwd, hij heeft het juist van uit dat gezicht voorgesteld, waarop wij hierboven de aandacht vestigden. Hij heeft het doen kennen in zijne verhouding tot de literatuur, die er aan is voorafgegaan, en tot die, welke er op gevolgd is. Of om hier uitdrukkingen van hem zelven te bezigen: hij heeft in het licht gesteld welke ‘hoogst opmerkelijke phase deze brief vertegenwoordigt in de geschiedenis van het Christelijke leven’ en aangetoond ‘welk bestanddeel van het geestelijk drama der oudste Chrlstelijke kerk’ hij uitmaakt.</p>
<pb n="264"/>
<p><hi rend="i">Eerst</hi> wordt door hem de Jacobus'brief op zich zelf beschouwd en daarbij aangewezen wie door dezen brief zelven als zijn <hi rend="i">auteur</hi> wordt opgegeven; aan welke <hi rend="i">lezers</hi> hij, zooals uit hem zelven blijkt, gericht is; welke hun maatschappelijke, kerkelijke, godsdienstige toestand was; als ook hoedanig het <hi rend="i">beloop</hi>, <hi rend="i">karakter</hi> en <hi rend="i">leerbegrip</hi> van dit N.T. geschrift is.</p>
<p>Wat de lezers betreft, aan wie deze brief is geschreven, Dr. B. is tot het resultaat gekomen, dat wij hier te denken hebben aan Joden- en heiden-Christenen, die in eene overwegend joodsche maatschappij leefden, en in Egypte, en wel te Alexandrië, woonden, en meest arm waren.</p>
<p><hi rend="i">Daarna</hi> wordt dit geschrift des N.T. in verband beschouwd met de <hi rend="i">christelijke literatuur</hi>, die er aan is <hi rend="i">vooraf gegaan</hi> en zijn leerbegrip vergeleken met dat van Paulus, van den schrijver van den brief aan de Hebreën, van de Apocalypse en met de evangelische traditie (de verhouding van Jacobus tot Jezus.)</p>
<p>In dit gedeelte van het boek treft men eene voortreffelijke ontwikkeling aan van Paulus' leer omtrent de rechtvaardiging uit geloof. Wij hebben aan haar, gelijk aan die van het verschil tusschen Paulus en Jacobus, veel ontleend van 't geen wij hierboven daaromtrent opmerkten.</p>
<p><hi rend="i">Vervolgens</hi> wordt de verhouding in het licht gesteld van dezen brief tot enkele voortbrengselen <hi rend="i">der eerstvolgende christelijke literatuur</hi>: den 1<hi rend="sup">sten</hi> brief van Petrus, dien aan de Efeziërs, den 1<hi rend="sup">sten</hi> brief van Clemens Romanus.</p>
<p><hi rend="i">Voorts</hi> wordt de <hi rend="i">geschiedenis</hi> van dit geschrift des N.T. <hi rend="i">sedert</hi> de 2<hi rend="sup">e</hi> <hi rend="i">eeuw</hi> medegedeeld; terwijl</p>
<p><hi rend="i">hierop</hi> de schrijver terug komt op de vraag, die nu niet meer aan den brief zelven gedaan wordt, wie als zijn auteur is te beschouwen?</p>
<p>Volgens Dr. Blom, was hij van geboorte een Jood, doorvoed met de S. des O.V., echter geen schriftgeleerde, ‘zooals het Jodendom er velen opleverde’ ook, niet een Palestijner, maar een hellenist, die geleefd moet hebben in Palestina, of in zijn omtrek, in eene of andere Grieksche stad aldaar en dien wij niet hebben te houden (dit wordt voldoende bewezen) voor denzelfde als dien Jacobus, den broeder van Jezus, die in het opschrift van dezen brief bedoeld wordt. De brief zelf zou geschreven zijn omstreeks het jaar 80 n.C., nà dien aan de Galaten, Korinth. Rom. (die op 55-58 worden gesteld), ook nà de Apocal. (68/69)
<pb n="265"/>en vóór die aan de Efez., I Petr. (vóór 95) en I Clem. (na 95.)</p>
<p>Aan het einde van dit gedeelte van zijn boek, zegt onze schrijver het volgende, waaruit kan blijken, hoe hij het geschrift des N.T., waaraan hij zijne studie wijdde, heeft weten te waardeeren:</p>
<p>‘Onder de bestrijders, die het paulinisme - ontmoette was zeker onze auteur niet van de minst waardige, ofschoon tevens niet van de minst besliste. Doch de persoonlijkheid van Paulus, die zich in zijne leer uitgedrukt had, verschilde ook te zeer van de zijne, dan dat hij er ligt sympathie voor had kunnen voelen. Wel was hij een verstandig man, die ernstig over het Christendom had nagedacht, en, welligt ook onder den indruk van Jeruzalems val, tot een veel redelijker opvatting daarvan gekomen was dan een groot deel der Joden-Christenen, maar het gemoed deed zich niet in gelijke mate bij hem gelden, bij gebrek aan diepzinnigheid was een ideale beschouwing van het innerlijke leven des geestes hem iets hersenschimmigs, en, deed zijn overwegend practische zin hem alleen wezenlijke waarde hechten aan het regtstreeksche nut, ook het godsdienstig geloof werd hen daardoor slechts een middel, waardoor dit werd teweeggebragt. Is het wonder, dat hij het paulinisme niet begreep, en het volslagen nutteloos, ja voor de zedelijkheid gevaarlijk achtte? Of wat anders bleek het uit te werken dan twist en verdeeldheid onder zijne mede-christenen<note n="1)" place="foot">Het paulinisme had, volgens de voorstelling van Dr. Blom, onder de lezers van dezen brief een vrij hevigen strijd uitgelokt, ‘zoodat de auteur het noodig vond behalve zijne leerstellige wederlegging’ (H. 2:14 verv.) ‘ook die geheele vermaning neder te schrijven, die wij in H. 3 lezen.’</note>, terwijl hunne meest dringende behoeften onvervuld bleven? Zij hadden troost noodig onder de snoode dwingelandij der goddeloozen en een spoorslag om de gebreken te bestrijden, die hen zelven ontsierden. Wat was hun tot het eerste meer dienstig dan de prediking van Gods regtvaardige vergelding en de heerlijkheid van zijn koningrijk, en wat kon het andere krachtiger bevorderen dan de nadrukkelijke herinnering hunner pligten, opdat hun die heerlijkheid niet ontgaan mogt? En nu werd daarentegen de
leer onder hen verspreid, dat Christus hen verlost had van de wet, en niet werken maar alleen geloof vereischt werd tot behoudenis! Daarop meende hij niet te mogen zwijgen. Zijn geweten drong hem de stem te
<pb n="266"/>verheffen om de zaak van de ware geregtigheid te handhaven. En hij heeft gesproken, zooals het van een beschaafd, talentvol en edel man te wachten was, ook waar hij heftig werd, zonder bitterheid - de zaak bestrijdende, maar geen personen - met warmte, in het welgemeend belang zijner medechristenen. Daarom mogen wij aan dien strijd het Christelijk karakter niet ontzeggen, en al verkleinen wij het verschil in opvatting van het Christendom bij de beide partijen niet, wij erkennen toch gaarne daarin hare wezenlijke overeenstemming, dat zij beiden volkomene geregtigheid als zijn einddoel beschouwden en tot bevordering daarvan ernstig wilden mede werken.’</p>
<p>‘Het standpunt van den auteur is sedert in de Christelijke kerk dat van een groot deel harer leden geweest. Daarom moest zijn brief ook wel weerklank blijven vinden. En schijnt het ons nu al toe niet te voldoen aan de regtmatige eischen van het religieus gevoel, van het bespiegelend verstand en van het rijker ontwikkeld gemoed, toch zal zijn woord steeds heilzaam kunnen zijn voor allen, wier behoeften meer met de zijne overeenkomen, en waar het Christendom zich werkelijk mogt dreigen op te lossen in bespiegelingen of in gevoelstoestanden of in een zaligmakende leer, daar zal hij nog met vrucht zijne stem doen hooren in het belang van een werkdadig leven en van zedelijke volkomenheid.’</p>
<p><hi rend="i">Ten slotte</hi> bevat het boek van Dr. Bl. een vijftal <hi rend="i">Bijlagen</hi>, waarin de echtheid der lezing <hi rend="i">μοιγοἰ ϰαὶ μοιγαλίδες</hi>, Jac. 4:4, tegen Tischendorf verdedigd; de juistheid der beteekenis door hem aan 't woord <hi rend="i">ἔμφυτος</hi>, 1:21, gegeven: <hi rend="i">ingeplant</hi> of <hi rend="i">ten eigendom gemaakt</hi>, nader in 't licht gesteld; eene verklaring van Jac. 3:6<hi rend="i"><hi rend="sup">a</hi></hi> - welke plaats zoo als zij luidt in de edities van het N.T. moeilijk is uit te leggen<note n="1)" place="foot">Dr. Bl. wil de woorden: <hi rend="i">ὁ ϰόσμος τῆς ἀδιϰίας</hi> uit den tekst verwijderd hebben.</note> - eene dito van <hi rend="i">πληρῶσαι</hi> Matth. 5:17, dat hij opvat in de beteekenis van <hi rend="i">verwezenlijken</hi> (‘Jezus verklaart hier, dat hij is opgetreden niet om de wet Gods - de wet, zoo als zij naar zijne overtuiging werkelijk luidde - af te schaffen,, maar te verwezenlijken, t.w. door haar te prediken, te handhaven, in het leven der wereld over te brengen’), gegeven; de onechtheid van Matth. 5:18, 19 aangetoond en de lezing <hi rend="i">ἀϰατάστατον</hi> (volgens hem zou men dit het best door
<pb n="267"/><hi rend="i">onrustlievend</hi> of <hi rend="i">onrustbarend</hi> vertalen) <hi rend="i">ϰαϰόν</hi> in bescherming wordt genomen.</p>
<p>Uit deze opgave kan men eenigzins opmaken hoe rijk de inhoud van dit boek is.</p>
<p>Wat ons betreft, wij aarzelen niet het onder de uitnemdenste geschriften, die op exegetisch gebied verschenen zijn, te rangschikken.</p>
<p>Maar juist omdat dit boek zoo hoog in onze schatting staat aangeschreven, ja 't ons moeilijk valt om van onze ingenomenheid er mede rekenschap te geven, betreuren wij het dat de schrijver het niet meer bruikbaar gemaakt heeft voor het zoogenaamde beschaafde publiek. Het bevat te veel Grieksch om door nietgeleerden met vrucht geraadpleegd te worden. Wel heeft men ergens gezegd, dat ook ‘een in de kennis der Grieksche taal onbedreven maar overigens ontwikkeld lezer het boek geheel zou kunnen genieten, met uitzondering alleen van het vijftal bijlagen’ die het bevat; daar ‘slechts een weinig vlugheid van bevatting voldoende is, om overal, waar Blom Grieksche woorden gebruikt zonder dat hij hoofdstuk en vers uit het een of ander Nieuw Testamentisch geschrift er bij voegt, uit den samenhang der rede de beteekenis dier woorden op te maken’, doch tot ons leedwezen kunnen wij dit den geachten beoordeelaar, die dat heeft beweerd, niet toegeven. In ieder geval zal ‘een <hi rend="i">weinig</hi> vlugheid van bevatting’ hier wel niet voldoende zijn; zoodat het aantal lezers die geen Grieksch verstaan en die dit boek toch geheel of ook voor het grootste gedeelte zouden kunnen genieten, slechts zeer gering kan zijn. Ook verhindert dat Grieksch, hetwelk op zoo menige bladzijde voorkomt, dat door iemand, die het niet verstaat, laat hem nog zoo vlug zijn, dit boek - hetwelk reeds van den ‘geleerden’ lezer, om den schrijver bij zijne, zoo als hij <hi rend="i">zich zelf</hi> uitdrukt, ‘talrijke uitweidingen over verschillende, dikwijls minutieuze maar daarom toch niet onbeduidende, vragen van exegetischen, critischen, en dogmatischen aard’ te volgen, ‘moed en geduld’ vordert - <hi rend="i">met genot</hi> kan gelezen worden. Jammer voorzeker, dat bij dat Grieksch niet overal, zoo als wij het hierboven hebben gedaan, de vertolking is gevoegd. Ook kunnen wij den wensch niet onderdrukken, dat de schrijver
hier en daar wat beknopter ware geweest. Te recht heeft men over wijdloopigheid en herhalingen geklaagd. Wij zouden het niet betreurd hebben, indien de auteur in zijn plan ook had opgenomen, om den
<pb n="268"/>Jacobus' brief in de eigenaardigheid van zijn vorm te doen kennen en zoo hij, inplaats van die herhalingen, waaraan zijn boek lijdt, in het licht had gesteld, hoe dit geschrift des N.T. door ‘plastische uitdrukkingen, levendige schilderingen, een numereuzen periodenbouw, scherpe tegenstellingen en forsche spraakwendingen’ zich onderscheidt<note n="1)" place="foot">De s. heeft hierop slechts in het voorbijgaan de aandacht gevestigd:</note>.</p>
<p>Wij hebben nog eene aanmerking.</p>
<p>Waar Dr. Blom het leerbegrip van den Jacobus'brief uiteenzet, beweert hij dat, volgens zijn auteur, de Christen <hi rend="i">volmaakt</hi> moet worden, dathij thans wel <hi rend="i">δίϰαιος</hi><note n="2)" place="foot">rechtvaardig.</note> kan zijn, maar dat hij streven moet naar de <hi rend="i">volmaaktheid</hi>. Jacobus zou dus onderscheid hebben gemaakt tusschen <hi rend="i">δίϰαιλς</hi> en <hi rend="i">τέλειος</hi><note n="3)" place="foot">volmaakt.</note>, het eerste beneden het laatste hebben gesteld. Nu zou, naar de meening van Dr. B. Abraham, volgens deze ook slechts <hi rend="i">δίϰαιος</hi>, in dezen zin, zijn geweest. Maar, waar Jacobus spreekt van Abraham als <hi rend="i">δίϰαιος</hi>, gebruikt hij immers formules aan de leer van Paulus ontleend? En behooren hiertoe niet juist de uitdrukkingen: <hi rend="i">διϰαιοῦσθαι</hi><note n="4)" place="foot">gerechtvaardigd worden.</note> en <hi rend="i">δίϰαιος</hi>? Zou hij nu Abraham als <hi rend="i">δίϰαιος</hi> in een anderen zin hebben beschouwd, dan waarin Paulus dit woord bezigde? Het is ons niet gebleken, dat Dr. Blom van dit gevoelen is. Wel meenen wij het tegendeel uit zijn boek te moeten opmaken. En welke is nu de beteekenis, die, volgens hem zelven, door Paulus aan het praedicaat <hi rend="i">δίϰαιος</hi> gehecht werd? ‘<hi rend="i">Δίϰαιος</hi>’ - hooren wij hem zelven zeggen - ‘zoo oordeelt ook’ (dit <hi rend="i">ook</hi> wil het niet zeggen, dat Paulus het
met Jacobus in dit opzicht eens was?) ‘Paulus, is de mensch, die is wat hij zijn moet, en dus beantwoordt aan den wil en de wet van God.’ Verschilt dat van <hi rend="i">τέλειος</hi>? En is de bewering van Dr. Bl., alsof Jacobus onderscheid zou gemaakt hebben tusschen <hi rend="i">δίϰαιος</hi> en <hi rend="i">τέλειος</hi> niet in strijd met hetgeen wij hem zelve bl. 69 hooren zeggen? Voorzeker toegestemd moet worden, dat Jac. 5:6 het praedicaat rechtvaardig wordt toegekend wordt aan hen, die nog niet volmaakt waren; maar laat het zich niet denken, dat de schrijver van dezen brief dien naam dáár aan de Christenen, hoewel hij niet volkomen op hen toepasselijk was, op gelijke wijze heeft gegeven, als zij elders in het N.T. <hi rend="i">ἄγιοι</hi><note n="5)" place="foot">heiligen.</note> worden geheeten?</p>
<p>Doch met deze aanmerkingen willen wij ons vergenoegen.
<pb n="269"/>Want de bedenkingen, die wij hier zouden kunnen bijvoegen, zijn van te ondergeschikt belang, om ze mede te deelen.</p>
<p>Liever willen wij den heer Blom dank zeggen voor het vele goede en uitnemende, dat hij heeft geleverd en den wensch uiten, dat dit uitstekend boek niet het laatste zal geweest zijn, waarmede hij onze letterkunde verrijkt heeft!</p>
<p><hi rend="spat">Olst</hi>, Jan. 1871.</p>
<p>H.E. <hi rend="sc">Stenfert Kroese</hi>.</p>
<q rend="bq">JOHAN WESSEL GANZEVOORT, op het negende halve eeuwfeest zijner geboorte, herdacht door P. <hi rend="sc">Hofstede de Groot</hi>, Groningen, bij Noordhoff, 1871: ƒ 0,75.</q>
<p>‘Fruchtbar und weit umfassend ist das gebiet der Geschichte; im ihren kreise liegt die ganze moralische Welt. - Er ist keiner unter allen, dem Geschichte nicht etwas wichtiges zu sagen hätte.’ Met deze woorden van Schiller zal wel ieder instemmen, voor wien de gedenkrollen der eeuwen niet gesloten zijn gebleven. Hij zal ze echter niet bij uitsluiting op de ‘Universal-geschichte’ toepassen, maar ook op de bijzondere van hen, die onder hunne tijdgenooten, in welke richting ook, hebben uitgemunt en wier handelingen de muse der historie heeft opgeteekend. De geschiedenis hunner ontwikkeling, der drijfveeren van hunner daden, die van hunnen invloed, van hunne deugden en gebreken levert inderdaad een vruchtbaar en breed veld ter beschouwing en biedt tevens den denker, wiens oog zich daarop vestigt, een rijke schat van levenswijsheid aan. Hierbij bepaalt zich echter het door haar gestichte nut niet. Zij wijst niet minder op de hoogere hand, die de lotgevallen van volken en van menschen leidt, al leert zij ook in de treffelijksten van ons geslacht de kinderen van hunnen tijd en van hunne omstandigheden kennen.</p>
<p>Daarom juichen wij de Biografische studien van onze dagen van ganscher harte toe. Zij vergenoegen zich niet meer met de vermelding van feiten en met de opsporing van hetgeen die mannen eener vroegere eeuw gedaan of geschreven hebben, maar zij trachten hun karakter, hunne beginselen, hun geheele wezen te doorgronden, het ‘waarom zij zoo waren en handelden’ optehelderen en een juist beeld van hen in de lijst van
<pb n="270"/>hunnen tijd 'te teekenen. Menigeen, wien men vroeger slechts oppervlakkig kende, heeft daardoor eene gansch andere gedaante bekomen, en is, terwijl men hem voorheen niet op zich zelven beschouwde, eene hoogst belangrijke figuur en, in betrekking tot zijne tijdgenooten <hi rend="i">the right man up the right place</hi> geworden. Dit moge ten gevolge hebben, dat een enkele van het verheven standpunt, waar op eene verkeerde zienswijze hem geplaatst had, wordt afgeworpen, dat uit de lauwerkrans van sommigen enkele bladen gerukt worden, de waarheid heeft er bij gewonnen en de vrucht der biografische studie is rijker, rijper en meer voedend geworden.</p>
<p>Dit moge gelden omtrent hen, die op het gebied der Staatkunde of op het oorlogsveld hebben uitgemunt, het geldt ook omtrent de mannen der wetenschap, omtrent hen, die aan de beschaving en veredeling der menschheid hebben gearbeid, insgelijks omtrent hen, die de groote Godsdienstige beweging der zestiende eeuw hebben voorbereid of in het tijdperk daarvan handelend zijn opgetreden. Er zijn onder die hervormers en onder de reformatoren vóór de reformatie genoemd, aan wie die eernaam betwist is geworden.</p>
<p>Tot deze laatsten behoort Johan Wessel Ganzevoort, door zijne tijdgenooten <hi rend="i">het licht der wereld</hi> en <hi rend="i">meester der tegensprekingen</hi> genoemd.</p>
<p>Waren de bouwstoffen voor eene levensbeschrijving nedergelegd in de Groninger uitgave zijner werken (1614) en was er veel belangrijks omtrent hem gezegd in de <hi rend="i">vitae et effigies Professorum Academiae Groniaganae</hi>, aan onzen landgenoot Muurling was het voorbehouden het eerst eene nauwkeurige geschiedenis van den voortreffelijken man (1831) te geven. Het was echter een vreemdeling, Ullman, die hem als ‘Hauptrepräsentant reformatorischer Theologie im 15den Jahrhundert’ heeft leeren kennen zijne verdiensten jegens de kerk aangetoond en ons op den weg gebragt om hem te verstaan en te waardeeren.</p>
<p>Het kan ons dan ook niet verwonderen, dat in eenen tijd, waarin men zooveel met jubelfeesten opheeft, het negende halve eeuwfeest van Wessels geboorte niet onopgemerkt voorbijging. Verlevendigde Professor Doedes 's mans nagedachtenis in de <hi rend="i">Theol. Studien und kritiken</hi> (1870, III.), er was wel geene plaats, die daartoe meer geroepen scheen, dan Groningen, waar hij het eerste levenslicht aanschouwde, en geen Nederlandsche geleerde,
<pb n="271"/>die daartoe meer geschikt was, dan Hofstede de Groot. Met blijdschap en ingenomenheid begroetten wij daarom de feestrede van den grijzen Groninger Hoogleeraar.</p>
<p>Wie Luthers getuigenis (in zijne voorrede voor de <hi rend="i">farrago rerum theologicarum</hi>, Basil. 1522) leest: ‘indien ik vroeger de werken van Wessel gelezen had, zouden mijne vijanden mogen onderstellen, dat ik alles uit zijne schriften geput had: het geeft mij vreugde en kracht, en ik twijfel niet meer aan de waarheid van hetgeen ik lees, wanneer ik tusschen hem en mij eene volslagene overeenstemming van gedachten en zelfs dikwijls van woorden bespeur,’ zal deze hulde wel verdiend noemen, maar, wanneer hij het werk opslaat van Dr. Johann Friedrich, <hi rend="i">Wessel</hi>, <hi rend="i">ein bild aus der Kirchengeschichte des XV Jahrh.</hi>, Regensb. 1862, blijven vragen, of de hervormer regt had den Groninger zijnen geestverwand te noemen. Friedrich toch tracht dit te ontkennen en integendeel te bewijzen, dat Wessel een trouwe zoon der kerk geweest is.</p>
<p>Dit is in zooverre waar, als hem het denkbeeld eener algemeene hervorming en dat van afscheiding van Rome volkomen vreemd was, maar dat zijne trouw aan de kerk geene slaafsche onderworpenheid, geen beletsel voor zelfstandig denken en vrij onderzoek was, blijkt reeds daaruit, dat David van Bourgondien hem nauwelijks kon beschermen tegen het heirleger vijanden, dat zijne verlichte denkwijze hem onder de kerkelijken had berokkend. Hij werd zelfs met de komst van een' inquisiteur om hem te onderzoeken bedreigd en gedwongen zijn onderwijs te Zwolle te staken, omdat hij zich afkeerig betoonde van de schoolsche wijsbegeerte.</p>
<p>Zeker is dit niet bevreemdend in den man, wien zijne tijdgenooten <hi rend="i">Magister contradictionum</hi>, <hi rend="i">lux mundi</hi> noemden. Mogt hij, gelijk de hoogleeraar Hofstede de Groot teregt aantoont, er niet naar streven om af te breken, als wat volstrekt onhoudbaar was, zooals de aflaathandel niet alleen, maar ook de aflaat zelve, welke hij <hi rend="i">pia fraus</hi>, <hi rend="i">error mendacium</hi> noemde, hij verschilde toch in zijne meeningen omtrent de kerk, het kerkbestuur, de feilbaarheid van den Paus, het sakrament, en in meer, van de algemeen aangenomen leer der kerk. De stelling, dat hij in waarheid Roomsch-katholiek was, is eene volstrekte dwaling.</p>
<p>Op dogmatisch gebied was hij in vele opzichten van de kerk
<pb n="272"/>afgeweken en zocht hij verbetering: op het zedelijke streefde hij evenzeer naar deze. Maar Wessel was geen afbreker. Zijne hand greep den moker niet om met forsche slagen het gebouw der kerk tot in zijne grondvesten te schokken. Hij wilde zuiveren en opbouwen. Van het scherpe, van het in alles doortastende hield hem geene zwakheid des geestes, geene veroordeelingwaardige vrees terug, want, naar zijne latere betuiging, hij schroomde niet alles voor de waarheid te ondergaan. Hij was een voorstander, een hartelijk vriend der vrijheid, maar hij was liberaal-conservatief. Hij vergenoegde zich met het bestaande te reinigen: iets nieuws werd door hem niet geschapen. Het behoudende beginsel was het zijne.</p>
<p>Wat hij zou geworden zijn, indien de stroom der gebeurtenissen hem had voortgedreven, is moeilijk te bepalen, maar Hervormer in den eigenlijken zin des woord was hij niet. Hij mogt aan eene hervorming van de kerk in de kerk arbeiden, maar verder ging hij niet. Wij stemmen dus ook geheel met den Groninger hoogleeraar in, wanneer deze <hi rend="i">hervormer</hi> een te sterk woord voor Wessels arbeid noemt. Wij gaan zelfs verder en verklaren dat woord daarop niet toepasselijk, dien arbeid alleen voorbereiding der hervorming noemende.</p>
<p>En dat was zijn werk in waarheid. Onder de Nederlandsche voorbereiders der hervorming verdient Ganzevoort eene eerste plaats. Als wetenschappelijk man stond hij verre boven hetgeen de broederschap van Gerard Groote geleverd had, in ernstige vroomheid des gemoeds voor geen hunner, zelfs voor geen Thomas van Kempen wijkende. Agricola, die als humanist hem te boven ging, Praedinius, wiens begaafdheid als onderwijzer boven hem geroemd wordt, Erasmus zelfs, die als Geleerde voor niemand behoefde te wijken, werden door hem in oorspronkelijkheid, diepheid en fijnheid van denken overtroffen. Hij is Evangelischer, eenvoudiger, reiner, gemoedelijker, dan een van dezen. Meer veel meer was hij dan ook geestverwant van Luther.</p>
<p>Zeker, Erasmus dwaalde niet, toen hij (Epist. ad fratres infer. et orient. fris. Oper. X, col. 1622) aan Wessel meer gematigdheid toekende, dan aan den Duitschen hervormer, maar hij vergat, hoe deze door den vloed der gebeurtenissen werd voortgestuwd. Evenmin dwaalden anderen, toen zij menig verschilpunt tusschen Luther en Wessel, b.v. omtrent den vrijen wil, de overlevering, het Pauselijk gezag, de priesterschap enz. aan-<pb n="273"/>toonden. maar de gelijkheid van Geestesrigting openbaart zich in de beginselen, waarvan beide uitgingen, in hunne religieuse en godsdienstige denkwijze in het algemeen. Reeds Wessel kenmerkte zich door vurige liefde voor de waarheid, concientieus vasthouden aan deze, wanneer die van zijne overtuiging geworden was, door zijne geestdrift voor het schoone en goede. Niet minder, dan Luther, had hij Christus lief, zooals het Evangelie dezen teekende, in hem de éénige bron van zaligheid erkennende. Krachtig was zijne overeenstemming met den Duitschen Hervormer in de leer der regtvaardiging. ‘Wie door zijne werken wil geregtvaardigd worden, weet niet, wat regtvaardig is,’ schreef de Groninger. Beiden, Wessel en Luther, plaatsten zich hier op het Paulinische standpunt.</p>
<p>Deze geestverwantschap voerde Ganzevoort echter niet verder dan tot hetgeen de Wittenberger Hoogleeraar was, voordat hij als hervormer tegen Rome optrad Even vurig als Wessel naar verbetering haakte en deze trachte te bevorderen, even vreemd was en bleef hem het denkbeeld eener bepaalde reformatie. Al schatte hij den Bijbel hooger dan de uitspraken van Paus en kerk, den eerbied en het ontzag voor dezen had hij niet laten varen. Hij strooide het zaad der hervorming zonder te weten of te voorzien, dat het, opgroeijende en door andere handen gekweekt, zoo rijke en rijpe vruchten voor de Christenheid zou leveren.</p>
<p>Men meene dus ook niet, dat 's mans denkbeelden alleen in zijne geschriften werden ontwikkeld en medegedeeld. Zijn mondeling onderwijs plantte die voort. Te Zwolle vernamen zijne leerlingen die van zijne lippen. Bij zijn verblijf in andere streken werden die niet verborgen gehouden, maar Groningen was het vooral, dat den invloed daarvan ondervond. Daar en ook te Aduard vormde zich een kring om hem henen, die de reformatorische beweging der zestiende eeuw voorbereidde en, toen zij aanwezig was, bevorderde. Wij behoeven, om den invloed van zijnen persoonlijken omgang te doen kennen, slechts op Agricola, Reuchlin en Gosuinus van Halen te wijzen.</p>
<p>En geen wonder, dat hij dien invloed had. Zijne verlichte denkwijze en zijne heldere inzigten boeiden, maar tevens was het zijne innige vroomheid, zijne gemoedelijkheid, zijne degelijkheid, zijne liefde voor de waarheid, zijn Johanneische geest, die tot hem trokken.</p>
<p>Bij dezen voortreffelijken man was de lofspraak niet verspild,
<pb n="274"/>die de regering zijner geboortestad hem bragt, toen zij op zijn grafgesteende liet beitelen: ‘uitstekend door geleerdheid en door vroomheid.’</p>
<p>Wat de hoogleeraar Hofstede de Groot ter viering van het negende halve eeuwgetij zijner geboorte sprak en vervolgens uitgaf, is den voortreffelijken man waardig</p>
<p>In de den 31 October j.l. in de groote Gehoorzaal van het Groninger Academiegebouw uitgesproken rede wordt allereerst een blik geslagen op Wessels leven. Dat wij hier geene volledige biographie mogen verwachten, behoeven wij niet te herinneren, maar wat de hoogleeraar de Groot ons geeft, is genoeg om Ganzevoort in den gang zijner lotgevallen en tevens de geschiedenis zijner vorming en ontwikkeling in eenige groote trekken te schetsen.</p>
<p>In het tweede deel wordt op 's mans <hi rend="i">eigenaardigheid</hi> gewezen. Om deze in een helder licht te stellen, begint de redenaar met de drieërlei verschillende opvatting van het christendom, zoo als die bestaat en reeds in het apostolisch tijdperk bij Jacobus, bij Paulus en Johannes gevonden werd, te teekenen. Tot hen, die zich in meer, dan in éene van deze bewogen, behoorde Wessel. ‘Hij was een Paulinisch en een Johanneïsch godgeleerde, Paulinisch, gelijk velen, Jahanneïsch, gelijk weinigen, Paulinisch en Johanneisch te zamen, gelijk schier niemand.’ Scherpzinnig als Paulus, diep gevoelend als Johannes, ingedrongen in den geest van beiden, gemeenzaam met den bijbel, bestudeerde hij de vroegere stelsels om er het beste van op te nemen en in zich te verwerken. De uitslag hiervan wordt in eenige hoogst belangrijke opmerkingen, die Ganzevoorts denkwijze leeren kennen, aangetoond.</p>
<p>Ten laatste wordt Wessels <hi rend="i">beteekenis</hi> aangewezen, ook voor onzen tijd. Zijne gebreken worden hierbij niet voorbijgezien. ‘Hij toont ons intusschen den weg om verder te komen, dan waar hij stond. - Gelijk door hem wordt ook door ons vrijheid, onderzoek, wetenschap hoog gewaardeerd en ijverig gezocht. Maar niet om aftebreken, neen, om met Wessel optebouwen, optebouwen op het eenige door God gelegde fundament. En zoo wij dit doen met Wessels bescheidenheid, waarheidszin, heiligheid en liefde, dan zullen wij daarop geen stroo en stoppels bouwen, maar marmer, zilver en goud, anderen en ons zelven ten eeuwigen zegen’.</p>
<pb n="375"/>
<p>Uit deze dorre schets, die wij niet verder mogten geven, zal men kunnen zien, wat deze met warmte geschreven en uitgesproken rede in zich bevat. Openbaart zich ook daarin de bijzondere geestes-rigting van den Groninger Hoogleeraar, allen die prijs stellen op de herinnering aan die voortreffelijke mannen, wier arbeid rijke vruchten voor de nakomelingschap heeft gedragen, zullen hem dankweten voor het verlevendigen van Wessels nagedachtenis. De Groot heeft hem een gedendteeken gesticht, den vereerde en den vereerder evenzeer waardig. Wij wenschen den Groninger Godgeleerde bij het klimmen zijner jaren kracht en lust toe om, gelijk zijn geheele leven daaraan gewijd was, ook den helderen avond aan wetenschap en godsdienst te wijden.</p>
<p>&nbsp;</p>
<p>G.</p>
<p>Dr. B.G.</p>
<q rend="bq">DE BIJBEL IN HET HUISGEZIN, morgenoverdenkingen door E.J.W., <hi rend="sc">Koch</hi>, predikant te Middelburg.</q>
<p>Hoe eenvoudig en gemakkelijk het ook schijnen moge dergelijke overdenkingen voor huisselijke godsdienstoefening te geven - - om het <hi rend="i">goed</hi> te doen daartoe behoort een eigenaardig talent. Zoo ligt hebben die stukjes iets boekachtigs, iets preekachtigs, iets dat droog is en dat, te meer nog omdat het elken morgen terugkomt, spoedig verveelt. En dan....lees maar voort - trouwe huisvader! uit uw dagboek of dagschrift of hoe de bundel ook heeten mag....ach! terwijl gij leest - ziet uwe vrouw in hare eigene gedachten verzonken stil vóór zich, en de kinderen kijken elkander in de oogen of ter zijde naar uw boek waaruit gij voorleest of zij ook het einde der overdenking reeds zien kunnen....lees maar voort trouwe huisvader! maar vlei er u niet mede dat iemand uwer dischgenooten van al wat gij leest eene enkele gedachte onthouden en medenemen zal!</p>
<p>Indien het echter aan sommige schrijvers van stichtelijke overdenkingen gegeven is de genoemde klippen te ontzeilen - zeker wel behoort de schrijver van bovengenoemden bundel onder hun getal. De heer Koch toont doorgaande een open oog
<pb n="276"/>en een open hart te hebben voor de werkelijkheid rondom zich, vooral ook voor die vele dingen in het huisselijke leven en in het gemoedsleven, die men veelal tot de kleinigheden rekent, wat zij evenwel volstrekt niet zijn. Met die zoogenaamde kleinigheden staat veelal de ontwikkeling van het karakter, en daarmede het waarachtig geluk van oud en jong in zeer nauw verband. Het is eene uitnemende zaak, dat op deze dingen telkens in den huisselijken kring de aandacht worde gevestigd, en dit doet de geachte schrijver kort, levendig en met vriendelijken ernst.</p>
<p>Wilt gij eene proeve....? Welnu! hier hebt ge een stukje met het opschrift: <hi rend="i">Maandag!</hi></p>
<p>Ik ga er iets van uitschrijven. Er staat boven:</p>
<p>Pred. IX: 10a. <hi rend="i">Alles wat uwe hand vindt om te doen</hi>, <hi rend="i">doe dat met uwe macht</hi>.</p>
<p>‘Daar is de maandag weer! - De rustdag ligt achter mij; de werkdagen der week zijn begonnen. Wat staat mij heden te doen? - te zuchten omdat de rustdag voorbij is? dat zou zeker geen blijk zijn van dankbaarheid voor hetgeen ik gisteren genoot. En bovendien 't zou weinig verstand en wijsheid verraden. Wat baat toch het zuchten, het opzien tegen het werk...? Niets, neen niets. En daarom wil ik een beteren weg inslaan, den raad volgen die mij in den tekst wordt gegeven: “al wat uwe hand vindt om te doen doe dat met uwe macht.”</p>
<p>“Wat dunkt u van dien raad M.V! Indien wij hem eens opvolgden? Ik geloof dat het goed zou zijn en dat wij van avond stof zullen hebben om ons over het ten uitvoer leggen van dit voornemen te verblijden. 't Is waar, onze werkzaamheden zullen op dezen dag en in deze week wel zeer uit elkander loopen; de vader heeft zijn maatschappelijk beroep, de moeder heeft haar huisselijk bedrijf, de kinderen bezoeken de school, de dienstboden hebben tallooze kleinere en grootere werkzaamheden te verrichten, opdat de huishouding haren geregelden gang ga, - maar ieder toch iets, heeft toch iets belangrijks te doen, indien bij maar doet wat hij te doen heeft, en wat hij doet zoo goed mogelijk verricht”.</p>
<p>“Alles wat uwe hand vindt om te doen” zegt de prediker, “doe dat met met uw macht.” Op ieder dezer worden valt nadruk. Wij moeten niet slechts die dingen die ons aangenaam zijn, die ons gemakkelijk vallen met lust en ijver verrichten;
<pb n="277"/>maar <hi rend="i">alles</hi> wat zich op onzen weg als onzen taak aan ons voordoet; ja ook het lastige, het moeijelijke. het vervelende.’</p>
<p>Doch genoeg reeds tot eene proeve. Zoo ik hartelijk wensch zal dit boekje veel nut stichten bij velen, en daaruit menige goede wenk doordringen in huisselijk en maatschappelijk leven. Alleen die gebeden aan 't eind hadden gerust achterwege kunnen blijven - ook het eenvoudigste woord dat bij iemand uit de volheid des harten opwelt, is verre verheven boven de voortelezen bladzijden uit een gebedenboek. Trouwens dit heeft de schrijver in zijn voorwoord nog herinnerd.</p>
<p>De uiterlijke vorm van het boekje is geheel zoo als wij die van de keurige pers der Gebr. Altorffer gewoon zijn.</p>
<p>&nbsp;</p>
<p>M.</p>
<p>S.Z.</p>
<div type="section">
<head>Een gelukkig verschijnsel.</head>
<q rend="bq">DE BIJBEL VOOR JONGELIEDEN door Dr. H. <hi rend="sc">Oort</hi> en Dr. I. <hi rend="sc">Hooykaas</hi>, Predikanten te Harlingen en te Schiedam, met medewerking van Dr. A. <hi rend="sc">Kuenen</hi>, hoogleeraar te Leiden. Deel 1 afl. 1. Harlingen, J.F.V. Behrns. 1871.</q>
<p>Het spreekt wel van zelf, dat er bij de vermelding van dezen titel geen sprake kan zijn van eene beoordeeling. Deze is cerst dan aan hare plaats, wanneer wij het werk, waarvan nu nog slechts de eerste aflevering is verschenen, in zijn geheel voor ons hebben. Evenmin verwachte men hier eene aankondiging. De uitgever heeft met loffelijken ijver gezorgd, dat aan zijne onderneming de vereischte publiciteit werd gegeven Maar wel achten wij ons gedrongen tot een woord van ingenomenheid en, zoo noodig, van aanbeveling. Met blijdschap hebben wij het plan van de HH. Oort en Hooykaas begroet. Zoo van eenige uitgave toch, dan mag van deze wel gezegd worden dat zij aan een algemeen erkende behoefte te gemoet komt. Dat in die behoefte ook werkelijk door haar zal worden voldaan, daarvoor strekken ons de bekende talenten der schrijvers ten waarborg. De taak is aan goede handen toevertrouwd.</p>
<p>Hoe lang reeds en met hoe veel aandrang is er gevraagd naar eene bewerking van den Bijbel voor het opkomend geslacht!
<pb n="278"/>Wat men had, om slechts het voortreffelijkste te noemen, dat op dit gebied in ons vaderland vroeger was geleverd, t.w. de ‘Bijbel voor de Jeugd’ van van der Palm, voldeed al sedert jaren niet meer. En natuurlijk. Immers ligt er een diep ingrijpend verschil van beginsel tusschen het standpunt, waaruit het voorgeslacht den Bijbel beschouwde, en het godsdienstig bewustzijn van onze dagen. Wij hebben een werk noodig, dat rekening houdt met de vorderingen in de laatste halve eeuw door de wetenschap gemaakt en te gelijker tijd geschikt is om het godsdienstig leven te voeden en het zedelijk gevoel te heiligen; een werk, dat zoowel aan de onbetwistbare uitspraken der rede als des gemoeds recht laat weervaren.</p>
<p>Tot zulk een even edele als moeilijke taak hebben de genoemde schrijvers zich aangegord - Dr. Oort heeft de bewerking van het O., Dr. Hooykaas die van het N.T. op zich genomen - en zij verdienen voor dit besluit den dank van allen, wien de zedelijk-godsdienstige vorming der jeugd, ingericht naar de eischen van onzen tijd ter harte gaat; van allen ‘die’ gelijk het prospectus het uitdrukte, ‘verlichting aan vroomheid willen paren en den godsdienst als een hoofdbestanddeel in de opvoeding erkennen.’</p>
<p>Wij raden ieder aan het ‘woord vooraf’ in de eerste aflevering te lezen en te overwegen. Het is verkwikkend door degelijkheid van inhoud en hartelijkheid van toon. De SS. hebben daarin het doel, dat zij beoogen, duidelijk omschreven. Zij wenschen namelijk de verhalen van den Bijbel vooral tot een godsdienstig oogmerk aantewenden. Wel stellen zij zich ook voor hun min of meer historisch karakter te bepalen, en aan elke overlevering, elke legende en mythe hare plaats aantewijzen in de geschiedenis van Israël of van Jezus en den Apostolischen tijd; doch, om hun eigen woorden aantehalen ‘het zwaarste weegt bij ons de zorg, die verhalen te doen spreken tot hart en geweten en in hunne verklaring een gezond en smakelijk voedsel voor godsdienst en zedelijk gevoel aantebieden. Wij wenschen hartelijk, dat zij onzen lezers mogen goed doen, hun God nader brengen en hen opleiden tot de kennis der allerheiligste waarheid.’</p>
<p>De Bijbel is in de schatting der auteurs boven alles ‘het boek van den godsdienst’ omdat Jezus, wien in het godsdienstige leven der menschheid en van ieder mensch in het bijzonder de eere-<pb n="279"/>plaats toekomt, het middelpunt van den Bijbel is. Tot die Bijbelbeschouwing ontleenen zij hun recht eensdeels aan de omstandigheid, dat ‘de Joden de boeken des Ouden, en de Christenen daarnevens die des Nieuwen Verbonds, niet als Heilige Schrift aangemerkt en bewaard hebben, om daaruit kennis van natuur of geschiedenis te putten, maar omdat zij ze als het richtsnoer voor hun geloof en wandel erkenden,’ anderdeels en vooral aan het feit dat ‘de Bijbelschrijvers zelven hunne werken niet vervaardigd en in het licht gegeven hebben om hunne lezers nauwkeurig met het verleden bekend te maken, maar om datgene wat hun godsdienstwaarheid toescheen te verbreiden en aan te prijzen’. ‘Ook de geschiedkundige geschriften’ - zoo gaan de auteurs voort - ‘zoowel des Ouden als des Nieuwen Verbonds, zijn met een godsdienstig doel opgesteld, om den tijdgenoot of het nageslacht te leeren en te leiden, aan te vuren of te bemoedigen, te vermanen of te vertroosten.’</p>
<p>Het is om die reden, dat de HH. Oort en Hooykaas bij het bespreken der verhalen uit den Bijbel als hun hoogste streven aanmerken ‘het geweten hunner lezers op te scherpen en hun godsdienstig gevoel dieper en zuiverder te maken.’ ‘Dit doel’ dus schrijven zij ‘wordt mede door ons beoogd, wanneer wij hunne kennis verrijken, vooral der geschiedenis van den Israëlitischen en den Christelijken godsdienst, daar wij van oordeel zijn, dat die geschiedenis ons inzicht in Gods weg met de menschheid verheldert en van menig raadselachtig verschijnsel op godsdienstig gebied den sleutel geeft.’ Hierdoor verkrijgt de vraag: wat is er gebeurd? een ondergeschikt belang. Ook legenden kunnen van een uitnemende waarde zijn, ‘wanneer de verhalen inzonderheid worden gebezigd als middel tot voeding van ons godsdienstig en zedelijk leven.’</p>
<p>Men heeft echter gevraagd of aan dat oogmerk een ander boek niet beter beantwoorden zal dan de Bijbel. Hoe veel kritiek is er niet noodig om hem te verstaan; hoe dikwijls strijden zijn verhalen en voorstellingen met de onkreukbare eischen der zedenwet! Maar om nu niet eens te zeggen dat het aangekondigde werk aan die bezwaren tracht te gemoet te komen, laat ons niet vergeten dat de Bijbel ook voornamelijk hierom zulk eene hooge plaats bekleedt in de godsdienstige opvoeding, omdat hij er niet bepaald op berekend is, omdat hij niet angstvallig let op allerlei bestaande behoeften en paedagogische eischen,
<pb n="280"/>maar over het geheel een individueel karakter draagt. Het zijn doorgaans persoonlijke indrukken, die wij daarin aantreffen, ongedwongen neêrgeschreven; iets wat voor de stichtelijke waarde van een boek alles afdoet. In dat opzicht zou geen opzettelijk daartoe vervaardigd ‘boek van den godsdienst’ met den Bijbel kunnen worden vergeleken. Elk ander boek zou licht iets gewrongens, iets onnatuurlijks verkrijgen.</p>
<p>Voor welke lezers is nu het werk van de HH. Oort en Hooykaas bestemd? De titel ‘Bijbel voor jongelieden’ is onbepaald. Maar de auteurs hebben zich nader verklaard. Men zoeke in deze uitgave geen lectuur voor kinderen. ‘Den Bijbel te verstaan’ zeggen zij te recht - ‘is alles behalve kinderwerk!’ Zij schrijven dus ‘voor hen, die het lager onderwijs achter den rug hebben, bij wie wij dus eenige algemeene kennis mogen verwachten.’ Met een goeden wil zullen dezen hun boek met vrucht kunnen gebruiken, vooral wanneer de schrijvers getrouw blijven aan hun voornemen om bij hun lezers niet meer kennis te onderstellen dan zij bezitten, en liever eene voor enkelen overbodige opmerking of verklaring in te lasschen dan de kans te hebben van niet begrepen te worden.</p>
<p>‘Doch met dat al’ - ik schrijfhier de schoone bladzijden af, welke het slot uitmaken van het voorwoord aan de jeugdige lezers - met dat al blijft het mogelijk, dat niet alles u aanstonds duidelijk is en dat gij in sommige gedeelten van ons werk eerst gaandéweg ingroeit. In éen opzicht - en hierop willen wij thans vooral wijzen - zal het zeker het geval zijn. Niet aanstonds toch zult gij verstaan, wat wij u mededeelen over 's menschen innerlijk leven. Daarmeê bedoelt men dat wat er bij den mensch als geestelijk wezen omgaat, al wat hij in zijn binnenste ondervindt van God en gevoelt voor God. Gij nu hebt wel innerlijk leven, maar het kan op uw leeftijd nog niet hoog en veelzijdig ontwikkeld zijn. Bij de vermeerdering onzer levenservaring wordt, indien het met ons den goeden weg opgaat, dat wil zeggen, indien wij niet alleen ouder, maar ook degelijker en ernstiger, wijzer en beter worden, het gemoedsleven gedurig rijker. Gij kunt vooralsnog de diepten van het schuldgevoel niet peilen, noch opklimmen tot de vroolijke hoogten van het besef der vergeving en verlossing. En evenwel, om den Bijbel te verstaan, ook tot het recht begrip en de volle waardeering van verscheidene zijner verhalen, dient men met die gewaarwordingen min
<pb n="281"/>of meer vertrouwd te zijn. Wat moeten wij dan doen? Zullen wij de zware, sombere tonen: ‘O God, wees mij zondaar genadig!’ en: ‘Waar is een offer voor mijne overtreding?’ niet opvangen en weergeven; het profetische: ‘De Heer heeft tot mij gesproken’ niet vertolken; de verwachting: ‘het Godsrijk komt!’ onvermeld laten; omdat deze allen in het hart van jongelieden slechts gebrekkig weerklank kunnen vinden? Dat zou verloochening van het heilige zijn! Neen, zoo dikwijls wij aan de hand der Bijbelschrijvers het terrein van godsdienst en zedelijkheid betreden, zullen wij, op gevaar of van door velen onzer lezers op het oogenblik niet ten volle begrepen te worden, onbeschroomd de hooge en diepe waarheden van het gemoedsleven trachten uit te werken, natuurlijk in de meest bevattelijke vormen. Al zijn die indrukken en aandoeningen onzer lezers om hun leeftijd ten deele nog verborgenheden, een eerbiedige blik daarop geworpen zal hun waarlijk niet schaden’.</p>
<p>Later zult gij deze dingen beter verstaan, Vrienden! Ten zij - wat God verhoede! - de wereld uw ziel geheel in beslag neemt. Daarvoor bestaat groot gevaar. Onze tijd eischt veel van jongelieden, kennis van allerlei zaken en wetenschappen, veel meer dan vroeger; en het leven is woeliger dan ooit. De noodzakelijkheid om het brood te verdienen en de wenscheschelijkheid om in de wereld vooruit te komen dringen en drijven met alle macht. Naar gelang de eischen der maatschappij zwaarder en talrijker worden, worden ook de gelegenheden om veel en velerlei te leeren, gedurig menigvuldiger. Wie zou hierover niet juichen? Maar onder dat alles blijft het hart koud en arm. Er is een tegenwicht noodig. Wij menschen hebben dringende behoefte aan godsvrucht. De polsslag van het gemoedsleven moet krachtig zijn. De groote vragen: ‘waarvoor ben ik op de wereld? Waar gaat het met mij heen? Wat schrijft mijn plicht mij voor te doen en te laten? Hoe word ik, wat er van mij worden moet, waarlijk goed en waarlijk gelukkig?’ - die vragen moeten met nadruk gesteld, en naar het antwoord moet door ieder voor zijn persoon met ernst gezocht worden; anders worden wij vroeg of laat ongelukkig, ondanks geld en zingenot, ja, ondanks alle kennis en uiterlijke beschaving.’</p>
<p>‘Wij moeten vroom en rein worden, en dat gaat niet gemakkelijk. Daartoe is zelfs eigen krachtsinspanning onvoldoende, tenzij wij te gelijker tijd partij trekken van de hulpmiddelen, die ons
<pb n="282"/>worden aangeboden. Wel zijn er sommige menschen, die den jongelieden wijsmaken, dat zij in zake van godsdienst en zedelijkheid zich zelven genoeg zijn en geen leidslieden behoeven, dat een mensch altijd wel het goede kan doen, indien hij slechts verkiest, - en dergelijke beuzelpraat meer. Die zoo spreken verraden hunne diepe onkunde. Het is zoo uiterst moeilijk menschen te worden, aan wie de wereld iets heeft, die achting voor zich zelven kunnen koesteren en op wie God met welgevallen kan neerzien, dat wij ons zelven de kracht daartoe niet geven kunnen. Daarvoor hebben wij dringend hulp van buiten noodig. Wanneer ons zedelijk en godsdienstig gevoel niet onder een goeden invloed komt, dan wordt het al zwakker en onzuiverder. Wanneer ons gemoedsleven niet gestadig gevoed wordt, dan verhongeren wij op den duur. Wanneer wij geen leidslieden hebben in de geestelijke dingen, dan geraken wij zonder twijfel op een doolweg.’</p>
<p>‘De Bijbel is een der kostbaarste hulpmiddelen op dit gebied. Wij hopen u hem te leeren waardeeren. De Bijbel, als het boek van den godsdienst, behelst een schat van waarheden en geeft getuigenis van den uitnemendsten gids, dien gij vinden kunt, van Jezus.’</p>
<p>‘Moge de Bijbel, als hij u spreekt van God, uw oog scher pen en uw hart ontsluiten, om in onzen tijd en in ons leven Hem te zien!’</p>
<p>‘En God geve u sterkte voor de zware levenstaak, die u wacht!’</p>
<p>Ziet hier hoe de schrijvers hunne taak wenschen op te vatten; het ideaal, dat zij zoeken te verwezenlijken. Mij dunkt, wie op zulk eene wijze het opkomend geslacht toespreken, wie alzoo jongelieden aanmerken en eerbiedigen als wordende menschen, op de vorming van wier innerlijk leven het bovenal aankomt, zij mogen op veler sympathie rekenen, wanneer zij, daartoe door hun gansche ontwikkeling bevoegd, aan eene bewerking van den Bijbel naar de behoefte van onzen tijd hunne krachten beproeven.</p>
<p>Een gelukkig verschijnsel noemen wij dus deze uitgave. Ook hierdoor bewijst de nieuwe richting hare levensvatbaarheid. Meer en meer wordt zij zich bewust van hare roeping om op te bouwen. In weerwil van het ontzaglijk verschil in voorstellingen en begrippen voelt zij zich ten slotte in den diepsten grond éénes geestes met de geloofsgetuigen van het O. en N. Verbond. Aan den frisschen stroom van hun geestesleven wil zij, dat ook de kinderen van onzen tijd zich laven zullen.</p>
<pb n="283"/>
<p>Wij wenschen derhalve het boek van de HH. Oort en Hooykaas in veler handen, allereerst in die van de beschaafde jongelieden van onze eeuw, de kweekelingen van het middelbaar en voorbereidend hooger onderwijs. Maar ook anderen, ook zij die het maatschappelijk leven reeds zijn ingetreden en in degelijke lectuur over den Bijbel belang stellen, zullen in deze uitgave voedsel voor verstand en hart kunnen vinden. De proeven van bewerking, waaronder de schets van Rispa door frischheid van kleuren uitmunt, hebben mij althans tot de overtuiging gebracht dat de meer ontwikkelden zich de lezing van dit werk niet beklagen zullen.</p>
<p>De prijs van het werk, die trouwens laag gesteld is en in geen geval met inbegrip van 4 à 6 <hi rend="i">gekleurde platen</hi> de som van ƒ 12,90 zal te boven gaan, kan geen overwegend bezwaar zijn, wanneer men in aanmerking neemt, dat de uitgave loopt over een tijdsruimte van 2 à 3 jaar. Bedenkt men, dat de jongelieden zich soms een reeks van school- en leerboeken moeten aanschaffen, die dikwijls na korten tijd weder door anderen worden vervangen en hun waarde verliezen, dan is het niet onbescheiden te verlangen, dat minstens één boek van blijvende waarde voor hunne godsdienstige ontwikkeling hun eigendom worde.</p>
<p>Ik eindig dit woord van sympathie met den wensch, dat ieder ‘kind der eeuw’ bij de aandachtige lezing van dezen ‘Bijbel voor jongelieden’ de waarheid moge ondervinden van 't geen de groote dichter van onzen tijd heeft gezegd:</p>
<lg type="poem">
<l>Ander licht valle op de blaêren,</l>
<l rend="; 1tab">Van de Schriften, die weleer</l>
<l>Hem zijn moeder mocht verklaren -</l>
<l rend="; 1tab">Ook dat licht is van den Heer!</l></lg>
<p><hi rend="spat">Deventer</hi>, 19 Mei 1871.</p>
<p>E.C. <hi rend="sc">Jungius</hi>.</p></div></div>
<div type="section">
<pb n="284"/>
<head rend="h4">Bibliographisch Nieuws.</head>
<p>Onze letterkundige markt wordt tegenwoordig niet overvoerd met bundels poëzy. De Nederlandsche muze heeft, naar 't schijnt, hare lier voor een tijd aan de wilgen gehangen, wachtende op betere dagen, waarin de geest des lieds weer vaardig zal worden over haar. 't Is thans niet aan ons, de oorzaken van dit verschijnsel op te sporen. Genoeg, dat het bestaat.</p>
<p>Intusschen blijkt het tegelijk, dat de beschaafde maatschappij geen vrede heeft met die non-activiteit. Een nieuwe bundel van <hi rend="i">Beets</hi> of een oorspronkelijk gedicht van <hi rend="i">ten Kate</hi><note n="1)" place="foot">Wij ontvangen daar juist de le afl. van zijne ‘<hi rend="i">Jaargetijden</hi>’, uitgeg. door den smaakvollen en ondernemenden Groninger Boekhandelaar J.B. Wolters. 't Boek laat zich goed aanzien; maar blijkt in plaats van een leerdicht op de leest der ‘<hi rend="i">Schepping</hi>’ of der <hi rend="i">Planeten</hi> geschoeid, eene verzameling van lyrische stukken te zijn. Wij komen er later op terug.</note> wordt met gretigheid aangegrepen en...verslonden; maar zoo'n rara avis is niet bij machte, om den honger voor vele jaren te stillen. De behoefte aan poëzij zit den mensch in 't bloed. Lang moge hij ze onderdrukken, maar ze voor altijd te verzaken gaat niet aan. Kan hij haar niet geheel bevredigen met de versche maar schaarsche vruchten onzer <hi rend="i">hedendaagsche</hi> dichters, - dan ontsluit hij zijn oude voorraadkamer, om nog eenmaal te genieten, wat hem vóór langer of korter tijden boven den alledaagschen sleur der dingen geest en hart verhief. Hij grijpt naar zijn <hi rend="i">Vondel</hi> of <hi rend="i">Bilderdijk</hi>, <hi rend="i">da Costa</hi>, <hi rend="i">Bogaers</hi> of <hi rend="i">de Génestet</hi> - en vindt daar, wat hij verlangt, wat....hij noodig heeft. Noodig! Ja! dat bewijzen de nieuwe uitgaven van hunne <hi rend="i">kompleete dichtwerken</hi>, die achtereenvolgens het licht zagen en veel aftrek vonden. Geen wonder, dat men, bij den bestaanden toestand van zaken, 't oog sloeg ook op de 18e eeuw. 't Is waar: deze eeuw vertegenwoordigt een tijdvak van verval onzer letterkunde, - ‘de Poëzie lag wel in zwijm op den rand van het graf van Feith’, maar boven den neveligen melkweg van het dichtgenootschappelijke rijmergewemel vonkelt als
een schitterende tweelingster van ongeleenden en onverdoofbren glans...het Friesche broederpaar <hi rend="sc">Willem</hi> en <hi rend="sc">Onno Zwier van Haren</hi>’.</p>
<p>'t Is de heer <hi rend="i">A. ter Gunne</hi>, die zoo schrijft in den aanhef van zijn <hi rend="i">Bericht van inteekening</hi> op een boek, dat den titel zal
<pb n="285"/>dragen: ‘<hi rend="i">Leven en Werken van W. en O.Z. van Haren</hi>’. Wij verheugen ons in dit plan van uitgave, want de <hi rend="i">van Harens</hi> verdienen zulk eene reproductie, - <hi rend="i">W.</hi> vooral als lierdichter en <hi rend="i">O.Z.</hi> als helden dichter. Beide hebben zich vrij gehouden van den bombast der club-poëten en den lijmerigen likgeest der Pels-Feitema en consorten. Zij zijn als vrije Friezen zelfstandig hun eigen weg gegaan. Natuur en waarheid vonden bij hen nog een schuilplaats. Geen rijmelarij of kunstelarij, maar echte dichtergloed, waar gevoel en zuivere bezieling spreken uit hunne gedichten ons toe.</p>
<p>In den waren zin des woords bestond er tot dus ver nog geen kompleete editie hunner werken. Wel is waar verscheen er eene vóór bijna een halve eeuw bij <hi rend="i">Westerman</hi>, met eene voorrede van <hi rend="i">J. de Vries</hi> in 6 deelen klein 8<hi rend="sup">o</hi>. Doch bekend is het, dat er sints dien tijd door Dr. <hi rend="i">J.H. Halbertsma</hi> in zijne Fragmenten over ‘<hi rend="i">Het geslacht der van Harens</hi>’ stukken zijn meêgedeeld, die in eene volledige verzameling niet mogen ontbreken. Dit is evenzeer het geval met de proza-werken van O. Zw. v.H. (zijne ‘Lijkreeden over wijlen sijne Hoogheid Willem de IVde’ b.v.) waardoor hij zich een grooten naam verwierf. Welnu! de heer Ter Gunne heeft de bezorging dezer werken der van Harens opgedragen aan <hi rend="i">Dr. van Vloten</hi>. Zij is dus aan bekwame handen toevertrouwd. Bovendien belooft hij, dat zoowel van <hi rend="sc">Willems</hi> ‘<hi rend="i">Friso</hi>’ als van <hi rend="sc">Onno Zwiers</hi> ‘<hi rend="i">Geuzen</hi>’ niet alleen de latere maar ook de vroegere drukken in zijn uitgave zullen geleverd worden. Men verkrijgt zoodoende 't voordeel, dat men door onderlinge vergelijking de verschillende lezingen in de ‘<hi rend="i">Friso</hi>’ van 1741 en die van 1758, gemakkelijk kan nagaan, terwijl men de varianten, die ‘<hi rend="i">de Geuzen</hi>’ van 1769 achtereenvolgens in 1771, 1785 (door Feith en Bilderdijk verbeterd) en 1779 voorkomen, zonder veel moeite kan collationneeren.</p>
<p>Het geheele werk zal in één deel van hoogstens 16 afleveringen, ieder van 40 dubbele bladzijden, 't licht zien. Elke afl., die ruim zooveel zal bevatten als 10 vel gewoon groot 8<hi rend="sup">o</hi>, kost slechts 40 ct. bij inteekening, zoodat men voor ƒ 6.40 eigenaar wordt van een degelijk en goed dichtwerk. Méér behoeven wij niet te zeggen, om de belangstelling van ons beschaafd letterlievend publiek in te roepen voor deze nieuwe uitgave van de <hi rend="sc">van Harens</hi>.</p>
<pb n="286"/>
<p>Maar wij doen dit tevens nog voor eene andere onderneming van soortgelijken aard: eene goedkoope uitgaaf n.l. der <hi rend="sc">gedichten van</hi> A.J. <hi rend="sc">de Bull</hi>, door den <hi rend="i">H.A.M. Roelants</hi> te Schiedam aangekondigd. Ook dit denkbeeld juichen wij van heele harte toe. Niet minder dan <hi rend="i">Heije</hi>, <hi rend="i">ter Haar</hi>, <hi rend="i">van Zeggelen</hi>, <hi rend="i">ten Kate</hi> en andere onzer nog levende dichters verdient ook de poëzie des heeren <hi rend="i">de Bull</hi> voor 't algemeen toegankelijk gesteld te worden. Dat zijn werk door onze natie zéér gewaardeerd wordt, weet ieder, die ruim 20 jaren geleden de eerste verschijning beleefde van zijn ‘<hi rend="i">Beeld der Toekomst</hi>,’ in 1849 bij Noorderdorp te 's Hage verschenen. De royale druk en de illustratiën van Rochussen maakten dit prachtwerk evenwel te duur. Een goedkoopere editie is dus hoogst welkom. En dat nu de heer Roelants geen half werk verricht, maar liever eene <hi rend="i">volledige</hi> verzameling levert van <hi rend="i">de Bull's</hi> zangen, zal ieder moeten toejuichen. Bekend is het trouwens, dat van diens ‘<hi rend="i">Verspreide Gedichten</hi>’ reeds de 3e druk is uitverkocht, terwijl diens ‘<hi rend="i">Velerlei</hi>’ een 2en druk beleefde. Behalve deze beide bundels nu, zullen ook nog andere gedichten, in tijdschriften en jaarboekjes gedrukt, maar nooit afzonderlijk uitgegeven, in deze goedkoope Roelants-editie verschijnen. Alles te sâam zal twee keurig gedrukte deelen in post octavo uitmaken, die hoogstens ƒ 3.50 zullen kosten en voor 1 December van dit jaar geheel gereed zijn. Wij twijfelen er niet aan, of ook dit plan zal algemeene ondersteuning vinden. Vooral zij, bij wie 't minder in den smaak valt de dichters van vroeger tijden te te genieten - en zoo zijn er - zullen deze onderneming zonder twijfel door hunne inteekening ondersteunen. Beklagen
zullen zij zich niet. <hi rend="i">De Bull</hi> is geliefd om zijn natuurlijken eenvoud en naïven dichttrant. Hij is populair genoeg bij onze natie. En hoezeer dus geen vreemdeling ook voor de lezers van òns tijdschrift, konden wij toch niet nalaten, dezen <hi rend="i">nieuwen</hi>, <hi rend="i">kompleeten</hi> en <hi rend="i">goedkoopen</hi> druk zijner poëtische voortbrengselen, met een woord van aanbeveling bij hen in te leiden.</p>
<p>E.</p>
<div type="section">
<head>Eene toelichting.</head>
<p>De heer <hi rend="i">G. Bruna</hi> is opgekomen tegen een gedeelte onzer aankondiging van zijne uitgave der ‘Reglementen’ enz. en die welke door den heer <hi rend="i">H.M.C. van Oosterzee</hi> bezorgd is. (Zie N<hi rend="sup">o</hi>. 4. van ons tijdschrift bl. 163 vg.) Plaatsgebrek verhindert
<pb n="287"/>ons zijn schrijven met ons antwoord in hun geheel hier op te nemen. Naardien wij evenwel met 't een zoomin als met 't ander willen vertragen, meenen wij aan 't verlangen des heeren Bruna genoegzaam te voldoen, door zijne aanmerkingen kort te vermelden en daarop onze toelichting te laten volgen. Zij zijn:</p>
<p>1<hi rend="sup">o</hi>. ‘<hi rend="i">Uit de periode:</hi>’ ‘<hi rend="i">dat v.O. de dagteekening van de uitvaardiging en invoering der regl. met bijzondere naauwkeurigheid heeft aangeduid</hi>,’ <hi rend="i">zal men natuurlijk opmaken</hi>, zegt <hi rend="i">Br. - dat in mijne verzameling die dagteekening min nauwkeurig is</hi>.’ Hij vergunne mij, te doen opmerken, dat deze periode als tusschenzin slechts ter loops neêrgeschreven, niet <hi rend="i">die</hi> beteekenis heeft, welke door hem er aan wordt toegekend. Men kan het er wel is waar uit opmaken, doch <hi rend="i">noodzakelijk</hi> behoeft dit niet. Zelfs schijnt dit ons (en ieder zal wel de beste uitlegger zijn zijner eigene woorden) niet zoo ‘<hi rend="i">natuurlijk</hi>’ als hij meent. Maar aangenomen, dat hij recht heeft in zijne opvatting, zelfs dan nog houden wij vol, dat dit punt in zijne uitgave niet zoo duidelijk uitkomt als in die van <hi rend="i">v.O.</hi> Terwijl deze de veranderingen met cursieve letters, dag en datum in den tekst opnam, liet <hi rend="i">Br.</hi> de regl. in zijn oorspronkelijken vorm afdrukken en plaatste de veranderingen in een noot aan den voet der bladzijden. (Men verg. b.v. Regl. Vac. art. 59 al. 1) Die van de laatste jaren, bracht hij op bl. 350-362. 't Zij verre van ons, hem hiervan een verwijt te maken. Hij kon niet anders handelen. De wijzigingen, na de uitgave zijner 1<hi rend="sup">e</hi> Afd. in de regl. gebracht, noopten hem tot een afzonderlijke ‘lijst van veranderingen.’ En deze gaf hij met de dagteekening van uitv. en inv. zeker even nauwkeurig als de heer <hi rend="i">v.O.</hi>; maar dit neemt toch niet weg dat zij bij hem niet zoo <hi rend="spat">dadelijk</hi> en <hi rend="spat">duidelijk</hi> in 't oog springen.</p>
<p>Deze zaak is evenwel van minder belang. De heer Br. zelf erkent dit. ‘<hi rend="i">Vooral heb ik er op tegen</hi>,’ schrijft hij, ‘dat 2<hi rend="sup">o</hi>. <hi rend="i">de mededeeling van die bepalingen omtrent den tijd en de wijze van inzending der aanvragen uit het fonds ter voorziening in de geestelijke behoeften als eene deugd wordt geroemd</hi>, <hi rend="i">die mijne verzameling mist</hi>.’ - Op dit punt van bezwaar is de heer Br. in zijn volle recht, daargelaten dat hij zich wel wat al te hyperbolisch uitdrukt, als hij verklaart dat dit <hi rend="i">als een deugd wordt geroemd</hi>. Dit toch is, meenen wij, niet door ons gedaan. Overigens zal ook de hr. <hi rend="i">v.O.</hi> zelf gaarne erkennen, dat hij zich met de opname dier bepalingen vergist heeft. Op de
<pb n="288"/>hoofdzaak heeft dit echter niet zoo grooten invloed, als de heer Br. vermeent, daar belanghebbenden altijd best doen, zich in voorkomende gevallen tot het reglement zelf te wenden.</p>
<p>3<hi rend="sup">o</hi>. ‘<hi rend="i">Eindelijk moet ik eerlijk bekennen</hi>’ - schrijft de heer <hi rend="i">Bruna</hi> - ‘<hi rend="i">niet te begrijpen</hi>, <hi rend="i">waarom de door den heer v.O. bezorgde verzameling boven de mijne is aan te bevelen aan ouderlingen</hi>, <hi rend="i">diakenen en leden der gemeente</hi>, <hi rend="i">daar behalve de bijlagen</hi>, <hi rend="i">de aanteekeningen</hi>, <hi rend="i">die ik gevoegd heb bij de Regl</hi>. <hi rend="i">voor de kerkeraden</hi>, <hi rend="i">op de vacaturen en voor diakoniën nog al het een en ander bevatten</hi>, <hi rend="i">waarvan de kennis vooral voor kerkeraden noodig is</hi>.’ Wij erkennen dit ten volle, gelijk wij dit ook in onze beoordeeling hebben doen uitkomen. Deze beoordeeling wilde nogthans niet meer zijn dan eene comparatieve waardeering. Waarom wij nu 't boeksken van <hi rend="i">v.O.</hi> meer bijzonder ten gebruike voor ouderlingen enz. dienstig achtten, hebben wij bl. 166 gezegd en wordt ook door den heer Br. toegestemd. - Intusschen geven wij gaarne toe, dat de heer Br. in zijne grootere, volledige uitgaaf meer heeft opgenomen, dan de heer <hi rend="i">v.O.</hi> deed, die blijkens den titel van zijn boeksken alleen de <hi rend="i">reglementen</hi> toezegt, zooals de heer Br. ook deed in zijne 5<hi rend="sup">e</hi> herziene en goedkoope editie. Terwijl nu de heer Br. aan zijn programma voldoet, voegt de heer <hi rend="i">v.O.</hi> er nog een en ander aan toe en levert alzoo meer, dan van hem verwacht kon worden. Ook om dit toegift gaven wij aan de kleinere editie van den heer <hi rend="i">v.O.</hi> den voorkeur boven die van den heer <hi rend="i">Bruna</hi>. Zijn grootere uitgaaf van: ‘<hi rend="i">De Reglementen en Besluiten v.d. N.H. Kerk</hi>’ is buiten kijf vollediger en verkieselijker, dan elke andere editie van onzen kerkelijken codex. Maar....juist daarom is zij in ons oog ook geschikter voor leden van hoogere en lagere
besturen, terwijl kerkeraads- en gemeenteleden (ook al hebben zij, boven en behalve de Reglementen, nog de Besluiten, enz vóór zich) toch in verreweg de meeste gevallen de voorlichting van een kerkelijk persoon zullen behoeven.</p>
<p>Wij vleien ons, dat de heer <hi rend="i">Br.</hi> met deze opheldering van het geschrevene genoegen zal nemen. Hij weet even goed als wij dat elke comparatieve beoordeeling een zeer netelige zaak is en dat men bij de <hi rend="i">aankondiging</hi> van kerkelijke wetsuitgaven, die waarlijk niet bestemd zijn om <hi rend="i">gelezen</hi> te worden, vermits de inhoud bekend is, kwalijk anders doen kan, dan den indruk weêrgeven, die eene zelfs nauwkeurige inzage op ons maakt. Aan de praktijk, aan den tijd dus moet het worden overgelaten, beslissender uitspraak te doen.</p>
<p>De Redactie.</p></div></div></div>
<div type="chapter">
<interpGrp>
<interp type="primair" value="mane004"/>
<interp type="primair" value="koo_001"/>
<interp type="primair" value="dozy003"/>
<interp type="primair" value="oost027"/>
<interp type="primair" value="jeek001"/>
<interp type="secundair" value="ampt001"/>
<interp type="secundair" value="brui013"/>
<interp type="secundair" value="wolt011"/>
<interp type="secundair" value="lage010"/>
<interp type="secundair" value="thie019"/>
<interp type="secundair" value="haar002"/>
<interp type="secundair" value="onne002"/>
<interp type="secundair" value="pesc004"/>
<interp type="secundair" value="rogg001"/>
<interp type="secundair" value="vlot002nede05"/>
<interp type="secundair" value="perk001"/>
<interp type="secundair" value="grot008"/>
</interpGrp>
<pb n="289"/>
<head rend="h3">Binnenlandsche letterkunde. Bibliographie.</head>
<head rend="h4">I. Fraaie Letteren.</head>
<q rend="bq">DE RHURSTREKEN, Berg'sland, en 't Graafschap Mark. Een Technologisch uitstapje met eenige studenten der polytechnische school te Delft. Door Prof. D. <hi rend="sc">Grothe</hi>. Arnhem. C.A. Thieme. 1869. Prijs ƒ 1,10.</q>
<p>Dr. Grothe deelt ons in een voorwoord als zijne meening mede, dat het zien werken in fabrieken, misschien het eenige middel is, om den jongelingen de technische bedrijven te doen begrijpen. Daarom maakte hij een technologisch uitstapje in de paaschvacantie van 1869 naar de landen aan de Rhur en de Lenne, en ter herinnering daaraan schreef hij eene soort van reisbeschrijving, die zulk een uitbreiding en vorm verkreeg, dat ze misschien in een grooter kring van lezers welkom is.</p>
<p>De schrijver verdeelt het werkje als volgt. I Geographisch en Aardkundig Overzicht; II Overzicht der Middelen van Vervoer; III Algemeen Overzicht der Industrieele Ondernemingen; IV Specieele beschrijving der industrieele toestanden; V Specieele beschrijving der voornaamste bezichtigde fabrieken.</p>
<p>De lezer bemerkt spoedig, dat hij hier niet met een bloot reisverhaal te doen heeft. Toen de schrijver de Delftsche studenten rondleidde, wist hij grootendeels te voren, wat zij zien zouden. Reeds bij het lezen der eerste bladzijden, gevoelt men, dat Dr. Grothe spreekt over zijn geboortegrond, 't geen hij lief heeft als het kind zijne moeder. Toegerust met een uitmun-<pb n="290"/>tenden aanleg en een studielust, die alle bezwaren weet te overwinnen, heeft hij zijn leven besteed aan het bestudeeren juist van die vakken, die zijn geboorteland gemaakt hebben tot wat het thans is. Is het wonder, dat het reisjournaal is geworden eene meesterlijke beschouwing over de geschiktheid des bodems der door hem bezochte streken voor de industrie, over de hinderpalen, die overwonnen zijn of moeten worden, over het uitwendig voorkomen der landstreken, en over zoovele andere zaken, die aan iedereen belang inboezemen?</p>
<p>Wij willen niet trachten met weinige woorden den inhoud van het werkje weer te geven. Daartoe is het te beknopt. De lezing van het boekje kunnen wij aan ieder, die in de industrie belang stelt, niet genoeg aanbevelen. Bij de beschrijving der natuur in de door hem bezochte streken, is Dr. G. soms werkelijk poëtisch. Wij kunnen het ons voorstellen, dat velen, bij het lezen zijner beschrijvingen, zich voornemen, de Rhurstreken, Berg'sland en 't graafschap Mark eens te gaan bezoeken. Dat die ingenomenheid met <hi rend="i">zijn</hi> land wel eens overdreven is, laat zich licht begrijpen; ook de inwoners worden met wat al te fraaie kleuren geschilderd, en het hindert den schrijver merkbaar, als hij ons mededeelt, dat ze niet geheel zonder gebreken zijn.</p>
<p>Behalve zijne voortreffelijkheid, heeft het werkje van Dr. G. nog eene eigenschap, waardoor het eene bijzondere plaats in onze litteratuur inneemt. Het is het eerste boek in onze taal, voor zoover ons bekend, dat uitgaat van de onderstelling, dat de lezers bekend zijn met de mechanische technologie, zooals die op onze Hoogere Burgerscholen wordt onderwezen. Zonder die kennis, zal men moeite hebben vele woorden te verstaan en zich een denkbeeld te vormen van de beschreven fabrieken. Dit is ook gedeeltelijk het geval bij de beschrijving van den bodem. Wij achten het een gelukkig verschijnsel; én omdat hierdoor herhalingen vermeden worden, én omdat het misschien het beste middel is om iedereen de overtuiging bij te brengen, dat de technologie een noodzakelijk bestanddeel van het Middelbaar Onderwijs uitmaakt.</p>
<p>Van deze onderstelling uitgaande, zijn de beschrijvingen zeer duidelijk. Om te laten zien, hoe goed Dr. G. er den slag van heeft, ingewikkelde machines ons voor oogen te stellen, willen wij hier de beschrijving overnemen van het snijden der schroe-<pb n="291"/>ven in de houtschroevenfabriek van Wilh. Funcke, firma Funcke en Hueck, te Hagen: ‘Men verbeelde zich eene uit honderdtallen van onderdeelen, uit hefboomen, krukken, excentrieks en raderen bestaande draaibank. De spil loopt aan de voorzijde of neus in eene soort van tang uit, die zich van zelf opent en sluit, en tot de bevestiging van de schroef gedurende het afdraaien dient. De boven reeds vermelde schotel, met de draadnagels er in, is aan deze draaibank verbonden; een langzaam op- en neêrgaand handje, eene soort van vork met twee lange gebogen tanden, wier tusschenruimte wijd genoeg is, om den draadnagel op te nemen, zonder den kop door te laten, grijpt in den schotel; enkele, in tegenovergestelde richting zich bewegende nagels worden met de koppen naar boven gekeerd, aangeregen, opgeheven en aan een toestel aangeboden, die ze naar de spil van de draaibank brengt. Te rechtertijd springt nu een tangetje vooruit, dat den voorsten der naast elkander hangende nagels wegneemt, en met eene snelheid, grooter dan dat men de beweging met de oogen zou kunnen volgen, tusschen den middelerwijl zich openenden bek der draaibankspil plaatst, waarop deze zich aanstonds sluit. Alsdan daalt de snijtand tot op het te bewerken staafje ijzer neêr, de spiI draait om en schuift tevens met den noodigen spoed ter zijde; de schroef, of liever de tusschen de mesvormige draden zich bevindende gangen, worden zoodoende uitgesneden, echter niet terstond tot op de behoorlijke diepte. Wanneer de snijtand de voorste punt der schroef bereikt heeft, dan treedt hij voor een oogenblik een weinig van het voorwerp terug, de draaibankspil schuift zijdelings tot op hare aanvankelijke plaats, de snijtand valt weêr in en
snijdt denzelfden gang nog wat dieper uit. Is op deze wijze de schroef 8 tot 15 maal gesneden, dan opent zich de tang der spil, de schroef valt er uit, een nieuwe draadnagel wordt op de plaats gebracht en daarmede de bewerking, zooals beschreven is, herhaald.’ De schrijver kan zich verzekerd houden, dat het hem gelukt is volkomen duidelijk te zijn, al is het ook, dat er nog wel iets te vragen overblijft.</p>
<p>Somtijds worden er platen gebezigd, om de beschrijving in den tekst toe te lichten. Die platen zijn niet zeer gelukkig uitgevallen, ten minsten niet zóó, dat ze den inhoud van den tekst noemenswaardig ophelderen. Dij bijgevoegde kaart voldoet ietwat beter aan hare bestemming.</p>
<pb n="292"/>
<p>Taal en stijl zijn zóó, dat men naar aanmerkingen zoeken moet, hetgeen wij liever achterwege laten. De zorg die Dr. G. gewoon is daaraan te besteden, mag wel aan vele Hollandsche schrijvers tot voorbeeld verstrekken. Ook de drukfouten zijn gering in aantal; de geheele uitvoering is zooals men die van den heer Thieme verwachten kan.</p>
<p>Bij het lezen van het voorwoord, kan men de vraag niet onderdrukken, waarom de studenten, die Dr. G. op zijne reis vergezelden, de reisbeschrijving niet op zich genomen hebben. Natuurlijk zou het lezend publiek daarbij verloren hebben. Immers van geen dezer heeren mogen wij onderstellen, dat hij in kennis van het land, van personen en fabrieken naast Professor Grothe te plaatsen is. Toch zou het voor datzelfde publiek iets waard zijn geweest, als het eens de uitnemende vruchten van het technologisch onderwijs aan de polytechnische school direct onder de oogen gekregen had.</p>
<p>Hij echter, die met den gang der academische studiën vertrouwd is, wordt bij het lezen van het door ons aangekondigde werk, er diep van doordrongen, dat de vruchten niet achter kunnen blijven, waar zulk een Hoogleeraar werkzaam is.</p>
<p>&nbsp;</p>
<p>Dr. <hi rend="sc">van Schevichaven</hi>.</p>
<div type="section">
<head>Vertaalde romans,</head>
<q rend="bq">F.W. ROBINSON, Schrijver van ‘In verzoeking’, ‘Grootmoeders geld’ enz. De losprijs eener vrouw. Uit het Engelsch, door <hi rend="sc">Anna</hi>. Met eene voorrede van Dr. M.P. Lindo. II Deelen. Te Nijmegen, bij Adolf Blomhert, 1871. In post 8vo, 704 bl. Prijs ƒ 5.50.</q>
<q rend="bq">WIJ STRUIKELEN ALLEN; door J.F. <hi rend="sc">Smith</hi>, schrijver van ‘De geldman’, ‘Dirk Tarleton’, ‘Crowshall’, ‘De stiefmoeder’, enz. Uit het Engelsch vertaald door <hi rend="sc">Se vaas de Bruin</hi>. III Deelen. Te Leiden, bij D. Noothoven van Goor, 1870. In gr. 8vo, 1066 bl.</q>
<pb n="293"/>
<q rend="bq">MATHILDA OF NINA. Hoe de liefde genezen wordt; door G.J. <hi rend="sc">Whyte</hi>-<hi rend="sc">Melville</hi>. Uit het Engelsch vertaald door <hi rend="sc">Marie van Oosterwijk</hi>. II Deelen. In gr. 8vo, 458 bl.</q>
<q rend="bq">DE MISLUKTE ERFENISROOF. Eene familiegeschiedenis, door <hi rend="sc">Golo Raimond</hi>. Naar het Hoogduitsch door W.N. <hi rend="sc">Wolterink</hi> en F.G. <hi rend="sc">Lagers</hi>. Bodegraven, J. van Rossum Dz..In gr. 8vo, 259 bladz.</q>
<p>Al wederom een viertal vertaalde romans, voor welke een woord van aankondiging in dit Tijdschrift gevraagd is.</p>
<p>‘De losprijs eener vrouw’. Wat die titel eigenlijk moet aanduiden is mij niet recht helder geworden. Het verhaal kon ruim zoo goed heeten: Geld! Geld!! Geld!!! De ‘oude heer Smits’ zegt in zijne voorrede: ‘De personen, in dezen roman voorgesteld, toonen aan hoe het geld, of de zucht naar geld, op verschillende karakters werkt. Op den braven huisvader, die het goud als middel en niet als einddoel van zijn streven beschouwt; - op den vrek, die het goud alleen om den wille van het hebben najaagt; - op den parvenu, die in 't geld het middel ziet om zich eene gevierde plaats in de wereld te veroveren; - op den avonturier, bij wien de geldzucht tot onoverwinnelijken hartstocht wordt en hem dieper en dieper in ellende en misdaden dompelt; - en op den verkwister, die de waarde van het geld eerst leert kennen, als hij zich zelven te gronde gericht heeft en lager en lager valt in zijn roekeloos streven om den verloren schat te herwinnen.’</p>
<p>Het verhaal is zeer boeiend indien men zich door zekere wijdloopigheid en armoede aan gebeurtenissen in het eerste deel niet heeft laten afschrikken. Het eene zoowel als het andere behoort tot de oeconomie van het geheel en eerst veel later wordt het den lezer duidelijk om wat reden de tocht van den hoofdpersoon met Wenford door het gebergte zoo breedvoerig beschreven wordt. Slechts enkele onwaarschijnlijkheden herinneren dat men geen geschiedenis, maar verdichting leest, b.v. dat Vaughan den inzender van het bouwplan wist uit te vorschen; en vooral de laatste ontknooping, die zeer geforceerd is.</p>
<p>Dat de vertaling ‘vloeiend en sierlijk’ is zeg ik den voorredenaar na. ‘Anna’ mag gerust meer vertalen. Enkele opmerkingen houde zij ten goede. De jufvrouw uit een veerhuis, tevens dorpslogement, mevrouw te noemen misstaat eenigermate;
<pb n="294"/>in het Engelsch zal zeker staan mistress, de titel van elke Engelsche gehuwde vrouw of weduwe, die het adelijke Lady niet halen kan. - Men zegt in onze taal niet: ‘kleine’, maar ‘zoete’ broodjes bakken (I. 89). - ‘Als ik mij op Mevrouw Zitman had willen verlieven,’ en: ‘daar hebt gij recht’ (gelijk) in, zijn germanismen, aan de vertaalster ontsnapt (I. 218, II 140).- Wanneer eene vrouw zich in de overmaat harer vreugde over een onverwacht uitzicht op rijk worden een roes drinkt, kan men niet zeggen, dat zij ‘zich aan den drank heeft overgegeven’ (I. 258); dit laatste beteekent een voortdurend misbruik van de flesch. - ‘Dat testament eischt alles terug wat redelijker wijs te vorderen is’ is (I. 280) zeker eene verkeerde vertaling. Staat in het oorspronkelijke ook ‘rationale’, dat ‘bewijsgrond’ beteekent? De bedoeling althans is: ‘alles wat naar de wet opvorderbaar is.’ - Een bezoeker wordt door een bediende niet ‘aangekondigd’, maar ‘aangediend’ (II. 39). - Men knoopt geen ‘shawl’, wel een ‘doek’ om het hoofd (II. 55). - ‘Begeerlijk’ voor ‘inhalig’ of ‘hebzuchtig’ (II. 165).</p>
<p>Als ‘Anna’ minder goed vertaalde zou ik deze vlekjes niet eens aanstippen. De uitvoering is goed, maar dat het innaaien hoe langer hoe ellendiger wordt bevestigt zich weder, ten minste in mijn exemplaar.</p>
<p>‘Wij struikelen allen’ - ‘in velen’ zullen niet weinige lezers er bijvoegen ten einde de uitspraak van Jacobus volledig te maken. Aldus leest men weinige bladzijden voor het einde van het laatste deel: ‘De lezer heeft misschien reeds de vraag bij zich zelven gedaan: waarom toch heet dit boek: “Wij struikelen allen”? Het verhaal spoedt ten einde; en tegenover daden en handelingen (wat is het verschil tusschen die beide? Ref.), waarvoor de benaming “struikelen” een veel te zacht woord zou zijn, staan hier verscheidene karakters, die in hun leven en bedrijf tot op dit oogenblik nog niet gestruikeld hebben. De titel beantwoordt dus in geen enkel opzicht aan den inhoud van het boek; en de Vertaler rekent het zich ten plicht, rondweg met de bekentenis voor den dag te komen, dat hij bij het kiezen van eenen geschikten titel “gestruikeld” heeft. In het Engelsch heet dit boek <hi rend="i">We are all in the wrong</hi>. Ieder, die iets van het Engelsch verstaat, zal - indien Vertaler niet in zijne onderstelling “struikelt” - kunnen begrijpen, hoe vele verschillende gedachten door die zes woordjes uitgedrukt kunnen wor-<pb n="295"/>den. Toen nu de titel voor het Hollandsch boek gereed gemaaakt moest worden, ontbrak het Vertaler aan tijd om eerst het oorspronkelijke geheel uit te lezen; hij moest dus afgaan op het weinige, dat hij er reeds van wist, en koos dus, zooals hij meende, het beste. Ongelukkigerwijs zag hij zijne “struikeling” eerst in, toen er niets meer aan te verhelpen was. Het verhaal heeft de strekking om aan te toonen, eensdeels dat wij allen blootstaan, om door de wereld verongelijkt en miskend te worden; maar dat we, ons geduldig daarin schikkende, en vertrouwende op de Voorzienigheid, vroeg of laat die verongelijking en miskenning zullen zien ophouden; en anderdeels om aan te toonen, dat, indien zelfs de deugdzaamsten somwijlen geheel en al verkeerd
worden beoordeeld en den verkeerden schijn geheel en al tegen zich hebben, zij nooit moeten wanhopen, daar vroeg of laat de tijd komt, die hen rechtvaardigen zal. Vertaler vraagt den lezer om verschooning voor zijne verkeerde titelkeus, en hoopt, dat er onder de lezers en lezeressen niet één zal wezen, die ten zijnen aanzien zal “struikelen” op het pad der vergevensgezindheid.’</p>
<p>'t Ligt er toe, maar mij dunkt dat juist het onbepaalde der Engelsche uitdrukking: ‘<hi rend="i">to be in the wrong</hi>’ den vertaler had moeten dringen om den geheelen roman eens te doorloopen eer hij den titel koos. Tijdsgebrek is geen geldige verontschuldiging: de geachte vertaler zou het mij zeker kwalijk nemen als ik hem bij het woord nam en schreef, dat hij zich den tijd niet gegeven had om zijne taak goed te vervullen.</p>
<p>De opgegeven moraal, uit welke ik de ‘Voorzienigheid’ weggenomen wenschte, omdat het mij oneerbiedig dunkt die te pas te brengen in eene geschiedenis, verdicht naar goedvinden, wordt den lezer aanschouwelijk gemaakt in een zamenweefsel van voorvallen en omstandigheden, zoo ingewikkeld, dat men groote moeite heeft den draad niet te verliezen. Smith schijnt zich daarop bijzonder toe te leggen, althans ik vond hetzelfde in zijn ‘Geldman’; ‘Dirk’ enz. heb ik niet gelezen. De hoofd- en bijpersonen komen in zulke raadselachtige toestanden, dat er eene reeks van ontknoopingen noodig is om het verhaal tot een bevredigend einde te brengen. De laatste tooneelen spannen de aandacht in hooge mate; verontwaardiging gunt aan de beide ellendelingen die er de hoofdpersonen bij zijn, nauwelijks dat zij er zoo goed afkomen.</p>
<pb n="296"/>
<p>Het verhaal speelt meest in de Engelsche groote wereld, en wel ten tijde van George IV, verachtelijk als mensch, onbeduidend als koning. 't Ontbreekt niet aan bijzonderheden uit de politiek van dien tijd, en de lezer maakt kennis met parlementsknoeierijen van onderscheiden aard. Van het Lagerhuis heet het: ‘Onder het masker van bevordering van het algemeen belang’ of ‘handhaving van recht en billijkheid’ of eenige andere schoonklinkende leus, staat menigmaal een volksvertegenwoordiger van zijnen zetel op, louter om de eene of andere <hi rend="spat">personaliteit</hi> aan een zijner medeleden toe te duwen.’ Nu ja, zoo was het in Engeland ten tijde van George IV! Maar dit is immers elders, althans in Nederland, buiten voorbeeld?....Ook de zwendelarijen en zwendelmaatschappijen ontvangen haar deel; in goeden ernst echter te spreken van een maatschappij tot het exploiteeren van ‘gebottelde zonnestralen’ is wat al te gek.</p>
<p>De vertaling is zeer los, ook door het bezigen van gemeenzame woorden in gemeenzame gesprekken, b.v. ‘verbouwereerd zijn; ergens “knak” over zijn: ik zou hem zijn “wafel” laten houden en dergelijke. Wat een “paardenlach” is weet ik niet; naar den samenhang op meer dan ééne plaats zal het “grijnzende lach” of zoo iets moeten zijn. De herhaling van: “het was de<hi rend="i">n</hi> eerste<hi rend="i">n</hi> keer”; het is een heerlijke<hi rend="i">n</hi> avond’ enz., doet mij denken dat het er met opzet zoo staat, doch verkeerd. Maar 't lust mij niet meer ‘struikelingen’ op te halen. De uitvoering is goed, maar er staan weinig letters op eene bladzijde.</p>
<p>‘Mathilde of Nina’. Deze titel drukt den inhoud van den roman veel beter uit dan: ‘Hoe de liefde genezen wordt;’ want dit ‘hoe’ is er mij niet duidelijk uit geworden. Het verhaal wordt nu en dan nog al eens afgebroken door redeneringen en nuttelooze episoden, zooals b.v. Jim en Dorothea in den schouwburg. Over 't geheel is het een roman zooals er honderde zijn: niet machtig veel beduidend en ook niet rechtstreeks berispelijk. De vertaling is goed, maar 't ware niet kwaad geweest, dat een geoefend oog er vóór de uitgave nog eens over ware heen gegaan. Dan zou men niet lezen: ‘Hij was gereed met zijn ontbijt’ (I, 32) in den zin van: hij had gedaan met ontbijten. ‘Zoolang wij allen boven aarde zijn’ (I. 115) in de beteekenis van: nog in leven zijn. ‘Boven aarde’ wordt in onze taal gebezigd van een nog onbegraven lijk. ‘Zou Dick Stanmore haar <hi rend="i">mogen</hi> huwen’ (I. 126). Lees: ‘<hi rend="i">willen</hi> huwen’. ‘Hij droeg
<pb n="297"/>zijne <hi rend="i">straf</hi>’ (II. 18); neen! zijn <hi rend="i">leed</hi>, zijne teleurstelling. Taalfouten zal ik maar niet opnoemen; zij betreffen vooral de geslachten van zelfst. naamw. en schijnen niet overal misstelling te zijn, althans <hi rend="i">trap</hi> staat overal vr.</p>
<p>‘De mislukte erfenisroof’ heeft ook den bij-titel: ‘Golo Raimonds Novellen I,’ zoodat nog meerdere schijnen te zullen volgen, waaraan dan ook de vermelding van twee vertalers zal toe te schrijven zijn, eene vermelding, die dan niet bij: ‘De misl. erf.’, maar bij: ‘Novellen’ behoort. Met de beoordeeling dezer ‘Novelle’ ben ik eenigzins verlegen. Boeiend is zeker de gang van het verhaal, vooral door den buitengewonen rijkdom van vinding. Maar daartegen staat, dat een geoefend romanlezer op twee derde van het boek den afloop zonder moeite kan vooruitzien, behoudens enkele uitzonderingen, zooals de afkomst van Mühlen en de ‘conditie’ van Manuela. Maar de eigenlijke spil, om welke zich alles ruim zooveel wentelt als om het bejag van Eltach, heeft zware, al te zware physiologische en psychologische onwaarschijnlijkheden. De eerste kan ik hier niet wel blootleggen, en de laatste zijn er zoo nauw mede verbonden, dat ik ze wel moet laten rusten. Zelfs de geheele Josefa is eene onwaarschijnlijkheid; ik heb nu het oog niet zoozeer op haar meesterlijk, ja overheerlijk beschreven gesprek met de actrice, maar vooral op hare latere gevoelens ten aanzien van personen, die ik niet noem ten gevalle van hen, welke den roman nog niet hebben gelezen.</p>
<p>De vertaling is goed, gelijk zich trouwens van elken der beide op den titel genoemde bekwame mannen denken laat. Germanismen ontmoette ik niet in woorden, maar hier en daar in den periodenbouw. Langdurige ervaring heeft mij dan ook geleerd, dat eigenlijk <hi rend="spat">vertalen</hi> uit het Hoogduitsch eene onmogelijkheid is van wege den in tal van deelwoorden gewikkelden stijl, waardoor de volzinnen dikwijls als een ‘nest’ cartonnen doosjes ineen zitten, zoodat men, om eenen fatsoenlijken Nederlandschen stijl voor den dag te brengen, ééne periode dikwijls in twee, drie andere moet ontbinden. Is b.v. de volgende volzin niet een te volle zin: ‘Terwijl namelijk laag in het dal allerlei ovens en schoorsteenen rooken en verscheidene eenvoudige, langwerpige gebouwen doen vermoeden, dat hier een uitgestrekt etablissement is, lokken op eenige minuten afstands de donkere stille lanen van eeuwenoude beuken- en kastanjeboo-<pb n="298"/>men, die het hoofdsieraad uitmaken van het prachtige plantsoen, waardoor een elegant, in modernen siijl opgetrokken heerenhuis omgeven is, tot uitrusten en genieten uit.’ Het herhaalde ‘mijnheer,’ een titel alleen aan Boorbek gegeven, misstaat, evenals het bezigen van onhollandsche woorden, voor welke onze taal even goede heeft: pensief,’ ‘imponeeren’ en derg. ‘Krijgen’ voor ‘nemen’ behoort tot de gemeenzame spreektaal.</p>
<p>De letter is klein, zoodat men veel op eene bladzijde leest. De correctie moest zuiverder zijn. Blz. 66 staat de laatste alinea alsof Josefa aan het woord bleef. Na ‘in de rede’ moest staan: ‘Siegmund ging echter voort,’ of iets dergelijks. Maar dat geheele drukvel (blz. 65-80) is zoo allerslordigst gecorrigeerd alsof men het in proef ontving.</p>
<p>Bij de drie laatste romans strekken de gesteendrukte vignetten (Robinson heeft er geen) geenszins tot sieraad. De meeste hebben echter de verdienste, dat zij met oordeel gekozen hoofdmomenten ten onderwerp hebben.</p>
<p>&nbsp;</p>
<p>O.</p>
<p>v.O.</p></div>
<div type="section">
<interpGrp>
<interp type="primair" value="18710200"/>
</interpGrp>
<head rend="h4">II. Godgeleerdheid.</head>
<head>Andermaal: concilie-literatuur.</head>
<p>Het pleit is beslecht, de paus is onfeilbaar verklaard, het nieuwe dogma, onder donder en bliksem, zoo plechtig mogelijk afgekondigd, en daarmede het hoofddoel bereikt, waartoe het jongste oecumenisch concilie der katholieke kerk te Rome was samengeroepen. Wij weten reeds niet beter, of 't behoort zóó, dat Rome's paus onfeilbaar heet. Wij zijn het zelfs bijkans vergeten, dat het Concilie nog niet gesloten en slechts is verdaagd. Wie kan ook in den laatsten tijd om alles denken, terwijl de groote gebeurtenissen zich tot een schier nooit gekende hoogte rondom ons opstapelen en ons zelfs de gelegenheid niet gunnen, om even tot bezinning te komen?</p>
<p>Hoe waren aller oogen naar Rome gericht en aller pennen
<pb n="299"/>gewijd aan de bespreking der dingen, die dáár, tot heil der menschheid, tot zekerheid zouden worden gebracht! 't Scheen onmogelijk, dat gedurende de eerste maanden of jaren een belangrijker onderwerp dan het Concilie de aandacht van duizenden schrijvers en redenaars - om te zwijgen van millioenen sprekers en lezers - in de beschaafde wereld kon bezig houden. Toch was een fluks geweigerde kandidatuur voor een ledigen koningstroon machtig genoeg, om den grooten stroom in een andere richting te leiden. Een oorlogsverklaring.....‘naar Berlijn! naar Berlijn!’.....‘naar Parijs! naar Parijs!’ De proef, waarop onze geografische kennis werd gesteld, was in den aanvang zwaar genoeg; de verontschuldiging mitsdien spoedig gevonden, waarom velen er niet aan dachten, den Kerkelijken Staat te kleuren met dezelfde tinten, die de atlas aan Italië had geschonken.</p>
<p>Zal men zijne fouten herstellen, later? Straks misschien - ik spreek in de dagen van den wapenstilstand - als Frankrijk en Duitschland den vrede hebben gesloten! Van het groote publiek valt in dit opzicht weinig te zeggen; het volgt gehoorzaam elke vingerwijzing der staatslieden en der feiten. Maar enkelen zullen zeker op nieuw hunne aandacht wijden aan het tijdelijk, of voor goed, gesloten Concilie en beproeven, zich van zijne geschiedenis een duidelijke voorstelling te ontwerpen, hetzij tot eigen leering alleen, of om tevens voor anderen nuttig te zijn. Dan zullen zij een aantal bestoven papieren, brieven, brochures en boeken voor den dag halen, die op den tijd der uitgave oogenblikkelijk belang hadden, doch nu slechts voor den geschiedvorscher gewicht hebben. Zij leggen allen een eigenaardig getuigenis af, waarbij men vooral niet verzuime op de data der geboorte te letten.</p>
<p>Onder de bedoelde geschriften zal men, na behoorlijke vergelijking, gaarne een bescheiden plaatsje toekennen aan een drietal, dat mij onlangs ter aankondiging in dit tijdschrift werd toegezonden, hoewel de passende tijd daartoe eigenlijk reeds lang is verstreken. Het oudste noemt in den titel een vraag, wier dagen sedert meer dan een half jaar zijn geteld: ‘<hi rend="i">Zal de paus op het aanstaande Concilie onfeilbaar verklaard worden? De veroordeeling van paus Honorius. Uit het engelsch van P. le Page Renouf. Met een inleidend woord door J.A. van Beek</hi>, <hi rend="i">pastoor bij de Biss. Klerezy te Dordrecht</hi>. Dordrecht P.K. Braat, 1869.’</p>
<pb n="300"/>
<p>Ter wille van het antwoord op de vraag, zal natuurlijk niemand meer de brochure ter hand nemen. Eerlijk gezegd, was die vraag ook niet veel anders dan een actualiteits-orde, uitgedacht ten gunste van <hi rend="i">de veroordeeling van paus IIonorius</hi>. De Engelsche titel luidde eenvoudig: The condemnation of pope Honorius. Maar, hebben waarschijnlijk vertaler of uitgever gedacht: de Nederlanders mochten eens niet begrijpen, waarom juist nu op die veroordeeling van een paus de aandacht wordt gevestigd! In dat geval liep hunne poging om het publiek voor te lichten, groot gevaar van te mislukken. Zij hebben het daarom reeds met het titelblad trachten duidelijk te maken, welk een groote dwaasheid het toen nog aanstaande Concilie zou begaan, indien het den paus onfeilbaar verklaarde, terwijl één zijner voorgangers door de kerk zelf, in wettigen vorm vertegenwoordigd op een Algemeen Concilie, als ketter was gebrandmerkt.</p>
<p>Op zich zelf beschouwd, heeft het feit van Honorius' veroordeeling weinig te beteekenen. Het wordt daarentegen zeer belangrijk in den strijd over 's pausen onfeilbaarheid. Onze niet katholieke lezers mogen zich daarbij herinneren - 't is hunne schuld niet, wanneer zij door de geschiedenis geleerd, anders oordeelden - dat de katholieken voorgeven, nooit nieuwe leerstukken in te voeren; zij formuleeren slechts, bij het afkondigen der dogmata, wat ten allen tijde, voor allen en overal als waarheid heeft gegolden. De voorstanders der onfeilbaarheid beweerden en beweren mitsdien, dat de paus van Rome altijd onfeilbaar is geweest.</p>
<p>Maar hoe dan met Honorius? Een ‘banvloek’ heeft de kerk tegen hem uitgesproken. Het Algemeen Concilie, vergaderd te Konstantinopel, verklaarde, den 28<hi rend="sup">sten</hi> Maart 681, de leeringen van dien ‘gewezen bisschop van het oude Rome,’ ‘niet overeenkomstig met de Apostolische leeringen en met die door de heilige Synoden en al de voortreffelijke heilige vaderen zijn vastgesteld;’ redenen, waarom de vaders van het Concilie hebben ‘beslist, dat Honorius, gewezen paus van het oude Rome, uit de heilige kerk van God geworpen en met hen (de gelijkgezinden) in den ban zal gedaan worden.’</p>
<p>Zóó leest men woordelijk in de akten der hooge kerkvergadering. 't Is een moeielijk geval voor de vrienden der onfeibaarheid. Het zal, ook na de vaststelling van het vurig begeerde leerstuk,
<pb n="301"/>een struikelblok blijven op den weg der ultramontanen. Wilt gij zien, hoe zij, sedert eeuwen, hebben beproefd het uit den weg te ruimen, door zich in allerlei bochten te wringen, excepties op te werpen, en zelfs voor schriftvervalschingen, noch willekeurige uitlatingen terug te deinzen? Lees dan <hi rend="i">de veroordeeling van paus Honorius</hi>, zooals de heer van Beek haar te lezen geeft. De lectuur is niet van de aangenaamste, doch de moeite wordt wel beloond voor allen, die prijsstellen op een zelfstandig oordeel in zake Honorius' veroordeeling, waarover jezuiten en ultramontanen zoo gaarne den sluier der vergetelheid zouden uitspreiden.</p>
<p>Men bemerkt: het geschrift van Renouf is niet van zoo voorbijgaand gehalte, als de hollandsche titel schijnt aan te duiden. Het heeft, als een beknopte historische studie, blijvende waarde, ook buiten het licht, dat het in 1869 nog aanstaande Concilie daarop mocht werpen.</p>
<p>Moeielijk zal men hetzelfde kunnen zeggen van de <hi rend="i">Beschouwingen over de pauselijke onfeilbaarheid. Door J.A. van Beek</hi>; in hetzelfde jaar 1869, bij denzelfden uitgever, in het licht gezonden. Deze brochure behoort tot de polemiek van den dag, en is geschreven ‘naar aanleiding van de aanvallen van De Tijd, de Katholieke Stemmen en de Eerw. heer C.J. Willems, R.K.P. te Rotterdam, op’ het zooeven genoemde boekje van den heer van Beek. Ieder ontvangt zijn bescheiden deel. De redactie van de Katholieke Nederlandsche Stemmen heeft, in een ‘onbeduidend stukje’ niets gezegd. Met haar heeft de schrijver alzoo schier niets te vereffenen. De heer Willems wordt in zijne gezwollenheid en would-be wetenschappelijkheid deerlijk aan de kaak gesteld en gegeeseld met de wapenen der spotternij. De Tijd, die ‘<hi rend="i">tegen</hi> hare gewoonte, behoudens eenige insinuatiën, in beleefde vormen zich (had) uitgedrukt,’ wordt doorgaande kalm bestreden en terechtgezet.</p>
<p>Wat nu nog in dezen polemischen arbeid merkwaardig mag heeten, is de discussie daarbij gevoerd, over een uitdrukking van den heer van Beek: ‘de onfeilbaarheid van den paus <hi rend="sc">moet</hi> op het aangekondigde Concilie als geloofspunt vastgesteld worden.’ Wie herinnert zich niet, hoe van verschillende zijden werd beweerd, dat alles daarop en daarop alleen was aangelegd en uitloopen moest? Intusschen hielden de handlangers van Rome zich van den domme en veinsden niets te begrijpen van het
<pb n="302"/>doel, dat iederen kenner der historie, als postulaat van der ultramontanen streven, duidelijk voor oogen stond. De Tijd durfde - inderdaad ‘zeer naif?’ - vragen, alsof er van de kwestie geen sprake kon wezen, voordat van Beek haar had gesteld: ‘En hoe weet pastoor van Beek, dat op het Concilie de onfeilbaarheid des pausen zal besproken worden?’ De heer Willems ging nog een stap verder en legde ‘op de hem eigene wijze’ deze getuigenis af: ‘En ik, mijnheer! <hi rend="sc">moet</hi> u zeggen, gij dwingt mij daartoe, 't is onwaarheid, wat gij daar voorop stelt.’</p>
<p>Elke toelichting is overbodig, maar de opmerking wellicht niet misplaatst: 't is jammer, dat vele dergelijke uitspraken, als in couranten en vlugschriften geplaatst, voor den geschiedschrijver dreigen verloren te gaan. Zij teekenen partijen en richtingen.</p>
<p>&nbsp;</p>
<p>Onder de uitnemendste woordvoerders uit het liberale kamp der katholieken, die zich met kracht tegen de vaststelling van het dogma der pauselijke onfeilbaarheid hebben verzet, mag met eere de naam worden vermeld van A. Gratry, priester van het Oratorie, lid van de Fransche akademie. In de gelederen der tegenovergestelde partij heeft hij zijne opvoeding genoten en eerste dienstjaren gesleten. Hij kan zich daarom zoo goed in een toestand verplaatsen, naar hetgeen hij zelf verzekert, van hen, die nog in gemoede de meeningen zijn toegedaan, die hij ook, nu een vijftien tal jaren geleden, voor onberispelijk juist hield. Hij heeft den tijd gekend, waarin twijfel aan de echtheid aller mededeelingen, zooals zij door een bepaalde school, die der jezuiten en ultramontanen, betreffende het verleden worden verspreid, hem een onmogelijkheid toescheen. Zelfstandige studie heeft hem tot andere slotsommen gebracht. Nu wenscht hij het licht der wetenschap ook te laten opgaan voor hen, die nog zoo jammerlijk in dwaling verkeeren, met name bij de beoordeeling van 's pausen onfeilbaarheid.</p>
<p>Gratry heeft zich in dien strijd gemengd en brieven over het betwiste onderwerp gericht aan den ‘Hoogwaarden heer Dechamps, aartsbisschop van Mechelen.’ Vier van dezen zijn, ‘met een inleidend woord,’ uit het Fransch vertaald, als ‘<hi rend="i">Brieven aan den aartsbisschop van Mechelen</hi>,’ door J. Heykamp, R.K. priester en pastoor bij de oud-bisschoppelijke klerezie te Schiedam, te Dordrecht uitgegeven bij P.K. Braat, 1870.</p>
<p>De eerste brief is gewijd aan het betoog, hoe paus Honorins
<pb n="303"/>inderdaad door het zesde Concilie als ketter is veroordeeld, welk vonnis het zevende en achtste Algemeen Concilie, zoowel als het tal van pausen hebben bekrachtigd. Vóór de zestiende eeuw heeft dan ook nooit iemand het feit dier veroordeeling geloochend. Hoe men dit daarna, op allerlei wijzen, heeft beproefd, wijst Gratry verder met de stukken aan, waaruit tevens blijkt, hoe velen door het gebruik van de verknoeide, aangevulde en besnoeide ‘teksten,’ zonder het te weten op een dwaalweg werden gebracht. Treffende staaltjes worden aangevoerd van een ‘apologetiek vol onkunde en verblinding, van te geringe goede trouw of zelfs te kwader trouw, die een doel voor oogen heeft, die aan de deugdelijkheid en de waarheid van haar doel gelooft; maar die, om dat doel te bereiken, haar toevlucht neemt tot list, tot geheimzinnigheden, tot geweld, tot leugen, tot bedriegelijke vervaardiging van valsche stukken.’</p>
<p>De eerste brief lokte onmiddellijk veel tegenspraak uit, waarop evenwel slechts ten deele door den schrijver werd achtgeslagen in zijn tweeden, daar deze hoofdzakelijk was gewijd aan de bestrijding van Dechamps' stelling, alsof de leer der persoonlijke onfeilbaarheid den glans zou bezitten van een onbetwistbare waarheid, die gedurende alle eeuwen door de grootste godgeleerden is beleden. Met een wolk van getuigen staaft Grafry zijne bewering, dat de aartsbisschop, als leerling van Lignori, den leerling van Bellerminus en Melchior Cano, zijne stelling heeft gebouwd op onechte oorkonden; waarom hij allen, die zich met dergelijke geschillen bezig houden, ten dringendste vermaant, om ‘de teksten te wantrouwen,’ die ‘de dwalende richting,’ door hem bestreden, aanhaalt.</p>
<p>In zijn derden brief, moet Gratry, naar aanleiding van een schrijven van Dechamps, terugkomen op de zaak van Honorius, terwijl hij voorts een lans breekt voor het recht der bisschoppen op de hoogste macht in de kerk, zelfs boven den paus.</p>
<p>Intusschen waren gedurende vier maanden, door niet minder dan vijftig schrijvers, tal van bezwaren tegen Gratry's werk ingebracht, weshalve hij de voortzetting daarvan een wijle staakte, om in een vierden brief de voornaamste bedenkingen, die de tegenpartij had gemaakt, te weerleggen. Of hetgeen hij ‘daarna ten slotte’ hoopte te geven, werkelijk verschenen is, mag ik niet zeggen. Mijn exemplaar van de hollandsche vertaling bevat
<pb n="304"/>drie brieven, bij elkander gevoegd, en in losse bladen een vierden, blijkbaar iets later van de pers, gekomen.</p>
<p>De aangekondigde stukken verplaatsen ons te midden van den strijd der liberalen en ultramontanen onder de katholieken. Zij verdienen als zoodanig de belangstelling, die zij, blijkens de vele uitgaven. er van binnen enkele maanden, in Frankrijk genoten, 't Is bijna ongelooflijk, wat Gratry toch onomstootelijk bewijst, hoe stelselmatig de ‘dwalende richting,’ gelijk deze schrijver haar noemt, in schijnbaar heiligen ijver voor Rome, de kritiek tart en de wetenschap in het aangezicht slaat, terwijl zij leugen op leugen stapelt en het eene geschrift vóór, het andere na, vervalscht. De doolhof der onechte, besnoeide of vervormde bescheiden schijnt inderdaad onafzienbaar te worden. Geen boek, geen aanhaling bijkans meer bij de hoofden en volgelingen der bedoelde partij, waaraan men vertrouwen kan schenken. Voorzichtigheid zij allen aanbevolen; niemand late zich door titels of citaten misleiden. Tot die slotsom moeten gewis alle onpartijdigen komen, die Gratry's brieven hebben gelezen. Mochten daardoor veler oogen worden geopend en het licht der wetenschap, mede langs dien weg, dieper doordringen bij onze katholieke broeders.</p>
<q rend="bq">ANTWOORD AAN DE RECENSENTEN van mijn Kort Begrip der proefondervindelijke zielkunde. Door Dr C.H. <hi rend="sc">Thiebout</hi> C. <hi rend="sc">Hz.</hi> Tevens een vervolg van mijne Zielkunde. - Arnhem. J. Heuvelink 1870.</q>
<p>Ten jare 1869, had Dr. Thiebout een boekje uitgegeven, getiteld <hi rend="i">Kort begrip der proefondervindelijke zielkunde</hi>, <hi rend="i">gegrondvest op de wetenschappen welke aan middelbare scholen onderwezen worden</hi>. Het oordeel over den inhoud uitgesproken, in de negen recensies, die den schrijver onder de oogen kwamen, was niet eensluidend. De aanmerkingen, gelijk meer pleegt te geschieden, mishaagden hem, wiens arbeid zij golden. Niet om zijns persoons, maar om zijns werks wil, meende hij het zwijgen niet te mogen bewaren, voor zoover de gemaakte bedenkingen hem ongegrond voorkwamen. Hij bepaalde zich
<pb n="305"/>evenwel tot de bespreking van een zevental punten, waarin nu de ‘recensenten’ mogen zoeken, of zij al dan niet, om hun afkeurend oordeel, worden gegispt en bestreden. De namen toch zijn slechts van enkelen genoemd. Voor sommigen kan het daarom raadselachtig blijven, of zij al dan niet dit ‘Antwoord’ als aan hen gericht moeten beschouwen. Zoo is het ook met den ondergeteekende, die de eer had voor de lezers van dit Tijdschrift Dr. Thiebout's <hi rend="i">Kort begrip</hi> te bespreken. Naar twee van de door mij gemaakte aanmerkingen kan onder N<hi rend="sup">o</hi>. 2 en 6 zijn verwezen. Want ook ik heb het gebruik van het woord ‘vernunft,’ in een hollandsch boek over zielkunde, afgekeurd en des schrijvers inleiding buitensporig lang genoemd. Ter verdediging van laatstbedoelde fout vind ik intusschen in dit <hi rend="i">Antwoord</hi> niets, terwijl de schrijver belooft in plaats van ‘vernunft’ voortaan <hi rend="i">vernuft</hi> te zullen gebruiken, ‘ofschoon, zegt hij, vernuft de beteekenis niet geheel en al juist naar mijne meening weergeeft.’ Ik releveer dit alleen, om Dr. Thiebout, en anderen met hem, die in onze moedertaal meermalen met het duitsche <hi rend="i">vernunft</hi>verlegen zijn, te verwijzen naar den Nederlandschen Spectator van 8 Oct. II., waar Dr. van Vloten voorstelt het bedoelde woord met <hi rend="i">doorzicht</hi> te vertalen.</p>
<p>Overigens ligt het niet in mijn plan, een recensie te leveren van een recensie op recensies. Maar ik mag niet onopgemerkt laten, dat de titel van het <hi rend="i">Antwoord</hi> mede spreekt van een vervolg op de vroeger ontvangen ‘zielkunde.’ Dr. Thiebout zelf is het, die dezen naam schenkt aan zijn <hi rend="i">Kort begrip</hi>.</p>
<p>Het ‘vervolg’ zal dan moeten bestaan in de ophelderingen, die aangaande een paar punten worden gegeven en in het ‘Voorwoord.’ Dat laatste is inderdaad merkwaardig. Wij vernemen daaruit, dat ‘Jezus de grootste natuur-philosoof was van allen,’ ‘de grootste natuurkundige en psycholoog die ooit bestaan heeft.’</p>
<p>Die wending is voor de lezers van Thiebout's <hi rend="i">Kort begrip</hi> ongetwijfeld een zonderlinge verrassing. Daaruit scheen een gansch andere geest, dan die van Jezus van Nazareth, ons tegen te waaien. Dat kon wel niet anders, vernemen wij nu. Want ‘wij moeten door alle natuurwetenschappen, het zuivere materialisme, de wiskunde en het spinosisme heen, en met onwrikbare analyse voortgaan, om tot dit besluit te komen,’ u.l. ‘dat de bevelen van Jezus de hoogste psychologie tot stand brengen.’ -<pb n="306"/>‘Door het materialisme, door Buckle, Darwin, Vogt, Büchner, Moleschott, door Spinoza, Lindner, Bastian en Herbart, die ons de wetten van de stof ontsluijeren, dient men heen te gaan, om een klein gedeelte van de waarde te erkennen van hem (Jezus) die ons boven die wetten heeft geplaatst door zijne zedeleer.’</p>
<p>Arme menschheid, hoe lang zult gij nog moeten wachten op de geboorte van den profeet, die u uwen Jezus, uwen ‘verlosser’ leert begrijpen?</p>
<p>Dr. Thiebout zou die profeet wel kunnen wezen, maar hij heeft het te druk met het middelbaar onderwijs. Intusschen wil hij doen wat hij kan en stelt hij zijne ‘ruime bibliotheek, waarin alles bevat is, wat aangaande dat onderwijs in Engeland, Duitschland en Frankrijk in de laatste jaren verschenen is,’ beschikbaar voor alle belangstellenden. Op de laatste bladzijden van zijn <hi rend="i">Antwoord</hi> daait hij zelfs af tot een vrij nauwkeurige omschrijving der elementen, waaruit de commissie zal moeten bestaan, waaraan het schrijven van een Zielkunde voor Nederland worde opgedragen.</p>
<p>&nbsp;</p>
<p><hi rend="spat">Winkel</hi>, Febr. '71.</p>
<p>W.C. <hi rend="sc">van Manen</hi>.</p>
<q rend="bq">DE SLOTSOM EENER VEELJARIGE EVANGELIEBEDIENING. Leerrede over 1 Timotheus 1:5 van Dr. B. <hi rend="sc">ter Haar</hi>, Hoogleeraar te Utrecht. Uitgesproken 22 Mei 1870 in de domkerk bij de gedachtenisviering zijner veertigjarige evangeliedienst Utrecht C. v.d. Post Jr. 1870.</q>
<p>Van den kansel der Stichtsche domkerk heeft onlangs een woord van liefde en vrede geklonken. Prof. t. Haar, sinds 40 jaar prediker, gevoelde behoefte van zijn dankbaarheid te getuigen door het uitspreken eener feestrede. Dat de Akademieprediker dit woord door den druk in ruimeren kring verspreid heeft moest wie het gelezen hebben verheugen. 't Is een hartelijke, ernstige, gepaste, wij schromen niet het te verklaren, een zeer leerrijke toespraak. Na niet zonder weemoed zich herinnerd
<pb n="307"/>te hebben hoeveel vrienden hij tijdens zijn veertigjarigen arbeid heeft zien ten grave dalen, staat hij stil bij de ‘machtige beweging, die er op godsdienstig en kerkelijk gebied, in de geheele wereld van het denken is ontstaan,’ sinds hij als leeraar te Eemnes is opgetreden. Die beweging, hoeveel onrust zij ook verwekte, was hem niet zonder zegen. 't Is merkwaardig den grijs geworden leeraar aldus te hooren getuigen: ‘Onze tijd heeft met een forsche hand de wan gegrepen en geschud, die naar hij meent, kaf en graan, tarwe en onkruid moet ziften; en ik zou moeten blozen over mij zelven, zoo ik mij hier tot de belijdenis zag gedrongen, niets van mijnen tijd geleerd te hebben; geheel op hetzelfde standpunt te zijn staande gebleven; geene vorderingen op het gebied der godgeleerde wetenschap te willen erkennen, noch daarmede voor mij zelven te hebben voordeel gedaan.’ De Utrechtsche hoogleeraar, al behoort hij niet tot de aanhangers der nieuwe richting, heeft van haar geleerd en doet haar recht wedervaren zelfs te midden eener omgeving en van een plaats waar zij dagelijks met de zwartste kleuren wordt afgeschilderd. Het valt ons niet moeielijk te verklaren waarom hij zich niet gedrongen zag den geest van onzen tijd als een vermomden satan uit te monsteren. Wat hij ook heeft moeten prijsgeven, 't Evangelie is hem dierbaar gebleven. Gelijk hij op zijn eerste plaats begonnen was met te prediken: ‘Ik weet dat zijn gebod het eeuwige leven is’, zoo spreekt hij bij het einde van zijn veertigjarigen diensttijd als de slotsom zijner evangeliebediening: ‘Maar het einde des gebods is liefde uit een rein hart en uit een goed conscientie en uit een ongeveinsd geloof.’ Prof. t. Haar is van ganscher harte een praktisch christendom toegedaan. Liefde in 't leven is hem de hoofdzaak en daarom kan er in zijn hart geen bitterheid wonen jegens andersdenkenden, noch op zijn lippen een woord van verdachtmaking zweven, dat bij
zoovelen maar al te vaak wordt aangetroffen. In de betrachting der liefde ziet hij ‘het waardigst einddoel der evangelieprediking.’ Het gebod 1 Tim. 1:5 noemt hem ‘de karaktertrekken van den echten evangeliedienaar,’ het is hem ‘de schoonste lofspraak op de waarde der evangeliebediening’ ‘en hij acht het een middel des behouds en der vereeniging voor de droevig verdeelde christenheid’. In waarlijk schoone, somtijds dichterlijke taal zet de akademie-prediker deze vier gedachten uit een en 't kan niet
<pb n="308"/>anders of de grijze leeraar moet zijn gehoor geboeid hebben, door woorden zoo vol waarheid, tevens de tolken van het diepst gevoel. Bovenal met hooge ingenomenheid schetst hij de karaktertrekken, die den echten evangeliedienaar kenmerken en wanneer de prof. zich zelf en zijn veertigjarigen arbeid aan dat beeld toetst schrijft hij een bladzijde, waarin wij niet weten wat meer te bewonderen: den sierlijken eenvoud der taal of den diepen ootmoed en het kinderlijk geloof, den vorm of den inhoud, die in de schoonste harmonie daar vereenigd zijn.</p>
<p>‘Door de liefde tot den vrede’ is Dr. t. Haar's leus en daarom kunnen wij het hem niet euvel duiden, wanneer hij bij een blik op zijn omgeving de toekomst der kerk zoo donker mogelijk tegenziet. ‘Het einde,’ zoo drukt hij zich uit, ‘Het einde rukt met rassche schreden nader en zoo wij, ouden van dagen, al niet het klagelijke schouwspel van den samenstortenden Tempel zullen voor oogen hebben, dan zullen wellicht onze kinderen zitten te wêeklagen op zijn puin.’ Dat men in de belegerde veste wel eens moedeloos kan worden, terwijl daarbuiten de victorie wordt gezongen, is bekend.</p>
<p>Iemand die van alle zijden zich door 't konfessionalisme omsingeld ziet, zal in zijn oordeel over de toekomst der kerk allicht de zwaarmoedigheid verraden, waartoe hij bij het vernemen van zooveel onheilspellend gedruisch gemakkelijk vervallen kan. Buiten 't Sticht echter haalt men wat ruimer adem en is de hoop wat krachtiger, 't hart wat minder droevig gestemd. Het gevaar is niet zóó dreigend, naar ons oordeel, als de hoogleeraar 't acht. Duizenden bij duizenden zijn afkeerig van 't geestelijk despotisme en de liefde tot de vrijheid, ontwaakt door den dwang, waarnaar sommigen trachten, kan veel gevaren keeren, die werden zij niet afgewend voorzeker eenmaal zouden samenwerken om den ouden tempel te doen vallen. Wanneer de prediker vraagt:</p>
<p>‘Waar ligt tot afwending van zóó dreigend gevaar nog eenig middel des behouds eer de breuke volstrekt onherstelbaar wordt en de scheuring is voltooid! - Ligt dit in het vaster strengelen van de uitwendige banden der vereeniging? Ach wat zullen zij baten, zoolang de innige overeenstemming des geestes ontbreekt? Ligt het in verscherpte maatregelen van tucht of dwang? Dwang in het Godsrijk?....Neen! zoo treedt hier het profetische woord met majesteit tusschen beiden, ‘niet door kracht noch door geweld, maar door mijnen geest zal het geschieden!
<pb n="309"/>zegt de Heer.’ en wanneer hij o.a. verder zegt: ‘het geloof worde in zijne volle waarde erkend, maar van weêrszijden moet men algemeener tot het inzicht komen, dat er sprake kan zijn van een ongeveinsd geloof, ook waar ik dat, als het mijne, met besliste overtuiging moet afwijzen; en dat er nog eene hoogere eenheid is des geloofs, dan welke in volmaakte eenvormigheid van leerbegrippen bestaat, waarmede naar het ondenkbare en onbereikbare wordt getracht,’ dan is de sympathie die deze woorden bij de overgroote meerderheid der denkende christenheid zullen vinden, mij een waarborg, dat het gevaar niet zóó dreigend is, als het drijven der konfessioneelen ons zou kunnen doen vermoeden. Het deed ons genoegen bovenstaande woorden van den heer ter Haar te kunnen aanhalen. Het bewijst ons. wanneer wij bedenken dat hij ze te Utrecht heeft uitgesproken, dat hij, ofschoon een man der liefde en des vredes, bovenal een vriend der waarheid wil zijn, die niet schroomt zijn overtuiging te verkondigen, al is zij in hevigen strijd met de daden der mannen in wier midden hij woont. Hij behoude den moed en de kracht om in de laatste jaren van zijn hoogleeraarsambt nog vele dergelijke woorden te spreken ook tot de akademieburgers, voor wie hij als prediker der liefde en des ongeveinsden geloofs zeker geen overbodig leermeester zal zijn.</p>
<p>Dr.</p>
<p>J. <hi rend="sc">de Koo</hi>.</p></div>
<div type="section">
<head rend="h4">III. Wis- en Natuurkunde.</head>
<head>Het onderwijs in beschrijvende meetkunde aan onze middelbare scholen.</head>
<q rend="bq">Grouden der beschrijvende meetkunde, bewerkt met het oog op het onderwijs in dat vak op de hoogere burgerscholen, door Dr. H. <hi rend="sc">Onnen</hi>, leeraar aan 's Rijks Hoogere Burgerschool te Roermond. Met figuren in den tekst en twee uitslaande platen. - Amsterdam, D.B. Centen. 1870. XVI en 140 bladz. 80.</q>
<q rend="bq">Beginselen der beschrijvende meetkunde, met hare voornaamste toepassingen, ten dionste van het Middelbaar Onderwijs door Dr. G.J.
<pb n="310"/><hi rend="sc">Hofs</hi>, en F.M. <hi rend="sc">van Gorkum</hi>, Leeraren aan de Hoogere Burgerschool te Arnhem. - Arnhem, J A. Nijhoff en Zoon. 1869 IV, VII en 162 bladz. 8<hi rend="sup">o</hi> (met 13 uitslaande platen) ƒ 2.40.</q>
<q rend="bq">Leerboek der beschrijvende meetkunde door A.J. <hi rend="sc">van Pesch</hi>, Hoogleeraar aan de Hoogere Burgerschool te Deventer. 1e Deel met Atlas. - Deventer. Jac. van der Meer. 1870. IVen 100 bladz. 8<hi rend="sup">o</hi>. Atlas met 5 platen fol.</q>
<p>Deze drie leerboeken behandelen een gedeelte der meetkunde, dat vóór deze wet op het middelbaar onderwijs niet veel op onze scholen werd beoefend, hoezeer er enkele vrij goede, maar ook andere ongeschikte leerboeken in onze taal bestonden. Genoemde wet heeft echter dit vak zeer terecht opgenomen onder die, welke op de Hoogere Burgerscholen o.a. worden onderwezen. Dit is bij eerste de indiening van het wetsontwerp dadelijk erkend. Slechts vond de uitdrukking tegenspraak, die voorkwam in de Memorie van Toelichting, blz 6. ‘Het onderwijs der wiskunde aan de volledige hoogere burgerschool zal kunnen omvatten.....de beginselen der beschrijvende meetkunde tot aan de gebogen vlakken.’ In het voorloopig verslag toch op blz. 20 leest men: ‘Men kon, meenden eenige leden, in de beschrijvende meetkunde zonder bezwaar iets verder gaan en daaronder de gebogen vlakken begrijpen.’ Bij de wederindiening van het eenigzins veranderde wetsontwerp in de volgende zitting, schreef de Minister in zijne Memorie van Toelichting blz. 11 kortweg: ‘Het wordt niet noodig gekeurd dat de beschrijvende meetkunde zich tot de gebogen vlakken uitstrekke, daar zij, welke die kennis behoeven, in den regel de polytechnische school zullen bezoeken.’ Sedert werd dit punt niet verder behandeld, en het bleef bij de oorspronkelijke bepaling, m.i. zeer terecht.</p>
<p>En welk is nu het nut en de beteekenis van het onderwijs in de beschrijvende meetkunde aan de scholen voor middelbaar onderwijs: tweeledig, eerstens rechtstreeks, ten tweede middellijk.</p>
<p>Zoodra men toch bij de meetkunde in de ruimte de eigenschappen der figuren wil nagaan, ja zelfs zoodra men die figuren wil voorstellen, stuit men dadelijk op groote bezwaren, die in de meeste gevallen niet te overwinnen zijn. Men is er daarom op bedacht geworden om den indruk, dien een voorwerp geeft, getrouw weder te geven. Het eerste middel daartoe heet de
<pb n="311"/>Perspectief, waarbij men de snijpunten zoekt van een plat vlak (het vlak van het papier) met de lijnen, die uit het oog naar de verschillende punten van het voorwerp getrokken worden. Maar deze methode heeft het groote bezwaar van niet gemakkelijk de juiste afmetingen te leveren, waarom het toch dikwijls te doen is. Daarom is men tot eene geheel verschillende methode gekomen, de beschrijvende meetkunde. Hierbij denkt men zich twee platte vlakken, die loodrecht op elkander staan: hierop projecteert men de verschillende punten van het voorwerp door het nederlaten van loodlijnen: men kan dus uit die projectiën weder tot de oorspronkelijke punten terugkeeren, door daaruit loodlijnen op te richten, slaat men nu een der beide loodrechte vlakten (zij heeten projectie-vlakten) om hunne gemeenschappelijke doorsnede op het andere vlak om, dan verkrijgt men eene teekening van beschrijvende meetkunde, in hetzelfde platte vlak, die ‘épure’ wordt genoemd. In de bouwkunde heeten zulke teekeningen platte grond en opstand, ook profiel. En nu leert men door bepaalde constructien van alle gezochte punten, lijnen en vlakken de onderlinge ligging en ook de afmetingen te bepalen, waar dit noodig mocht wezen. Maar deze methode heeft weder een ander bezwaar, van namelijk niet rechtstreeks eene gemakkelijke voorstelling van de figuren in de ruimte te geven.</p>
<p>Men moet dus leeren, om uit zulke projectie-teekeningen door oefening van het voorstellingsvermogen tot de oorspronkelijke figuren te besluiten, en hierin bestaat de middellijke invloed van dit onderwijs op de scholen van middelbaar onderwijs. Die oefening is noodig om de figuren te leeren ‘lezen,’ hetgeen niet zoo gemakkelijk is, wanneer de figuren eenigzins samengesteld worden, maar waarin men toch allengs eene groote vaardigheid kan verkrijgen. Die versterking van het voorstellingsvermogen nu is geen gering voordeel van een goed onderwijs in beschrijvende meetkunde: zij is van het grootste gewicht voor hen, die zich tot verdere studie willen voorbereiden.</p>
<p>Zoo straks zagen we, dat er twee wegen waren uitgedacht, om ons bij te staan in de beschouwing van figuren in de ruimte: maar ook dat ieder een bepaald doel op het oog had, de eene de duidelijke voorstelling, de andere het aangeven van juiste afmetinmetingen: wij zagen daarbij tevens, dat het eene doel wederkeerig het andere uitsloot. Men heeft in dit bezwaar trachten te voorzien door een derde methode, de axonometrie; waarbij
<pb n="312"/>de afmetingen niet rechtstreeks worden gegeven, maar volgens drie onderling loodrechte richtingen naar bepaalden maatstaf verkleind, zoodat zij in de figuur voorkomen, even alsof zij ‘verkort’ waren: dit geeft nu aan de figuur den schijn van eene perspectivische voorstelling: althans in die mate, dat men zich zeer goed een voorstelling kan maken van het afgebeeld voorwerp. Het is naar deze methode, dat thans gewoonlijk de meetkundige, natuurkundige en sterrekundige werktuigen worden afgebeeld.</p>
<p>Deze methode, de axonometrie, even als de eerste, de perspectief, zijn echter slechts als bijzondere toepassingen der beschrijvende meetkunde te beschouwen.</p>
<p>Bij de prille jeugd van dit leervak nu op onze scholen, en bij den grooten omvang van dit leervak zelf, niettegenstaande de begrenzing door de wet, is het niet vreemd, dat er allengs nieuwe leerboeken over de beschrijvende meetkunde het licht zien: niet vreemd ook, dat het onderwijs daarin nog op verschillende wijzen wordt opgevat. Dit laatste zal wel duidelijk blijken bij het geven van een overzicht over het drietal, dat hierboven is opgegeven.</p>
<p>&nbsp;</p>
<p>Dr. Onnen schrijft in het ‘Voorwoord’ dat zijn ‘werkje de grens niet overschrijdt, door de wet betrekkelijk dat vak aangewezen.’ Hij heeft ‘getracht het tot een op zich zelf staand geheel af te ronden, om te voorkomen dat de leerlingen.....in de meening zullen verkeeren, dat het onderwijs in dezen tak der wiskunde niet veel nut kan hebben, als zijnde halverwegen afgebroken.’ De wetenschappelijke methode, met dat doel ten grondslag gelegd, ‘brengt mede, dat er vraagstukken zijn opgenomen, die tot de meer ingewikkelde behooren,’ en door sommigen hoogstens ‘als vraagstukken tot oefening’ zouden zijn toegelaten. ‘ls men echter met (hem) van oordeel, dat het onderwijs in de beschrijvende meetkunde aan de hoogere burgerscholen evenzeer ten doel heeft oefening van het voorstellingsvermogen als voorbereiding tot verdere studie’ dan is het niet overbodig maar hoogst nuttig te achten, de wegen te leeren kennen, ‘om zich van den gang der constructie eene heldere voorstelling te maken, zonder die in haren algemeenen vorm ten uitvoer te brengen.’</p>
<pb n="313"/>
<p>Door de heeren Hofs en van Gorkum zijn in hunne ‘Voorrede’ andere punten op den voorgrond gesteld. Zij meenen, omtrent het geven van bewijzen, ‘dat de leerling daardoor wordt afgeleid en den gang van de constructie uit het oog verliest,’ terwijl hem tevens eene geschikte gelegenheid voor repetitie wordt ontnomen; - omtrent het herhalen der constructie bij wijziging der gegevens; - ‘wordt alles voorgedaan, dan vormt men eenerzijds blinde navolgers, die een eigen onderzoek nalaten: van eene andere zijde worden dergelijke herhalingen door de leerlingen van een goeden middelmatigen aanleg overgeslagen.’ Ref. zoude betwijfelen of dit alzoo gesteld, een paedagogisch zuiverbeginsel is: in tegendeel gelooft hij, dat leerlingen van een <hi rend="i">goeden</hi> aanleg juist in het nagaan van den invloed, die verandering der gegevens heeft, een middel zullen vinden, om des te beter in het begrip der constructie in te dringen; slaat dus een leerling van <hi rend="i">middelmatigen</hi> aanleg zulks over, dan getuigt dit slechts van zijne middelmatigheid.</p>
<p>In zijn ‘Voorbericht’ zegt de heer van Pesch, dat ‘dit eerste deel in zooverre op zich zelve staat, dat het gedeelte der beschrijvende meetkunde, waarover het onderwijs aan de hoogere burgerscholen zich uitstrekt, er geheel in behandeld wordt.’ Het staat dus in dit opzicht op gelijke lijn met de beide voorgaande handboeken en mag dus daarmede worden vergeleken. De platen, heeft hij gemeend, ‘moeten niet alleen tot opheldering strekken, maar ook, en wel voornamelijk, als modellen dienen der constructiën.’ Hij begint met de redenen op te geven ‘die hem genoopt hebben een anderen weg dan den gewonen te volgen, om tot de bepaling van het punt, de lijn en het vlak te geraken.’ 1<hi rend="sup">o</hi>. dat bij de meer gebruikelijke afleiding van tweederlei beginsels wordt uitgegaan,’ naarmate het de bepaling van het punt en de lijn of die van het vlak geldt: ‘2<hi rend="sup">o</hi>. dat voor een deel ten gevolge van dat ontbreken van eenheid in de beschouwingen, het vlak, dat het hoofdelement is in de beschrijvende meetkunde, eenigzins op den achtergrond geschoven wordt.’ Beide bezwaren rekent hij ‘door zijn methode opgeheven:’ hij meent, dat deze ‘voor den leerling niet moeielijker is dan de gewone.’</p>
<p>Gaan wij nu de algemeene strekking en indeeling, den weg, waarlangs de schrijvers hun doel willen bereiken, meer in bijzonderheden na.</p>
<pb n="314"/>
<p>De heer Onnen omschrijft het doel der beschrijvende meetkunde aldus: ‘de ontwikkeling der methoden, volgens welke men stereometrische figuren door eene teekening in een plat vlak kan voorstellen, zoodanig dat de geometrische (meetkundige) eigenschappen der figuren uit de teekening blijken, en dus de teekening zelve op eene meetkundige constructie berust.’</p>
<p>Hij gaat uit van de stereoscopische afbeeldingen, op het enkele teekenvlak gevormd door de lijnen, die eenige gegeven punten met de beide oogen verbinden; vervolgens neemt hij een enkel oog aan; maar is dan genoodzaakt een tweede vlak, het horizontale, loodrecht op het teekenvlak aan te nemen; en dan de doorgangen in dat teekenvlak op te nemen van de lijnen uit het oog getrokken naar de projectiën van de gegeven punten op het horizontale vlak. Eindelijk brengt hij het oog op oneindig grooten afstand, waardoor de lijnen, die het oog met de gegeven punten verbinden, onderling evenwijdig worden; zoodat de plaats van het oog niet meer behoeft aangegeven te worden: maar nu liggen de tweede soort van lijnen, die uit het oog naar de projectien der gegeven punten worden getrokken, alle in het horizontale vlak, en bepalen dus niets. Men moet dus die projectien zelve in de teekening opnemen door het horizontale vlak, met die horizontale projectien, om hare doorsnede met het teeken vlak als as om te wentelen, tot het in het teekenvlak zelf komt te liggen. Op die wijze komt hij tot het begrip van platten grond en opstand, en spreekt daarbij over het profiel op een derde projectievlak, waaromtrent hij echter ‘de dwaling, als zoude dit in sommige gevallen onmisbaar zijn’ bestrijdt.</p>
<p>Het eerste gedeelte (bladz. 5-108) zal de leer der projectiën, het tweede gedeelte (bladz. 109 140) de gronden der perspectief behandelen. Het eerste gedeelte wordt in vier hoofdstukken verdeeld. ‘Hebben wij,’ zegt de schrijver, ‘in het eerste Hoofdstuk (blz. 8-41) de betrekkelijke standen nagegaan van punten en lijnen, die tot een zelfde vlak behooren, en zijn wij daardoor in staat, elke vlakke figuur afzonderlijk te beschouwen; dan kunnen wij in het tweede Hoofdstuk (blz. 42 66) de betrekkelijke standen onderzoeken van een punt, eene lijn en een vlak ten opzichte van elk ander vlak. Hiermede zijn dan de gronden gelegd, waarop de constructiën berusten, die betrekking hebben op den drievlakkigen hoek, die door drie, en op veelvlakkige lichamen, die door vier of meer vlakken bepaald worden, het-<pb n="315"/>geen het onderwerp zal uitmaken van het derde Hoofdstuk (blz. 67-91), (waarin ook iets over het construeeren van schaduwen is opgenomen.) In het vierde Hoofdstnk (blz. 92-108) eindelijk beschouwen wij niet meer de stereometrische figuren op zich zelve, maar haren standt en opzichte van de projectievlakken, hetgeen ons aanleiding geeft eene paragraaf te wijden aan de zoogenaamde Axonometrie, eene toepassing van de projectieleer.’ Het tweede gedeelte is verdeeld in twee Hoofdstukken. ‘In het eerste Hoofdstuk (blz. 113-129) zullen wij in het algemeen de perspectieven beschouwen van punten, lijnen en vlakken.....De verkregen resultaten zullen ons dan in het tweede Hoofdstuk (blz. 130-140) tot de methoden voeren, die algemeen in gebruik zijn, om van een of meer voorwerpen, die in stand en afmetingen gegeven zijn eene perspectievische af beelding te maken.’ Zoowel deze verdeeling, als de wijze waarop schr. komt tot de bepaling der beschrijvende meetkunde is logisch, en kan ook door den leerling worden verstaan: deze begrijpt wat hij achtereenvolgens zal te behandelen hebben: hij kan ook reeds uit het gezegde
eenigzins een voorgevoel krijgen, van hetgeen eigenlijk het doel en de methode van dit vak is. En vooral, hij ziet geene woorden gebruiken, waarvan hij de beteekenis nog niet kent; zulks is voorzeker eene groote paedagogische fout, die toch maar al te dikwijls voorkomt. Daarentegen is de opmerking niet te weerhouden, dat de afleiding van de beschrijvende meetkunde uit het stereoscopisch zien zeker niet eenvoudig maar eerder te gekunsteld is: geschiedkundig is zij zeker niet. En het is ook niet duidelijk, waarom hier de meer gewone afleiding uit het begrip van projectien, of als men wil van coordinaten, verlaten is; deze toch kan evenzeer tot een juist logisch begrip voeren, en dient hier toch eigenlijk, hetzij dan ook onbewust of ongenoemd, als grond voor de verdeeling zelve.</p>
<p>De heeren Hofs en van Gorkum volgen een anderen weg. In hunne inleiding behandelen zij in § 1 de leer der coordinaten op eene rechte lijn, in § 2 die bij twee elkander snijdende rechte lijnen in een vlak, in § 5 en 6 die bij drie platte vlakken, welke elkander snijden.</p>
<p>Daartusschen evenwel worden § 3 en 4 ingelascht: de eerste om mede te deelen, dat ‘eene perspectievische teekening in menig opzicht voldoende kan zijn’ maar dat er soms noodig zoude zijn ‘eene beschrijving, eene opgave van afmetingen zoo-<pb n="316"/>wel van lijnen als van hoeken en standhoeken:’ - in de laatste wordt gezegd: ‘Er is een middel gevonden, om deze beschrijving noodeloos te maken: de <hi rend="i">beschrijvende meetkunde</hi> leert ons eene teekening maken op een plat vlak, waarop de gevraagde grootheden in hare ware afmetingen voorkomen. Zulk eene teekening stelt ons omgekeerd in staat om het oorspronkelijk lichaam getrouw weder te geven.’ Ref. meent, dat deze redeneering niet logisch, soms niet juist is. Vooreerst leert de leerling in 't geheel niet, wat perspectief en beschrijvende meetkunde is, en zijn de bewoordingen zeker niet geschikt, om hen juister denkbeelden te geven. Die beschrijving van afmetingen van hoeken b.v., hoe zoude zij te geven zijn? - Maar daarenboven wordt deze eisch niet gerechtvaardigd, en is zij ook niet juist. Ook de bepaling van beschrijvende meetkunde is onjuist, en strijdt b.v. tegen het bepalen eener rechte lijn (§ 10) door hare beide projectiën; waarbij de lijn zelve echter niet ‘in haar ware afmeting voorkomt.’ En toch ‘stelt ons die teekening in staat om het oorspronkelijke getrouw weder te geven.’</p>
<p>‘Ten tweede,’ vervolgt § 5, ‘stelt ons de beschrijvende meetkunde in staat, om op eene gemakkelijke wijze op het vlak onzer teekening constructies uit te voeren, welke aan eigenaardige bezwaren onderhevig zijn, bijaldien zij <hi rend="i">op de lichamen zelve</hi> moesten volbracht worden.’ Daar nu slechts het laatste vierde gedeelte van dit werk over lichamen handelt, zouden wij alsdan weinig nut van deze methode hebben: gelukkig echter, dat dit onjuist is, daar het voorgaande evenzeer geldt van alle constructien <hi rend="i">in de ruimte</hi>, die telkens voorkomen, reeds te beginnen met het tweede hoofdstuk blz. 28. ‘Eindelijk’ lezen we verder, ‘stelt ze ons in staat om bekende eigenschappen op eenvoudige wijze aan te toonen en om nieuwe eigenschappen te ontdekken, welke betrekking hebben op lichamen of vlakken.’ Allerminst zal Ref. dit ontkennen, maar hij meent echter dat dit hier, in zulk een leerboek, niet op zijne plaats is, en door den leerling ook niet begrepen kan worden. Die twee § staan dan ook hier niet op hare plaats: eerst na § 6 was het mogelijk geweest, eene logische, juiste bepaling te geven, die door den leerling begrepen kan worden: en daartoe gaf, meent Ref., de behandeling dier § 1, 2 en 5 gereede aanleiding.</p>
<p>Over gang van verdeeling wordt nergens gesproken: deze moet dus uit den ‘Inhoud’ blijken. Er zijn zes Hoofdstukken. Het
<pb n="317"/>eerste hoofdstuk (blz. 11-28, § 7-28) bevat de leer der projecties; het tweede (blz. 28-80, § 29-80) de werkstukken, welke betrekking hebben op punten, rechte lijnen en platte vlakken in de ruimte; het derde (blz. 81-94, § 81-97) werkstukken, die betrekking hebben op den drievlakkigen hoek; het vierde (blz. 95-113, § 98-110) constructies (waarom niet evenzeer werkstukken?), welke betrekking hebben op viervlakkige lichamen; het vijfde (blz. 111-128, § 111-129) de schaduwleer; het zesde (blz. 129-162, § 130-162) de leer der perspectief.</p>
<p>Reeds bij het bespreken van het Voorbericht van den heer van Pesch zag men, dat hij voor het bepalen van het punt, de lijn en het vlak een anderen weg dan de gewone heeft gevolgd.</p>
<p>Nadat hij eerst de modellen in de ruimte vergeleken heeft met de figuren in het platte vlak, en de bezwaren van de eerste heeft vermeld, zegt Schr. dat men ‘daarom andere hulpmiddelen heeft gezocht, om den onderlingen stand van punten in de ruimte aan te wijzen’ door ‘teekeningen in platte vlakken.’ ‘Het geordend zamenstel dezer hulpmiddelen heet <hi rend="i">beschrijvende meetkunst</hi> (liever <hi rend="i">meetkunde</hi>, zooals hij ook op den titel schrijft.’) ‘De methoden, waarnaar men daarbij te werk gaat, verschillen naarmate van het doel, dat men wil bereiken.’ Vooreerst geeft hij een korte beschrijving van eene perspectivische teekening, met het ‘doel, niet zoozeer den onderlingen stand der punten eener figuur geheel te kennen, als wel aan het oog eenigzins den indruk weer te geven, dien het voorwerp zelf daarin verwekken zou.’ ‘Is het daarentegen niet zoozeer het doel, om eene teekening te geven, die min of meer duidelijk spreekt, maar wil men den onderlingen stand der deelen eener figuur geheel leeren kennen,’ zoo maakt men gebruik van de leerwijze der projectie, kortelijk door hem geschetst als ‘eene methode, waarbij men die deelen aangeeft door den stand van bepaalde hulpvlakken en hulplijnen ten opzichte van vooraf gekozen en geheel bepaalde vlakken.’ Daar echter deze beide methoden hun eigenaardige voor- en nadeelen hebben, heeft men nog ‘eene derde methode bedacht, waarbij men voor eene bepaalde, maar zeer uitgebreide klasse van figuren teekeningen verkrijgt, die de voordeelen der beide voorgaande methoden in zich vereenigen. Men noemt deze de axonometrische methode.’ De eerste en de derde methode ‘kunnen echter als onderdeelen der tweede beschouwd worden:’ ‘deze is volstrekt algemeen.’</p>
<pb n="318"/>
<p>De schrijver begint nu met het willekeurige vlak te beschouwen ten opzichte van twee bepaalde, elkander snijdende, projectie-vlakken (door de wijze, waarop hij de beschouwing aanvangt, moet hij bij dien naam voegen, ‘om reden, die straks vermeld zal worden:’) en komt hij spoedig tot het geval van onbepaaldheid, wanneer het behandelde vlak door den doorgang der beide projectie-vlakken gaat. Hij voert dus een derde projectie-vlak in, en neemt de drie projectie-vlakken in ‘onderling loodrechten stand’ aan: daaruit leidt hij als bijzonder geval af, dat, waarbij het vlak loodrecht op een der projectie-vlakken staat. Hij komt tot het besluit: ‘Een vlak kan altijd volkomen bepaald worden door twee van zijne doorgangen met drie loodrecht op elkander staande vlakken.’ Verder beschouwt hij de rechte lijn als doorsnede van twee, het punt als doorsnede van drie vlakken; om echter de bepaling eenvoudiger te maken, kiest hij voor de rechte lijn, de beide projectie-vlakken, en komt tot het besluit. ‘Eene lijn is in het algemeen bepaald door hare projectiën op twee elkander snijdende vlakken.’ Ook hier komt hij tot het geval van onbepaaldheid, wanneer de lijn de as kruist of snijdt, dus de beide projectiën der lijn loodrecht op de as staan;’ ‘dan zal de lijn eerst bepaald zijn door haar projectie op het derde projectievlak.’ Voor het punt kiest hij de drie projecteerende vlakken, en komt tot het besluit ‘een punt is gegeven door zijne projectie op twee elkander snijdende vlakken:’ er is hier geen geval van onbepaaldheid.</p>
<p>Tot dusver is er nog weinig verschil met de gewone voorstelling: alleen de orde punten, lijnen, vlakken is veranderd: maar met behoud van bijna alle volzinnen, althans met zeer weinig veranderingen, zoude men even goed in deze orde kunnen doen afdrukken: § 4 (punt), § 1 (de lijn) § 2 (het vlak.) Zelfs de twee gevallen van onbepaaldheid worden niet anders dan gewoonlijk behandeld; en het derde projectievlak komt slechts nu en dan te voorschijn, en slechts in zijn gewone rol als hulpvlak. Maar nu volgt in § 5 het omslaan van het tweede en derde projectievlak op het eerste: de drie projectiën worden met de aanwijzers 1, 2 en 3 geteekend, en eenige gevolgen uit de figuur afgeleid. Het begrip en de voorstelling is hier veel samengestelder dan bij de gewone methode; maar dit zoude men zich getroosten ter wille van de toepassing, die echter in dit deel nergens wordt gevonden: men vindt dan ook later dien
<pb n="319"/>aanwijzer 3 nimmer terug: en alles wordt naar de ‘gewone’ methode behandeld. In ernst, meent Ref., dat die nieuwe methode den schrijver zelven weinig heeft gebaat, en het den leerling voor eenige bladzijden noodeloos moeilijk heeft gemaakt: terwijl zij het nadeelige gevolg heeft, om dat derde projectievlak als een noodzakelijk element in de redeneering op te nemen, terwijl het slechts in zeer enkele gevallen eenige reden van bestaan heeft. De beide argumenten schijnen ook weinig kracht te hebben. Van het eerste bezwaar: ‘de tweeërlei beginsel’ in de gewone methode blijft hier, bij het gebruik van de beide projecteerende vlakken en van de projectiën zelve, die zij bepalen, evenveel gelden; en wat het tweede betreft, ‘het op den achtergrond schuiven van het vlak,’ ook dit zoude hier evenzeer waar of onwaar blijven; want de rol, die het vlak bij den schrijver speelt, is in geenerlei opzicht verschillend van dien bij de gewone methode. De gemaakte opmerkingen zijn hier dus niet tegen de methode zelve gericht: maar zij bewijzen alleen, dat zij slechts in schijn van de gewone methode afwijkt.</p>
<p>Overigens moet men ook hier de indeeling in den ‘Inhoud zoeken.’ Men vindt hier acht Hoofdstukken. Het eerste hoofdstuk (blz. 1-21, § 1-5) bevat de inleiding, die hierboven behandeld is; het tweede handelt (blz. 22-38, § 6-9) over de snijding van lijnen en vlakken; het derde (blz. 39-47, § 10-12) over het omwentelen van lijnen en vlakken en het veranderen der projectievlakken; het vierde (blz. 48-54, § 13-15) over hoeken van lijnen en vlakken; het vijfde (blz. 55-60, § 16, 17) over afstanden van punten, lijnen en vlakken; het zesde (blz. 66-75, § 18-20) over den drievlakkigen hoek; het zevende (blz. 76-86, § 21-25) over veelvlakkige oppervlakken; het achtste (blz. 87 95, § 26, 27) over den bol.</p>
<p>&nbsp;</p>
<p>Men kan uit het gezegde reeds opmaken, dat de leerwijze in deze drie leerboeken verschilt, en ook de leerstof niet geheel dezelfde is. In het laatste leerboek wordt de bol behandeld en hierover vindt men niets in de beide vorige: voor het middelbaar onderwijs op hoogere burgerscholen kan die behandeling dan ook wel gemist worden, zooals reeds in de nleiding van dit opstel met eenige woorden werd besproken. In hetzelfde boek
<pb n="320"/>is de verandering 'van projectie-vlakken opzettelijk beschouwd, in het eerste wat meer uitvoering, in het tweede niet opzettelijk; slechts in de constructie van een werkstuk wordt iets daarover opgenomen. Maar in dat derde leerboek mist men eenige beschouwing van schaduwleer, axonometrie en perspectief; deze gedeelten zullen wel in het vervolg door den heer van Pesch worden behandeld: maar is dan in het slot van zijn voorbericht voor dit eerste deel wel geheel juist: ‘Het eerste deel staat in zoo verre op zich zelve, dat het gedeelte de beschrijvende meetkunde, waarover het onderwijs aan de hoogere burgerscholen zich uitstrekt, er <hi rend="i">geheel</hi> in behandeld wordt.’ Wat deze drie punten betreft, schaduwleer, axonometrie en perspectief, zij worden alle in het eerste handboek behandeld slechts de eerste en wel vrij uitvoerig, en de derde in het tweede handboek.</p>
<p>Laat ons nu zien, hoe ieder hunner de taak heeft afgewerkt die zij zich voorstelden: ook hier zal een sterk sprekend verschil in inzicht zich openbaren, evenzeer als dit nu reeds omtrent de algemeene strekking en omtrent de leerstof is gebleken.</p>
<p>&nbsp;</p>
<p>Het handboek van den heer Onnen bevat 88 ‘vraagstukken’ met hunne oplossing: gewoonlijk plegen deze in meetkunde in het algemeen, in beschrijvende meetkunde in 't bijzonder ‘werkstukken’ te heeten. Bovendien komen er telkens tot herinnering van het geleerde, en tot eigen oefening, stellen ‘opgaven’ voor. Deze zijn aldus verdeeld</p>
<p>
<table>
<row>
<cell role="header" cols="3">Eerste gedeelte.</cell>
<cell role="header">vraagstukken.</cell>
<cell role="header">opgaven.</cell></row>
<row>
<cell>Hoofdstuk I.</cell>
<cell>§</cell>
<cell>1. Het punt.</cell>
<cell>3</cell>
<cell>6</cell></row>
<row>
<cell/>
<cell>§</cell>
<cell>2. De rechte lijn.</cell>
<cell>11</cell>
<cell>24</cell></row>
<row>
<cell/>
<cell>§</cell>
<cell>3. Het vlak.</cell>
<cell>15</cell>
<cell>31</cell></row>
<row>
<cell>Hoofdstuk II.</cell>
<cell>§</cell>
<cell>1. Het punt.</cell>
<cell>5</cell>
<cell>12</cell></row>
<row>
<cell/>
<cell>§</cell>
<cell>2. De lijn.</cell>
<cell>11</cell>
<cell>13</cell></row>
<row>
<cell/>
<cell>§</cell>
<cell>3. Het vlak.</cell>
<cell>6</cell>
<cell>11</cell></row>
<row>
<cell>Hoofdstuk III.</cell>
<cell>§</cell>
<cell>1. De drievlakkige hoek.</cell>
<cell>6</cell>
<cell>15</cell></row>
<row>
<cell/>
<cell>§</cell>
<cell>2. De veelvlakkige hoek</cell>
<cell cols="2"/></row>
<row>
<cell cols="3">en de veelvlakkïge lichamen.</cell>
<cell>7</cell>
<cell>26</cell></row>
<row>
<cell cols="2">waaronder:</cell>
<cell>Schaduwleer.</cell>
<cell>(2)</cell>
<cell>(8)</cell></row>
<row>
<cell>Hoofdstuk IV</cell>
<cell>§.</cell>
<cell>1. Algemeene beschouwingen.</cell>
<cell>6</cell>
<cell>8</cell></row></table></p>
<pb n="321"/>
<p>
<table>
<row>
<cell role="header" cols="3"/>
<cell role="header">vraagstukken.</cell>
<cell role="header">opgaven.</cell></row>
<row>
<cell/>
<cell>§</cell>
<cell>2. Axonometrie.</cell>
<cell>2</cell>
<cell>7</cell></row>
<row>
<cell cols="3">Tweede gedeelte.</cell>
<cell cols="2"/></row>
<row>
<cell>Hoofdstuk I.</cell>
<cell>§</cell>
<cell>1. Het punt.</cell>
<cell>2</cell>
<cell>5</cell></row>
<row>
<cell/>
<cell>§</cell>
<cell>2. De rechte lijn.</cell>
<cell>7</cell>
<cell>23</cell></row>
<row>
<cell/>
<cell>§</cell>
<cell>3. Het vlak.</cell>
<cell>4</cell>
<cell>9</cell></row>
<row>
<cell>Hoofdstuk II.</cell>
<cell cols="2"/>
<cell>3</cell>
<cell>7</cell></row>
<row>
<cell cols="3"/>
<cell>_____</cell>
<cell>_____</cell></row>
<row>
<cell cols="2"/>
<cell>dus te zamen</cell>
<cell>88</cell>
<cell>197</cell></row></table></p>
<p>Wat de onderverdeeling in paragraphen aangaat, ziet men dat deze even systematisch is doorgevoerd, als reeds de hoofdverdeeling regelmatig was. Ten opzichte van Hoofdstuk II ‘de betrekkelijke stand van een punt, eene lijn en een vlak ten opzichte van een willekeurig vlak’ is die verdeeling niet geheel zuiver doorgezet. Onder § 1 komt bijv. reeds een werkstuk voor over den hoek tusschen eene lijn en een vlak. Maar zulks is ook niet wel te vermijden: zoodanige werkstukken komen er toch van zelf voor, hetzij als noodwendige hulpmiddelen voor latere werkstukken, hetzij ook dat zij door eene wending in de constructie tot voorgaande werkstukken als gevolgen in hetrekking staan.</p>
<p>Bij een werk over beschrijvende meetkunde spelen de figuren, die voor verschillende constructiën vrij zamengesteld kunnen worden, een hoofdrol, men noemt ze ‘épures’: en het is voor de duidelijkheid en het goed verstaan daarvan wenschelijk, ja noodzakelijk soms, dat ze met zorg worden bewerkt. Dit werk bevat nu twee platen: op de eerste vinden we de figuren 1-3, 12, 22, 24 en 25; op de tweede de figuren 39-43, 45 en 61. Aan deze figuren is veel zorg besteed, en ze zijn goed, hoezeer er wel aanmerkingen op te maken zijn. De overige 47 figuren echter zijn als houtsneden in den tekst ingelascht, en waarschijnlijk is dit gedaan ter wille van de zuinigheid. Jammer is dit evenwel, vooral omdat bij deze niet overal op diezelfde netheid te roemen is; dit is voor den leerling geen goed voorbeeld.</p>
<p>De heeren Hofs en van Gorkum hebben daartegen hunne 113 figuren alle over 13 uitslaande platen verdeeld: deze voldoen vrij wel, maar zijn in den regel wat flaauw afgedrukt.</p>
<p>De vijf hoofdstukken bevatten hier een getal van 53 werkstukken, met de bijgevoegde constructiën en bovendien van tijd tot tijd nog een stel ‘werkstukken tot oefening.’ Deze zijn aldus verdeeld.</p>
<pb n="322"/>
<p>
<table>
<row>
<cell>Hoofdstuk I.</cell>
<cell>§</cell>
<cell>7-28.</cell>
<cell cols="2"/></row>
<row>
<cell>Hoofdstuk II.</cell>
<cell>§</cell>
<cell>29-51.</cell>
<cell>11 werkstukken,</cell>
<cell>34 werkstukken tot oefening.</cell></row>
<row>
<cell/>
<cell>§</cell>
<cell>52-80.</cell>
<cell>20 werkstukken,</cell>
<cell>26 werkstukken tot oefening.</cell></row>
<row>
<cell>Hoofdstuk III.</cell>
<cell>§</cell>
<cell>81-97.</cell>
<cell>3 werkstukken,</cell>
<cell/></row>
<row>
<cell>Hoofdstuk IV.</cell>
<cell>§</cell>
<cell>98-110.</cell>
<cell>6 werkstukken,</cell>
<cell>20 werkstukken tot oefening.</cell></row>
<row>
<cell>Hoofdstuk V.</cell>
<cell>§</cell>
<cell>111-129.</cell>
<cell>4 werkstukken,</cell>
<cell>8 werkstukken tot oefening.</cell></row>
<row>
<cell>Hoofdstuk VI.</cell>
<cell>§</cell>
<cell>130-162.</cell>
<cell>9 werkstukken,</cell>
<cell>24 werkstukken tot oefening.</cell></row>
<row>
<cell cols="3"/>
<cell>_____</cell>
<cell>_____</cell></row>
<row>
<cell/>
<cell cols="2">dus te zamen</cell>
<cell>53 werkstukken,</cell>
<cell>112 werkstukken tot oefening.</cell></row></table></p>
<p>Onderverdeeling der hoofdstukken komt hier niet voor, dan bij Hoofdstuk IV. ‘Constructies, welke betrekking hebben op veelvlakkige lichamen’. Dit is verdeeld in drie stukken: ‘over het bepalen van doorsneden van lichamen en vlakken’, ‘over het ontwikkelen van de oppervlakken van lichamen’, ‘over het bepalen van de doorsneden van lichamen onderling.’ Het blijkt echter nergens, waarom juist hier, bij uitzondering, zulke onderverdeeling voorkomt, en waarom zij overal anders gemist wordt. Zelfs bij de splitsing van het tweede Hoofdstuk is daarvoor geene reden opgegeven. Wel zeggen schrijvers bij het begin van dat hoofdstuk: ‘De volgorde in de werkstukken is schijnbaar eene willekeurige, en het ligt voor de hand dat men eerst de vraagstukken verwachten zou, welke betrekking hebben op de ligging van enkele punten, om dan over te gaan tot die van lijnen en vlakken’, en voeren dan aan ‘dat deze niet achtervolgens kunnen gegeven worden, zonder vooraf andere vragen te hebben beantwoord, welke middelen ter oplossing aanbieden’. Maar toch komt het nergens tot het aangeven van eenig richtsnoer bij de verdeeling en opvolging der werkstukken, wanneer ten minste de aanhef van dat hoofdstuk niet daarvoor is bestemd. ‘Een werkstuk kan van tweederlei aard zijn, naarmate er sprake is van ligging of van grootte? Is er eene vraag te beantwoorden of eene constructie uit te voeren (is dit hier niet synoniem?), die betrekking heeft op een punt, zoo is het antwoord gegeven en is het werkstuk opgelost, indien de ligging van het punt in quaestie bepaald is. Is eene lijn de onbekende, of heeft het
<pb n="323"/>werkstuk betrekking op een vlak, dan kan de vraag onder tweederlei gedaante voorkomen, en de oplossing is gegeven, indien hetzij de grootte of de ligging gevonden is, ook kan er eene combinatie voorkomen van deze beide vragen.’ Behalve dat deze gedachten niet juist en bepaald zijn uitgedrukt, kan hier twijfel zijn omtrent de gepastheid. Het is Ref. wel bekend, dat er onderscheid wordt gemaakt tusschen meetkunde van ligging en meetkunde van grootte of van maat; en dit onderscheid heeft hare bepaalde wetenschappelijke beteekenis ten opzichte van de methode van behandeling. Maar van zulk verschil in methode kan bij de beschrijvende meetkunde wel geen sprake zijn; een werkstuk wordt hier niet anders opgelost, naarmate men bijv. de ligging of de lengte van een loodlijn verlangt; daarenboven wordt dit dikwerf tegelijk gevraagd, zooals de schrijvers zelve zeggen. En daarmede vervalt, meent Ref. alle beteekenis van die opmerking: hij heeft dan ook niet kunnen bespeuren, dat dit onderscheid tot argument van verdeeling heeft gediend of heeft kunnen dienen.</p>
<p>Bevatten de beide vorige handboeken een meer of minder goed geordend stelsel van opeenvolgende werkstukken, waaraan dan de noodige opmerkingen worden vastgeknoopt, en waarnaast enkel stellen van opgaven tot eigen oefening voorkomen, - de heer van Pesch behandelt zijn onderwerp geheel anders. Zijne acht hoofdstukken bevatten even zoo vele onderwerpen, waarvan hij eerst eene wetenschappelijke beschouwing geeft (eene discussie, zooals men dit pleegt te noemen) waarin hij de vragen of werkstukken op hunne wetenschappelijke plaats rangschikt, en enkele hoofdpunten behandelt, daarbij wijzende op de werkelijk nette épures, die in zijn atlas voorkomen. Daarop volgt telkens een stel niet uitgewerkte ‘opgaven,’ die nu zoowel de uitgewerkte als de slechts ter uitwerking opgegeven werkstukken van de vorige handboeken vervangen.</p>
<p>De verdeeling is deze.</p>
<p>
<table>
<row>
<cell>Hoofdstuk I.</cell>
<cell>§</cell>
<cell>1-5.</cell>
<cell>11 opgaven.</cell></row>
<row>
<cell>Hoofdstuk II.</cell>
<cell>§</cell>
<cell>6. de lijn.</cell>
<cell>10 opgaven.</cell></row>
<row>
<cell/>
<cell>§</cell>
<cell>7. het vlak.</cell>
<cell>16 opgaven.</cell></row>
<row>
<cell/>
<cell>§</cell>
<cell>8. twee vlakken.</cell>
<cell>18 opgaven.</cell></row>
<row>
<cell/>
<cell>§</cell>
<cell>9. lijn en vlak.</cell>
<cell>18 opgaven.</cell></row>
<row>
<cell>Hoofdstuk III.</cell>
<cell>§</cell>
<cell>11-12.</cell>
<cell>6 opgaven.</cell></row>
<row>
<cell>Hoofdstuk IV.</cell>
<cell>§</cell>
<cell>13-15.</cell>
<cell>17 opgaven.</cell></row>
<row>
<cell>Hoofdstuk V.</cell>
<cell>§</cell>
<cell>16-17.</cell>
<cell>16 opgaven.</cell></row></table></p>
<pb n="324"/>
<p>
<table>
<row>
<cell>Vraagstukken tot. toepassing</cell>
<cell>43 opgaven.</cell></row>
<row>
<cell>Hoofdstuk VI. § 18-20.</cell>
<cell>7 opgaven.</cell></row>
<row>
<cell>Hoofdstuk VII. § 21-24.</cell>
<cell>9 opgaven.</cell></row>
<row>
<cell>Hoofdstuk VIII. § 25-27.</cell>
<cell>12 opgaven.</cell></row>
<row>
<cell/>
<cell>_____</cell></row>
<row>
<cell>dus te zamen</cell>
<cell>184 opgaven.</cell></row></table></p>
<p>Het vijfde hoofdstuk ‘over afstanden van punten, lijnen en vlakken’ begint Schr. nu met het opgeven der verschillende gevallen in overeenkomst met de vorige behandeling.</p>
<list>
<label>1.</label><item>Afstand van twee punten.</item>
<label>2.</label><item>Afstand van twee lijnen.
<list>
<label><hi rend="i">a</hi>.</label><item>bij evenwijdigen stand.</item>
<label><hi rend="i">b</hi>.</label><item>als ze elkaar kruisen.</item></list></item>
<label>3.</label><item>Afstand van twee evenwijdige vlakken.</item>
<label>4.</label><item>Afstand van een punt en eene lijn.</item>
<label>5.</label><item>Afstand van een punt en een vlak.</item>
<label>6.</label><item>Afstand van een lijn en een vlak, als de lijn evenwijdig aan het vlak loopt.</item></list>
<p>Wegens het meer natuurlijke der oplossing verandert hij de volgorde aldus: 1, 4 en 5; 2 en 6; 3. Ref. meent dat deze volgorde ook op zich zelf de meest natuurlijke, de meest wetenschappelijke is. Maar, dit daarlatende, ziet men, dat de leerling op die wijze een helder overzicht verkrijgt over zijn onderwerp. Wanneer nu daarbij wordt opgemerkt, wat op dit onderwerp betrekking heeft, en hoever en waarin het met vroeger behandelde onderwerpen zamenhangt: dan heeft de leerling de noodige bouwstoffen om de volgende opgaven op te lossen. Of die nu evenwel genoegzaam hulp zullen geven, betwijfelt Ref.: hij meent, dat de leerling daarbij nog den bijstand en de leiding van zijn leermeester niet zal kunnen missen, en dat derhalve dit leerboek, hoe goed dan ook, voor eigen studie niet voldoende is. Trouwens, dit heeft de schrijver dan ook nergens beweerd.</p>
<p>&nbsp;</p>
<p>Na het behandelde zal de bewering, dat het onderwijs in de beschrijvende meetkunde verschillend wordt opgevat, wel geen nader betoog behoeven. En voldoen zij nu allen, of een daarvan aan hetgeen men van een leerboek of handboek voor dit vak mag verwachten, wanneer het bestemd is voor het onderwijs op de hoogere burgerschool. Ref. meent deze vraag het best te
<pb n="325"/>beantwoorden door in korte trekken aan te geven, wat hij als vereischten beschouwt. Afleiding van het hoofdbegrip uit de leer der projectiën op twee projectie-vlakken. Oordeelkundige verdeeling der leerstof (Onnen.) Bij het begin van iedere onderafdeeling een beredeneerd overzicht van het onderwerp, opgaaf der hoofdgevallen, verband met het voorgaande (van Pesch). Behandeling der verschillende vraagstukken als werkstukken, met de constructie: telkens tot eigen oefening een stel opgaven. (Onnen). Opheldering der constructie door juiste, net uitgevoerde épures, die dus wel niet in den tekst kunnen voorkomen, zoo als in andere handboeken, maar als uitslaande platen of afzonderlijk in een atlas moeten voorkomen. (Hofs en van Gorkum, doch vooral van Pesch). Afzonderlijke behandeling van de verschuiving en draaiing der projectie-vlakken (Onnen). Invoering van het zoogenaamde derde projectievlak, alleen als hulpvlak bij de gevallen van onbepaaldheid (Onnen). Niet opnemen der gebogen oppervlakken, zelfs niet van den bol. Korte behandeling der axonometrie (Onnen), van de schaduwleer (Hofs en van Gorkum). Hoofdregels der perspectief (Onnen en Hofs en van Gorkum).</p>
<p>Wat de manier van bewerken betreft, deze hangt ook hier veel af van de leermethode van den schrijver: al te groote soberheid, zooals van den heer van Pesch moet echter evenzeer vermeden worden, als het te veel treden in bijzonderheden, zoo als soms de heer Onnen: waarbij het evenwel niet verzwegen mag worden, dat deze schrijver op die wijze menigen wenk geeft van uitstekend belang voor den leerling: maar in het algemeen blijven zulke opmerkingen toch liever aan den onderwijzer zelven overgelaten. Duidelijke, juiste, strenge behandeling is, zooals overal in wiskunde, ook hier een onmisbaar vereischte: hierin laat het boek van Hofs en van Gorkum wel wat te wenschen over.</p>
<p>Wat den uitwendigen vorm dezer handboeken betreft, bevalt die van den uitgever Nijhoff het beste, hoezeer de heer Centen veel meer op eene bladzijde levert: papier en druk van den heer van der Meer laten veel te wenschen over en komen in 't geheel niet overeen met de keurige uitvoering van den atlas. Dat de correctie van zulken arbeid moeilijk is, hebben al de drie schrijvers ondervonden: zij hebben echter ook allen het belang van een zuiveren druk ingezien: de lijst van ‘Corrigenda’ strekke daarvan ten bewijze en heeft hun zeker vrij wat moeite gekost: de correctie van wiskundige boeken is een ondankbaar werk.</p>
<p>&nbsp;</p>
<p>D. <hi rend="sc">Bierens de Haan</hi>.</p></div>
<div type="section">
<pb n="326"/>
<head rend="h4">IV. Onderwijs en Opvoeding.</head>
<q rend="bq">ALGEMEENE GESCHIEDENIS door Fr. <hi rend="sc">Nösselt</hi>, in leven hoogleeraar in de geschiedenis te Breslau. Uit het Hoogduitsch vertaald, naar de 14de vermeerderde en verbeterde uitgaaf onder toezicht van H.C. Rogge. Amsterdam, Y. Rogge. 1871.</q>
<p>Het werk van den hoogleeraar Nösselt is zoo min bij ons als bij onze Duitsche naburen <hi rend="i">ongekend</hi> of <hi rend="i">onbemind</hi>. Onder de vele historische leesboeken is het zeker een der meest populaire, en het verdient die populariteit dan ook om den boeienden verhaaltrant en den lossen stijl. De veertien uitgaven, die er van verschenen in het oorspronkelijke, zijn dan ook aanbeveling genoeg, zooals de naam van den heer Rogge, onder wiens toezicht de Nederlandsche bewerking werd ondernomen, eene goede vertaling waarborgt. Jammer evenwel, dat dit toezicht zich niet verder heeft uitgestrekt en het gezuiverd heeft van onnauwkeurige voorstellingen op enkele punten, die soms wel wat vluchtig zijn uitgewerkt, of aangaande welke de histotorische nasporingen in den jongsten tijd nieuw licht hebben verspreid. Eene dergelijke herziening zou aan de degelijkheid van het werk geen afbreuk hebben gedaan. Een paar voorbeelden mogen volstaan. Slaan wij het tweede deel op bij de geschiedenis der kalifen (bl. 14 vlg.) Daar lezen wij van Ali: ‘hij werd door een dweeper vermoord, en <hi rend="i">daarop</hi> wierp zich Moawia, stadhouder van Syrië, in 661 als beheerscher der geloovigen op.’ Dat is wel wat vluchtig heengeloopen over den opstand van den Syrischen stadhouder met zijne belangrijke gevolgen: de verplaatsing van den zetel der regeering naar Damaskus en de vernietiging der oude aanhangers van Mohammed. Twee regels verder worden naast de <hi rend="i">Perzen</hi> ook de <hi rend="i">Arabieren</hi> onder de Sjiieten genoemd, niet daarentegen de Indische Mohammedanen. Iets verder lezen wij: ‘hier (in Spanje) woonden toen de West-Gothen, die er sedert het jaar 418 een rijk hadden gesticht, dat zich <hi rend="i">tot aan</hi> de Pyrenaeën uitstrekte, en <hi rend="i">waarvan</hi> Toulouse de hoofdstad was.’ Het zal wel onnoodig zijn de onjuistheid van dezen volzin aan te toonen. Dan wordt de beruchte graaf Julianus
‘stadhouder van Andalusie’ genoemd. Zelfs in de legende, die den gouverneur van Ceuta tot een
<pb n="327"/>West-Gothisch edelman maakt, wordt hem toch die titel nooit gegeven. Erger evenwel is het, dat het historisch belang eener zaak zoo geheel opgeofferd wordt aan de boeiende beschrijving van een enkel feit. De aangehaalde bladzijde (15) geeft hiervan een sterk voorbeeld. Terwijl zij toch geheel ingenomen wordt door de slagen bij Heres de la Frontera en Poitiers, wordt met geen woord melding gemaakt noch van de strekking van het kalifaat van Cordova noch van dat van Bagdad. Zoo in het voorbijgaan wordt ons later (bl. 35) verteld: ‘In dien tijd leefde er te Bagdad aan de rivier de Tiger, niet ver van de Perzische golf in Azië, een machtig kalif, Haroen ar-raschid geheeten, een der Abbasiden. Deze had ook veel van Karel (den Groote) gehoord en zond hem een gezantschap, dat natuurlijk groot opzien in Frankenland verwekte.’ Mij dunkt een overzicht van de groote beschaving, die in het Oosten heerschte, ware niet misplaatst in een werk, dat vijftien bladzijden wijdt aan Karel den Groote, en ik had er gaarne een half dozijn tafereeltjes als die van Emma en Eginhard voor willen missen. Juist voor dergelijke verhaaltjes echter heeft Nösselt een bepaalde voorliefde. Nu is het ontegenzeggelijk, - de vader der geschiedenis, Herodotus, begreep dat zoo goed, - dat de populaire voorstellingen, al berusten zij op fictie, dikwijls zeer geschikt kunnen zijn om eene gebeurtenis of een tijdperk te karakteriseeren, maar niet altijd houdt Nösselt dit genoeg in 't oog. Vooral in de oude geschiedenis vermeit hij zich in de mededeeling van legenden, die, maar al te dikwijls van latere uitvinding, slechts dienden om de nationale ijdelheid te vleien.</p>
<p>Doch genoeg reeds om mijn oordeel te verduidelijken, dat wij in het werk van prof. Nösselt hebben uitmuntende <hi rend="i">historische schetsen</hi>, al komt de benaming van <hi rend="i">algemeene geschiedenis</hi> mij minder gelukkig voor.</p>
<p>&nbsp;</p>
<p>G.J. <hi rend="sc">Dozy</hi>.</p>
<q rend="bq">NEDERLANDSCH DICHT- EN ONDICHT DER NEGENTIENDE EEUW bijeenverzameld en gerangschikt door Dr. J. <hi rend="sc">van Vloten</hi>, <hi rend="i">Oud-Hoogleeraar te Deventer</hi> III. <hi rend="i">Bloemlezing uit het Nederlandsch Proza</hi> voor hooger en middelbaar onderwijs,
<pb n="328"/>voor rederijkers en allen, die in de Vaderlandsche Letteren belang stellen. Tweede, verbeterde en vermeerderde druk. Deventer, A. ter Gunne 1870.</q>
<p>Evenals bij van Vlotens's <hi rend="i">Nederlandsch dicht</hi> is ook bij zijn <hi rend="i">ondicht</hi> het ‘verbeterd en vermeerderd’ geen ijdele klank. Wij ontmoeten hier niet weinig namen, die wij in den eersten druk noode misten, en het is zeker met den begaafden verzamelaar te betreuren, dat het hem niet vergund was door een uitbreiding der proza-afdeeling tot twee deelen van sommigen meer te geven en meer bepaaldelijk, gelijk bij de poëzie het geval is, ook den Zuid-Nederlandschen letterkundigen de hun toekomende plaats te schenken. Erkentelijk evenwel blijven wij voor de zorg, die besteed is aan deze galerij van Nederlandsche letterkundigen, die met van der Palm een aanvang neemt en met Gorter besluit.</p>
<p>&nbsp;</p>
<p>G.J. <hi rend="sc">Dozy</hi>.</p></div>
<div type="section">
<interpGrp>
<interp type="primair" value="18710310"/>
</interpGrp>
<head rend="h4">V. Varia.</head>
<q rend="bq">EENIGE OPMERKINGEN OVER HET MARINE-MATERIEEL, medegedeeld door een zee-officier. Nieuwe Diep. L.A. Laureij. 1871</q>
<p>Iedere poging, die aangewend wordt, om de kennis van ons krijgswezen te vermeerderen, verdient toejuiching, vooral in een tijd, dat de grootheid van eene natie weder afhangt van het aantal en het kaliber zijner kanonnen, van de voortreffelijkheid zijner geweren en van zijne legers en vloten. De jongste mobiliseering van ons leger en de uitrusting onzer vloot gaf aanleiding tot vele geschriften. Daaronder behoort het werkje onder bovengenoemden titel uitgegeven, waarin een zee-officier ons eenige opmerkingen over het Marine-materiëel mededeelt, en waarin een bijzonder donker tafereel wordt opgehangen van onze oorlogsvloot.</p>
<p>Hoewel ik ongaarne met anonieme schrijvers in het strijdperk treed, zoo heb ik toch vermeend ditmaal mij niet aan het aan-<pb n="329"/>zoek van de redactie der Vaderlandsche Letteroefeningen te mogen onttrekken, omdat, naar mijne meening, het belang onzer Marine eischt, dat de bovengenoemde brochure worde toegelicht. Daarenboven is het zeker een verblijdend verschijnsel, dat veel gelezen literarische tijdschriften ook de pennevruchten op militair gebied onder hunne boekbeoordeelingen willen opnemen. Meerdere bekendheid met de Marine kan niet anders dan in haar belang zijn; want zij, die het Nederlandsche hart nog doet gloeien bij de herinnering aan vroegere tijden, is schier bij de natie geheel onbekend geraakt. ‘Onbekend maakt onbemind.’ De zeemacht heeft menigmaal de waarheid van dit spreekwoord ondervonden.</p>
<p>Of evenwel altijd de juiste weg bewandeld wordt, om de Marine bij de natie bemind te maken, vermeen ik te moeten betwijfelen. Die voortdurende treurtafereelen over onze Marine, niettegenstaande de natie zich sints jaren groote geldelijke opofferingen getroost heeft, kunnen voorzeker niet strekken, om de overtuiging te vestigen, dat het herstel der zeemacht niet boven onze krachten gaat. Men kan de feilen aanwijzen, de waarheid huldigen, zonder evenwel het goede te verzwijgen, en aan dit laatste maakt mijn geachte krijgsmakker zich schuldig.</p>
<p>Met hem erken ik, dat er nog vele leemten bij onze Marine overblijven; maar in tegenstelling van hem, beweer ik, dat we inderdaad niet zoo machteloos zijn, als men uit zijn boeksken zoude opmaken, en bepaald kan ik verzekeren, dat de Marine vooruitgaat, al geneest de kranke ook langzaam, maar de kuur is ook zoo kostbaar en de zieke was op den rand van het graf.</p>
<p>Laat mij de opmerkingen van mijnen wapenbroeder volgen en de mijne daartegenover stellen; de lezers van dit tijdschrift kunnen dan uitspraak doen. Toen in het jaar 1854 (niet 1851) de toenmalige minister van marine Enslie aan de vertegenwoordiging mededeelde, dat de Marine in verval was, (blz. 5) zonder evenwel de middelen tot herstel aantewijzen, vond die bekentenis weerklank in 's lands vergaderzaal. De stemmen, die zich deden hooren, waren dus geenszins stemmen in de woestijn, zoo als de schrijver ze noemt. Of is de verhooging van het marinebudget 5.5 tot 8 mill. geen tastbaar bewijs, dat de volksvertegenwoordiging wilde medewerken tot opbouwing van 's lands zeemacht?</p>
<p>Vloten in zee te hebben is eene weelde, die wij ons niet kun-<pb n="330"/>nen vergunnen, dit gaat boven onze financieële krachten. Ook de schrijver wil dit niet (blz. 6), hij gelooft zelfs dat die krachten te kort schieten om ons eene Marine als die, eener mogendheid van den tweeden rang te verzekeren. Wat door eene Marine voor eene mogendheid van den tweeden rang wordt verstaan, is mij nooit recht duidelijk gebleken, maar dat wij niet zoo krachteloos zijn als de schrijver dit doet voorkomen bewijst het aantal pantserschepen, die de Europeesche mogendheden thans gereed hebben; zij bedragen:</p>
<list>
<item>in Frankrijk 44</item>
<item>in Engeland 42</item>
<item>in Italie 22</item>
<item>in Rusland 10</item>
<item>in Turkije 13</item>
<item>in Oostenrijk 11</item>
<item>in Nederland 10</item>
<item>in Spanje 7</item>
<item>in Denemarken 6</item>
<item>in Pruissen 5</item>
<item>in Zweden en Noorwegen 4</item>
<item>in Griekenland 2</item>
<item>in Portugal 0.</item>
</list>
<p>Voegt men hierbij, dat onder die 10 gepantserde schepen, die wij gereed hebben, 4 rammen en 5 monitors behooren, die krachtige verdedigings-vaartuigen zijn, (ik laat de gepantserde batterijen en kanonneerbooten buiten rekening), dan geloof ik vrij te mogen aannemen, dat wij zoo geheel machteloos niet zijn, en een vrij hoog standpunt in de pantservloten van Europa innemen. En ik durf verzekeren, dat wij, indien onze 5 rammen, 11 monitors en 24 staunch's gereed zijn, eene macht voor verdediging bezitten, zoo als wij sedert de herstelling van onze onafhankelijkheid in 1813 niet gehad hebben.</p>
<p>Wanneer dan ook iemand <hi rend="i">met oordeel</hi> het jaarlijksche promotieboekje inziet (blz. 7) kan hij zich geen verkeerd denkbeeld van onze vloot maken, tenzij hij niet goed leze: Onder de rubriek ‘schepen tot verdediging des lands. 1<hi rend="sup">o</hi> voor kusten, zeegaten en stroomen’ vindt men thans 1 gepantserde batterij, 5 ramschepen en 10 monitors, waarvan eenige in aanbouw. Onder de rubriek ‘2<hi rend="sup">o</hi> uitsluitend voor binnengaats’ staan 2 gepantserde en 3 drijvende batterijen en drie stoomkanonneerbooten, be-<pb n="331"/>nevens eenige houten kanonneerbooten en verdedigingsvaartuigen. Verbeeldt men zich, dat de andere schepen ook bepaald voor verdediging zijn aangewezen, dan heeft men nimmer de begrootingen nagegaan, waarin menigmaal de bestemming der oorlogschepen wordt aangewezen.</p>
<p>Bovendien schijnt de schrijver van gedachte te zijn, dat alle in het promotieboekje voorkomende schepen in bruikbaren staat moeten verkeeren. Maar hoe is dat mogelijk? Om in tijd van oorlog op 12 schepen van zeker charter te kunnen rekenen, zal men er toch minstens 15 van dat charter moeten bezitten.</p>
<p>De schrijver treedt daarna (blz. 8) in eene beschouwing over het marinematerieel dat den afgeloopen zomer in dienst werd gesteld. Laat mij hem daar eens volgen. Eerst noemt hij de stoombatterij <hi rend="i">de Ruyter</hi>, die in 1864 ‘door het scheppend genie van een onzer hoofdingenieurs van goed zeilfregat in eene zeer slechte stoombatterij is herschapen’ ‘Het scheppend genie van een onzer hoofdingenieurs’ heeft niets met die stoombatterij gemeen. Eene commissie hoofdzakelijk uit zeeofficieren bestaande heeft die herschepping aanbevolen. Hoewel ik volstrekt niet met die stoombatterij ingenomen ben, zoo mag men evenwel niet uit het oog verliezen, wanneer de hervorming van stoomfregat in stoombatterij heeft plaats gehad, en dit doet de schrijver. ‘De pantsering en bewapening van het schip is buitendien van dien aard, dat het, niettegenstaande zijne 400 paardenkrachten met 14 zware (?) kanons, zeker in geenen deele is opgewassen tegen een monitor met zijne 140 paarden en twee kanonnen’ (blz. 10). Dit is volmaakt juist, maar tot geruststelling mijner lezers kan ik verzekeren, dat, zonder overdrijving, de helft van de gepantserde oorlogsvloot van Engeland schepen zijn, die ieder op zich zelf, inferieur aan onze monitors zijn. Maar geheel nutteloos is die drijvende batterij daarom niet. Zelfs nu kan men er nog tegenover sommige vijandelijke schepen partij voor trekken.</p>
<p>De zeemacht, die den afgeloopen zomer bestemd was tot verdediging onzer zeegaten, was verre van voldoende; maar toch niet zoo nietig, als de schrijver wil doen voorkomen.</p>
<p>Dat onze drijvende batterijen (blz. 11) niet gereed waren, is voorzeker eene fout, maar, daar de schrijver zelfs niet weet welke rol ‘de op niets gelijkende gevaarten in onze verdediging moesten spelen’, zoo vraag ik hem: zoudt gij dan de
<pb n="332"/>productieve krachten der werven voor het in orde brengen dier schepen hebben aangewend, zoolang die aan beter materiëel kan besteed worden?</p>
<p>Ook zegt de schrijver (blz. 12) dat die schepen met eenig slecht weder niet op de reede van Texel kunnen ten anker liggen. Had hij zich de moeite gegeven de toelichting op de wet tot regeling en voltooiing van het vestingstelsel te lezen, dan had hij onder de stelling Willemstad de ligplaats dier twee gepantserde batterijen gevonden (bijblad Nederl. Staatsc. 1869-70 bijlage vel 422 blz. 1637).</p>
<p>Ook de fregatten <hi rend="i">Zeeland</hi> en <hi rend="i">Evertsen</hi> en het stoomschip <hi rend="i">het Zilveren Kruis</hi> waren niet voor de dadelijke indienst-stelling gereed (blz. 12). Ik geef zulks gaarne toe, maar dat zij zonder tuig van hunne voornaamste beweegkracht waren verstoken, (blz. 13) kan ik niet toegeven. Die schepen, die vermoedelijk in den uitersten nood in dienst waren gesteld, waren dan voor de kustdefensie gebruikt. Het tuig was daarvoor niet alleen overbodig, maar zelfs ondoelmatig. Trouwens mijn geachte wapenbroeder schijnt zich geen recht duidelijk denkbeeld van den werkkring onzer Marine te geven, want ‘zij waren niet eens geschikt om onze koopvaarders tegemoet te gaan, en die te convoijeren door het Kanaal.’ Die schepen daartoe te bestemmen, zoude eene groote dwaasheid zijn. Eene stoomkanonneerboot, type <hi rend="i">Staunch</hi>, die slechts ƒ 120,000 kost, zoude een fregat als de <hi rend="i">Zeeland</hi> en de <hi rend="i">Evertsen</hi>, die elk meer dan 10 maal zooveel kosten, gemakkelijk tot de overgave kunnen dwingen.</p>
<p>Dat er zooveel voorbereiding noodig is ‘om een enkel schip in dienst te stellen en uit te rusten’ is zeer overdreven, even als dat ‘maanden van te voren wordt de directie, waar dat groote evenement moet plaats vinden, aangeschreven, en van dien tijd af is ook geheel het werfpersoneel in émoi.’ Dat men vooruit weet welk schip in dienst moet komen is natuurlijk; want de werkorder in het begin van het jaar aan de verschillende directien toegezonden duidt dit aan, maar zulks is eene noodzakelijkheid. Hoe zouden anders begrootingen opgemaakt kunnen worden, als men zich geen werkkring voor het dienstjaar had afgebakend. Is het schip in de eerste klasse der opgelegde schepen, dan wordt zelden meer dan drie weken te voren aan de directie daarvan kennis gegeven, een termijn, die ook volgens de werfreglementen is bepaald.</p>
<pb n="333"/>
<p>Het moge waar zijn, dat de tuigen van de <hi rend="i">Prins van Oranje</hi> en de <hi rend="i">Doggersbank</hi>, die zoo als het promotieboekje aanwijst nog maar voor wacht- of blokschepen geschikt zijn, niet in voorraad zijn, van schepen, die nog in dienst kunnen komen en voor den algemeenen dienst bestemd zijn, is nog wel wat meer te vinden ‘dan eenig oud blokwerk, en eenige andere zaken, die niemand heeft willen hebben’ (blz. 14).</p>
<p>‘Het ligt in het geheel niet in onze bedoeling, hier in beschouwingen te treden over het soort en het getal van schepen, dat wij tot onze verdediging behoeven; wij gelooven dus, dat dit behoort te worden overgelaten aan de regeering.’ Eilieve, dat is toch eene groote inconsequentie. Gij vindt het aantal schepen te gering, gij noemt ze eene staalkaart, maar nu gij uwe beschouwingen moet blootleggen, laat gij het aan de regeering over. Dat is u met eenen Franschen slag er van afmaken. Is het materiëel naar uwe inzichten niet goed tot het doel, waartoe het gebezigd moet worden, dan moogt gij in het belang van uw vaderland niet verzwijgen de wijze, waarop het verbeterd moet worden. Gij zijt daar ook in volkomen tegenspraak met de regeling bij de wet (blz. 18) ‘waarbij bepaald werd het getal en het charter der schepen.’</p>
<p>Ik geef u toe, dat wij eene staalkaart van schepen hebben, maar bij onze defensieschepen bestaat eenheid naar mijn oordeel. Niet naar uwe meening; want gij mist bij een minister overeenkomst van beginselen, als hij een monitor met of zonder dekhuizen laat maken, of bij eene particuliere of rijksinrichting laat bouwen.</p>
<p>Le remède est pire que le mal, dachten wij toen wij uwe wenken lazen, om de kosten van het verhalen en onderhouden van schepen te voorkomen (blz. 17.) Men stelle ze eenvoudig in dienst. Ze kosten dan niets aan onderhoud (?) en verhalen (?)! Wie zal dat betalen? Maar of de <hi rend="i">Wassenaer</hi> dan wel de <hi rend="i">Anna Paulowna</hi> verhaald en onderhouden worde, zal toch wel hetzelfde zijn.</p>
<p>Het was eene fout van vroegere besturen om elk nieuw schip in dienst te stellen. Men verkreeg daardoor een aantal schepen met half versleten ketels. Men vare eerst de ketels van een schip op, en stelle dan eerst het andere in dienst. De reserve zal daardoor in veel beteren toestand verkeeren.</p>
<p>De wenken door den schrijver gegeven (blz. 18) verdienen gedeeltelijk behartiging. Eene wet zal inderdaad eene betrekkelijke
<pb n="334"/>vastheid in inzichten geven; zij is, naar mijn oordeel, de eenige wijze, om binnen een niet te lang tijdsverloop onze verdedigingsmiddelen gereed te krijgen. Maar of men met de wet wel verkrijgen zal, wat de schrijver bedoelt, betwijfel ik zeer. De wet zal toch niet bepalen of de <hi rend="i">Holland</hi> of de <hi rend="i">Anna Paulowna</hi> in dienst moet komen. Wil men een Minister in zulk een eng keurslijf kleeden, dan kan men het wel zonder hem doen. Maar in Godes naam geene commissies meer! Is er nog geen papier genoeg beschreven aan rapporten?</p>
<p>Wat het tweede punt aangaat, geschiedt dit reeds met de defensie schepen. Punt 3. Is naar mijn oordeel niet noodig. De directeur en kommandant bij de werf heeft het toezicht over de gebouwd wordende schepen, hij kan dus de inwendige betimmering nagaan. Naar mijn oordeel doet het er zoo weinig toe, of de kleederkast groot genoeg en of de waschbak gereed is. Dergelijke zaken zijn zoo nietig, en groote veranderingen worden niet gedaan zonder ministeriëele goedkeuring; want de Minister zal toch die officier niet alles naar eigen inzichten laten inrichten. De hoofdzaken bij een schip zijn de machine, de pantsering, de toren en de bergplaatsen van ammunitie; zijn die in orde, dan noem ik de rest bijzaken, ofschoon zeer noodige bijzaken. Maar bovendien vragen wij den schrijver, zijn er bij den bouw onzer rammen en monitors geen zee-officieren gedetacheerd, even als bij zoo vele andere schepen? Maar de eene zee-officier wil dit hebben, de andere dat. Geen twee zijn het eens. Er is slechts een middel, om die voortdurende verandering van binnen-betimmering te voorkomen; namelijk door streng de hand te houden aan de bepaling, dat er niets buiten ministeriëele machtiging aan het schip veranderd mag worden.</p>
<p>De plaatsing van officieren, machinisten enz. bij de defensieschepen, zooals de schrijver in 4<hi rend="sup">o</hi> aangeeft, kunnen wij zeer goed beamen.</p>
<p>En hiermede hopen wij aan het verlangen van de redactie der Vaderlandsche Letteroefeningen te hebben voldaan. Loopen mijne inzichten met die van den geachten schrijver uiteen, hij zal de verzekering wel willen aannemen, dat ik, even als hij, de goede zaak wil bevorderen en ‘verschil van opinie zal er altijd blijven bestaan, en dit is bij de marine vrij sterk’ (blz. 16.)</p>
<p>Er ontbreekt nog veel aan de Marine, eer zij in staat zal zijn de schoone roeping te vervullen, die voor haar is weggelegd,
<pb n="335"/>maar ik ontken ten stelligste hetgeen de schrijver in het slot zijner brochure zegt:</p>
<p>De Minister Enslie reeds deed het der natie hooren, dat de Marine in verval was, en nooit zijn sedert pogingen aangewend het wapen te releveren’ (blz. 23).</p>
<p>De zeemacht is, dank zij de offers der natie, vooruitgaande. Wij bewandelen den eenigen goeden weg om ons gepantserd materiëel te voltooien. Die dat ontkent is niet met de Marine bekend. Hij stelt eischen voor haar, die onze financiëele en personeele krachten te boven gaan; hij doet een greep in de schatkist, die niet te wettigen is.</p>
<p>In het laatst van 1864 ankerde een Peruaansch torenschip op Vlissing's-reede; de geheele Nederlandsche Marine ware niet in staat geweest het van daar te verdrijven; zijn de 4 ramschepen en 5 monitors, alle uitmuntende schepen, niet het sprekende bewijs, dat wij vooruit zijn gegaan?</p>
<p>Die vooruitgang dankt de Marine aan de vrijgevigheid der natie. Men moet billijk zijn en erkennen. dat er wel pogingen zijn aangewend, om het wapen te releveeren. De natie blijve overtuigd, dat de Marine de voornaamste steun van hare verdediging moet zijn. Gaat zij voort met die offers te brengen, dan zal binnen een niet te ver verwijderd tijdstip de Minister de vertegenwoordiging kunnen toeroepen, in dezelfde zaal, waar eenmaal de kreet klonk: ‘de marine is in verval,’ <hi rend="i">de zeemacht is gereed</hi>, <hi rend="i">gij kunt op haar vertrouwen!</hi></p>
<p>&nbsp;</p>
<p><hi rend="spat">Hellevoetsluis</hi>, 10 Maart '71.</p>
<p>C.A. <hi rend="sc">Jeekel</hi>.</p>
<q rend="bq">SIXTUS IV en LORENZO <hi rend="sc">de</hi> MEDICIS. Rome en Florence in 1471-1481. Historische romän, door <hi rend="sc">Betsy Perk</hi>. Dordrecht, J.P. Revers, 1869. In gr. 8<hi rend="sup">o</hi> 319 bl. Prijs ƒ 2,90.</q>
<p>Als men den titel van dit boek opslaat vindt men op dat titelblad zelf den misselijken Franschen wansmaak gevolgd om geen enkel scheidteeken te gebruiken, en tegenover dat titelblad een allerleelijkst steendrukje. Maar dat is ook het eenige wat van dit geheele boek een min aangenamen indruk op mij maakte. Heeft de begaafde jonkvrouw Betsy Perk zich in den
<pb n="336"/>laatsten tijd vooral op het gebied der verstandelijke ontwikkeling van het schoone geslacht bekend gemaakt, zij is tevens het meest bekend geworden door haar aandeel in de bekenden redactie- en uitgeversstrijd van ‘Ons streven.’ Zeer jammer, want dat zij duchtige aanspraken op letterkundigen naam mag doen gelden, getuigt de historische roman die voor mij ligt. Dat de schrijfster hare bijzondere studie gemaakt had van het Italië der middeleeuwen was reeds aan de lezers van het maandschrift <hi rend="i">Europa</hi> bekend; dat die studie niet oppervlakkig is en dat de smaakvolle jonkvrouw haar met eene bevallige, onderhoudende inkleeding weet te verbinden, zal de lezer van dit boek gewis opmerken. Maar ook nog van eene andere zijde verdient deze historische roman aanbeveling: hij geeft hoogst gewichtige herinneringen en wenken in dezen tijd, met betrekking tot de beruchte zaak der pauselijke onfeilbaarheid. In welke opzichten? Juist opdat de lezer zich zelven die vraag zou beantwoorden, bepaal ik mij tot eenvoudige aankondiging, tevens met warme aanbeveling.</p>
<p>&nbsp;</p>
<p>v O.</p></div></div>
<div type="chapter">
<interpGrp>
<interp type="primair" value="oost027"/>
<interp type="primair" value="noor027"/>
<interp type="primair" value="tyde005"/>
<interp type="primair" value="dozy003"/>
<interp type="primair" value="hoek003"/>
<interp type="primair" value="jeek001"/>
<interp type="secundair" value="pime001"/>
<interp type="secundair" value="kan_004"/>
<interp type="secundair" value="lief001"/>
<interp type="secundair" value="ampt001"/>
<interp type="secundair" value="ghey008"/>
<interp type="secundair" value="zwaa008"/>
<interp type="secundair" value="cour006"/>
</interpGrp>
<pb n="337"/>
<head rend="h3">Binnenlandsche letterkunde. Bibliographie.</head>
<interpGrp>
<interp type="primair" value="18710300"/>
</interpGrp>
<head rend="h4">I. Fraaie Letteren.</head>
<head>Vertaalde Romans.</head>
<q rend="bq">N<hi rend="sup">o</hi>. 1. <hi rend="spat">Het Parelsnoer</hi>. Een verhaal uit den tijd der Hugenooten. Uit het Engelsch van Miss C.M. <hi rend="sc">Yonge</hi>, Schrijfster van <hi rend="i">De Erfgenaam van Redeliffe</hi>, <hi rend="i">Violette</hi>, enz. Amsterdam, P.N. van Kampen. 1869. 2 dln. gr. 8<hi rend="sup">o</hi>
<lb/>N<hi rend="sup">o</hi>. 2. <hi rend="spat">In verzoeking</hi>. Naar het Engelsch van <hi rend="sc">Frederik</hi> W. <hi rend="sc">Robinson</hi>, Schrijver van <hi rend="i">Grootmoeders geld</hi>. Amsterdam, Gebroeders Kraay. 1869. 2 dln. gr. 8<hi rend="sup">o</hi>.
<lb/>N<hi rend="sup">o</hi>. 3. <hi rend="sc">Wilkie Collins</hi> <hi rend="spat">De Maansteen</hi>. Uit het Engelsch vertaald door <hi rend="sc">Anna</hi>. Met eene aanbeveling van Dr. <hi rend="sc">Lindo</hi>. Arnhem, J. Heuvelink. Nijmegen, Adolf Blomhert. 1870. 2 dln. gr. 8<hi rend="sup">o</hi>.
<lb/>N<hi rend="sup">o</hi>. 4. <hi rend="spat">Henry Powers</hi>. Hoe hij fortuin maakte en in het huwelijk trad. Een levensbeeld uit Nieuw-York. Uit het Engelsch van <hi rend="sc">Richard</hi> B. <hi rend="sc">Kimball</hi>, Schrijver van: <hi rend="i">Het verborgen leven van Wallstreet</hi>, en <hi rend="i">Een voorspoedig - ook een gelukkig man?</hi> Amsterdam, P.N. van Kampen. 1869. 1 deel kl. 8<hi rend="sup">o</hi>.
<lb/>N<hi rend="sup">o</hi>. 5. <hi rend="spat">Het Huisgezin van den Koster</hi>. Door de Schrijfster van <hi rend="i">De beproevingen van Tante Margareth, Om den broode</hi>, enz. Uit het Engelsch door Mevrouw <hi rend="sc">van Westhreene</hi>. Te Sneek, bij van Druten en Bleeker. 1870. 2 dln. gr. 8<hi rend="sup">o</hi>.</q>
<p>N<hi rend="sup">o</hi>. 1. Voor jaar en dag schreven Tayne en Busken Huet reeds, dat er voor de historische romanschrijvers ‘donder aan de lucht’ was, of dat hun genre, als ‘bastaard-genre,’ weldra zijn tijd zou gehad hebben. In weerwil hiervan treden nog altijd
<pb n="338"/>schrijvers op met hunne aan de historie ontleende of in het een of ander historisch tijdperk geplaatste romans. Het genre schijnt dus nog altijd voorstanders te vinden en het hybridische er van niet van het lezen af te schrikken. Geen wonder. Voor den schrijver schijnt het veel gemakkelijker, reeds bekende personen in zijn drama op te nemen dan al de karakters die hij noodig heeft te fingeeren, en voor het bedenken eener intrigue heeft hij veel ruimer veld in het verledene, omdat wat voor eeuwen mogelijk was, ja, werkelijk geschiedde, nu aan al te groote onwaarschijnlijkheid zou lijden of bij toegenomen verlichting en beschaving schier ondenkbaar zou zijn. Wel is het waar, dat de historische roman veel studie vereischt, niet alleen om zich eene juiste voorstelling van de feiten der geschiedenis en de daarin handelende personen te vormen, maar ook om zich geheel te verplaatsen in de denkbeelden, de levenswijze, de plaatselijke toestanden enz. enz. van het tijdperk dat gekozen is; maar over het algemeen nemen de historische-romanschrijvers het hiermede zoo nauw niet, bemoeijen zich zeer weinig met historische kritiek, geven de geschiedenis zooals zij bij de gewone geschiedschrijvers voorkomt en houden zich aan het conventioneele of de eenmaal aangenomen begrippen van zeden en gewoonten der vroegere tijden. Wel zijn hierop uitzonderingen te maken en zullen b.v. onze Toussaint en Schimmel met grond kunnen beweren, dat zij bij het concipieeren van hunne romans zoo niet te werk zijn gegaan, maar de uitzondering, zegt de Franschman, bevestigt den regel, en menig aan de geschiedenis ontleend of in vroeger tijd geplaatst romantisch verhaal kan bewijzen hoe er door zijn auteur met geschiedenis, karakters en costuum op de dwaaste manier omgesprongen wordt. 't Is daarom een genre, dat door conscientieuse schrijvers, die de eischen der kunst erkennen en trachten er aan te voldoen, niet ligt gekozen wordt; en het verwonderde mij, dat Miss Yonge, bekend uit haar
<hi rend="i">Erfgenaam van Redcliffe</hi>, <hi rend="i">Violette</hi>, enz. het aandurfde. Zij schijnt zich echter te hebben laten uitlokken door de gretigheid waarmede het lezende publiek de voortbrengselen der romantische poëzie, die door sterk gekleurde gebeurtenissen de verbeelding prikkelen, verslindt en, zoo als zij zelve zegt, door de reeds boven aangevoerde meerdere gemakkelijkheid om toestanden en karakters te teekenen ‘in een tijd toen zij niet zeldzaam waren en volstrekt geen buitengewone mate van boos-<pb n="339"/>heid of rampspoed vorderden in degenen, die er in betrokken waren.’ Met andere woorden: wat nu hoogst onwaarschijnlijk, zelfs onmogelijk zou zijn, kon in de dagen van den Bartholomeusnacht zeer goed plaats hebben, omdat toen vervolgingen om het geloof aan de orde van den dag waren en godsdiensthaat persoonlijke veeten aanvuurde of tot allerlei eigenbelangzoekende intrigues het voorwendsel gaf. In hare voorrede zegt zij uitdrukkelijk geen polemisch verhaal te willen geven of de handschoen op te vatten voor eene der toenmalige strijdende partijen op godsdienstig gebied. Het boek heeft dus niet de eene of andere godsdienstige kleur, noch eenige zedelijke of godsdienstige strekking. Het is een verhaal van de lotgevallen van een paar jonge menschen, die vreeselijk te lijden hebben onder de omstandigheden van den tijd, waarvan door eenige onverlaten partij wordt getrokken om hunne baatzuchtige bedoelingen te bereiken. Onder die omstandigheden kon dan ook alleen geschieden wat het jeugdige paar in lijden brengt en eindelijk uit die ellende verlost, en de geschiedenis van Frankrijk onder Karel IX, Hendrik III en IV wordt alleen gebruikt voor zoover noodig is om die omstandigheden te kunnen schetsen of de gefingeerde toestanden en karakters te teekenen. Zij heeft dus niet ‘geheel willekeurig de geschiedenis pasklaar gemaakt voor het plan van het verhaal,’ wat zij aan Walter Scott verwijt, maar haar verhaal, zoude ik
zeggen, pasklaar gemaakt voor de geschiedenis, en ik moet zeggen: zij deed dit niet zonder talent. Reeds hare onpartijdigheid is eene verdienste, voor zoover zij noch door antipapisme noch door anticalvinisme zich vervoeren liet en alleen een weinigje voorliefde voor de Engelsche kerk of anglicaansche godsdienstigheid verraadt. Ook heeft zij <hi rend="i">en gros</hi> de feiten der geschiedenis, voor zoover zij die noodig had, volgens de gewone voorstelling wedergegeven en de karakters genomen zooals zij in dien tijd werkelijk kunnen geweest zijn, met inachtneming van de zeden en gewoonten dier dagen, waarvan alleen kan gezegd worden, dat zij nu en dan een kleurtje hebben dat aan later tijd doet denken. Ook zoude ik niet kunnen tegenspreken, dat zij wel eens godsdienstige gevoelens, of beter gezegd zedelijk-godsdienstige begrippen, aan hare personen toedicht, die eer bij Miss Yonge dan bij menschen van de zestiende eeuw zullen gevonden worden; en of hare Engelschen niet wat al te hedendaagsch zijn, meen ik ook
<pb n="340"/>in twijfel te moeten trekken. Voeg hier nu bij, dat zij den held van haar boek een beetje te ziekelijk, zedelijk en ligchamelijk te vrouwelijk teekent, ook dat zij zijn lijden wat al te lang rekt en al te fijn uitspint, en ik heb alles gezegd wat ik op dezen roman aan te merken heb. Overigens kan ik de lezing gerust aanprijzen en zeggen, dat er niet alleen zeer goede gedeelten, fraaije schilderingen, belangrijke tooneelen, allerliefste karakters en aangrijpende toestanden in voorkomen, maar ook, dat het geheel een boeijend verhaal is, waarin veel waars en schoons en goeds. Aan ieder leesgezelschap zou ik onbeschroomd kunnen zeggen: stuur dezen roman gerust rond, hij is veel beter dan menig ander vertaald Engelsch product van dames afkomstig; en menigeen zal aan het einde betuigen: ik heb <hi rend="i">Het Parelsnoer</hi> met genoegen gelezen, het boek heeft mij geamuseerd.</p>
<p>Als gewoonlijk heeft de uitgever van Kampen voor eene goede vertaling en uitgave gezorgd. Is de eerste hier en daar, vooral in den beginne, wel een beetje stroef, ik geloof dat dit meer de schuld is van Miss Yonge dan van haar Hollandschen vertolker, en maak er alleen opmerkzaam op in zijn belang, als hij weder zulk werk ter hand neemt: de volzinnen, zoude ik zeggen, hebben hier en daar te veel van het Engelsch overgehouden. Door ze in tweeën te splitsen, vooral door de tusschenzinnetjes beter aan te duiden, zouden zij veel aan helderheid gewonnen hebben en vloeijender geworden zijn.</p>
<p>N<hi rend="sup">o</hi>. 2. De heeren Gebroeders Kraay hebben bij dezen roman minder goed voor de uitgaaf gezorgd, dan de heer van Kampen voor die van bovengenoemde. Het grove, grauwe papier vermindert zeer de aangename lezing van een boek, dat naar mijn inzien groote verdiensten heeft. De vertaler kan - niet ‘blijd,’ zooals hij altijd schrijft, als hij dit woord gebruikt, maar - blij of blijde zijn, dat hij zich zoo goed van zijne taak gekweten en een tegelijk onderhoudend en belangrijk verhaal uit den schat van Engelsche producten van deze soort ter vertaling gekozen heeft. Jammer dat hij den titel verknoeid heeft. ‘In verzoeking’ zegt niets en een titel van een boek moet toch iets zeggen. Had hij het dan liever ‘George Carr’ of ‘Nella’ genoemd naar een der hoofdpersonen. Maar waarom niet ‘Poor humanity,’ zooals het in het oorspronkelijke heet, overgebracht in: ‘Arm menschelijk geslacht!’ ‘Arme menschelijke natuur!’
<pb n="341"/>of ‘Arm menschdom!’ als het ‘Arme menschheid!’ of ‘Arme menschelijkheid!’ hem niet beviel? In het verhaal zelf vertaalt hij het woord, dat zoo karakteristiek de strekking uitdrukt, telkens door ‘kranke menschheid’, en dit is ook de bedoeling van dat ‘poor’ of ‘arme’ beklagenswaardige menschen: onze zedelijke zwakheid, waardoor wij zooveel moeten lijden, stond Robinson van het begin tot het einde van zijn drama voor den geest. Het is waar, dat hij met zijn boek zoo te betitelen rechtsstreeks wijst op die strekking en zelf aanleiding geeft, dat men bij het begin reeds denkt aan een verhaal niet om het verhaalde zelf maar om die strekking opgesteld. Dit is jammer, te meer omdat het volstrekt niet noodig was. Het verhaal is op zich zelf, afgezien van alle nevenbedoelingen, belangrijk genoeg. Maar de vertaler maakt het niet beter, want zijn Hollandsche titel neemt de veronderstelling dat men met een tendenz-roman te doen heeft niet weg, en brengt den lezer bovendien in verwarring, omdat hij al lezende maar niet vindt wanneer of waar een der personen zoo bijzonder ‘in verzoeking’ komt, daar allen, als menschen, bestendig met verzoeking te strijden hebben. Ik hoop nu maar, dat niemand zich door het leelijke papier en den vagen titel zal laten afschrikken, en meen te mogen verzekeren, dat in dit boek veel goeds gezegd wordt in een vorm, die van het begin tot het einde de aandacht boeit en de innigste deelneming in het lot der ten tooneele gevoerde personen gaande houdt. Een tendenz-roman moge het zijn, het is tevens een kunstproduct met onmiskenbaar talent geschreven. Er behoort eene groote mate, niet slechts van menschenkennis, maar ook en vooral van zielkunde toe, om zoo naar waarheid den mensch in de geheimste roerselen van zijn gemoed te bespieden en hem met al zijne deugden maar ook met al zijne gebreken zoo af te schilderen. Vele romandichters maken hunne
personen te slecht of te goed, of falen, uit vrees van te realistisch te zijn, in hun streven hen te idealiseeren. Robinson doet dit niet. Hij is waar zonder plat, dichterlijk zonder sentimenteel te worden; hij houdt zich digt bij de grenzen van het werkelijke leven, zoodat hij slechts enkele keeren aan onwaarschijnlijkheden of al te groote toevalligheid doet denken, en toch zijn het geen alledaagsche of huisbakken gebeurtenissen, veel minder gewone roman-intrigues of conventioneele romanhelden, die hij beschrijft. Hij hecht hooge waarde aan waarheidsliefde en waar zijn,
<pb n="342"/>vooral aan volkomen oprechtheid, en toont op treffende wijze aan, welk eene grondfout alle onoprechtheid is: hoe zij niet maar eene ‘zwakheid’ mag heeten, die een mensch zelven belemmert in zijne zedelijke ontwikkeling, maar tevens de oorzaak is van allerlei ellende, welke hij zijn evenmensch berokkent. De schrijver schijnt niets op te hebben met leerstellige godsdienstigheid, officieele vroomheid of kerkelijke africhting; hij heeft een diepen eerbied voor den onverstoorbaren adel onzer zwakke en kranke natuur, zoodat hij in den slechtsten mensch nog het goede ziet en aan niemands verbetering wanhoopt; maar aan geen zijner personen schrijft hij de kracht toe, die dit geloof aan zich zelven en eigen zedelijke volmaakbaarheid geeft, m.a.w. geen zijner personen is godsdienstig in dien zin, dat hij door zijn godsdienstig geloof zich zelven en de wereld ook maar tracht te overwinnen. Godsdienst mogen zij hebben, het is eene godsdienst die hen eenmaal in den hemel kan brengen, maar niet die godsdienst, die de liefde heiligt tot een voor dit leven reeds krachtig beginsel. Hun God, dien zij vereeren, aan wiens rechtvaardigheid zij gelooven, op wiens genade zij hopen, is niet de hoogste, heiligste liefde zelve, die in hen woont en werkt en door wien zij zich verheffen boven hunne zwakheid, in wien zij zich gelukkig gevoelen omdat zij zich bewust zijn met hem overeen te stemmen en met hem mede te werken aan de veredeling of volmaking van zich zelven en van anderen.....maar men vergete ook niet, dat Robinson een Engelschman is, en voor een Engelschman heeft hij zich reeds vrij gemaakt van veel, dat in zijn land nog voor Christelijke godsdienst doorgaat, al is hij nog niet gekomen tot het inzicht van hetgeen de godsdienst bij Jezus was en bij ieder vermag, die Jezus begrijpt en zich door zijn beginsel bezielen laat. Ook zoude het mij spijten als men om deze reden zijn <hi rend="i">Poor humanity</hi> of zijne vertaling, die nu eenmaal <hi rend="i">In
verzoeking</hi> heet, niet las. Menig Nederlander staat nog bij lange na zoo hoog niet in zedelijk godsdienstige ontwikkeling als b.v. Augusta in dit boek, en kan nog veel van haar leeren, als hij niet romans alleen leest om zich aangenaam bezig te houden. Ik eindig daarom met de herhaling: het is eene interessante lectuur, maar met eene zeer nuttige, practische strekking.</p>
<p>N<hi rend="sup">o</hi>. 3. Van zulk eene strekking of tendenz weet <hi rend="i">De Maansteen</hi> van Wilkie Collins niets, en punten van vergelijking tusschen
<pb n="343"/>dezen romam en dien van Robinson zouden zich bepalen bij het hedendaagsche der personen en toestanden die er in geschilderd worden. De niet alledaagsche noch van anderen overgenomen maar vernuftig gevonden en ragfijn uitgesponnen intrigue verheft dan ook dit werk als kunstprodukt boven de beide eerst genoemden. Dr. Lindo, die er eene korte Voorrede voor schreef, zegt er van, dat het ‘in Engeland veel opgang gemaakt’ heeft en ‘van het begin tot het einde even boeiend als geestig geschreven’ is. Ik beaam dit laatste ten volle en beken, dat de vraag, wie den diamant (den maansteen nl.) gestolen heeft en hoe hij in de bank te Londen gekomen is; alsmede of de Indiërs er in slagen zullen het kostbare kleinood (het werd geschat op 30,000 pond sterling) weder in het hoofd van hun afgod te zien schitteren of niet, mij met onverdroten belangstelling het boek met al zijne uitweidingen en kleine bijzonderheden heeft doen doorlezen. Reeds de vorm heeft iets particuliers, dat terstond de aandacht trekt. De schrijver laat verschillende personen, die bij de hier verhaalde gebeurtenis òf werkelijk behoorden òf er mede bekend werden, ieder op zijne beurt en op zijne wijze, vertellen wat zij er van weten. Dit geeft iets geheel oorspronkelijks aan het geheel en zou de illusie, dat men met een werkelijk gebeurd feit te doen heeft, volkomen doen zijn, indien men niet op allerlei kleine onwaarschijnlijkheden en toevalligheden stuitte, die telkens den romandichter verraden. De scherpzinnigheid bijv. van den politieagent Cuff is zoo groot, dat zij alleen denkbaar is bij een door den Schrijver voor zijn doel noodzakelijken en opzettelijk gefingeerden opspoorder van geheime misdrijven. Ook andere zielkundige raadsels en onbewezen veronderstellingen, - bijv. de sluwheid der Indiërs, die nooit faalt, en het aan het gebruik van opium toegekende vermogen - benemen nu en dan de begoocheling en voeren van den waan, dat men de
werkelijkheid voor zich heeft, in de denkbeeldige romanwereld terug. Er is echter zooveel realiteit in dezen romam, dat het genoegen der lezing door het aangevoerde niet veel verzwakt wordt en men zich hoogstens herinnert - een roman en geen geschiedenis te lezen.</p>
<p>Achtte Dr. Lindo het ‘onnoodig’ het verhaal te ‘ontleden,’ ook dit ben ik met hem eens: zelfs eene oppervlakkige schets zou het genot van het zelf vinden van den draad der intrigue, voor zoover dit mogelijk is, verminderen en de intrigue
<pb n="344"/>is hier alles. Ik zeg dit in spijt van Collins zelven. Al geeft hij in zijne Voorrede op, dat hij wil aantoonen, niet in hoeverre de omstandigheden invloed op het karakter kunnen uitoefenen maar wat het karakter op de omstandigheden vermag; - al verzekert hij, dat het gedrag van een jong meisje bij eene zoo onverwachte als buitengewone gebeurtenis (het verdwijnen van het prachtige edelgesteente) hem de stof tot dezen roman geleverd heeft; - niet de karakters der hoofdpersonen, niet hunne vorming of ontwikkeling, maar het zoeken naar het verloren kleinood, de vraag hoe het weggekomen is en hoe het terug gevonden zal worden, wordt door hem onwillekeurig bij de lezers opgewekt, gaande gehouden en recht kunstig eerst aan het einde bevredigd. Eene moreele of psychologische studie is het boek slechts in zooverre, dat uit de handelingen der personen en niet uit de ontvouwing van hun innerlijk leven, op te maken is welk karakter zij hebben. Van wat er bijv. in de ziel van Miss Rachel omging, verneemt men weinig en hoort men alleen iets, als zij in de hevige scène (waarvan een leelijk prentje gemaakt is tegenover den titel van het tweede deel) tegen Franklin uitvaart en hem met smaadredenen overlaadt. De heroïsche daad van zelfverloochening, welke zij blijkt volvoerd te hebben, is wel een bewijs voor hare liefde, en deze als hartstocht ook genoegzaam om haar te kunnen volhouden, maar wat men een karakter noemt vormt dit niet. Meisjes van allerlei karakter zouden hetzelfde hebben kunnen doen, en de zachtzinnigste, de liefste schepseltjes zelfs met meer volharding in het bewaren van haar geheim dan zij. Ik zou hierop niet drukken, als ik niet den lezer wilde waarschuwen voor de verwachting, dat hier eene ernstige zedeles of eene belangrijke bijdrage tot kennis van het menschelijk hart te vinden zou zijn. Collins heeft van zijn schoonvader de kunst goed afgezien om aan ieder persoon van zijn drama iets eigenaardigs, zelfs iets eigendommelijks te
geven, dat hen van anderen onderscheidt en altijd herkenbaar maakt, maar onder karakterschets of verhaal van de vorming van eenig persoonlijk leven met zijn goed en kwaad, versta ik iets anders. Ik herhaal daarom, dat het meer de feiten of de gebeurtenis welke hier verhaald wordt zijn, dan de personen. die het meeste belang inboezemen, maar voeg er gaarne bij, dat dit aan het aangename der lectuur geen schade doet.</p>
<p>Wie <hi rend="sc">Anna</hi> is, weet ik niet, maar wel, dat zij het boek
<pb n="345"/>uitnemend heeft vertaald; men vergeet geen oogenblik, dat men met Engelsche menschen te doen heeft, maar aan de taal waarin men leest kan men niet merken dat deze van een Engelschen schrijver afkomstig is. Ook de heeren uitgevers hebben voor eene uitgave gezorgd, die in overeenstemming is met dit goed vertolkte Engelsche, oorspronkelijke werk.</p>
<p>N<hi rend="sup">o</hi>. 4. Wie de op den titel vermelde romans van Kimball gelezen heeft zal zeker met belangstelling ook zijn <hi rend="i">Henry Powers</hi> ter hand nemen. Eigenlijk is het geen roman maar eene novelle en heeft bovendien al den schijn van eene ware geschiedenis te zijn of eene getrouwe mededeeling van de wijze ‘hoe hij fortuin maakte en eene vrouw vond.’ Valt het moeijelijk onder het lezen van <hi rend="i">De Maansteen</hi> te vergeten dat men met talentvolle verdichting, maar ook met niets anders dan verdichting te doen heeft, bij Kimball daarentegen vergeet men den dichter en verbeeldt men zich bestaande personen en gebeurde zaken voor zich te hebben. De redding van Miss Worth moge iets romantisch hebben, wie een tijdlang aan een zeebad vertoeft heeft kan zich gemakkelijk voorstellen hoe zulk een feit zeer goed mogelijk kan zijn en niets onwaarschijnlijks heeft. Overigens zijn personen en zaken hier zoo geschetst, dat men zich geheel in het lot van Henry Powers verplaatst, met hem lijdt en strijdt en met belangstelling zijne worsteling volgt. Is het boekje hierdoor onderhoudend, de belangstelling wordt verhoogd door de wijze waarop hier de gulden les niet in vele woorden maar door het verhaal zelf gegeven wordt, dat men door open en eerlijk te handelen het verder in de wereld brengt, dan langs omwegen en door slinksche streken. Jongelieden, die zich op industrie en handel toeleggen zoude ik vooral aanraden het gedrag van Powers te bestudeeren om er een tegenwicht in te zoeken tegen de verzoeking van af te wijken van den koninklijken weg der eerlijkheid en der goede trouw.</p>
<p>De heer van Kampen gaf het goed vertaalde werkje netjes uit en verrijkte het met een bericht van zijne hand, waarin het een en ander te lezen staat van Kimball zelven, dat alle opmerkzaamheid verdient.</p>
<p>N<hi rend="sup">o</hi>. 5. Van grooter omvang en meer uitgewerkt dan <hi rend="i">Henry Powers</hi> is deze lieve roman van de reeds gunstig bekende schrijfster der <hi rend="i">Beproevingen van Tante Margareth</hi>. Wie dat werk kent zal <hi rend="i">Het Huisgezin van den Koster</hi> zeker met voor-<pb n="346"/>ingenomenheid ter hand nemen en met genoegen lezen, al geeft deze lectuur niet juist hetzelfde genot dat het eerstgenoemde boek hem verschafte. Het eigenaardige is, dat de Engelsche schrijfster geen Engelsche menschen ten tooneele brengt en een Engelschen roman schrijft, maar hare personen uit de Duitsche wereld neemt en den lezer met zijne verbeelding verplaatst in het kleine vorstendom Lippe Detmold, kort voor, in en na den oorlog van 1866. Ik moet zeggen, dat zij het <hi rend="i">Gemüthliche</hi>, <hi rend="i">etwas Schwärmerische</hi> der Duitschers goed getroffen heeft en den lezer in den waan brengt, dat hij een wezenlijk Duitschen roman in handen houdt. De achterlijkheid of bekrompenheid der Lippe-Detmolders, hun eerbied voor adeldom en alle gezag, hunne kleinsteedsche eigenaardigheden en wat meer aan die kleine Vorstendommetjes eigen was in die dagen en nog wel een tijdlang blijven zal, al behooren zij nu tot het ‘grosze’ Duitsche Keizerrijk, - dat alles weet de schrijfster alleraardigst te doen uitkomen. Lise, de eenvoudige dienstmaagd, de hoofdpersoon van het boek, en de op haar verliefde Otto, ze zijn allerliefste jonge menschen en keurig geteekend; men stelt van den beginne af belang in hun lot en volgt de verschillende omstandigheden waarin zij verkeeren tot het einde toe met de, voor romanlectuur vereischte nieuwsgierigheid of zij elkander krijgen zullen of niet. Zoekt men geen vernuftig samengeweven intrigue, noch heftige tooneelen, noch ook eene groote zielkundige waarheid met meesterhand in een drama aanschouwelijk gemaakt, maar een goed geschreven, onderhoudend en ietwat dichterlijk gekleurd verhaal, men zal
dit boek niet onbevredigd uit de hand leggen en Mevrouw van Westrheene danken voor de voortreffelijke manier waarop zij het in onze moedertaal overbracht, de HH. uitgevers voor de nette wijze waarop zij het in het licht hebben gegeven. Ik voeg hier nog bij, dat als <hi rend="i">Henry Powers</hi> zeer goede lectuur is voor jongelieden uit den stand van industrieelen en handelaren in 't groot en in 't klein, dit boek meer geschikt is voor jonge meisjes, al wil ik juist niet zeggen, dat het uitsluitend voor haar werd geschreven.</p>
<p>&nbsp;</p>
<p><hi rend="spat">Kampen</hi>, Maart 1871.</p>
<p>J. <hi rend="sc">Hoek</hi>.</p>
<pb n="347"/>
<q rend="bq">DE JONKMAN VAN GOUDA. Een Hollandsch verhaal uit de XVde eeuw. Naar het Engelsch van Ch. Reade, door S.J.H. <hi rend="sc">van der Noordaa</hi>. III deelen. Amsterdam, Gebr. Binger 1870. In gr. 8<hi rend="sup">o</hi>. 932 bl.</q>
<p>‘Desiderius Erasmus, den 28<hi rend="sup">sten</hi> October 1467 te Rotterdam geboren, was de zoon van Gerrit Elias [zoon] van Gouda en van Elisabeth, de dochter van eenen geneesheer te Zevenbergen. Eene wettelijke huwelijksverbindtenis mogten zijne ouders niet aangaan, zoodat de vader, die om die verdrietelijkheden, welke zijn betrekkingon hem aandeden, naar Rome gevlugt was, voor de eerste opvoeding van zijnen zoon geene zorg kon dragen. Op vijfjarigen leeftijd werd onze Erasmus bij Pieter Winkel te Gouda ter schole besteld. Eenigen tijd later werd hij koorzanger te Utrecht, en in 1478 op de Fraterschool te Deventer door zijne moeder gebragt. Reeds toonde zich een aanleg, die de rijkste ontwikkeling deed wachten. Uitmuntende leermeesters vond hij in Alexander Hegius en in Johannes Synthius, terwijl Agricola reeds daar den veelbelovenden knaap eene roemvolle toekomst voorspelde. Dertien jaren oud geworden verloor Erasmus zijne moeder aan de pest. Wel nam hij nu zijne toevlugt tot zijnen vader te Gouda, maar spoedig ontnam de dood hem ook dezen steun.’<note n="1)" place="foot">Glasius, <hi rend="i">Godgel. Nederl</hi>, I, 430.</note></p>
<p>Op deze weinige draden is de voor mij liggende roman opgespannen. De ‘jonkman van Gouda’ is Gerard Eliaszoon, wiens lotgevallen op zijne reis naar en terugreis uit Rome, gelijk mede zijne latere, worden beschreven met tusschenvoeging van personen, voorvallen en episoden, alles kunstig dooreengeweven. De hoofdpersoon wordt.....begeeft zich..., doch ik wil de nieuwsgierigheid niet vooruit bevredigen; trouwens vele lezers - lezeressen natuurlijk niet! - doen dit zelven door de op het plaatje aangewezen bladzijden op te zoeken, eene reden waarom ik te hunnen gevalle, als ik al leelijke plaatjes boven geen plaatjes verkoos, die bladzijden-aanwijzingen liever zou weglaten.</p>
<p>Erasmus' moeder heet in dit verhaal niet Elisabeth, maar Margriet; zij is niet van Zevenbergen (1, 101) (maar is deze naam eene vergissing?) van Zevenhuizen, zeker ten einde hare woonplaats in de nabijheid van Gouda, die van haren verloofde, te
<pb n="348"/>kunnen plaatsen. Doch die naamswijziging is niet het eenige waarin de schrijver zich veroorlooft de grofste onbekendheid te toonen met terrein en tijd. Rotterdam heet in 1460 reeds eene aanzienlijke koopstad - het was eene halve eeuw later nog eene onbeduidende plaats. Men komt er van Gouda door de Schiedamsche poort - die juist aan de tegenovergestelde zijde der stad stond. De St. Laurenskerk heet, 1467 à 1470, nog onvoltooid - zij was reeds in 1436 volbouwd. Rotterdam ligt in dezen roman zoo dicht bij Gouda, dat men om een haverklap iemand van de eene naar de andere stad uitstuurt om een boodschap te doen, ja dat eene dienstbode met een klein kind dagelijks halverweg de moeder te gemoet gaat, die harerzijds ook halverweg komt - de afstand is intusschen <hi rend="spat">vier</hi> uren. Nabij Gouda heeft men een woud met herten enz., welk woud voor een gedeelte is afgebeeld op de steendrukplaatjes van het 1e en 2e deel; al de drie plaatjes zijn slecht uitgevoerd en geen er van is in behoorlijke overeenstemming met den tekst, daar op de beide eersten het terrein niet deugt en op het derde het wel treurige, maar overigens gewone, behoorlijk geschoren gelaat van Gerard volstrekt geen kluizenaar voorstelt, die zoo van een zevenmaandsch kluizenaarsleven uit een hol komt. Doch ook in andere opzichten stuit men gedurig op bokken tegen het kostuum. ‘Papegaaischieten’ zal wel nooit in Holland in gebruik zijn geweest. Jenever, op 't vroegst eerst in de volgende eeuw uitgevonden en nog lang daarna zeer zeldzaam, is er, zoo tot een stevigen borrel als tot besprenkeling, bij de hand als in onzen tijd; burgervrouwen worden er als ‘dames’ aangesproken; notarissen sluiten huwelijken zoo goed als in onzen tijd op het tooneel, al is het zonder toga; eene vrouw wordt in rechten vervolgd wegens ‘onwettige uitoefening der geneeskunde’; een braadspit wordt door ‘stoom’ gedraaid - de lezer herinnert zich dat wij in
‘de XV eeuw’ zijn! Sommige dier zotheden (want geen zachteren naam verdienen ze) liggen aan den vertaler, die geen ‘papegaaien’ voor ‘gaaien’ had moeten schrijven, geen ‘stoom’ voor ‘rook,’ gelijk hij ook de zonderlingste, ten deele onverstaanbare uitdrukkingen en woorden bezigt. Hij spreekt van visschen, ‘opgedischt in een dozijn <hi rend="spat">gestalten</hi>’ (I, 30); van een jongman, die in eene vreemde stad een meisje opzoekt, als hebbende eene <hi rend="spat">klepperjacht</hi> gemaakt (ald. 53); het roer van een vaartuig noemt hij een <hi rend="spat">stuur</hi> (I, 261); herhaaldelijk spreekt
<pb n="349"/>hij van iemand niet door te <hi rend="spat">halen</hi>, maar door te <hi rend="spat">nemen</hi> (II, 116, 208); een Dominicaner monnik heet een <hi rend="spat">predikant</hi> (III, 160); gevluchten voor eene overstrooming zullen in eene kerk worden gehuisvest, waar de pastoor te hunnen behoeve ‘zijne <hi rend="spat">stoof</hi>’ zal laten brengen (III, 298), welk woord ik aldaar even weinig versta als elders <hi rend="spat">nappegat</hi> (II, 180), <hi rend="spat">spijbelaar</hi> (III, 135) en het <hi rend="spat">inzijgen</hi> van een draad (II, 200), 't geen zal moeten zijn: door het oog der naald steken. Onjuiste woorden als <hi rend="spat">neiging</hi> voor <hi rend="spat">genegenheid</hi>; <hi rend="spat">gierigheid</hi> voor <hi rend="spat">hebzucht</hi> enz. gaan wij voorbij, en als men leest van harten te <hi rend="spat">pijlen</hi> (II, 169), uit te <hi rend="spat">wijden</hi> (ald., 212), op eene <hi rend="i">veder</hi> te drukken (ald., 216), dan denkt men eer aan taalfeilen dan aan den breeden rug der drukfouten, op welken, in dezen anders netten druk, eene menigte verkeerde leesteekens, omgekeerde letters en dergelijke te plaatsen zijn.</p>
<p>Dat zijn kleinigheden voorzeker, maar zij ontsieren een werk, dat, als men tot de hoofdzaak opklimt, in vele opzichten hoogst voortreffelijk mag heeten. Die hoofdzaak is, ja wel, eene aanschouwelijke voorstelling te geven van zeden en gewoonten, denkwijze, vooral ten opzichte van al wat met het kerkelijke leven in verband staat - maar op zeer veel bladzijden van eene bepaalde zijde, met den roman zelven eenigzins in verband staande. De hoofdpersoon is, als gezegd, de vader van onzen grooten Erasmus; de meeste gebeurtenissen en gesprekken loopen op dien Gerard uit en groepeeren zich om hem. Intusschen zeer vele van die bijzonderheden en misbruiken in de kerk, de smetten der geestelijkheid, ja tot schilderijen van Lerbergen en reismanieren, zijn ontleend uit de schriften van Gerards beroemden zoon. Hierdoor is deze roman een dubbel genot voor die meer wetenschappelijke lezers, die met de <hi rend="i">Samenspraken</hi>, de <hi rend="i">Lof der dwaasheid</hi>, de <hi rend="i">Brieven</hi> en andere schriften van den grooten Rotterdammer bekend zijn. Die zulks niet zijn hebben echter niet te denken dat al wat hier als ‘moderne theologie’ des XV eeuw door eenen Colonna en anderen wordt voorgedragen Erasmiaansch' is. Maar als men het werk leest met het oog op de teekenen dier tijden: de hooge noodzakelijkheid eener kerkhervorming - Erasmus meende dat het met kerkverbetering, uitgaande van behoud van het bestaande, door letterkunde en humaniteit, te doen was - dan geeft het iets hoogers dan bevrediging der nieuwsgierigheid naar den afloop van gebeurte-<pb n="350"/>nissen, dien ieder verdichter in zijne hand heeft. En dan ziet men ook allicht heen over de onmiskenbare feilen in de geheele conceptie en de ineenzetting van den roman als zoodanig, als daar zijn: dat de schrijver menige verrassing aan zijne lezers onthoudt door hen te vroeg achter de schermen te laten zien; dat de brief aan Margriet eene onnatuurlijke uitvoerigheid heeft en in dien vorm zekere
armoede aan het vinden van inkleeding verraadt, vooral in de uitroepingen dergenen die de lezing aanhoorden; maar vooral, dat het: ‘gescheiden en toch vereenigd’ in het laatste gedeelte wordt ontwikkeld op eene wijze, die wel geheel den Roomschen geest uitdrukt, maar toch de aandacht te veel, te lang, te gedetailleerd verwijlen doet bij.....ik laat mij niet nader uit. Onmogelijk is eigenlijk niets wat in dit verhaal gebeurt, maar veel is over den rand van het waarschijnlijke. Nu, het is een roman, maar, gelijk ik zeide, in vele opzichten een uitmuntende, gansch anders, doch ook degelijker dan de tallooze familie-verhalen, die uit Engeland en Amerika ‘op onzen bodem worden overgeplant’.</p>
<p>&nbsp;</p>
<p>H.M.C.v.O.</p>
<q rend="bq">DE STORMEN DER OMWENTELING. Geschiedkundige roman uit den tegenwoordigen tijd. Naar het Hoogduitsch van <hi rend="sc">Edmund Mühlwasser</hi>. Zutphen J.H.A. Wansleven en Zoon. 1870 3 Deelen. ƒ 5.</q>
<p>Het zou mij zeer verwonderen als dit werk, in onze taal, een tweeden druk beleefde. Niet dat er niet veel schoons in voorkomt, maar mij dunkt, dat die oppervlakkige schets der omwentelingen van de laatste jaren, in Italië, Duitschland, Frankrijk, Hongarijë, Polen, Ierland, Spanje en Creta, het Nederlandsch publiek minder zal aantrekken.</p>
<p>Die hartstocht en geestdrift voor de vrijheid, welke onze vaderen eenmaal bezielde, en waarvan wij de zoete vruchten plukken, heeft plaats gemaakt bij hunne naneven voor een meer kalme gemoedsstemming en eene bezige rust, welke ons de worstelingen van andere volken, om hetzelfde kleinood machtig te worden, niet zoo ter harte doet nemen, en ons meer onver-<pb n="351"/>schillige aanschouwers doet blijven van den kamp die elders gestreden wordt.</p>
<p>En 't is wel waarlijk een kamp, ja een strijd, dat zoeken, dat jagen naar vrijheid, bij de onderscheidene volken van Europa, die hunne ketenen schudden, waarin zij door oppermachtige beheerschers geklonken zijn. Langzamerhand worden zij er van bevrijd, sommigen ten minste; maar anderen blijven nog bukken onder het slavenjuk. Maakte Hongarijën, maakten zelfs Oostenrijk en Italie en Spanje en nu onlangs ook Rome zich vrij, Polen rammelt nog met zijne ketenen; Ierland en Creta blijven nog aan het vreemde juk der overheerschers onderworpen, om van Rusland maar niet te spreken.</p>
<p>In de bijna zeshonderd bladzijden waaruit deze roman bestaat geeft de schrijver een schets van de pogingen door de onderscheidene volken, in de laatste jaren, aangewend, om tot het begeerlijkste aller goederen, tot het bezit der vrijheid te geraken, en hij doet dat schilderachtig en niet zonder historische trouw.</p>
<p>Doch ‘niet zonder,’ is niet volkomen ‘met’ - Neen. Het komt mij ten minste voor, dat Mühlwasser wel een zeer open oog had voor de verdrukking der tiramen, voor het moedige verzet der natiën, voor de opofferingen die de bestaande machten zich getroosten, om het bestaande recht te handhaven, maar dat hij (onwillekeurig?) het oog sloot voor de, zeer dikwijls meest stuitende, middelen, waardoor men het goede doel trachtte te bereiken. Immers, dat dolk en gif, sluipmoord en verraad zoo menigmaal zijn aangewend om het ideaal der vrijheid te verwezenlijken, dat de volken menigmaal toonden de weelde der vrijheid niet te kunnen dragen, dat de zucht tot vrijheid vaak hun werd aangeblazen, in plaats van een smeeken en smachten te zijn van de vertrapte natie zelve, dat er veelal maar enkele waren wier hart warm klopte voor Vaderland en vrijheid, maar dat het gros des volks zich eenmaal geschikt had naar de ellende en de vernedering, dit laat hij op verre na niet genoeg uitkomen, en dat behoort toch ontegenzeggelijk ook tot de historische trouw.</p>
<p>Hier en daar zou men meenen, dat de schrijver de voorstelling der geschiedenis alléén, niet genoeg tot een voertuig te maken wist voor zijn ijver voor vrijheid en beschaving en menschelijkheid. Althans op meer dan eene plaats legt hij de pen van den
<pb n="352"/>vertaler uit de hand, om die van den wijsgeerigen beschouwer optenemen. Hij levert dan stukken, die waarlijk niet de minste zijn in het onderhoudende boek. Zoo vinden wij in het derde deel eene schoone uitweiding, waar hij het lot van het oude Rome herinnert als tot een spiegel van den nieuweren tijd. ‘Haar trots,’ zoo zegt hij, ‘hare grootheid is met hare pracht en omkoopbaarheid verloren, is onder hare zucht naar weelde begraven. De Romeinen, wier voorvaderen eens aan de wereld de wet voorschreven, verzonken in pracht en praal van den rijkdom en verkochten den schepter der wereldheerschappij voor het geld der barbaren. De kroon van het machtigste rijk werd gelijk gesteld met een pensioen-fonds, dat aan degenen werd toegeslagen, die er het meest voor bood en de senatoren wogen oorlog en vrede af naar de zwaarte van den geldbuidel dien hun de vijandelijke naburen toezonden. Het was de rijkdom de pracht en de weelde, die Griekenland van den Olympus der onsterfelijkheid, en Rome van het Forum der heerschappij afstieten. Waar de koketten optraden, was het gedaan met de moeders harer helden, en met de matronen stierf de trots harer familiën uit. Goud was de ziel van iedere daad, met goud woog men kronen en lauwerkransen, met goud betaalde men recht en waarheid, door goud kocht men van dichters de onsterfelijkheid, van meisjes de liefde en eindelijk kocht men daarvoor ook de vrijheid en het leven van de Barbaren af.’</p>
<p>Zoo treffen we ook eene warme ontboezeming aan over den zoogenaamden Vierdenstand, die dreigt met de ‘revolutie van den arbeid’. Dit dreigen zal, zoo wij hopen zegt de schrijver, niet in eene treurige werkelijkheid overgaan, want alles schijnt zich te vereenigen om hem op wettigen wege tot zijn doel te brengen. Prikkelt armoede, ellende en de zoo licht te verklaren drang naar meerdere gelijkstelling aan, om zich op gelijke hoogte met hunne gelukkige medeburgers te plaatsen, om, in één woord alle menschelijke rechten te genieten, die door de tijdsomstandigheden en de voortgaande beschaving den burgers der maatschappij niet kunnen en mogen onthouden worden; steunt hij tevens op zijn moed en zelfvertrouwen, daar hij de de kolossale overmacht zijner krachten kent, die den staat den arbeid d.i. het leven geven; wordt zijn plan door beschaafde menschenvrienden, die voor zijn streven sympathie gevoelen geregeld, die dezen stand, de middelen en den wettigen weg willen
<pb n="353"/>aantoonen waarop zij tot hun doel kunnen geraken - zoo dwingt ook aan de andere zijde de natuurlijke toestand van zaken de tegenstanders tot het besluit om geen middel onbeproefd te laten dat tot verzoening kan leiden, daar, in het tegenovergestelde geval van eene overprikkeling der hartstochten, zeer weinig, of eigenlijk niets voor het welzijn der maatschappij te wachten is. En hij eindigt deze redeneering, met het ware woord van Gervinus, ‘De kracht der overtuiging, de macht van het denken, de beradenheid van het besluit, de helderheid van het doel, de volharding in het aangevangene werk zijn aan de zijde van het volk, en dus alles, wat aan eene historische beweging het providentieel karakter, het karakter der onwederstaanbaarheid geeft.’</p>
<p>In het overigens zeer belangrijke en goed geschreven boek, is het niet weinig gezocht, dat de hoofdpersonen als 't ware van de eene revolutie naar de andere reizen, als ambachtslieden op hun handwerk! Wij vinden dezelfde helden der vrijheid te Rome, te Parijs, te Weenen, te Pesth enz. En in die verschillende plaatsen vinden wij deze mannen soms in de, aan de waarachtige vrijheid, meest vreemde omgeving. Zoo brengt hij ons te Parijs op het bal Mabille, waarvan hij eene zeer aanschouwelijke voorstelling geeft en waar hij ook Lola Montes weer ten tooneele voert. Ik zeg, weer, want ik weet waarlijk niet op hoevele plaatsen hij ons wel met die befaamde vrouw in aanraking brengt, zij die de Livia of de Messaline der negentiende eeuw genoemd kan worden. Eene vrouw, zoo beschrijft haar Mühlwasser, eene vrouw, die reeds als kind aan het huwelijksbed van een ruwen roué gekluisterd, spoedig berouw heeft van het gebrachte offer en daarom de banden, welke haar knellen, met geweld verbreekt, die twee werelddeelen, naar roem en genot dorstende doortrekt, met iedere wet spot en deze met voeten treedt, die door vorsten bewonderd en door koningen bemind wordt, zoodat zij door haren daemonischen invloed, den toorn en den vloek van een geheel volk op haren schouders laadt, nu overwint, dan weder verliest, vervolgens op de vlucht gaat om zich door eigen kracht weder te verheffen en van de tooneelplanken tot de nabijheid van een troon weet op te klimmen, - zulk eene vrouw moet een karakter zijn in den volsten zin des woords. Een groot deel der lotgevallen van deze belangwekkende vrouw, die de bijzit van een koning was, en als marketentster haar leven eindigde,
<pb n="354"/>na eerst jaren lang de Abdis van een klooster en daar de concubine van een jesuit geweest te zijn, wordt in dezen roman geschetst. Eene bewonderenswaardige, maar te gelijk eene huiveringwekkende vrouw!</p>
<p>Als een Apostel der vrijheid predikt de schrijver vooruitgang en beschaving. Hij heeft een open oog voor de ellende der verdrukking en voor de jammeren van de slavernij die ook in Europa gevonden wordt, al wordt ze met dien naam niet genoemd. Een groote fout is echter, dat de zoo zeer verschillende karakters der volken niet genoeg in het oog gehouden worden, terwijl ook de karakters der handelende personen veel te veel overeenkomen, waardoor de lezer vermoeid wordt en verward. Het boek geeft den indruk alsof het te vroeg gedrukt en niet genoeg bewerkt is.</p>
<p>Ook met de vertaling zijn wij niet hoog ingenomen: uitdrukkingen ‘brandende dingen (<hi rend="i">questions brulantes</hi>;’) een ‘staatsstreek’ (<hi rend="i">coup d'état.</hi>); eene persoonlijke wraak, die nooit <hi rend="i">uitbluscht</hi>, voor uitgebluscht wordt; een handeling die te meer onwettig is, omdat zij <hi rend="i">bekrachtigd</hi> is; eene opgewasschen tijdgeest en dergelijke fouten meer, pleiten niet voor de zuiverheid der correctie, noch voor de keurigheid der vertaling. Toch is het een lezenswaardig boek, en die er een hart voor heeft, om nategaan hoe althans in sommige staten de stormen hebben uitgewoed en hun geloei niet meer wordt vernomen, - hoe het volk, heeft het dan ook geen zegepalm behaald, zich toch het groote voordeel verworven heeft, dat men het niet meer als eene zaak beschouwt, welke men naar willekeur beleedigen kan of onderdrukken, hij zal het min of meer vreemdsoortige boek zeker niet geheel onvoldaan uit de hand leggen.</p>
<p>&nbsp;</p>
<p><hi rend="spat">Rosendaal</hi>.</p>
<p><hi rend="sc">Tydeman</hi>.</p>
<div type="section">
<interpGrp>
<interp type="primair" value="18710200"/>
</interpGrp>
<head rend="h4">II. Onderwijs en Opvoeding.</head>
<q rend="bq">OVERZIGT VAN BUCKLE'S GESCHIEDENIS DER BESCHAVING, door M. <hi rend="sc">Henriquez Pimentel</hi>, leeraar der Wiskunde; lid van het Prov. Utrechtsch en Noord-Brabant ch Genootschap van Kunsten en Wetenschappen, van de Hollandsche Maatschappij van fraaije Kunsten en Wetenschappen, enz. 's Gravenhage, Gebroeders Belinfante. 1870.</q>
<pb n="355"/>
<p>Ontegenzeggelijk staat Buckle in de eerste rij van die schrijvers, welke meer bij name gekend dan gelezen worden. Ieder, die maar als dilettant zich eenigermate met geschiedenis bezighoudt, zou zich schamen, zoo hij niet een vaag denkbeeld had van den invloed, dien Buckle op de studie dier wetenschap gehad heeft. Intusschen zijn er maar zeer weinigen, die zijn werk over ‘de geschiedenis der beschaving’ van het begin tot het eind hebben doorgelezen. Toch is het niet zoo zeer omvangrijk, en de inhoud is wel geëigend de belangstelling te boeien. In onzen tijd, nu het prestige van den adel en het leger, en bij ons volk, waar het prestige van het koningschap zoo gevoelig geschokt is, dat het kan schijnen, als stonden wij aan den vooravond der demokratische republiek, moet ook de geschiedenis der staten zoowel als de geschiedenis der dynastieën onderdoen voor de geschiedenis der beschaving of liever der volksontwikkeling. Wie echter zal op een zoo veel omvattend, gedeeltelijk nog zoo weinig bearbeid veld onze gids zijn? Wie zal ons den weg wijzen te midden van dien doolhof, wie staat hoog genoeg om zijn blik te laten weiden over het geheel, waar ieder onderdeel, krijgs- en kunstgeschiedenis, aardrijks- en volkenkunde, statistiek en letterkunde, ja wat niet al reeds meer dan een menschenleven schijnen te vereischen? Een dergelijke reuzenarbeid is even uitlokkend, als hij onfeilbaar op teleurstelling moet uitloopen. Niet vóór de mouniksarbeid is verricht om al de bouwstoffen te verzamelen en te groepeeren, om de resultaten der speciale studiën te constateeren, zal men er aan kunnen denken op vasten grondslag eene geschiedenis der volksontwikkeling te schrijven; en ook dan nog zal een dergelijke taak slechts door een genie kunnen worden ondernomen, zooals niet ieder geslacht er een voortbrengt.</p>
<p>Mogen wij onder die genieën ook Henry Thomas Buckle rekenen? Wanneer wij letten op den invloed, dien zijn werk gehad heeft, dan zullen wij voorzeker geneigd zijn deze vraag toestemmend te beantwoorden, al was het hem niet gegeven meer dan een zeer klein gedeelte te verwezenlijken van het plan, dat hij zich gevormd had, al gelijkt zijn werk, zooals het daar ligt, een torso, waar de bestaande gedeelten slechts eene flauwe voorstelling geven van de meesterlijke schoonheid van het geheel. Wat, mogen wij vragen, ware Buckle voor de geschiedenis geworden, zoo hem een leven gegund ware als aan Alexander
<pb n="356"/>von Humboldt, den man, met wien hij door zijn ruimen blik, zijne uitgebreide kennis, zijne zelfopofferende energie in den dienst der wetenschap de meeste overeenkomst had? Bij Buckle toch was het niet een talent, dat onder gunstige omstandigheden tot buitengewone ontwikkeling geraakte; het was een inwendige aandrang, eene roeping, die hem dreef naar een verheven levensdoel. En toen hij het eerste en moeilijkste gedeelte van zijne baan had afgelegd, rukte de onverbiddelijke dood hem weg, te midden van de studiën, die nog zooveel meer deden ver wachten. In 1822 geboren had zijne eerste opleiding volstrekt niet eene wetenschappelijke richting gehad. Zijn vader, een koopman te Londen, zag in hem den opvolger van zijne bloeiende handelszaak, en ieder weet, hoe gebrekkig het middelbaar onderwijs in Engeland is. Mocht reeds vroeg blijken van zijn buitengewonen aanleg en zijne liefde voor de studie, zijn vader scheen er blind voor, en reeds had hij eene plaats ingenomen op het vaderlijk kantoor, toen de oude heer Buckle in 1840 stierf, en hem als erfgenaam van een aanzienlijk vermogen achterliet. Van den vaderlijken hand ontslagen op een leeftijd, die voor de meeste jongelieden vol klippen is, gaf de jonge Buckle zich geheel over aan de neiging, die hem van der jeugd af beheerscht had. Ongetwijfeld vond hij daarbij steun in de liefde eener voortreffelijke moeder, wie hij een roerend monument stichtte op de eerste bladzijde van zijn werk: ‘Aan mijne moeder draag ik dit eerste deel van mijn werk op’. Niet zonder invloed op hem was ook de vriendschap van Hallam, den beroemden schrijver der constitutioneele geschiedenis van Engeland en van den Pruisischen gezant te Londen, von Bunsen, wien zoovele mannen van wetenschap ondersteuning en voorlichting te danken hebben. Bijna van den aanvang af schijnt Buckle het plan eener groote ontwikkelingsgeschiedenis voor oogen te hebben gehad' want buiten dit werk, dat verbazende voorbereidende
studiën vereischte, hebben wij van zijne hand slechts een paar tijdschriftartikelen: eene recensie van Stuart Mill's ‘over de vrijheid’, en eene essay over ‘den invloed der vrouwen op den vooruitgang der wetenschap.’ Zoo ingespannen studien hadden echter zijne gezondheid geducht aangegrepen; daarom ondernam hij in 1861 den bij de rijke Engelschen niet ongewonen ‘grooten tour’ naar het Oosten. Hij bracht den winter in Egypte door en begaf zich van daar naar Syrie, waar hij
<pb n="357"/>den 29<hi rend="sup">sten</hi> Mei 1862 te Damascus aan een aanval van typhus bezweek. Te midden van de grootsche overblijfselen van het verleden vond de baanbreker der moderne wetenschap een te vroegtijdig einde.</p>
<p>Beschouwen wij nu kortelijk dat werk, waaraan Buckle zijn onsterfelijken roem te danken heeft. Ongeveer een vijfde gedeelte wordt ingenomen door wat wij het wetenschappelijk programma van zijn werk, de inleiding zouden kunnen noemen. Daarbij is hem aan de eene zijde materialisme, aan de andere doctrinarisme verweten. Ongetwijfeld legt Buckle groot gewicht op de fyzieke omstandigheden, onder welke een volk leeft, op het klimaat, op den aard en den overvloed der voedingsmiddelen, op de vruchtbaarheid van den bodem en het algemeen karakter der natuur, die een volk omringt. Hij herinnert, hoe wij overal onder den invloed der natuur zijn, en hoe de geschiedenis van den menschelijken geest alleen begrepen kan worden door dien in verband te brengen met de geschiedenis en het uitwendig karakter van het stoffelijke heelal (Buckle 1. blz. 136<note n="1)" place="foot">Editie Brockhans 1865.</note>. Bij die beschouwing is noodwendig de statistiek zijn grondslag, zijn onfeilbare gids. Wellicht gaat hij daarbij wat ver. Zonder zich te verdiepen in de metaphysische leerstellingen van vrijen wil en determinisme stelt hij hem, die gelooft in de mogelijkheid eener historische wetenschap den eisch: ‘aan te nemen, dat, zoo wij eene daad verrichten, wij dit doen ten gevolge van eenige beweegreden of beweegredenen; dat deze beweegredenen de uitkomst zijn van wat vooraf is gegaan; en dat wij dus, zoo wij bekend waren met al de zaken, die vooraf zijn gegaan, en met al de wetten die onze daden beheerschen, ook met ontwijfelbare zekerheid al de onmiddellijke gevolgen zouden kunnen voorspellen.’ (I. blz 17) Nu blijft echter steeds een zoo groot deel van de omstandigheden, die eene daad ten gevolge hadden, voor ons verborgen, en bovenal zijn de wetten zoo moeilijk vast te stellen, die uit deze omstandigheden eene daad doen voortvloeien, dat het gevaarlijk is op enkele statistieke gegevens een bepaalde theorie te baseeren. Wanneer wij o.a. lezen, dat ‘door een
eigenaardigen samenloop het aantal personen, die van misdaad beschuldigd werden in Frankrijk gedurende 1826 en 1844 ongeveer gelijk was met het getal der mannelijke geboorten, die in dat-<pb n="358"/>zelfde tijdsverloop te Parijs plaats vonden,’ dan heeft dit geenerlei waarde, zoolang wij geen verband zien tusschen de misdaden in Frankrijk en de mannelijke geboorten in Parijs. In een ander land zal wellicht het aantal misdaden gelijk staan met het aantal vrouwelijke geboorten of wel met het aantal sterfgevallen of wat dan ook. Het zou integendeel vreemd zijn, zoo onder de tabellen er niet twee waren, die ongeveer hetzelfde resultaat gaven. Wanneer verder de statistici, en Buckle op hun voorbeeld, verklaren, dat ‘in al wat misdaad betreft, dezelfde getallen terugkomen met een onmiskenbare regelmatigheid; en dat dit zelfs het geval is met die misdaden, welke geheel onafscheidelijk schijnen van menschelijke berekening, zooals bijvoorbeeld moorden, die gewoonlijk plaats hebben na twisten, voortkomende uit schijnbaar toevallige oorzaken’, (blz. 23) dan kan een blik op de eerste de beste uitvoerige sterftetabel ons bewijzen, dat het aantal geboorten of sterften op een gegeven leeftijd in de verschillende jaren ontzaglijk uiteenloopt en dat, om het gemiddeld cijfer te verkrijgen men een vrij groote reeks van jaren moet nemen. Wil men nu reeds op de onvolledige statistieke gegevens vaste stelsels bouwen, dan komt feitelijk alles neder op <hi rend="i">l'art de grouper les chiffres</hi> en op de voorbeelden, die vrij willekeurig worden gekozen. Maar naast de physische wetten, die de menschelijke maatschappij beheerschen, verliest Buckle ook de moreele en intellectueele wetten niet uit het oog. Den invloed der eersten, die zich meer op de volken buiten Europa deden gevoelen, noemt hij hoogst verderfelijk. ‘Terwijl zij voor een gedeelte eene ongelijke verdeeling van rijkdom hebben ten gevolge gehad, hebben zij voor een ander deel eene ongelijke
verdeeling van gedachten veroorzaakt, door de aandacht te concentreeren op onderwerpen, die de verbeeldingskracht opwekken’. In Europa dan is ‘de heerschende richting geweest: de natuur ondergeschikt te maken aan den mensch; buiten Europa: den mensch ondergeschikt te maken aan de natuur (I. blz. 141). Bij die beschouwing echter gaat hij voorzeker uit van een materialistische grondstelling. Hij is niet geneigd aan te nemen, dat de aanleg van een kind, dat in onze beschaafde maatschappij geboren wordt, op zich zelf grooter is dan die van b.v. een kind op een der eilanden van den Grooten Oceaan, dat de hersens van het eerste anders gevormd zijn dan die van het tweede. ‘Wat ook de
<pb n="359"/>zedelijke en verstandelijke ontwikkeling van het menschdom moge zijn, zij komt neder niet op een vooruitgang in natuurlijken aanleg maar op een vooruitgang om zoo te zeggen van gelegenheid; dat is een vooruitgang in de omstandigheden, onder welke die aanleg zich na de geboorte kan ontwikkelen.’ (I. blz. 164). Daarbij staat op den voorgrond een onderzoek naar den invloed, dien godsdienst, letterkunde en regeeringsvorm op den mensch hebben uitgeoefend, en aan dit onderzoek wordt dan ook een afzonderlijk hoofdstuk der inleiding gewijd.</p>
<p>Deze inleiding vormt dus vrij wel een geheel. Zij wordt gevolgd door een vrij kort overzicht over ‘den oorsprong der geschiedenis en den toestand der historische letterkunde in de middeleeuwen’, terwijl de twee volgende deelen van het werk worden ingenomen door eene vergelijking tusschen de geschiedenis van Engeland en Frankrijk in de 17<hi rend="sup">e</hi> en 18<hi rend="sup">e</hi> eeuw. Dat daarbij <hi rend="i">le grand monarque</hi> er niet te best afkomt, kan ons niet verwonderen, maar den grond van den achteruitgang in kunst en wetenschap gedurende de regeering van Lodewijk XIV ziet Buckle hoofdzakelijk in de koninklijke bescherming, die zij genoten. Hij komt er, en terecht, tegen op, dat de bloei der letterkunde gedurende het eerste gedeelte der regeering van Lodewijk XIV niet zelden wordt toegeschreven aan zijne ‘koesterende zorg’ maar zooals dit meermalen gaat, vervalt hij in het andere uiterste door te beweren, dat integendeel de ‘geestelijke ontwikkeling door zijne begunstiging werd tegengehouden’. Nadat Buckle eens die stelling heeft vooropgesteld, valt het hem niet moeilijk er bewijzen voor te vinden. Hij wijst op de schare van beroemde wiskundigen in het tijdperk, dat aan Lodewijk XIV voorafging: Descartes, Pascal, Fermat, Gassendi en Mersenne. ‘Maar’ zegt hij ‘het is er zoover van af, dat Lodewijk XIV eenig deel zou hebben aan de eer, die hem toekomt, dat die uitstekende mannen met hunne onderzoekingen bezig waren, terwijl de koning nog in de wieg lag, en ze ten einde brachten, voor hij de regeering aanvaardde, en voor dus zijn stelsel van bescherming een aanvang nam. Descartes stierf in 1650, toen de koning twaalf jaar oud was. Pascal, wiens naam, even als die van Descartes, gewoonlijk met de eeuw van Lodewijk XIV verbonden wordt, had reeds een Europeesche vermaardheid verworven, toen Lodewijk XIV op de kinderkamer met zijn speelgoed bezig, geen denkbeeld had, dat er zulk een
<pb n="360"/>man bestond. Zijn verhandeling over kegelsneden werd geschreven in 1639, zijn beslissende proeven over het gewicht der lucht werden genomen in 1648, en zijn onderzoekingen over de cycloide, het laatste groote werk, dat hij ondernomen heeft, dagteekenen van 1658, toen Lodewijk, nog onder de voogdij van Mazarin, geenerlei gezag uitoefende. Fermat was een van de diepzinnigste denkers der zeventiende eeuw, vooral als een meetkundige, in welk opzicht hij alleen voor Descartes moest onderdoen. De belangrijkste nasporingen, waarmede hij zich bezig hield, zijn die aangaande de meetkunde van oneindig kleinen, toegepast op de ordinaten en tangenten van kromme lijnen; welke hij echter voltooide in of voor 1636. Wat Gassendi en Mersenne betreft, het is voldoende te zeggen, dat Gassendi stierf in 1655, zes jaren voor dat Lodewijk aan het hoofd der zaken kwam; terwijl Mersenne stierf in 1648, toen de groote koning tien jaren oud was. Dit waren de mannen, die in Frankrijk bloeiden, juist voordat het stelsel van Lodewijk XIV in werking trad. Kort na hun dood begon het patronaat van den koning te werken op den nationalen geest; en gedurende de volgende vijftig jaren werd niets belangrijks toegevoegd aan eenige tak van de wiskundige wetenschappen, noch, met uitzondering alleen van de akoestiek, aan een van de wetenschappen, op welke de wiskunde wordt toegepast.’ (III blz. 77). Zeer waar, maar wanneer wij zien, hoe overal op een tijdperk van grooten bloei in eenig opzicht, hetzij van kunst of van wetenschap, een tijdelijke stilstand volgt, als had de natuur hare krachten uitgeput, en moest de akker eenigen tijd braak liggen, voor men een nieuwen oogst kan verwachten, - dan is het onbillijk aan Lodewijk XIV te verwijten, wat onder ieder ander stelsel evenzeer onvermijdelijk geweest ware. Zelfs de roem, de letterkunde te hebben bevorderd, gunt Buckle den Franschen koning niet. ‘Zoo wij’ zegt hij de datums nagaan van die meesterstukken, welke zijne
regeering opluisteren, dan zullen wij bespeuren, dat gedurende de laatste vijf-en-twintig jaren van zijn leven, toen zijn patronaat het langst in werking was geweest, het de minste vruchten opleverde, met andere woorden dat, toen de Franschen het meest gewoon waren geraakt aan zijne bescherming, zij het minst in staat waren groote zaken voort te brengen. Lodewijk XIV stierf in 1715. Racine bracht <hi rend="i">Phèdre</hi> ten tooneele in 1677; <hi rend="i">Andromaque</hi> in 1667; <hi rend="i">Athalie</hi>
<pb n="361"/>in 1691. Molière schreef den <hi rend="i">Misanthrope</hi> in 1666, <hi rend="i">Tartuffe</hi> in 1667, den <hi rend="i">Avare</hi> in 1668. De <hi rend="i">Lutrin</hi> van Boileau werd geschreven in 1674; zijn beste satiren in 1666. De laatste fabelen van La Fontaine verschenen in 1678 en zijn laatste Vertellingen in 1671. Het <hi rend="i">Onderzoek naar de waarheid</hi> van Malebranche zag het licht in 1674; de <hi rend="i">Caractères</hi> van La Bruyêre in 1687, de <hi rend="i">Maxines</hi> van Rochefoucauld in 1665. De <hi rend="i">Provincîales</hi> van Pascal werden geschreven in 1656 en hij zelf stierf in 1662. Wat Corneille aangaat, zijne groote treurspelen werden geschreven voor een gedeelte, terwijl Lodewijk nog een knaap was en de overige - voor de koning geboren was.’ Het is volkomen waar, dat in vergelijking met de schrijvers, die het eerste gedeelte der regeering van Lodewijk XIV opluisterden, de tweede helft arm was aan letterkundigen roem, maar waarom dit juist toegeschreven aan de bescherming en begunstiging, die de letterkunde van 's konings wege ondervond. Daar zijn waarlijk wel andere redenen voor te vinden. Onder den invloed van Mad. de Maintenon en père la Chaise had het hof veel van zijn glans verloren; de verstikkende adem der onverdraagzaamheid had den geest van onafhankelijkheid en zelfstandig denken gedood, en eindelijk werd Frankrijk door den Spaanschen successieoorlog en den opstand der Camisards te eenenmale uitgeput. Is het wonder, dat de dichtkunst daaronder leed. Het proza daarentegen telde ook in dit tijdperk talentvolle vertegenwoordigers. Fenelon, volgens Lodewijk zelven ‘le plus bel esprit et le plus chimérique de son royaume’ ging voort strijd te voeren tegen het misbruiken van het koninklijk gezag en schreef in 1711 te Chaulnes onder het oog van den hertog van Chevreuse de <hi rend="i">Memoires particuliers</hi>, die het programma moesten vormen eener
nieuwe regeering<note n="1)" place="foot">Demogeot. Hist. de la Litt. Fr. p. 455.</note>; onder Massillon (1667-1743) ontdoet zich de Fransche kansel van Bossuet's schitterenden woordenpraal om eene wijsgeerige zedeleer te geven in plaats van de dogmatiek zijner voorgangers, en Voltaire kiest later Massillon tot het voorwerp zijner ernstigste studiën en vertaalt niet zelden in zijne verzen de schoone zedelessen van den grooten redenaar. En hoe heeft Buckle den schrijver van Gil Blas kunnen vergeten, Lesage (1668-1745), den man, die aan twee eeuwen toebehoort, en Montesquieu (1689-1775), die
<pb n="362"/>zes jaren na den dood van Lodewijk XIV zijne Lettres Persanes in het licht gaf? Hunne beste levensjaren behooren tot het tijdperk, dat volgens Buckle niets belangrijks zou hebben voortgebracht. Bovendien, was niet op de groote eeuw van Frans I evenzeer een tijdperk van betrekkelijken stilstand gevolgd, zien wij dit verschijnsel niet in de letterkunde van ieder volk? Op Montaigne (1530-1593) en Rabelais (1551-1603) volgen slechts Balzac (1594-1654) en Voltaire (1598-1648); op Marot, le poète des princes et le prince des poètes, en Rensard volgt slechts Malherbe, het jaar na Marats dood (1556) geboren, en een eeuw verloopt, eer met Corneille een nieuw tijdperk van bloei voor de Fransche dichtkunst aanbreekt. Ik heb dit eene punt uit Buckle's werk wat uitvoerig besproken, omdat hierin de oorzaak ligt van den weinig bevredigenden indruk, dien de lectuur van zijn in vele opzichten bewonderenswaardig werk op den denkenden lezer maakt, en tevens wellicht de voornaamste oorzaak, waarom het werkelijk vermoeiend is het werk geheel of grootendeels achtereen door te lezen. Buckle geeft geen verhaal, geene beschrijving van toestanden; hij betoogt, - hij zoekt overal bewijsgronden voor stellingen, die hij a priori voor onomstootelijk houdt. Hij is meer wijsgeer dan geschiedschrijver. Buckle heeft, naar een zijner beoordeelaars<note n="1)" place="foot">Rudolf Usinger bij de bespreking van Buckle's Essays in H. von Sybel's Historische Zeitschrift. 1868. Erstes Heft.</note> terecht aanmerkt, geen eigentlijke studie gemaakt van de geschiedenis, maar gebruikt ze slechts als middel om er zijn algemeene wereldbeschouwing op te gronden. Had Buckle historischen zin en blik bezeten, dan had hij niet uit het oog kunnen verliezen, dat de waarde van ieder historisch feit, voor zoover het niet dient voor verder onderzoek, wetenschappelijk slechts kan gezocht worden in zijn onmiddellijken samenhang, welke ons weder alleen zijn oorsprong duidelijk maakt. Daaruit volgt,
dat het verkeerd is naar wetten te zoeken van de ontwikkeling des menschdoms. Eeuwig blijvende wetten, d.i. dus oorzaken, die altijd noodzakelijk dezelfde gevolgen hebben, kunnen onmogelijk het lot en de denkwijze der menschen beheerscht hebben, omdat de betrekkingen van dezen tot elkander steeds en voortdurend wijzigingen te voorschijn brengen, ‘die, zooals de ondervinding leert, telkens nieuwe vormen zijn. Van wetten der ontwikkeling
<pb n="363"/>zouden wij misschien kunnen spreken, als wij konden aantoonen, dat ieder volk zijn zelfstandig afgesloten ontwikkeling had, want dan kon men verwachten, dat alle verschijnselen, evenals op het gebied der natuur, terugkeerden. Dit blijkt evenwel niet het geval te zijn. Wij schrijven dat zeker terecht bij voorkeur aan den invloed der buitenwereld toe; maar de invloed der overige volken is dikwijls nog meer beslissend. Kan men echter aan dezen invloed wel bepaalde wetten toeschrijven? Dat zou men slechts kunnen beweren, wanneer de geschiedenis leerde, dat de middelen, waardoor en de wijze, waarop zulk een invloed werkt, heden ten dage in China, in de middeleeuwen bij de Slaven, in de oudheid bij de Grieken en de Galliërs dezelfden geweest waren. Overal vinden wij daarentegen de grootste verscheidenheid.’</p>
<p>Doch keeren wij tot Buckle's werk zelf terug. In de beide laatste deelen behandelt hij de geschiedenis van den Spaanschen geest van de 5<hi rend="sup">e</hi> tot de 19<hi rend="sup">e</hi> eeuw en de Schotsche geschiedenis van de 14<hi rend="sup">e</hi> tot de 18<hi rend="sup">e</hi> eeuw. De bedoeling van deze schetsen formuleert hij bij het begin in de volgende vier stellingen (ch. XV): ‘ten 1<hi rend="sup">e</hi> dat de vooruitgang van het menschdom afhangt van den uitslag, waarmede de wetten worden onderzocht, die de verschijnselen beheerschen, en van den omvang, binnen welken de kennis dier wetten verspreid is. Ten 2<hi rend="sup">e</hi>, dat, vóór zulk een onderzoek kan beginnen, een geest van twijfel moet opgewekt worden, die aanvankelijk het onderzoek dienende, er later door wordt ondersteund. Ten 3<hi rend="sup">e</hi>, dat de ontdekkingen, die op deze wijze gedaan zijn, den invloed van verstandelijke waarheden versterken, en - betrekkelijk, niet volstrekt - den invloed van zedelijke waarheden verminderen; daar zedelijke waarheden meer standvastig te zijn dan verstandelijke waarheden en minder aan vermeerdering onderhevig zijn. Ten 4<hi rend="sup">e</hi>, dat de groote vijand dezer beweging en daarom de groote vijand der beschaving, de geest van bescherming is; waardoor ik bedoel het begrip, als kon de maatschappij slechts bloeien, wanneer nagenoeg overal staat en kerk haar bewaken en beschermen; waarbij dan de staat de menschen leert, wat zij moeten doen, en de kerk, wat zij moeten gelooven.’</p>
<p>Ik zou van de ruimte, voor eene boekaankondiging beschikbaar, misbruik maken, zoo ik het beproefde uiteen te zetten, hoe Buckle bovenal de laatste stelling uit het voorbeeld van Spanje en Schotland bewijst. Uit een politiek oogpunt is zeker
<pb n="364"/>de tegeustelling dezer beide landen zeer gelukkig gekozen: het loyale Spanje, waar alles knielt voor den koning en de koning zelf voor den onverbiddelijken vorm, de etiquette; Schotland daarentegen, het land van opstanden en burgeroorlogen, dat intusschen langzaam maar zeker vooruitgaat, terwijl Spanje versteent en in een doodslaap verzonken schijnt, waaruit alleen de geweldigste schokken het kunnen doen ontwaken. Had Buckle langer geleefd, hoe zou hij zijne stellingen hebben toegepast op de geschiedenis onzer dagen! Wie toch denkt niet aan het moderne Duitsche Keizerrijk, als hij de volgende zoo ware woorden leest? ‘Waar dit gebeurt, waar de geest van bescherming het hoogste punt heeft bereikt, zoodat alles gedaan wordt voor het volk, niets door het volk, daar kan op staatkundig gebied groote vooruitgang plaats vinden, maar er kan geen waarlijk nationale vooruitgang zijn. Het grondbezit kan uitgebreid worden en roem en macht kunnen worden vermeerderd. Het is mogelijk, dat er verbetering gebracht wordt in de administratie, in het financiewezen, en de leger-organisatie, in de krijgskunde, in de behendigheid der diplomatie, en in al die hulpmiddelen, door welke het eene volk in staat is het andere te misleiden en te beleedigen. In plaats dat echter het volk hieruit voordeel zou trekken, zal het er op de twee verschillende wijzen door benadeeld worden. Vooreerst moedigt het, door het gezag der heerschende standen te versterken, die blinde en slaafsche eerbied aan, welken de mensch maar al te licht gevoelt voor hen, die boven hem staan, en welke, waar hij ook wordt toegepast, altijd noodlottig bleek te zijn voor de hoogste burgerdeugden en daarom voor de blijvende grootheid des volks. En in de tweede plaats vermeerdert het de hulpmiddelen, waarover de uitvoerende macht te beschikken heeft, en maakt daardoor hět land ongeschikt zoowel als ongezind om de dwalingen van hen, die aan het hoofd der zaken staan, terecht te brengen’ (IV. 158,
ch. XIV). Gulden woorden, maar die om ze te behartigen een grootere mate van politieke en zedelijke ontwikkeling vereischten, dan het Duitsche volk tot nog toe heeft getoond te bezitten.</p>
<p>In de bovenstaande regels heb ik getracht een denkbeeld te geven van Buckle's werk, dat door den heer Pimentel binnen het bereik is gebracht van een goed deel onzer landgenooten.</p>
<p>Immers het ‘overzicht’, zooals hij het betitelt, zou men wellicht eerder eene verkorte vertaling kunnen noemen. Het is er
<pb n="365"/>verre af, dat ik hem hiervan een verwijt zou maken. Integendeel, door de uitweidingen en uitvoerige noten te besnoeien, die de lectuur van het oorspronkelijke tot een inspanning maken meer dan tot een uitspanning, en te gelijk zoo nauwkeurig mogelijk in de hoofdzaken de eigen woorden van den schrijver te behouden heeft de Nederlandsche bewerker aan Buckle geen ondienst, aan hem, die met Buckle's werk bekend wenscht te worden, een grooten dienst gedaan. Een werk als dat van Buckle behoort, en in den vorm, dien de heer Pimentel er aan gegeven heeft, kan het in handen zijn van ieder, die in de geschiedenis belang stelt. Zelfs zij, die het oorspronkelijke werk gelezen hebben, zullen met genoegen het resumé herlezen, dat de leidende gedachten van Buckle's werk zoo uitmuntend weergeeft. Moge daarom de heer Pimentel in de algemeene waardeering eene aangename belooning vinden voor de waarlijk niet geringe moeite, die hij zich in het belang onzer Nederlandsche lezers getroost heeft.</p>
<p>&nbsp;</p>
<p><hi rend="spat">Deventer</hi>, Febr. 1871.</p>
<p>G.J. <hi rend="sc">Dozy</hi>.</p></div>
<div type="section">
<interpGrp>
<interp type="primair" value="18710621"/>
</interpGrp>
<head rend="h4">III. Varia.</head>
<head>De afstand der Nederlandsche bezittingen ter kuste van Guinea.</head>
<q rend="bq">NEDERLAND EN DE KUST VAN GUINEA door <hi rend="sc">Dr.</hi> C.M <hi rend="sc">Kan</hi>. Utrecht J.L. Beijers, 1871.</q>
<p>Hoewel ons de bovengenoemde brochure reeds geruimen tijd geleden ter beoordeeling was toegezonden, hebben wij gemeend eerst dan ons oordeel over den afstand van onze bezittingen ter kuste van Guinea te kunnen uitspreken, als de beweegredenen bekend waren, die onze regeering genoopt hebben tot het sluiten van het traktaat met Engeland. Dat traktaat is thans ter goedkeuring aan de wetgevende macht aangeboden en weldra zal het pleit, dat in den laatsten tijd zoo menig schrijven ontlokt heeft, worden beslist.</p>
<pb n="366"/>
<p>Onder de vlugschriften en beschouwingen, die onlangs over de kust van Guinea zijn uitgekomen, verdienen er vooral twee onze aandacht n.l.: ‘De oorsprong van Neêrlands bezittingen op de kust van Guinea’ door Jhr. Mr. J.K.J. de Jonge, en ‘Nederland en de kust van Guinea’ door Dr. C.M. Kan.</p>
<p>Het eerstgenoemde werkje is een warm pleidooi tot behoud der Kolonie op historisch standpunt; want de kundige schrijver beschouwt dien afstand als een vraagstuk van wijder strekking; het raakt het beginsel van de integriteit van Nederland en zijne Koloniën. Volgens hem is onze nationale eer bij de handhaving van ons gezag aldaar betrokken.</p>
<p>Dr. Kan plaatst zich, naar onze meening, op een veel praktischer terrein, hij wil ook de kust van Guinea behouden, òmdat hij in de toekomst in de Koloniën aldaar geene lastpost, maar eene Goudkust ziet.</p>
<p>Verschillende werken over de kust geraadpleegd hebbende, beantwoordt Dr. Kan de volgende vragen: ‘Is het klimaat te ongezond’ en ‘de kust van Guinea,’ zoo besluit hij ‘voldoet aan de voorwaarde, welke den tropischen gewesten gesteld wordt, als zij voor Europeanen bewoonbaar zullen zijn, deze n.l., dat naast de heete kustranden en moerassige stranden hoogere en drogere binnenlanden gelegen zijn. Een overwegend bezwaar tegen het behoud der Kolonie kan het klimaat voor alsnog niet opleveren.’</p>
<p>Eene tweede beschouwing is. ‘De onlusten met nabuur en inlander;’ ook hierin ziet Dr. K. geen hinderpaal om de kust te behouden. ‘Wij meenen dus aangetoond te hebben,’ zoo eindigt hij die beschouwing, ‘dat de vrees voor twisten met naburen of inlanders ons althans niet terstond behoeft te nopen de Kolonie op te geven.’ ‘De Kolonie is te duur’ is het derde bezwaar, dat door menigeen geopperd wordt. Ook dat bezwaar kan Dr. K. niet deelen. Evenwel vinden wij zijne raming van subsidie wel wat laag, ofschoon wij verre verschillen met de berekening van ‘het Vaderland’<note n="1)" place="foot">Het Vaderland van 20 Januari 1871.</note> dat zegt: ‘De zeer lezenswaardige wenken, die de heer Jeekel in zijn aangehaald werkje geeft,<note n="2)" place="foot">Onze bezittingen op de kust van Guinea. Amsterdam, C.F. Stemler.</note> omvatten o.a. eene verplaatsing van den hoofdzetel van het bestuur, verbetering van verdedigingswerken, vermeer-<pb n="367"/>dering van militaire macht, inrichting van onderwijs, wetenschappelijke opleiding van sommige inboorlingen, verbetering van het rechtswezen, uitbreiding en betere bezoldiging van het ambtenaarspersoneel, aanleggen van wegen, enz., alle hoofden van rekening, die de anderhalve ton, die Nederland thans aan zijne Afrikaansche bezittingen ten koste legt, wellicht tot millioenen zouden doen aangroeien.’ Neen! geene millioenen zouden daarmede gemoeid zijn; dan zouden wij eischen gesteld hebben, die moeilijk te vervullen waren; eene aanvankelijke subsidie van 3½ à 4 ton 's jaars zoude voldoende zijn, om al die wenken op te volgen.</p>
<p>De zoo dikwerf geuite onderstelling. ‘De kust van Guinea kan niet in cultuur gebracht worden’ wordt daarna door Dr. K. besproken.</p>
<p>Eerst wordt onderzocht of wij eigenlijk wel meesters van de kust zijn, en ook hij komt even als wij tot de conclusie dat wij zoowel de jure als de facto bezitters van de kust zijn, en dat wij noch op Java noch op onze West-Indische bezittingen betere rechten kunnen doen gelden. De Staatscommissie, die in 1853 met een onderzoek der slaven-emancipatie werd belast zegt evenwel: ‘dat de Nederlandsche staat op de kust, althans buiten den kring onzer vastigheden, geene andere souvereiniteitsrechten bezit, en geene andere rechten uitoefent, dan hem bij contract zijn toegekend; rechten mitsdien, vatbaar om ten allen tijde door de inlandsche hoofden te worden gerevoceerd.’ De regeering schijnt evenwel dat gevoelen niet te deelen, want zij was in dat geval nu evenmin als in 1867 bevoegd een tractaat als het aangebodene met Engeland te sluiten. Wij konden de kust verlaten, maar mochten alsdan niet beslissen wie de toekomstige gebieder zoude zijn.</p>
<p>Dat het land voor ontginning geschikt is, toont Dr. K. daarna aan, ‘maar juist de nijvere hand, zoo luidt de krachtige bedenking, van waar moet zij komen.’ Maar die cultuur zal gelukken als zij van gouvernementswege ondernomen of gesteund wordt, maar alle proefnemingen zullen even als vroeger mislukken als de oude sleur gevolgd wordt. Dr. K. kan dus met recht besluiten: ‘Tegen het behoud bestonden geene overwegende bezwaren, wij zijn dus niet <hi rend="i">verplicht</hi> de Kolonie op te geven, maar is dit opgeven wel raadzaam? Wij <hi rend="i">moeten</hi> de Kolonie niet opgeven, <hi rend="i">mogen</hi> wij het doen? Ik zou de vraag ontkennend beantwoorden en wel op dezen grond:</p>
<pb n="368"/>
<p>1<hi rend="sup">o</hi>. Het verlaten der Kolonie zal de ontwikkeling van onzen handel, natuurlijk meer bepaald in Afrika, kunnen verhinderen.</p>
<p>2<hi rend="sup">o</hi>. De overige Koloniën zullen er door benadeeld worden. Aan deze beschouwingen wijdt Dr. K. het tweede gedeelte zijner brochure en hoewel den kwijnenden toestand des handels erkennende, twijfelt hij niet aan eene betere toekomst, indien het Gouvernement slechts zorgde voor ‘de ontwikkeling en welvaart der bevolking, veiligheid der wegen en vermeerdering van invloed bij de verschillende inlandsche hoofden.’</p>
<p>En bij het verlaten der kust benadeelen wij onze andere Koloniën, zegt Dr. K., door het verlies van onze negersoldaten voor Oost-Indië en ook omdat wij ons den weg afsnijden tot het verkrijgen van negerkolonisten voor onze West-Indië. Eindelijk vermeent hij: ‘vooral een koloniale mogendheid dient op het punt van naam en gezag eenigszins prikkelbaar te zijn.’</p>
<p>‘Met een krachtig Gouvernement, dat zedelijke en natuurlijke macht bezit, bekwaam om iedere onverwachte uitbarsting te onderdrukken, een werkzaam rechtsstelsel, dat voor den staat van maatschappelijken vooruitgang past, de stichting van scholen en het aanwenden van een middelmatig kapitaal in het land, dan kan het werk van verbetering gerust aan den tijd worden overgelaten. Laat Engeland en Nederland slechts deze zegeningen aanbrengen en er wordt niets meer gevorderd tot een geregelden en toenemenden vooruitgang.’ Met deze woorden van Brodie Cruickshank eindigt ook Dr. L. zijn werk.</p>
<p>Wij zullen niet behoeven te zeggen, dat wij het met het grootste genoegen doorlezen hebben, want Dr. Kan heeft eene degelijke brochure geleverd, welke aan al degenen, die over den aanstaanden afstand te beslissen hebben, zeer ter lezing wordt aanbevolen.</p>
<p>&nbsp;</p>
<p>Mogelijk is het sommigen lezers van dit tijdschrift bekend, dat ook wij groote voorstanders zijn van de exploitatie onzer Afrikaansche bezittingen. Nog immer blijven wij behooren tot degenen, die in de kust van Guinea eene toekomst zien; maar niettegenstaande dat durven wij niet anders dan aan te raden, tot den afstand van de kust van Guinea te besluiten, niet om
<pb n="369"/>de krachtelooze argumenten, die in de Memorie van Toelichting op het traktaat aan de wetgevende macht zijn aangeboden; maar omdat wij tot de overtuiging zijn gekomen, dat men toch niet zal over gaan tot het verleenen van hoogere subsidiën voor die Kolonie, en wij zijn van oordeel, dat een bezit, zooals het tot nu toe heeft plaats gehad ons meer vernedert dan de afstand aan Engeland. Zulk een wanbestuur langer te doen voortduren is eene schande voor Nederland, iederen dag dat zulk een toestand bestendigd wordt, wordt de nationale eer werkelijk aangetast en volkomen juist zegt Dr. K. ‘Laten wij de geschiedrollen, welke van de kust van Guinea verhalen, ongeopend verbranden en ze nimmer voor den dag halen, om daaruit stof te putten tot verhoovaardiging en tot leering. Slechts onze tegenstander zou ze kunnen opslaan, om ons koloniaal beheer te hekelen en zich zacht te spiegelen aan onze dwaasheden en ons onverstand.’</p>
<p>De tijden zijn Goddank voorbij dat de koloniën slechts als staatsdomein beschouwd worden, om de kas van het moederland te stijven. De moderne rechtsbegrippen hebben ons ook andere plichten opgelegd, maar die zijn op de kust van Guinea niet in toepassing gebracht. Zullen wij de lasten dragen, die het bezit der kust ons noodwendig oplegt? Wij betwijfelen het, en daarom mogen wij het belang der volken aldaar niet langer in den weg staan, en moeten wij maar aan Engeland overlaten dit schoone land te ontwikkelen.</p>
<p>‘Van de leden der Kamer mag men verwachten’ zoo sprak onlangs de Minister van Koloniën ‘dat zij bij het uitbrengen van hunne adviezen zich houden aan de officieële stukken en niet aan de vaak scherpe en niet altijd eerlijke fraaie uitdrukkingen van hoogst partijdige schrijvers.’ Zoo als de waard is, vertrouwt hij zijne gasten, dachten wij bij het lezen der Memorie van Toelichting.</p>
<p>Waarom niet ruiterlijk verkondigt, dat men tegen de hooge kosten van subsidie opziet, dat men niet gelooft dat het Nederderlandsche volk jaarlijks eenige tonnen gouds voor hervorming op de kust zal over hebben? Eene nieuwe kwestie wordt te berde gebracht: ‘men is tot de overtuiging gekomen dat het aanzien en gezag van Nederland niet worden aangerand, waar het slechts de ruimere toepassing geldt van het beginsel - dat de ondervinding ook elders heeft doen op prijs stellen - om gemengd
<pb n="370"/>bezit of gemengde heerschappij van Europesche Staten in weinig beschaafde landstreken te vermijden, en waar het zich terugtrekken van Nederland in verband staat met den wensch, om, liever dan ten nadeele van de betrokken bevolkingen der kust een wedijver van invloeden en een strijd van belangen en van sympathiën en antipathiën te zien voortduren, die tal van onvruchtbare opofferingen en moeilijkheden met zich slepen, zijne zorgen te kunnen wijden aan de bevestiging van den rechtmatigen invloed van. Nederland in andere werelddeelen.’ Het beginsel van gemengde heerschappij leidde in 1867 reeds tot de ruiling van grondgebied, zoodat men recht heeft om te vragen: of sinds wij een aaneengeschakeld gebied bezitten en onze grensscheiding met juistheid is aangewezen, nog wel gemengde heerschappij bestaat? Maar zelfs, indien het traktaat aangenomen wordt, dan zal men, hopen wij, nadrukkelijk daartegen protesteeren; want waartoe zal eene consequente toepassing daarvan leiden? Zal men Suriname dan ook verlaten: want ook daar grenzen wij aan de Engelsche bezittingen en zal Serawak Borneo op diezelfde gronden niet kunnen verlangen.</p>
<p>Ofschoon in deze gewichtige aangelegenheid voorondersteld kan worden, dat iedereen, die belang in onze Afrikaansche Kolonie stelt, de daarover gewisselde stukken grondig zal nagaan, zoo zullen mogelijk eenige opmerkingen over het traktaat den lezers van dit tijdschrift niet onwelkom zijn.</p>
<p>Men weet, dat er drie traktaten tegelijk aan de wetgevende macht ter goedkeuring zijn voorgelegd n.l. dat tot bevordering van den aanvoer van vrije arbeiders in Suriname, dat ter afstand van de kust van Guinea en het traktaat wegens Siak, die als het ware te zamen een geheel uitmaken, om omtrent de wederzijdsche belangen in drie werelddeelen tot eene welwillende overeenstemming te komen; maar die onafscheidelijk te zamen moeten worden aangenomen of verworpen.</p>
<p>Daar men den afstand van de kust van Guinea als een voordeel voor Engeland moet beschouwen, zoo zoude men wanen, dat het traktaat wegens Siak een equivalent daarvoor was, maar dit is niet het geval; dat traktaat is voor Engeland minstens zoo voordeelig als voor ons.</p>
<p>Eene beschouwing van het traktaat over de kust van Guinea is slechts het doel van dit schrijven. Over de beide andere
<pb n="371"/>zal dus niet uitgeweid worden, maar daar Engeland vasthoudt aan de bepaling, dat de veldarbeiders voor Suriname slechts eene vijfjarige verbindtenis mogen aangaan, zoo verdient men te overwegen, of men zich bij den afstand van de kust van Guinea niet het middel voor de toekomst beneemt, om negers als arbeiders naar Suriname te lokken. De Memorie van Toelichting roert dit punt wel aan en wijst op art. 2 van het traktaat, waarin o.a. wordt bepaald: ‘Aan de personen, die binnen den tijd van zes jaren na de feitelijke overdracht van de bedoelde bezittingen, hetzij naar andere Nederlandsche bezittingen, hetzij naar vreemde plaatsen wenschen te verhuizen, zal daartoe door de Britsche autoriteiten vrijheid worden gelaten.’ Daar die bepaling evenwel slechts voor zes jaren werkt, en Engeland tot dusverre zich tegen den uitvoer van arbeiders verzet heeft, zoo zal deze bepaling geen invloed hebben op den uitvoer van neger-arbeiders. Ook de aanwerving van negers voor het Oost-Indische leger wordt voor ons door dien afstandgesloten. De regeering schijnt moeite aangewend te hebben die aanwerving te kunnen behouden, doch dit is op den tegenstand van Engeland afgestuit. De M.v.T. zegt nu wel, dat de meeste Afrikaansche recruten niet uit Nederlandsch grondgebied, maar uit andere onafhankelijke landstreken verkregen worden, en dat er geen reden is om aan te nemen, dat van het bekomen van recruten uit die oorden bepaald zal moeten worden afgezien. Onnoozele bloeden die dat gelooven! Engeland kan ze immers zelf gebruiken!</p>
<p>Vooral het artikel, dat over het beschermheerschap van de negerbevolking handelt, heeft ons niet bevredigd.</p>
<p>Art. 2 luidt: Hare Majesteit de Koningin van Groot-Brittannie en Ierland aanvaardt die rechten en de daaruit voortvloeiende verplichtingen jegens de bevolkingen thans onder het gezag van Zijne Majesteit den Koning der Nederlanden geplaatst. De Britsche autoriteiten zullen <hi rend="i">zooveel mogelijk</hi> zorg dragen dat niemand dergenen, die tot deze bevolkingen behooren en tijdens de Nederlandsche heerschappij aan geschillen of botsingen met onafhankelijke of aan Groot-Brittannie onderhoorige stammen zouden hebben deel gehad, deswege verontrust of bemoeilijkt worde’. Wij willen hier niet beslissen, of het wel staatkundig is voor eene kleine mogendheid, om in den tegenwoordigen tijd volken tegen wil en dank - want de Elminees wil niet onder
<pb n="372"/>Engelsch gezag komen - onder een anderen beheerscher te plaatsen. Wenschelijk zoude het daarom zijn als men langs minnelijken weg de goedkeuring der daarbij betrokkene bevolkingen kon verkrijgen, ofschoon wij gaarne erkennen, dat dit zeer moeilijk zal zijn. En wij hopen vooral dat men den Elminees door het kanon van St. George en Koenraadsburg niet zal moeten leeren, dat hij in Engeland een machtiger gebieder verkregen heeft dan de <hi rend="i">Kankans</hi> (eersten.<note n="1)" place="foot">Een naam, die wij weleer op de kust droegen.</note> Dat zou een treurig loon zijn voor een bijna 250 jarig trouw bondgenootschap.</p>
<p>De regeering, of liever de volksvertegenwoordiging behoort dus te zorgen, dat nimmer onderdrukkingen plaats zullen hebben onzer vroegere getrouwe stammen. Wij moeten de zekerheid erlangen, dat onze vroegere bondgenooten de krachtige bescherming zullen genieten tegen de aanmatigingen der Fantynen, die onzen negers een onverzoenlijken haat toedragen; want eeuwig schande voor Nederland als de Elminees in plaats van eene gulden toekomst de onderdrukking der Fantijnen te gemoet gaat. Men vergete nooit dat de Hollandsche negers, zoo als zij genoemd worden, voor onze belangen ontrouw zijn geworden aan hunne tradities, dat eene vijandschap van meer dan twee eeuwen onze stammen in ons belang van de Fantynen heeft afgescheiden. Daarom moeten wij de zekerheid hebben, dat de Britsche autoriteiten niet <hi rend="i">zooveel mogelijk</hi>, maar <hi rend="i">ten volle</hi> zorg draagen dat niemand dergenen, die tot deze bevolkingen behooren en tijdens de Nederlandsche heerschappij aan geschillen of botsingen met onafhankelijke of aan Groot-Brittannie onderhoorige stammen zonden hebben deel gehad, deswege verontrust of bemoeilijkt wordt. Kan men die zekerheid verkrijgen, ligt het boven onze krachten, om de Afrikaansche Kolonie behoorlijk te doen ontwikkelen, dan maar aan krachtiger handen overgegeven de taak, die ons te zwaar valt. Laat ons onze onmacht erkennen en het geluk van den armen neger niet langer in den weg staan. Onze nationale eer wordt daardoor niet aangetast, integendeel die vernedering zal ons meer verheffen dan een bestuur, zooals tot nu toe plaats had. De Elmineezen mogen ons nu van ontrouw verdenken, de toekomst zal hen, zoo hopen
<pb n="373"/>wij ten minste, leeren, dat Nederland hun belang boven het zijne stelde.<note n="1)" place="foot">Ofschoon het tractaat van afstand door de Tweede Kamer is aangenomen en zelfs, hoewel zulks moeilijk met het verband der drie traktaten te rijmen is, naar de Eerste Kamer is doorgezonden, vermeen ik, dit opstel, dat voor het Juli nummer bestemd was, alsnog te moeten opnemen. omdat men mij vaak als een tegenstander van den afstand van de Kust van Guinea beschouwt. Ik ben voor exploitatie, maar gaat men daar niet toe over, dan is de afstand noodzakelijk. Ik had verwacht dat men het kusttraktaat het laatst behandeld zou hebben, om niet de stemming van onze Tweede Kamer omtrent de Kust van Guinea te doen kennen, alvorens de andere traktaten waren aangenomen. Mijns inziens is men, als de Eerste Kamer het niet aanneemt, nu in eene zeer zonderlinge positie geplaatst.</note></p>
<p>&nbsp;</p>
<p><hi rend="spat">Hellevoetsluis</hi>, 21 Juni 1871.</p>
<p>C.A. <hi rend="sc">Jeekel</hi>.</p>
<q rend="bq"><hi rend="sc">Dr. Heije's</hi> VOLKSDICHTEN. Een Volksuitgave, in twaalf bundels. Amsterdam. G.L. Funke.</q>
<p>Voor drie gulden kan men in 't bezit komen van dat schoon geheel. Ook is iedere bundel afzonderlijk te verkrijgen voor vijf en twintig cents.</p>
<p>Ze zijn keurig gedrukt deze lieve boekjes, een flinke letter op mooi papier, en goedkoop daarbij: een halve cent de bladzijde. Het mag een model van een volksuitgave heeten.</p>
<p>Wij verheugen ons zeer over deze onderneming en gelooven dat zij zeer op prijs gesteld zal worden. Men krijgt goede, uitnemend goede waar, voor weinig geld, en men krijgt zelfs meer dan men meent te koopen.</p>
<p>Immers. Als men <hi rend="i">Volksdichten</hi> ziet aangekondigd, verwacht men niet ook proza-stukken te zullen aantreffen; en die zijn er toch ook en wel voortreffelijke in. We vinden namelijk in de twee bundels <hi rend="i">Zedenspiegel in Spreuken</hi>, vooreerst een ‘<hi rend="i">Gezondheids-spiegel</hi> (ongerijmd doch niet onverstandig)’ en ook <hi rend="i">een gouden boerenspiegel</hi>, waarin Heije, onder den titel ‘vijftig mudden zaaikoren,’ even zooveel deugdelijke lessen geeft, aan het wakkere boerenvolk, welke ook de heeren met vrucht gebruiken
<pb n="374"/>kunnen. De <hi rend="i">Gezondheidspiegel</hi> bevat ‘recepten en huismiddeltjes’ handelende over ‘gezond of ziek zijn,’ ‘spijs en drank,’ ‘lucht en licht.’ ‘reinheid’ ‘moeders en kinderen.’ ‘rust en beweging’ en ‘winst en verlies.’ - t Is een goed werk geweest in dezen <hi rend="i">zedespiegel</hi> dezen <hi rend="i">gezondheidspiegel</hi>, welke vroeger in een Nuts Almanak ophing, weder ten toon te stellen.</p>
<p>En nu wat de gedichten betreft. Wij hebben niet noodig daar veel van te zeggen. De verzen zijn vroeger, en meer dan eens aangekondigd, en beoordeeld. Het zou maar herhalen wezen van het weleer gezegde, als ik op de zangerigheid en frischheid van Heije's gedichten wilde opmerkzaam maken. De auteur zegt er zelf van, waar hij in zijn <hi rend="i">opdracht</hi> tot het volk van Nederland spreekt: ‘Wat ik nu meer dan veertig jaar eigenaardig bij u opmerkte, met u dacht en voelde, in u liefhad of misprees, van u hoopte en voor u begeerde, mijn volk! sprak ik meest uit in kleine Liedren en Dichten die, als gevleugeld zaadhulsel, door den adem des Tijds gedreven, overal zijn heen gevoerd. Thans (terwijl de ouderdom reeds aanklopt!) heb ik 't beste wat ik van die zaadkorrels terug kon vinden, hier, als in een bloemhof, bijeen geplant, of 't zich onder Gods zegen, ontwikkelen mocht tot velerlei vrucht. Zoo bezit ge dan in deze bundels <hi rend="i">Volksdichten</hi> het innigst, wat in mijn geest en gemoed aan wenschen en gebeden voor u leefde en leeft. - Helpe het u, om 't meest vrije, vranke, vroede en vrome volk te worden der wereld.’</p>
<p>Nog eens, wij verblijden ons zeer in deze heel goedkoope, en toch zeer nette uitgave, en wachten dat zij bevorderlijk moge zijn, om den reinen, degelijken, echt Nederlandschen geest des dichters meer en meer te doen worden den geest van Neêrlands volk. Er zijn vele verzen in deze twaalf bundels, uitnemend geschikt om door de matrozen op 't schip, door den arbeidsman onder zijn werk, door de jongens op straat, door de liedjeszangers bij de orgels gezongen te worden, mogen ze dienen om de soms zoo onkiesche, soms zoo onzinnige straatdeunen te verdringen! Worden ze <hi rend="i">algemeen</hi> op de lagere scholen ingevoerd (en velen er van zijn het dubbel waard), na weinig jaren zouden we gewis veel minder stuitende zangen hooren in 't openbaar, dan waardoor nu dikwijls het gehoor wordt gekwetst.</p>
<p>Eéne aanmerking heb ik slechts. Het komt mij voor dat de versjes niet overal even bevattelijk zijn, niet altoos terstond, bij
<pb n="375"/>de allereerste lezing, begrepen zullen worden. Men stelt zich het publiek gewoonlijk te hoog voor, en zonder (met Multatuli) te willen zeggen: ‘publiek ik veracht u!’ is 't toch zeker waar, dat de meeste menschen weinig gewoon zijn te denken. 't Is waar, dat kunnen ze dan ook door min of meer ingewikkelde gedachten, in verzen uitgedrukt, leeren. O, Ja wel. Maar populair zullen zulke verzen niet gemakkelijk worden. Onder de redenen waardoor Cats zoo groote populariteit verkregen heeft, behoort ontegenzeggelijk, het gemakkelijke van zijne rijmelarij.</p>
<p>Aan den uitgever zou ik willen vragen: waarom geen jaartal op den titel? - waarom geen andere titels dan op de omslagen alleen? waarom geen paginering? (terwijl de <hi rend="i">inhoud</hi>, voor elk deeltje geplaatst, NB. wel de bladzijde aanwijst, waar de gedichten te vinden zijn!) Waarom de <hi rend="i">Opdracht</hi> aan Neerlands volk, niet voor den eersten bundel geplaatst, in plaats van achteraan op het schutblad van sommige bundels? - Ook zou een algemeen alphabetisch register zeer wenschelijk zijn geweest.</p>
<p>Rosendaal.</p>
<p><hi rend="sc">Tydeman</hi>.</p>
<q rend="bq">De opvoeding van Multafero, in de school der Jezuïten en Ultramontanen. Fragmenten uit de papieren van een discipel, door F. <hi rend="sc">van der Gheyn</hi>. Dordrecht, J.P. <hi rend="sc">Revers</hi>. 1870. In post 8<hi rend="sup">o</hi>. 222 bl. Prijs ƒ 1.75.
<lb/>En toch beweegt zij zich! Roman door F.C. <hi rend="sc">Schubert</hi>. Naar het Hoogduitsch door <hi rend="sc">Mr. A. Broedelet</hi>. Rotterdam, <hi rend="sc">Nijgh en van Ditmar</hi>. 1870. In post. 8<hi rend="sup">o</hi>. 216. bl.</q>
<p>Deze beide werkjes maken samen een ‘span’ uit, in zoover beide de strekking hebben om eene aanschouwelijke voorstelling te geven van het geestdoovende, ja zieldoodende van dat beginsel, hetwelk de geheele R.C. kerk schier reeds doodelijk omklemt - het Ultramontanisme, het Jezuïtisme. Het verbazende overwicht van dat beginsel bleek nog verleden jaar in de noodlottige conciliezaak der pauselijke ‘onfeilbaarheid;’ die tijdelijke overwinning van dat verfoeilijk, menschonteerend en zielverwoestend beginsel zal er misschien den val van verhaasten, misschien nieuwe en vaster kluisters, wie weet voor hoe lang, smeden. Wat van beide? Wie zal het zeggen? Van den loop der omstan-<pb n="376"/>digheden in de, politieke wereld zal misschien veel afhangen. Geve maar de Algoede, dat het geen bloedige strijd op leven of dood worde!</p>
<p>De lotgevallen van ‘Multafero’, zijne opleiding aan het seminarie te Culenborg, te Ravestein enz. - dat alles schijnt waarheid te zijn; waarheid zeker, maar werkelijkheid ook, die aan de waarheid niet doet twijfelen; maar het is dan wel eene allertreurigste waarheid, dat nietige, kinderachtige, geestdoodende, africhtende, slaafsche van de wijze, waarop in die seminariën jongelingen werden gevormd tot ‘geestelijken.’ Diep medelijden gevoelt men met die ongelukkige kweekelingen, wier zieleleven op zoo gewetenlooze wijze tot een ‘<hi rend="i">perinde ac cadaver</hi>’ wordt ineengeknepen. En daarover bedroeft de vriend van licht en godsdienstig leven zich nog meer dan over het ellendig gebruik, dat door het Jezuïtisme gemaakt wordt van die ‘aanzienlijke kapitalen’, welke ‘in de allereerste plaats worden verkregen door hen, die in de kweekscholen met het onderwijs der jeugd zijn belast, door aanwerving van kweekelingen, in het bezit, of in de verwachting van een noemenswaardig vermogen.’</p>
<p>‘Het spreekt van zelf, dat deze lieden, door het omhelzen van den geestelijken regulieren stand, de aanspraak op hun erfgoed niet verliezen, maar dat zij het recht behouden, daarvan afstand te doen ten behoeve van derden. En wie zijn deze laatsten? Hunne broeders, zusters, nichten of neven? Volstrekt niet. Hunne naastbestaande erfgenamen, na den zedelijken en tijdelijken dood van dien broeder, is het lichaam der sociëteit van Jezus. En waarom? Omdat hunne ordensregelen dit voorschrijven, wel niet als een uitdrukkelijke wet maar als een raadzame, verstandige wilsbeschikking.’ (bladz. 132.) Juist! ‘Als het theologisch onderderwijs hier te lande, in Frankrijk en België, was ingericht zooals in Duitschland, waar de aankomende geestelijken aan de universiteiten studeeren, en zoodoende min of meer met de buitenwereld in aanraking komen, - de kerk zou minder slechte [liever: onontwikkelde, bekrompene] priesters hebben te betreuren.’ (bladz. 158.) Dat het coelibaat veel ouder is dan de tijd van Hildebrandt en slechts door dezen veel strenger aangebonden (bladz. 158); ‘wit op, zwart’ voor: zwart op wit (schriftelijke getuigenis, bladz. 8), ‘eene goede Jezuït’ voor goed (bladz. 67) zijn kleinigheden. Kome het boekske maar in de rechte handen! Doch daardoor vreezen we. De schrijver roept zijnen
<pb n="377"/>lezers aan het slot een: ‘tot wederziens’ toe. Hij schijnt dus na zijne ontvluchting uit het seminarie nog meer te verhalen te hebben, waarop het praesens in zijnen pseudonym ook schijnt te doelen. Zijne lofrede op de Jezuïten aan het einde worde hem geschonken, maar we hopen, dat hij in de schoot der R.C. kerk is gebleven - indien men hem althans niet heeft uitgeworpen - want voor haar zelve is het wenschelijk, dat zij er in blijven, die haar ‘zou’ kunnen zijn.</p>
<p>Korter dan over dit oorspronkelijk boekje moeten wij zijn over de vertaling.</p>
<p>Het door Mr. Broedelet vertaalde zou men kunnen noemen: een in romantischen vorm gegoten studiebeeld van de betrekking tusschen de natuur-wetenschap, vertegenwoordigd door Galileï, Torricelli e.a., en de Roomsche kerk, of nog beter: haar toenmalig opperhoofd Urbanus VIII. De feiten en misvattingen van dezen zich onfeilbaar wanenden paus; de worstelingen der wetenschap om zich te emancipeeren; de geestelijke armoede bij geestelijken en kloosterlingen, - het wordt zeer onderhoudend beschreven. De Inleiding is zeer belangrijk en de vertaler heeft zijne taak goed verricht, als men enkele woorden gelijk: ‘zenuwig,’ bladz. 55; ‘beroering’ (lichamelijke aanraking), bladz. 153, over het hoofd ziet.</p>
<p>V.O.</p>
<q rend="bq">KIJKJES IN DE WERELD, door <hi rend="sc">Fanny Fern</hi>. Uit het Engelsch. door <hi rend="sc">Maria Neve</hi>. Prijs ƒ 1.10.
<lb/>Vrouwenkarakters. Novellen voor vrouwen en meisjes. Uit het Hoogduitsch overgebracht door Mevr. <hi rend="sc">Zwaardemaker</hi>.
<lb/>Beide Haarlem, Erven F. Bohn. 1871. In post.</q>
<p>Een tweespan: dezelfde uitgever, dames-vertaalsters, eenerlei omslag: nagenoeg eenerlei grootte, en daarbij veel overeenkomst in den inhoud, namelijk: blikken in het vrouwelijke karakter; ik twijfel dan ook haast niet of ook ‘Vrouwenkarakters’ komt uit eene vrouwelijke pen.</p>
<p>De geestige, scherpzinnige schrijfster van ‘Grepen uit het leven’ geeft in hare ‘Kijkjes’ eenige beschouwingen over verschillende onderwerpen, sommige vol geest en vernuft, andere
<pb n="376"/>digheden in de, politieke wereld zal misschien veel afhangen. Geve maar de Algoede, dat het geen bloedige strijd op leven of dood worde!</p>
<p>De lotgevallen van ‘Multafero’, zijne opleiding aan het seminarie te Culenborg, te Ravestein enz. - dat alles schijnt waarheid te zijn; waarheid zeker, maar werkelijkheid ook, die aan de waarheid niet doet twijfelen; maar het is dan wel eene allertreurigste waarheid, dat nietige, kinderachtige, geestdoodende, africhtende, slaafsche van de wijze, waarop in die seminariën jongelingen werden gevormd tot ‘geestelijken.’ Diep medelijden gevoelt men met die ongelukkige kweekelingen, wier zieleleven op zoo gewetenlooze wijze tot een ‘<hi rend="i">perinde ac cadaver</hi>’ wordt ineengeknepen. En daarover bedroeft de vriend van licht en godsdienstig leven zich nog meer dan over het ellendig gebruik, dat door het Jezuïtisme gemaakt wordt van die ‘aanzienlijke kapitalen’, welke ‘in de allereerste plaats worden verkregen door hen, die in de kweekscholen met het onderwijs der jeugd zijn belast, door aanwerving van kweekelingen, in het bezit, of in de verwachting van een noemenswaardig vermogen.’</p>
<p>‘Het spreekt van zelf, dat deze lieden, door het omhelzen van den geestelijken regulieren stand, de aanspraak op hun erfgoed niet verliezen, maar dat zij het recht behouden, daarvan afstand te doen ten behoeve van derden. En wie zijn deze laatsten? Hunne broeders, zusters, nichten of neven? Volstrekt niet. Hunne naastbestaande erfgenamen, na den zedelijken en tijdelijken dood van dien broeder, is het lichaam der sociëteit van Jezus. En waarom? Omdat hunne ordensregelen dit voorschrijven, wel niet als een uitdrukkelijke wet maar als een raadzame, verstandige wilsbeschikking.’ (bladz. 132.) Juist! ‘Als het theologisch onderderwijs hier te lande, in Frankrijk en België, was ingericht zooals in Duitschland, waar de aankomende geestelijken aan de universiteiten studeeren, en zoodoende min of meer met de buitenwereld in aanraking komen, - de kerk zou minder slechte [liever: onontwikkelde, bekrompene] priesters hebben te betreuren.’ (bladz. 158.) Dat het coelibaat veel ouder is dan de tijd van Hildebrandt en slechts door dezen veel strenger aangebonden (bladz. 158); ‘wit op, zwart’ voor: zwart op wit (schriftelijke getuigenis, bladz. 8), ‘eene goede Jezuït’ voor goed (bladz. 67) zijn kleinigheden. Kome het boekske maar in de rechte handen! Doch daardoor vreezen we. De schrijver roept zijnen
<pb n="377"/>lezers aan het slot een: ‘tot wederziens’ toe. Hij schijnt dus na zijne ontvluchting uit het seminarie nog meer te verhalen te hebben, waarop het praesens in zijnen pseudonym ook schijnt te doelen. Zijne lofrede op de Jezuïten aan het einde worde hem geschonken, maar we hopen, dat hij in de schoot der R.C. kerk is gebleven - indien men hem althans niet heeft uitgeworpen - want voor haar zelve is het wenschelijk, dat zij er in blijven, die haar ‘zou’ kunnen zijn.</p>
<p>Korter dan over dit oorspronkelijk boekje moeten wij zijn over de vertaling.</p>
<p>Het door Mr. Broedelet vertaalde zou men kunnen noemen: een in romantischen vorm gegoten studiebeeld van de betrekking tusschen de natuur-wetenschap, vertegenwoordigd door Galileï, Torricelli e.a., en de Roomsche kerk, of nog beter: haar toenmalig opperhoofd Urbanus VIII. De feiten en misvattingen van dezen zich onfeilbaar wanenden paus; de worstelingen der wetenschap om zich te emancipeeren; de geestelijke armoede bij geestelijken en kloosterlingen, - het wordt zeer onderhoudend beschreven. De Inleiding is zeer belangrijk en de vertaler heeft zijne taak goed verricht, als men enkele woorden gelijk: ‘zenuwig,’ bladz. 55; ‘beroering’ (lichamelijke aanraking), bladz. 153, over het hoofd ziet.</p>
<p>V.O.</p>
<q rend="bq">KIJKJES IN DE WERELD, door <hi rend="sc">Fanny Fern</hi>. Uit het Engelsch. door <hi rend="sc">Maria Neve</hi>. Prijs ƒ 1.10.
<lb/>Vrouwenkarakters. Novellen voor vrouwen en meisjes. Uit het Hoogduitsch overgebracht door Mevr. <hi rend="sc">Zwaardemaker</hi>.
<lb/>Beide Haarlem, Erven F. Bohn. 1871. In post.</q>
<p>Een tweespan: dezelfde uitgever, dames-vertaalsters, eenerlei omslag: nagenoeg eenerlei grootte, en daarbij veel overeenkomst in den inhoud, namelijk: blikken in het vrouwelijke karakter; ik twijfel dan ook haast niet of ook ‘Vrouwenkarakters’ komt uit eene vrouwelijke pen.</p>
<p>De geestige, scherpzinnige schrijfster van ‘Grepen uit het leven’ geeft in hare ‘Kijkjes’ eenige beschouwingen over verschillende onderwerpen, sommige vol geest en vernuft, andere
<pb n="378"/>vrij onbeduidend; tot de laatste reken ik ‘het een en ander over vrouwen.’ Eene ware photographie is ‘een zeer alledaagsch huisselijk tafereel,’ dat zich wel overal verwezenlijkt. Anders heeft het meeste eene sterk uitkomende Amerikaansche kleur. Zeer partijdig schijnt het oordeel der schrijfsters over de godsdienst en hare bedienaren. Onder den zonderlinge titel: ‘mogen predikanten niezen?’ laat zij zich hooren tegen het vooroordeel, dat den leeraar het deelnemen aan geoorloofde uitspanningen verbiedt; maar 't zijn naar mijn oordeel min gepaste uitvallen tegen het methodisme, of zoo ge wilt piëtisme wanneer zij van zekere rijtuigen zegt, dat zij in zitplaatsen zijn afgedeeld, ‘even bekrompen als het geloof van een dweeper’, en verklaart, dat zij niet elken zondag zou willen gaan, om een man te hooren, die niets dan leerstellingen zamenbindt als bossen drooge takken, en ze zijnen gapenden toehoorders toedient.’ Moet het inderdaad geestig heeten., noodeloos en ten onpas een schimppijl af te schieten op eene godsdienstrichting, omdat men haar voor zich zelv' verwerpt?</p>
<p>‘Vrouwenkarakters’ worden in het andere bundeltje meer luchtig geschetst dan grondig ontwikkeld. Een lief, zachtzinnig, echt vroom meisje, dat gelukkig gehuwd is met den man harer huize, harer waardig, maar die hem vroeg verliest en onder veel zorgen kan hinderen toch gelukkig opvoedt - eene sentimenteele dweepster, die een onberaden huwelijk aangaat, zich daardoor in het ongeluk stort, haren man verlaat en eene gevierde tooneelspeelster wordt - een meisje uit den geringen burgerstand, dat toevallig als rijke erfdochter wordt opgevoed, maar op eens in het armoedige ouderlijke huis moet terugkeeren, waar zij zich uitnemend in haren omstandigheden schikt en haren naaste betrekkingen tot zegen wordt - en eene fiere, eigenzinnige, die door hare zucht naar overheersching, vermaak, weelde en praal zich en haren echtgenoot ongelukkig maakt, maar mede onder medewerking cener zachtzinnige, edele vriendin, in alles haar tegenbeeld, zich met dezen verzoent - ziedaar de hoofdpersonen. Jonge meisjes kunnen er nuttige lessen uit halen, en dit valt te gemrkkelijker omdat men er zich niet diep voor behoeft in te spannen.</p>
<p>De vertaalsters hebben hare taak goed verricht; op enkele feiten wil ik nu niet komen; de correctie van N<hi rend="sup">o</hi>. 1 is beter dan die van N<hi rend="sup">o</hi>, 2.</p>
<p>v.O.</p>
<pb n="379"/>
<q rend="bq">CHRISTINE VAN OOSTERWEY. Door Vrouwe Courtmans, geb. Berchmans. 's Gravenhage, H.C. Susan, C.H.Z. Gent, W. Rogghè, in klein 8vo, 299 bl. prijs ƒ 1,25.</q>
<p>De dame die in dit aangenaam geschreven verhaal van de begaafde Vlaamsche schrijfster Mevr. Courtmans-Berchmans de titelrol vervult, is eene veertigster van aanzienlijken stand, ongehuwd maar gansch niet des huwens ongezind, bezitster van een zeer aanzienlijk vermogen, wederrechtelijk onttrokken aan eene nicht, onbemiddelde weduwe van eenen geneesheer, die ten slotte het haar toekomende door het schrander beleid van een jong advokaat, verloofde harer oudste dochter, terugbekomt. Deze knoop is niet nieuw, maar de wijze op welke de verschillende personen en voorvallen rondom dat middelpunt worden gegroepeerd, is zeer onderhoudend. Het karakter van Christine is met fijne kennis van het menschelijke en vrouwelijke hart geteekend. De talentvolle schrijfster maakte haar niet tot eene hebzuchtige, die uit vrekheid het onrechtvaardig verkregene behoudt, gelijk eene meer alledaagsche vinding het zou voorstellen; de eer eens ontslapen broeders moet worden ontzien en vooral geen rijkdom vallen in den schoot eener mededingster van de trouwlustige. Teleurgesteld in hare plannen, staat zij als naar het leven geteekend voor de oogen der lezers, in haren spijt, in hare jacht op verstrooing, in hare ongedurigheid in hare praalzucht. Tot op haar sterfbed toe blijft zij zichzelve gelijk.</p>
<p>De stijl heeft iets eigenaardigs door vele Vlaamsche woorden en uitdrukkingen, welker beteekenis de meeste lezers uit den samenhang zullen moeten opmaken. De uitvoering is zeer eenvoudig, maar goed en de prijs uiterst matig. - 300 bladz., ja in klein 8vo, maar ook voor ƒ 1,25. Die echter het boekske minachtend ter zijde legdt met een: ‘alle waar is naar het geld’ zou zeer onjuist oordeelen.</p>
<p>V.O.</p>
<pb n="380"/>
<q rend="bq">1. DE SCHERPSCHUTTER VAN <hi rend="sc">St.</hi> MARTIN. Een geschiedkundig verhaal uit den Waldensischen vervolgings-oorlog (1670-1690). Door J. <hi rend="sc">de Liefde</hi>. Utrecht, J.H. van Peursum. 1870.
<lb/>2. DE BALLINGEN VAN LUCERNA, of drie jaren lijdens. Vrij gevolgd naar het Engelsch. Prijs ƒ 0.90.
<lb/>3. DE HEERSCHAPPIJ VAN HET BOEK. Door Dr. A. <hi rend="sc">Ostegtar</hi>. Naar het Hoogduitsch.
<lb/>4. BIDDEN EN WERKEN. Het ‘Rauhe Haus.’ en zijn stichter.
<lb/>De drie laatste uitgegeven door het Evangelisch verbond. Rotterdam, H. de Hoogh &amp; Comp.
<lb/>5. SCHETSEN EN VERHALEN VAN CHRISTELIJK LEVEN, in verschillende landen en eeuwen. Door de schrijfster van: de familie Schönberg-Cotta, enz enz. Uit het Engelsch vertaald door Josinus te Veenendaal, J.H. de Cosquino de Busey.</q>
<p>Niet zonder reden voeg ik deze boekjes in dezelfde aankondiging bijeen.</p>
<p>N<hi rend="sup">o</hi>. 1 en 2 slaan dezelfde bladzijden op uit de geschiedenis van den roemrijken geloofsstrijd der Waldensen, het verlaten der Piemonteesche vallijën wegens de felle geloofsvervolging op aanstoken van Lodewijk XIV, ten einde in Zwitserland en elders verademing te vinden; de ‘<hi rend="i">glorieuse rentrée</hi>’ onder den als evangeliedienaar en legerhoofd roemruchtigen Henry Arnaud; de belegering van Balzille; de opheffing der vervolging ten gevolge van den oorlog tusschen den hertog van Savoye en den verachtelijken Lodewijk. Beide verhalen verbinden de levendige schildering van der Waldensen lijden en strijden nergens en tegen Rome's onmenschelijke vervolgingswoede met eene soort van romantische inkleeding, een gewaad dat er slechts luchtig omhangt. Het <hi rend="i">eerste</hi> draagt den naam van de Liefde wel op den titel, maar was nog niet voltooid, toen de dood den werkzamen, veelzijds begaafden man afriep van zijnen aardschen arbeid. Zijn leerling en vriend A. Hardenberg, met het plan ten volle bekend, legde er de laatste hand aan, en hieraan zal wel zijn toe te schrijven, dat behalve enkele kleine onnauwkeurigheden, bladz. 141 en 189 dezelfde aanteekening, slechts met
<pb n="381"/>andere woorden, voorkomt. Het verdient, vooral ook uit het oogpunt der richting, ver de voorkeur boven het <hi rend="i">tweede</hi>, dat in den aanhef met zeker welbehagen den uitroep van Cesar Malan op den Montblanc overneemt: ‘Hij die de Montblanc geschapen heeft, is voor ons gestorven!’ - De Liefde zegt te onrecht, dat ‘de Roomsche kerk dier tijden zoo buitengewoon rijk was aan fabelen en bijgeloovigheden’. Zij is er nog even rijk aan, en dat het fanatieke papisme thans geen brandstapels, moordschavotten en kerkerholen ter verdelging der ketters’ bezigt, is waarlijk niet omdat de geest veranderd is, maar omdat het aan macht ontbreekt.</p>
<p>N<hi rend="sup">o</hi>. 3 en 4 behooren met N<hi rend="sup">o</hi>. 2 tot de uitgaven van ‘het Evangelisch verbond.’ N<hi rend="sup">o</hi>. 3 deelt zeer wetenswaardige bijzonderheden mede aangaande de uitwerking van pogingen om het Evangelielicht te do<hi rend="i">e</hi>n schijnen door verspreiding der H. Schrift, aangaande de bijbelvertalingen, met name in het Spaansch, aangaande bijbelkennis en bijbelgebruik in Noorwegen, enz. 't ls bij zooveel lezenswaardigs jammer, dat de opsteller noch de vertaler een duidelijk denkbeeld schijnen te hebben van het onderscheid tusschen den Bijbel en het Evangelie, waarvan de Bijbel de drager is.</p>
<p>N<hi rend="sup">o</hi>. 4 wordt aanbevolen aan hen, die met de christelijk philantrophische inrichting: ‘das rauche Haus’ bij Hamburg kennis willen maken. Vindt iemand, dat bij al het nuttige en heilzame de geest een al te mystiek-pietische is, hij verlieze niet uit het oog, dat, blijkens de ondervinding en de opmerking ook te onzent, zulke inrichtingen daarin eene noodwendige levensvoorwaarde hebben. En is dit zoo, dan liever zulke inrichtingen met dat waar dan in 't geheel geene.</p>
<p>N<hi rend="sup">o</hi>. 5 is N<hi rend="sup">o</hi>. 1 van een vijftal dergelijke, die toch ook ieder op zich zelf staan zullen. Dit ‘uittreksel uit het dagboek van broeder Bartholomeùs, monnik van de abdij van Marinthal, in het Ofdenwald, in de twaalfde eeuw’ is, wat de echtheid betreft, naar 't schijnt, meer dan verdacht; Ik ten minste kan zonder duchtige bewijzen niet gelooven, dat het uit de XIIde eeuw is. Op 't laatst maakt de schrijver ook nog kennis met Petrus Waldus, en dit losse draadje knoopt het boekske aan N<hi rend="sup">o</hi>. 1 en 2.</p>
<p>Voor breeder recensie van zulke boekskens is in dit Tijdschrift geen plaats.</p>
<p>v.O.</p>
<pb n="382"/>
<q rend="bq">GELDERSCHE VOLKS-ALMANAK voor het jaar 1871. Arnhem. Is. An Nijhoff en Zoon.</q>
<p>Eene uitslaande plaat, voorstellende Dr. O.G. Heldring in zijne gestichten, versiert het jaarboekje. Versiert, zeg ik, omdat het portret van den genoemde, omgeven door de afbeeldingen van Steenbeek, Normaalschool, Talitha, Bethel en Vluchtheuvel, goed als zij te zamen uitgevoerd zijn, genoegen doen.</p>
<p>De inhoud van den almanak is, voor zooveel ten minste de proza-opstellen, geheel geldersch, als betrekking hebbende op inrichtingen van later dagen in Gelderland of op streken, plaatsen, personen, toestanden van dit gewest in den ouden tijd. Tot de eerste behooren: ‘Dr. O.G. Heldring in zijne philantropische werkzaamheden’ en: ‘Kostscholen te Elburg;’ tot de laatste: ‘Uit uwe <hi rend="i">Geschiedenis der Overbetuwe</hi>;’ ‘Het slot Keppel;’ ‘Vier aanteekeningen uit de geschiedenis van Gelderland;’ ‘Het eene pleizier is het andere waard;’ ‘iets over de vroegere bezitters van het Huis Doornenburg bij Bemmel;’ ‘Eenig licht over de Geldersche geschiedenissen van 750 tot 1000;’ ‘Het slot Loevestein.’ Zal ik het loven? Onvoorwaardelijk niet. De Gelderschman heeft meer wat hem belang inboezemt, althans moet inboezemen, dan Gelderland met hetgeen er toe behoort; hij gevoelt zich of moet zich gevoelen Nederlander (te regt gaf daarom de redactie vooraf wat slechts het Provinciaal Bestuur en de gemeentebesturen der Provincie, benevens den Provincialen Waterstaat en de Polderbestuur der Provincie, maar ook de verjaardagen van het Koninklijk Huis, het Staatsbestuur en den Rijks-waterstaat) en - mensch. Heeft hij er niet regt op of is het niet wenschelijk voor hem, dat in zijnen almanak ook - zij het dan niet bij voorkeur - plaats zij voor hetgeen in deze opzigten zijn verstand in hart vormen kan.</p>
<p>Wat nu de onderwerpen aangaat, die behandeld zijn, zij hebben, het eene meer, het andere minder, hunne belangrijkheid; maar ze lezende, heb ik mij zelven telkens op nieuw gevraagd, al verstaat ge door ‘het volk’ de onkundige massa niet, die er gemeenlijk door aangeduid wordt, maar ook en voornamelijk den meer ontwikkelden burger en landbouwer, zelfs den voor wetenschap en gemoedsvorming niet ontoegankelijken aanzien-<pb n="383"/>lijke, zoudt ge durven beweren, dat deze onderwerpen, op deze wijze behandeld, hunne aandacht boeijen zullen, hunne bevatting niet te boven gaan en eenigen goeden invloed bij hen uitoefenen? En ik heb niet gewaagd een bevestigend antwoord mij te geven.</p>
<p>De dichtstukjes zijn ten deele vertalingen en navolgingen: ‘De berggeest’ (E. Schulze); ‘Het hulpgeroep’ (Langhain); ‘Kusjes’ (Lessing); ‘Puntdichten’ (‘Eenige aan andere talen ontleend’). Oorspronkelijk zijn: ‘Te huis’ (Zutphensche tongval); ‘Aan een stoet spelende knapen’; ‘Aan den herfst’ ‘Winteravond’; ‘Puntdicht’; ‘In de diligence van Cassel naar Elberfeld, bij het zien van een handwijzer, waarop stond: ‘Hollaendische Strasse;’ ‘Lotje;’ ‘Aan de jeugd.’ Van den eersten heb ik niet te spreken; zij zijn, voor zooveel de dichters genoemd worden, aan wie zij het aanwezen te danken hebben, bekend. In de laatsten heerscht een goede geest. Maar niettemin laten zij naar inhoud en vorm te wenschen over. Wanneer 't b.v. in het ‘aan de jeugd’ heet:</p>
<lg type="poem">
<l>Als de kind'ren zamen zijn,</l>
<l rend="; 1tab">Waarlijk 't mag mij streelen,</l>
<l>Daar 't verschil om 't <hi rend="i">mijn</hi> en <hi rend="i">dijn</hi></l>
<l rend="; 1tab">Hen niet komt verdeelen,</l></lg>
<p>dan, afgezien nog van het al of niet dichterlijke er van, zegt men: neen! dat is zoo niet: hoe we, toen we nog kinderen waren, ook al niet slechts riepen: ‘<hi rend="i">mijn</hi> knikker,’ ‘neen! 't is de <hi rend="i">mijne</hi>,’ maar zelfs om den knikker elkaâr te lijf vlogen. En de vorm - lees den ‘winteravond,’ is de uitdrukking goed te keuren:</p>
<lg type="poem">
<l>'t Blijde tapeet van de verre landouwen</l>
<l rend="; 1tab">Weet met zijn <hi rend="i">lach</hi>;</l></lg>
<p>en:</p>
<lg type="poem">
<l>Dan, als de dagvorst hier kort slechts gebiedend.</l>
<l rend="; 1tab">Aldus weêr <hi rend="i">prijkt?</hi></l></lg>
<p>Kan men vrede hebben met den rijthmus:</p>
<pb n="384"/>
<lg type="poem">
<l>Dan, ja <hi rend="i">dan</hi>. de avond aan 't schoone en aan 't goede</l>
<l rend="; 1tab"><hi rend="i">Door</hi> ons gewijd.</l></lg>
<p>of, om niet meer te noemen, met dezen:</p>
<lg type="poem">
<l>Christnen, dat woord nu ter harte genomen</l>
<l rend="; 1tab">Vóór <hi rend="i">slevens</hi> nacht!</l>
<l>Roept dan de Heere ons, om tot Hem te komen,</l>
<l rend="; 1tab"><hi rend="i">Wij</hi> sterven zacht.</l></lg>
<p>Mijne aanmerkingen geef ik niet, als die bedillen wil, maar alleen gedreven door de begeerte, dat de ‘Geldersche Volksalmanak’ met ieder jaar zijnen hoofdredacteur <hi rend="i">en</hi> zijne provincie meer tot eer zij, maar tevens meer genoegen en ook nut doe in ieder geldersch huisgezin, waarin men hem ontvangt.</p>
<p>D.</p>
<p>R.</p></div></div>
<div type="chapter">
<interpGrp>
<interp type="primair" value="tyde005"/>
<interp type="primair" value="bemm006"/>
<interp type="primair" value="oort003"/>
<interp type="primair" value="nieu086"/>
<interp type="primair" value="hoek003"/>
<interp type="primair" value="oost027"/>
<interp type="primair" value="jeek001"/>
<interp type="secundair" value="amor005"/>
<interp type="secundair" value="hoek003"/>
<interp type="secundair" value="huf_001"/>
<interp type="secundair" value="huge002"/>
<interp type="secundair" value="umbg002"/>
<interp type="secundair" value="grie010"/>
<interp type="secundair" value="brou061"/>
<interp type="secundair" value="mans007"/>
<interp type="secundair" value="goev001"/>
<interp type="secundair" value="wils003"/>
</interpGrp>
<pb n="385"/>
<head rend="h3">Binnenlandsche letterkunde Bibliographie.</head>
<interpGrp>
<interp type="primair" value="18710500"/>
</interpGrp>
<head rend="h4">I. Fraaie Letteren.</head>
<head>Vertaalde duitsche romans.</head>
<q rend="bq">N<hi rend="sup">o</hi>. 1. <hi rend="spat">Het Geheim der Stad</hi>. Door F.W <hi rend="sc">Hackländer</hi>. Uit het Hoogduitsch door J.J.A. <hi rend="sc">Gouverneur</hi>. Te Deventer bij A, Ter Gunne 1869. Twee deelen gr. 8<hi rend="sup">o</hi>.
<lb/>N<hi rend="sup">o</hi>. 2. <hi rend="spat">Het Huisje van de Brunnobeek</hi>. Een Verhaal uit het Bregenserwoud. Naar het Hoogduitsch van <hi rend="sc">Franz Michael Felder</hi>, Schrijver van: <hi rend="i">Zonderlingen</hi>, door S.S. Ballot. Amsterdam, J.D. Sybrandi. 1869. Een deel gr. 8<hi rend="sup">o</hi>.
<lb/>N<hi rend="sup">o</hi>. 3. <hi rend="spat">Rijkenarm</hi>, een verhaal uit het Bregenserwoud. Naar het Duitsch van <hi rend="sc">Franz Michael Felder</hi>. Alkmaar, P. Kluitman (1869?) Twee deelen gr. 8<hi rend="sup">o</hi>.
<lb/>N<hi rend="sup">o</hi>. 4. <hi rend="spat">De Regenboog</hi>. Zevental Novellen van <hi rend="sc">Wilh</hi>-<hi rend="sc">Raabe</hi> (<hi rend="sc">Jac. Corvinus</hi>. Naar het Hoogduitsch door den vertaler van <hi rend="i">Die Leute aus dem Walde</hi> en <hi rend="i">Abu Telfan</hi> van denzelfden Schrijver. Gouda, G.B. van Goor en Zonen. (zonder jaartal) Twee deelen gr. 8<hi rend="sup">o</hi>.
<lb/>N<hi rend="sup">o</hi>. 5. <hi rend="spat">Blauw en Geel</hi>. Een verhaal uit Venezuela. Naar het Hoogduitsch van <hi rend="sc">Friedrich Gerstäcker</hi>. Amsterdam, P.N. van Kampen. 1871. Twee deelen gr. 8<hi rend="sup">o</hi>.</q>
<p>N<hi rend="sup">o</hi>. 1. ‘Het geheim der stad, geëerde vrouw schoonzuster!’ - zegt ergens een der hoofdpersonen van dezen roman - ‘het geheim der stad is meesttijds op zich zelf een zeer onbeduidend ding, - - - het kleine, nietige punt, dat babbelzucht, kwaadsprekendheid en laster tot eene lawiene weten te vergrooten.’ Deze betreurenswaardige, helaas! al te dikwijls bevestigde waarheid wordt door Hackländer in dit verhaal aanschouwelijk voor-<pb n="386"/>gesteld, en de dames, die door haar gebabbel op koffievisites en andere bijeenkomsten een handje helpen om het ‘kleine punt’ tot eene ‘lawiene’ te maken, worden door hem met scherpe geesselriemen gekastijd. Moge dit, blijkens den titel, eene der hoofdzaken zijn van dezen roman, en de belangstelling gaande maken in de personen, die de slachtoffers worden van dat gebabbel, - eene andere hoofdzaak is tevens de uiteenzetting, hoe de geheime, met schier bewonderenswaardige kunst uitgevoerde misdaad eindelijk aan het licht komt en de werkelijk schuldige, die de eerste aanleiding gaf tot die koffiepraatjes, zich zelven en de zijnen in 't ongeluk stort. Meesterlijk geteekend is de wijze waarop dit een en ander geschiedt. Misschien is hierop alleen af te dingen, dat de ‘politieraad,’ die het eerst op het spoor komt van het wezenlijke geheim, het wat heel spoedig in zijne volle uitgestrektheid ontdekt; dat wil zeggen: door nietige bijzonderheden voorgelicht met eene scherpzinnigheid te werk gaat die aan het ongelooflijke grenst. Het is echter even waar, dat in de annalen der rechtspleging zulke bewonderenswaardige ontdekkingen van lang verborgen en met groote sluwheid bedekt gehouden misdrijven voorkomen, en dat de politiemannen der werkelijkheid dikwijls nog veel slimmer zijn, dan de vernuftigste romanschrijvers fingeeren kunnen. Dat Hackländer ‘meesterlijk’ hier den gang van het geheele onderzoek beschrijft of,
beter gezegd, in verschillende tafereelen den lezer voor oogen stelt, blijf ik beweren, al is die gang hier en daar wel een beetje heel snel en het doel wat al te spoedig bereikt. Het komt mij voor, dat de Schrijver in het tweede gedeelte van het Tweede Deel bang werd te lang te zullen worden en daarom met eenige overhaasting naar het einde zich heeft gespoed. De ontknooping, die te voorzien was, want de lezer was zelf reeds op de hoogte gebracht van de geheele toedracht der misdaad (dat juist niet zoo heel voorzichtig van den kant des Schrijvers mag heeten omdat hierdoor de intrigue te spoedig ophield de nieuwsgierigheid te prikkelen), - de ontknooping nu is door deze haast wel een weinig te snel afgeloopen, en al bevredigt het slot, door het geven van de rechte Maria aan den waren Jozef, ik had van een kunstenaar als Hackländer iets meer, iets anders verwacht. Dat plotselinge, waarmede hij zich van de zaak afmaakt, beviel mij niet, ja het speet mij, dat hij zich niet de moeite gegeven heeft den indruk dier ontknooping op
<pb n="387"/>het aanzienlijke op Eichenwald vereenigde gezelschap meer plastisch voor te stellen en vooral den invloed er van op die hoogadellijke dames en heeren meer uitvoerig te teekenen. Voor zijn satirieken geest werd hier eene prachtige gelegenheid aangeboden, om den hoogmoed, den adeltrots of hoe men de dwaze verheffing op geboorte of stand in de maatschappij ook noemen wil, met even scherpe roeden te tuchtigen als de afgunst en lasterzucht der op de maatschappelijke ladder lager staande of meer burgerlijke dames. Recht is recht; burgertrots is even belagchelijk als adeltrots, kwaadsprekendheid van koffieteutjes even onzedelijk als het beginsellooze vergoelijken van de ondeugd door hen die alleen vragen naar geboorte en stand in de maatschappij. Maar misschien is zelfs een Hackländer niet geheel vrij van den kastengeest onzer Duitsche buren en schroomde hij het jonkerdom meer rechtstreeks aan de kaak te zetten.</p>
<p>Hoe dit zij, hij is bij ons romanlezend publiek te goed bekend om nog noodig te hebben, dat zijne romans door mij worden aanbevolen. Deze zijne pennevrucht is zeker niet eene van de minst verdienstelijken, althans ik las er geen, die mij beter beviel; en wat ik boven schreef van hetgeen mij bij de ontknooping minder behaagde, vloeide juist voort uit mijne door het begin van het verhaal te hoog gespannen verwachting - het boek was mij veel te gauw uit.</p>
<p>Aan den vertaler, wiens werk ook mijne aanbeveling niet noodig heeft, zou ik in bedenking geven, of men in goed Hollandsch wel spreekt van ‘de vrouw van huis’ waar hij ‘de vrouw des huizes’ of ‘de gastvrouw’ bedoelt? ‘Van huis’ is altijd iets of iemand dat of die niet in huis zijn. Ook ‘tegenover’ voor ‘den tegenover hem zittende,’ b.v. Deel I bl. 259: ‘spotte Ferdinands tegenover,’ is niet te verdedigen; en of de Duitschers ‘papieren sigaren’ rooken, die bij kistjesvol op eene tafel staan, is iets dat ik niet weet, maar mij toch vreemd voorkomt. Het zijn slechts kleine vlekken, zooals mede hier en daar een enkel germanisme of voor een Hollander niet genoeg omschreven woord of term, die te veel doen denken aan vertaalwerk; maar de heer Gouverneur is een te goed vertaler om hem niet hierop opmerkzaam te maken; bij gewone vertaalfabriekanten zou zulk een wenk overtollige moeite zijn. De heer ter Gunne heeft voor eene uitgave gezorgd die het boek prettig laat lezen.</p>
<p>No. 2 en 3. Ik kan dit niet zoo volmondig zeggen van deze
<pb n="388"/>beide ‘Verhalen’ van Felder. De HH. Uitgevers Sybrandi en Kluitman voldeden, naar mijn inzien, minder aan de eischen van den goeden smaak dan de heer ter Gunne, de eerste door zijn blauwachtig grijs papier, de tweede door ik weet niet wat, dat aan zijn werk een onbehaaglijk voorkomen geeft, terwijl mijn exemplaar, door allesbehalve net ingenaaid te zijn, altijd scheef openvalt. Al is de prijs van No. 3, ƒ 5. - voor twee deelen gr. 8<hi rend="sup">o</hi>. niet hoog; als men het weinig compresse van den druk in aanmerking neemt, kon voor dit geld veel beter werk geleverd zijn. Wat de vertaling betreft, moet ik bekennen, dat de heer Ballot zich beter van zijne taak gekweten heeft dan de heer Grottendieck. Het eenvoudige, vaak naieve van den verhaaltrant van Felder geeft eerstgenoemde veel beter terug dan laatstgenoemde, die hier en daar zelfs een beetje stroef wordt en den lezer dwingt den volzin over te lezen om de bedoeling te vatten. Wel zoude op het werk van den heer Ballot ook nog ietwat af te dingen en, niet overal van germanismen vrij te pleiten ja zijn Hollandsch niet alijd zonder fout zijn, maar het laat zich toch gemakkelijker lezen. Beide heeren verzoek ik echter, dit niet als eene afkeuring op te nemen, maar als een wenk, dat zij bij voortgezet vertaalwerk goed toezien op het verschil tusschen het Duitsch en onze moedertaal. Het is beter een volzin geheel om te zetten of in stukken te deelen, dan de Duitsche constructie in het Hollandsch te laten doorschemeren. Ik weet zeer goed, dat vertalen, althans goed vertalen, een zeer moeijelijk werk is en wil daarom niemand hard vallen, die er zich aan waagt, vooral niet als het betrekkelijk zoo goed geschiedt als door beide genoemde vertalers. Den heer G. zou ik nog den raad geven minder kwistig te zijn met klemtoonteekens; die zijn bij een goeden stijl overbodig; en vooral niet toe te geven aan den opkomenden smaak om woorden aaneen te laten drukken, die men ‘tot
nutoe’ (zooals hij bij herhaling staan liet) gewoon is van elkander gescheiden te laten. Maar aan beide heeren en ook aan hunne uitgevers veroorloof ik mij de vraag te richten: waarom hebt gij van Felders romans geen goedkoope of zoogenaamde volks-editie gemaakt? Ik weet wel, dat, op den naam des Schrijvers afgaande, de leesgezelschappen zich een dezer of wel beide deze romans zullen aangeschaft hebben en ‘de kosten’ hierdoor genoegzaam ‘gedekt’ zullen zijn; - maar ik vrees toch dat zij niet zullen komen onder de oogen van die lezers
<pb n="389"/>voor wie zij eene geschikte en aangename lectuur zouden opleveren. Ik vermoed zelfs, dat velen de dorpsverhalen van Felder, als zij er een gelezen hebben, òf slechts even ter hand zullen nemen om ze na eene vluchtige doorbladering weder ter zijde te leggen òf geheel ongelezen verder zullen zenden. Ik bedoel zoowel die lezers, wier smaak door avontuurlijke romans bedorven is, als diegenen die door de eerste meesters in het vak aan steviger kost gewend zijn. Wie, om bij de Duitschers te blijven, Auerbach, Freijtag, Marlitt, Spielhagen, Gerstäcker en zelfs Hackländer met genoegen leest, zal aan een enkel Bregenserwoudje genoeg hebben, en bijv. <hi rend="i">Het huisje aan de Brunnobeek</hi> te onbeduidend vinden. Wel zou hij in <hi rend="i">Bijk en arm</hi> een weinigjemeer belangstelling voelen oprijzen, als hij geduld heeft om zich met het ten tooneele gevoerde personeel bekend te maken en niet vergeten wil dat boeren ook menschen zijn, wier nooden en bezwaren, driften en hartstochten, deugden en ondeugden den strijd des menschelijken levens even goed te aanschouwen geven als die van meer ontwikkelde en hooger geplaatste standen, - maar toch vrees ik dat voor de meeste romanlezers ook dit dorpsverhaal al te eenvoudig en de voorvallen die er in geschetst worden al te alledaagsch zullen zijn. Vooral het fijn uitspinnen van al wat er in de zielen van arme boerenknechts en -meiden omgaat verbeeld ik mij dat voor velen wat al te veel plaats inneemt in dit verhaal en te weinig door de gebeurtenissen die hier geschilderd worden vergoed wordt.</p>
<p>Felder, het Bregenserwouder boertje, is door zijne <hi rend="i">Zonderlingen</hi> (ook in dit Tijdschrift door mij vroeger aangekondigd) en door hetgeen van zijn kortstondig leven wereldkundig geworden is, genoeg bij het romanlezend publiek bekend. Ik twijfel niet of zijne wezenlijke verdiensten zullen ten volle ook in ons land worden gewaardeerd; maar men vergete niet, dat de man schreef om zijne standgenooten te verlichten, te beschaven, te veredelen, en, dat hetgeen die Bregenserwouders nog noodig hebben of hetgeen voor hen geschikt en doelmatig is, voor verlichte en beschaafde lezers òf overtollig is òf op geheel andere manier voorgesteld moet worden. De innerlijke vroomheid welke hij voorstaat, de reine, belangelooze zedelijkheid welke hij aanprijst mogen begeerlijk zijn voor ieder van welken staat of stand ook, - het moge zelfs te wenschen zijn, dat velen, die zich verlicht wanen, in den zin van Felder godsdienstig waren, of dat zij die zich onder
<pb n="390"/>de meer beschaafden rangschikken zijne eenvoudige zedelessen ter harte namen; - godsdienstig-zedekundige verhalen, zooals zijne dorpsvertellingen zijn, hebben slechts eene betrekkelijke waarde: zij geven eene getrouwe schets van het dorpsleven in een gedeelte van het Tyrolsche gebergte en zijn het meest geschikt voor hen die met de personen dier verhalen in geestelijke ontwikkeling genoegzaam op dezelfde hoogte staan. Mogen romanlezende heeren en dames ook nog wel leeren, dat ligtzinnigheid en verkwisting tot armoede en ellende, ijver en spaarzaamheid tot welstand leiden, of dat rijkdom slechts den goeden mensch gelukkig, armoede alleen den slechte geheel ongelukkig maakt, vooral dat menige onzedelijke rijke een ongeluk is voor zijn minder gegoeden evenmensch, - zij willen dat liever in een anderen vorm geschilderd zien, verondersteld altijd dat zij ook door romans willen onderwezen worden; maar voor wat men gewoonlijk het volk noemt, voor dienstbaren en ambachtslieden, in 't kort voor allen, voor wie de meesterstukken der romantische poëzie te hoog en te diep zijn, is Felders verhaaltrant eene bijzonder geschikte lectuur. Daarom spijt het mij dat zijne vertaalde verhalen niet goedkooper uitgegeven werden; en als de prijs niet terug houdt beveel ik ze aan allen die op volksbibliotheeken en volks-leesgezelschappen invloed uitoefenen kunnen ten sterkste aan. Saai of vervelend, ziekelijk pieus of droog moraliseerend zijn ze volstrekt niet, integendeel ze zijn frisch en flink, onderhoudend en voor de lezers die ik op het oog heb genoegzaam prikkelend voor de verbeelding om aangenaam en te gelijk nuttig bezig te houden: ik houd mij overtuigd, dat menigeen uit de mindere volksklasse die liefhebberij in lezen heeft ze met genoegen ter hand nemen zal.</p>
<p>N<hi rend="sup">o</hi>. 4. Van geheel ander allooi dan Felders dorpsvertellingen zijn de pennevruchten van Corvinus. Zijne onder den naam van Raabe uitgegeven romans en novellen zijn ook reeds te goed bekend om dit te constateeren. In dit zevental levert een Vertaler, die uitstekend berekend is voor deze taak, ons eene nieuwe proef van de vruchtbaarheid zijner pen. Als die omschrijvende titel, <hi rend="i">de Regenboog</hi>, te kennen moet geven, dat er onderling groot verschil is tusschen deze ‘novellen,’ is hij zeer juist en men zou kunnen zeggen, dat in ieder eene onderscheiden kleur van het veelkleurig talent des schrijvers zich aan het oog vertoont. Het uiteenloopende van deze verhalen en schetsen is
<pb n="391"/>echter zoo groot, dat men soms niet begrijpen kan, hoe zij allen het werk van dezelfde hand zijn. Als men dus aan het ineenvloeijen of aan den overgang der zachte kleuren van den regenboog daarbij denken moet, zou men die titulatuur, minder juist kunnen noemen. Dit doet echter weinig tot de zaak. Het boek moest een naam hebben; die van ‘Regenboog’ is even goed als een andere; en bedoelde verscheidenheid van onderwerpen en wijze van behandeling, die zoo sterk pleiten voor het talent van Corvinus, zal de belangstelling der lezers eer vergrooten dan schaden. Wat mij betreft, ik dweep niet met Raabe, ik vind, zooals ik nog bij de aankondiging van <hi rend="i">Abu Telfan</hi> beleed, zijne verhalen meer vreemd dan mooi. Nu eens is hij mij te opgeschroefd, te veel jacht makende op het zonderlinge, - het bizarre of baroque, zou ik kunnen zeggen, - dan weder te gezocht aardig of geforceerd geestig. Vooral zijne manier van aanhalingen vink ik vaak vervelend, en niet het minst, als hij, niet als verhaler zijne adversaria plundert of zijn geheugen op retributie stelt, maar aan zijne personen allerlei tirades uit oude en nieuwe boeken in den mond legt en hen in dolgeworden rethorische figuren laat redeneeren, ook dan wanneer alleen de hartstocht bij hen spreken moest. Misschien vinden anderen dit een groot bewijs van kunstvermogen en kruidt het voor hen de lectuur; maar ik neem de vrijheid dit wansmaak te noemen en acht Raabes en ieders kunst dan het hoogst als zij ons natuur en waarheid geeft. Van wat de natuur, <hi rend="i">in casu</hi> de menschelijke natuur, werkelijk oplevert en naar waarheid wordt voorgesteld, kan men echter ook in deze novellen genoeg vinden - vooral zij die meer houden van eene pessimistische dan van eene optimistische levensbeschouwing - en ik houd mij overtuigd dat de vereerders van dezen Schrijver meer dan een der hier voorkomende stukken met ingenomenheid lezen zullen. Zooals ik boven reeds zeide, de Vertaler kweet zich
bijzonder goed van zijne taak en zijne vloeijende overzetting verhoogt het genot der lectuur, maakt ze althans zeer gemakkelijk. Ook de Uitgever zorgde voor een behaaglijken druk.</p>
<p>No. 5. Wat uitgaaf en overbrenging in onze moedertaal betreft kunnen de Uitgever en Vertaler van dezen roman met die der 4 reeds genoemde gerust de vergelijking doorstaan. Van Kampen staat bekend voor zijn net en helder drukwerk en de ongenoemde vertolker laat u vergeten dat gij geen oorspronkelijk
<pb n="392"/>geschrift in handen hebt. Ook Gerstäcker mag met Hackländer Felder en Corvinus vergeleken worden, in vele opzichten zou ik hem den palm der kunst toekennen. Dit is zeker, dat ik met het meeste genot na hunne in deze bladzijden door mij aangekondigde pennevruchten zijn <hi rend="i">Blauw en Geel</hi> heb gelezen. Hier is niet alleen roman-intrigue met ontknooping en alles wat alzoo in een roman behoort, maar bovendien geschiedenis en wel uit onzen eigen tijd. Meermalen verplaatst Gerstäcker zijne lezers in Amerika, zoo doet hij ook in dit zijn werk. Eene der vele revolutiën in de Staten van Zuid-Amerika wordt hier geschetst en wel in Venezuela. Met hetgeen men van elders weet stemt hetgeen hij van de bevolking dier aan onophoudelijke omwentelingen bloot staande republieken verhaalt volkomen overeen en men is genoodzaakt te erkennen, ja, zoo moet het in die ongelukkige landen onder die veelkleurige menschen toegaan. Gerstäcker overdrijft niet; en al geeft hij in eene der hoofdpersonen van dit boek een vrouwenkarakter, waarvan men gruwt, over 't geheel schildert hij de menschen zooals zij werkelijk zijn met hun kwaad, maar ook met hun goed; en als men de meerdere hevigheid der hartstochten in dat klimaat, onder die uiteenloopende en dooreengemengde menschenrassen, en vooral onder zoo weinig echt geestelijke verlichting in aanmerking neemt, zeker wel getrouw naar de natuur. Ik durf dus dezen roman, met meer vrijmoedigheid nog dan de vorige vier, ter lezing aanbevelen aan hen die dezen Duitschen romancier en veelschrijver soms nog niet mochten kennen, hoewel ik veronderstel, dat zijn naam algemeen bekend is, zijn talent gewaardeerd wordt en zijne boeken reeds door velen verslonden worden. Als ik den schrijver sprak zou ik hem opmerkzaam maken op zekere uitvoerigheid in het beschrijven van personen en zaken, die telkens weder op dezelfde manier optreden of reeds eenmaal beschreven zijn; hierdoor wordt hij nu en dan wat
langdradig, minder plastisch en door telkens hetzelfde te herhalen wel eens een beetje vervelend. Ik maak echter hiervan melding, niet omdat ik veronderstel, dat hem mijne opmerking onder de oogen komen zal, maar wel om de lezers te waarschijwen, dat zij zich hierdoor niet moeten laten afschrikken. Zij hebben slechts door te lezen, en zij zullen zien, dat hier genoeg voorkomt, dat boeit en dat het geheel eene onderhoudende, aangename lectuur geeft.</p>
<p>&nbsp;</p>
<p><hi rend="spat">Kampen</hi>, Mei 1871.</p>
<p>J. <hi rend="sc">Hoek</hi>.</p>
<div type="section">
<pb n="393"/>
<head rend="h4">II. Biblioscopie.</head>
<p><hi rend="i">Een lieve jongen</hi>. Een boek om te lachen. Zeer vrij bewerkt naar het Hoogduitsch, door Servaas de Bruin.<note n="1)" place="foot">Amsterdam, J.M.E. Meijer, 1871. 304 blz. ƒ 2.75.</note> Dat moet in 't oorspronkelijke op vele plaatsen een zeer liederlijk boek zijn, indien het waar is, (en ik heb geen reden den schrijver van eene onwaarheid te verdenken) wat hij zegt in zijne voorrede: dat hij het wezenlijk onderhoudende van het Duitsche boek hier teruggegeven heeft, maar <hi rend="i">zonder</hi> de onkieschheden. O zoo! <hi rend="i">zonder</hi>? Nu, ik zeg dan maar, dat het er dan curieus moet uitzien. En de vertaler heeft maar wijs gedaan, van den naam des auteurs, en den eigenlijken titel van het boek, en de plaats waar, en het jaar waarin het is uitgekomen, maar niet meê te deelen. <hi rend="i">Zonder</hi> de onkieschheden! Waarlijk, men zou er dat niet aan zeggen: want er komen nu nog zulke tooneelen en uitdrukkingen in voor, dat men het werk niet zonder walging lezen kan, en het niet zonder blozen in een fatsoenlijken kring zal kunnen voorlezen. ‘Onkuisch en onkiesch,’ is men bereid op menige bladzijde te schrijven. De dronkemanstooneelen en de platte gemeene taal, die, vereenigd met de meest lichtzinnige en dartele handelingen, uitvoerig en met welgevallen aanschouwelijk geschetst worden, doen mij rondweg verklaren, dat het mij voorkomt dat de moeite die de heer Servaas de Bruin zich gegeven heeft met de omwerking en groote wijziging van het Duitsche boek, beter door hem besteed had kunnen worden, en dat het Nederlandsch publiek aan zulke boeken als dit waarlijk geene behoefte heeft. De schrijver meent dat lezers en lezeressen dit boek zullen in handen nemen. Ik hoop dat het getal niet groot zal wezen, immers, wat de vertaler zegt van het oorspronkelijke, meen ik te mogen toepassen ook op deze zijne bewerking: ‘er staan in dit boek ontzaglijk veel dingen, die eigenlijk nooit beschreven behoorden te worden.
Onkieschheden voor te stellen - al steunt die voorstelling nog zoo
<pb n="394"/>trouw overeen met de <hi rend="i">waarheid</hi> - kan sommige jongelieden misschien iets <hi rend="i">wijzer</hi> maken, maar of het iemand <hi rend="i">beter</hi> kan maken betwijfel ik.’ Zeer juist! En daarom te meer verwondert het mij, dat de heer Servaas de Bruin dit boek de eer eener vertaling en omwerking heeft waardig gekeurd. Wat ongetwijfeld hier en daar aardige tafereelen schildert, wat het leven der commis-voyageurs in Duitschland openbaar maakt, wat menige stad naar het leven schetst, en vooral den handel en het kramers-bedrijf, van het vlek Ehningen in Wurtemberg getrouw teruggeeft, maar wat over het geheel eene lichtzinnigheid en een gemeene boert ten toon spreidt, waarvan de voorbeelden te menigvuldig voorkomen en te onkiesch zijn dan dat ik ze hier, anders dan met zulke algemeene trekken, zou durven aanhalen.</p>
<p>Van hoe geheel ander allooi is een ander, ook uit het hoogduitsch vertaald boekje van <hi rend="i">Elise Polko</hi>, getiteld: <hi rend="i">Zij schrijft</hi><note n="1)" place="foot">Alkmaar, Kluitman 234 blz. ƒ 1,50.</note>. Velen kennen reeds haar werkje: ‘Het vrouwenleven van moeders schoot naar eigen haard,’ waarvan de vertaling bij denzelfden uitgever het licht zag. Iedere vrouw moet dàt lezen, en die het leest zal er beter door worden. Zóó hoog, als met het Vrouwenleven ben ik echter met dit werkje van dezelfde schrijfster niet ingenomen. 't Kan wezen dat de intrige van 't verhaal op waarheid gegrond is, maar er komt zoo veel onnatuurlijks in voor, dat dit naauwlijks te gelooven is. Het moet anders een lief schepseltje geweest zijn, die Lulu (waarom niet Loeloe, daar het woord toch op zijn Duitsch moet worden uitgesproken?), welke naam aan het kleine kind van Professor Werner gegeven, haar bijbleef ook toen ze volwassen, ja zelfs toen ze vrouw en moeder was. Eenig kind was zij van haar ouders, die tien jaren lang hunne hoop om kinderen te krijgen verijdeld zagen. Een lief schepseltje moet dat meisje geweest zijn, al werd haar dan ook door Papa wat veel toegegeven, en al kon Tante Bet, die bij haar ouders in huis woonde, geen kwaad zien in haar lieveling. Mama is veel verstandiger, maar koel en 't is haar eene voortdurende kwelling des geestes dat hare eenige dochter zoo linksch blijft in vrouwelijken arbeid. Dat dat lieve kind echter, bij bloemen en vogeltjes grootgebracht,
<pb n="395"/>alles reeds lezen mocht op zoo jeugdigen leeftijd, wat zij maar in vaders boekerij kon vinden, en daar dan ook, tot ergernis van haar moeder, een ruim gebruik van maakte, is nog heel wat minder vreemd, dan dat zij nog een kind zijnde door Oswald, een collega haars vaders, bestemd en gevormd en opgevoed werd om zijne vrouw te worden, met wien ze dan ook trouwt, na een amourette gehad te hebben - in alle eer en deugd - met een zeer schoon, maar ijdel en verkwistend huzaren-officier, den kleinzoon eener voorname zangeres, eens de uitverkorene van haar vader. Om dien officier, wien zij, buiten haar aanstaanden man om, broeder noemt en die haar meer dan als zoodanig lief had - om hem een mooi rijpaard te bezorgen, schrijft zij een keurig lief stuk over bloemen, wat in een maandwerk opgenomen, haar enkele guldens bezorgt. Die officier intusschen komt nog tijdig tot de overtuiging dat hij van rozengeur en maneschijn alleen niet leven kan, en de vrede wordt gesloten, en gauw daarop het huwelijk tusschen Lulu en Oswald, die verrukt is over zijn vrouwtje dat een schrijfstertje geworden was, zonder eene blauwkous te zijn. 't Is een lief, frisch boekje, onderhoudend geschreven, niet overdreven gevoelig, en dat ons met allerbeminnelijkste personen in aanraking brengt. Alleraardigst is het contrast tusschen Therèse, eene nicht van Oswald, en Lulu. De eerste beeldt zich in eene dichteres te wezen en is in den volsten zin van 't woord eene <hi rend="i">bas-blue</hi>, maakt slechte verzen, geheele boeken met gedichten, maar die geen sterveling uitgeven wil; is een ijdel, verliefd, akelig schepsel; en Lulu, van wie niemand wist dat zij de pen hanteerde, is een ideaal van een vrouwtje, een engel van reinheid en eenvoud. Nog eens het is een lief, frisch boekje, dat zijn lezers en vooral zijne lezeressen, menig genoegelijk oogenblik zal geven.</p>
<p>Dat zal <hi rend="i">Romola</hi>, door <hi rend="i">George Eliot</hi> zeker niet minder<note n="1)" place="foot">Sneek, van Druten en Blceker, 488 blz. ƒ 2.90.</note>; Een flinke, degelijke historische roman, uit het einde van de vijftiende eeuw; ten minste ons daarin verplaatsende en wel in het bloeiende Florence, de stad van zooveel beteekenis in de middeleeuwen. Zij ook Savonarola, de profeet van Florence bekend, ook door Elise's boek, <hi rend="i">een Star in de nacht</hi>, de groote
<pb n="396"/>man, die in zijn tijd zoo weinig begrepen werd, is altoos waardig weer in een nieuw licht gezien te worden, en de beroemde engelsche schrijfster, die den pseudonym van George Eliot heeft aangenomen (even als George Sand de naam eener beroemde romancière is), heeft haar lezers geheel en al terug gevoerd in dien veel bewogen tijd, toen de nieuwe dageraad aan de kim begon te verrijzen. Het zou mij zeer bevreemden, als deze zoo boeiende roman, die in Engeland zoo veel opgang gemaakt heeft, ook niet bij ons duizende lezers vond, nu hij in eene nieuwe, zeer goedkoope uitgave op nieuw het licht geeft gezien. 't Is eene schoone onderneming van de HH. van Druten en Bleeker, om die groote en dure werken, waaruit de romantische producten van George Eliot bestaan, in vijf dikke deelen voor ƒ 14,50 uittegeven, dat is nog geen ƒ 3, - het deel, voor een werk dat in 't oorspronkelijke in eerste uitgave misschien acht of tien gulden en meer heeft gekost. Naast de meest gevierde schrijfsters van Engeland, naast Miss Yonge, Julia Kavanach en zoovele andere, aan wie wij zooveel geestelijk genot te danken hebben, bekleedt George Eliot eene zeer eervolle plaats, en wij kunnen niet anders dan er ons hartelijk in verheugen, dat George Eliot's werken in zoo vloeiende vertaling in ons vaderland algemeen verspreid worden.</p>
<p>Maar van vertalingen gesproken! Wat moet het een genot zijn het boekje van Robert Halt, <hi rend="i">une cure du docteur Pontalais</hi> in 't oorspronkelijke te lezen. Wij bezitten daarvan eene overbrenging in onze taal onder den titel: <hi rend="i">Een Patient van Dr. Pontalais</hi><note n="1)" place="foot">Sneek, H. Pyttersen, Tz. 1871. 294 blz. met een woord van aanbeveling van M.W. Scheltema Ez.</note>. Die vertaling laat dunkt mij, evenals de romantische inkleeding van het verhaal te wenschen over, ofschoon het zich toch aangenaam lezen laat. 't Is echter dien schrijver zeker meer om de zaken dan om de personen te doen geweest. En de zaken heeft hij uitnemend goed behandeld. Die twee hoofdpersonen, de Roomsche Priester Aubert, en zijn tegenhanger de natuurphilosoof Pontalais, de één gevangen door het geloof in zijne Kerk, de andere vrij en bijna onafhankelijk, ten naastenbij materialist, beiden mannen uit één stuk, die geheel leefden in en voor de zaak welke zij dienden met een onverdeeld gemoed, zijn getrouwe vertegenwoordigers van die twee richtin-<pb n="397"/>gen, welke zoo dikwijls, en soms zoo heftig tegenover elkander staan en een strijd voeren op leven en dood. Aubert, die vroeger geheel opging in de kerkleer van Rome, wordt door Pontalais tot onderzoek, studie, kennis en wetenschap gebracht, maar ook daardoor (en kan het wel anders)? tot het verlaten van het Roomsche geloof; zijne overdreven godsdienstige voorstellingen worden gematigd; en voor den godsdienst van vormen of bijna niet dan vormen, vindt hij den godsdienst des harten, maar niet dan na bangen en bitteren strijd. Hij leerde de waarheid inzien van het wijze woord<note n="1)" place="foot">Volksblad. N<hi rend="sup">o</hi>. 17. 1871.</note>: ‘Zoo heilzaam als de onbevlekte godsdienst, de godsdienst van geest en waarheid is voor het geheele maatschappelijk leven, zoo noodlottig zijn de bijzondere vormen van den godsdienst. Zij benevelen den blik, om helder
te zien en te oordeelen. De zuivere en onbevlekte godsdienst vereenigt alle menschen en heiligt alle maatschappelijke betrekkingen.’ Ook Dr. Pontalais kon zich aan den alvermogenden invloed van den waarachtigen godsdienst niet onttrekken. Had hij den Priester tot de wetenschap, de vrijheid tot verlossing van bijgeloof en vooroordeel gebracht; deze doet in zijn gemoed den zegen en den vrede des christendoms ontkiemen; en de edele figuur van Mevrouw Parson toont aan tot welk een reinheid en zelfverloochening de zuivere en onbevlekte godsdienst den mensch heiligt en vormt. Het is een zeer lezenswaardig werkje, dit boekje van Robert Halt, maar blijft veiligst ongelezen door dezulken die bang zijn, datgene wat zij voor godsdienstige waarheid houden, te toetsen: want het boek is als de gewezen priester Aubert, ‘die zich verzette tegen de erkende dwalingen, en de menschen, welke bij haar leefden, in hunne rust stoorde.’</p>
<p>Dit boekje van Robert Halt is, dunkt mij, het eerste dat ik van dezen schrijver gelezen heb, zijn naam komt mij ten minste nog min of meer vreemd voor; zeker niet zoo bekend ten minste als die van F.W. Hackländer wiens vlugge pen ons weer een boekje te lezen geeft dat hij getiteld heeft: <hi rend="i">onder de Pausselijke Zouaven</hi><note n="2)" place="foot">Haarlem, de Erven Loosjes.</note>. Die Hackländer heeft veel van een gouddraadtrekker, of goudpletter. 't Is onbegrijpelijk tot welk eene ongeloofelijke fijnheid zich het edel metaal bewerken laat, als 't maar
<pb n="398"/>lang genoeg wordt geklopt; maar zoo is 't ook met de stof die Hackländer bearbeidt. Hij weet die zoo lang te rekken en uit te spinnen dat het zoo fijn wordt als spinneweb! Honderd en ruim vijftig bladzijden weet hij te vullen met een verhaal betreffende enkele dagen uit het leven van eenen Zouaaf. Maar hij weet daar zoo aardig van te vertellen en er zoo veel bij te halen van plaatsbeschrijving, van romantische tafereeltjes, van den moordaanslag op de kazerne der Zouaven te Rome, van de cholera dáár en te Albano, dat het boekje boeiend en belangrijk genoemd mag worden; terwijl het door menigeen ook daarom op prijs zal worden gesteld, omdat dat keurcorps van den Paus-Koning er van zijn gunstigsten kant in wordt voorgesteld, zonder der waarheid te kort te doen.</p>
<p>Of het waarheid, dan of het verdichting is, wat J. Duparc Jr. in zijn <hi rend="i">Oom Borns</hi><note n="1)" place="foot">Evenals de vijf volgende deeltjes van Speijer Klerks <hi rend="i">Romantische Bibliotheek</hi>.</note> ons te lezen geeft, weet ik niet, maar ik weet wel dat die oom al een heel lieve oom is, die maar juist van pas komt bij de familie Warnaart, die bijna bankroet ging, maar door ooms verborgen schatten werd gered. Ja, een lieve oom en een edel mensch, evenals doctor Staal, zijn vertrouwde vriend en huisgenoot. Beide zijn het typen van degelijke, flinke Hollanders, ofschoon (of moet ik zeggen? ‘waarom dan ook’) hunne wijsgeerige redeneeringen soms wel wat te wenschen overlaten. Althans die tusschengevoegde bladzijde 64<hi rend="i">a</hi> is de gevolgtrekking van de meerdere verstandelijke ontwikkeling door uitgebreider onderwijs, en de mindere lichamelijke dan die van de helden der middeneeuwen niet duidelijk uiteen gezet, al kan men ook gissen wat de schrijver bedoelt, of heeft moeten bedoelen. - De schets van Janus Mastblok, de gewezen aannemer en gekozen candidaat voor den gemeenteraad, is zeer goed, evenals die van den oplichter en kladschilder Roland Noest: ook van hen kan men zeggen: ‘Zoo zijn er.’ Duparc heeft eene goede bijdrage geleverd tot de Romantische Bibliotheek van welke gelukkig het woord mag gelden: <hi rend="i">plus être que paraître</hi>, want druk en papier laten nog maar te veel te wenschen over, hoewel de correctie nauwkeuriger is dan vroeger, (het woord <hi rend="i">cimêtrie</hi> zal echter wel symmetrie moeten wezen en schijnt de corrector (of den auteur?) ontsnapt te wezen.</p>
<pb n="399"/>
<p>Een sieraad van die Romantische Bibliotheek schijnt te zullen worden een Roman <hi rend="i">Diaz de Visconterini</hi>. Betsy Perk; die de schitterende lijst der romanschrijfsters van deze dagen (Mrs. Gaskell, Yonge, Maryat, Wood, Julia Kavanagh, Currer Bell, Beecher Stowe, Elisabeth Sewel, Fanny Fern, George Eliot, Louise Mühlbach, van Calcar Schïotling, Bosboom Toussaint, Betsy Hasebroek, Agatha, Sophia Schwarz, Ottilie Wildermuth, Christine Muller enz. enz.) met eene vermeerdert; heeft, onder den titel van <hi rend="i">Onder de Banditti</hi>, een fragment gegeven van het groote boek waaraan zij bezig is, en hetgeen ons in het begin dezer eeuw, in den schitterendsten tijd van Napoleon verplaatst, en wel onder de Italiaansche Bandieten, wier hoofdman de vroegere Monnik Fra Diavolo was. De geachte Redactrice eener Dames-Courant (Onze Roeping) heeft zich in de bladen welke zij ons hier te lezen geeft, gewaagd aan schetsen van uitsluitend mannen karakters, en dat is haar, naar mijn oordeel, met de ruwen en ongebondenen, die zij ten tooneele voert, heel wat beter gelukt, dan met de betergezinden. De roovers Fra Diavolo, Cirillo en bijzonder Pecco, zijn als naar het leven geteekend, terwijl de opgelichte beeldhouwer Etienne, de knaap Diaz, en vooral de zich bekeerende Antonelli (niet te verwarren met den nog onbekeerden Staats-Secretaris van Pius IX) geenszins natuurlijk zijn voorgesteld, maar in hooge mate overdreven. Toch is het gedeelte van den roman, waarmede we kennis maakten, wel aardig, en wij verlangen naar de andere hoofdstukken, die ons den in schijn dooden Diaz, welke eenige jaren ‘onder de Bandieten’ doorbracht, weer in zijnen hoogen rang, als zoon van een Spaanschen Grande, zullen doen kennen; gelouterd als hij is door het lijden en de langdurige beproevingen waaraan hij onderworpen was.</p>
<p>‘Door lijden gelouterd,’ zou men boven het beeld van Diaz kunnen zetten. ‘Door weelde bedorven’ boven een ander boekje en boven het beeld van Arthur, den stiefzoon van den heer Dornberg, eigenaar van smeltovens, fabrieken en landerijen. Na diens dood worden zijne zaken bestuurd door zijn oudsten zoon Arnold, die bijna doodgeschoten wordt; door wien wist men echter niet. Zijn halve broeder Edwin wordt er van <hi rend="i">verdacht</hi>, en dit woord maakt tevens den titel uit van die <hi rend="i">Geschiedenis uit de lijfstraffelyke Regtspleging</hi>, welke Ernst Fritze in het Duitsch vertelde, en die, ik weet niet door wien, in de Romantische
<pb n="400"/>Bibliotheek is vertaald. - Later toen ook de heer Rohrburg, de rentmeester, op gelijke wijze getroffen is en aan de wond bezweek, en toen Arthur, in het oogenblik zijner gevangenneming zich zelven doodde, met hetzelfde geweer, waarmede hij de beide moordaanslagen gepleegd had, bleek het dat deze en niet de vroolijke, misschien eenigzins loszinnige Edwin, de moordenaar was. Het verhaal is niet heel veel beteekenend en de vertaling het verhaal waardig. Er komen in het boekje veel personen voor, maar weinig denkbeelden. De vertaling wemelt van ‘genadige vrouwen’ en ‘gemalinnen,’ ofschoon 't maar burgermenschen zijn.</p>
<p>Geen vertaling maar eene oorspronkelijke novelle bevat het werkje <hi rend="i">de Schilder</hi>, door S. van der Ley. Wat zal ik er van zeggen? - ‘<hi rend="i">'t Is wel aardig</hi>’ had ik er boven willen schrijven, maar de auteur vaart tegen dat oordeel zoo uit, dat ik haast niet durf. ‘Bedenk toch’ zoo zegt hij, ‘dat de scheppingen van den schilder, den dichter, den beeldhouwer, den schrijver of wie ook, waarin ze hunne ziel neêrlagen, hun hart uitstortten, waarover de adem ging van hun genie, verheven, ver verheven zijn boven uw nietig, “'t Is wel aardig.” Leer het inzien tot uw eigen nut, opdat gij u niet meer bespottelijk maakt in de oogen der kunstenaars, dat uw “'t is wel aardig” uw gebrek verraadt aan geest, aan kennis, aan oordeel. Weet dat uw “'t is wel aardig” pijnlijk aandoet, dat het kwetst, grieft, zeer doet.’ - Kwetsen, grieven, zeer doen! Neen, dat wil ik den schrijver heusch niet doen. En daar ik toch van zijne vertelling al niet veel meer had te zeggen, dan juist dàt, wat hij zoo zeer afkeurt, zal ik er maar niets van zeggen, 't geen toch jammer is van dien Haagschen Boekverkooper Veerman en zijn mede ouderling den manufacturier Zalie, die goed geteekend zijn, evenals de Mecenassen van den jongen schilder van Hagen, die (in elk opzicht) veel te wenschen overliet en overlaat.</p>
<p>Datzelfde zou ik ook kunnen zeggen over een verhaaltje van D.J. van Medevoort, getiteld: <hi rend="i">de Eerste Twist</hi>. Ik heb in langen tijd geen samenspraken gelezen, die stijver, vervelender, onnatuurlijker geschreven zijn, dan die van Gustaaf en Agnès, welke echtelieden de hoofdpersonen uitmaken in deze vertelling, en, schoon kort getrouwd, boos van elkander gaan, daar mevrouw dwingt om eene nieuwe zijde japon, en mijnheer meent die te moeten weigeren. Alleen de intrigeerende, coquette
<pb n="401"/>vriendin van Agnès, met hare kwaadstokende raadgevingen is goed geteekend. Die 't verhaaltje niet leest zal er niet veel aan verliezen.</p>
<p>Het schijnt dat de redactie der Romantische Bibliotheek dit ook zelve gevoeld heeft, want in hetzelfde deeltje komt nog eene vertelling voor, frisch, levendig, hupsch geschreven, en genoemd <hi rend="i">Eene Novelle zonder Titel</hi>. Er staat geen naam van een auteur bij; maar 't is in de manier van verhalen van Hackländer. - Die handschriften-verzamelaar en zijne dochter, welke te Rolandseck en te Keulen haren aanstaanden echtgenoot onverwacht ontmoet, hij die zich bij den ouden heer, door een nagemaakte autografie van Lodewijk XV toegang weet te verschaffen - zijn keurig geteekend. Men zou er schilderijtjes naar kunnen maken. 't Is een heel aardige vertelling.</p>
<p>Dat woord aardig, kan ik niet van een ander boek gebruiken, <hi rend="i">Tooneelen uit den Amerikaanschen oorlog</hi>, aanteekeningen over de jaren 1861-1865, door Otto Heusinger, Luitenant bij het Hert. Brunswijksche Infanterie-Regiment n<hi rend="sup">o</hi>. 92, uit het Hoogduitsch vertaald door M. de Sitter, 1e luitenant bij het Instructie Bataillon<note n="1)" place="foot">Kampen, K. van Hulst, 1870, 250 blz.</note>. Dat boek toch is niet aardig maar zeer merkwaardig. Het bevat wel niet eene Amerikaansche krijgsgeschiedenis van dat hoogst belangrijke tijdvak in het leven der Vereenigde Staten (zooals J.A. Obreen's de Amerikaansche oorlog van 1861-1866). Het is misschien wel wat veel geschreven met het doel om aan te wijzen, dat de Duitsche naam door den oorlog in Amerika zeer veel heeft gewonnen, en om aan te toonen, dat de Duitschers NB. de meest weldoende elementen in de Vereenigde Staten zijn; maar het geeft toch een zeer juist overzicht van de aanleiding, den loop en de gevolgen van dien grooten worstelstrijd, waarin Noord-Amerika zich eenige jaren lang heeft bewogen, en welke met de geheele afschaffing der slavernij en de blijvende eenheid van de onderscheidene en verschillende staten geëindigd is. Heusinger deelt bijna alleen mede, wat betreft de onderscheidene gevechten, hetgeen hij zelf heeft bijgewoond, zonder zich te veel op den voorgrond te stellen. Het werk is tamelijk onpartijdig geschreven, en verbloemt de politieke fouten evenmin, als het de krijgskundige misrekeningen tracht te bedekken. En ofschoon hij, officier in
<pb n="402"/>het leger van de Vereenigde Staten, strijd voerde tegen de zuidelijken, die zich van den grooten Bond wilden afscheiden, en de slavernij wilden handhaven, kan hij toch niet nalaten met weinige, maar krachtige trekken aan te toonen, hoe het boek van Beecher Stowe, de Hut van Oom Tom, zeer overdreven toestanden schetst van de slavernij, die over 't algemeen en met zeer zeldzame uitzonderingen, niet alleen dragelijk was te noemen, maar in vergelijking van sommige vrije arbeiders in Amerika (en elders!) benijdenswaardig heeten mocht. De schrijver handelt in vier goed geschreven hoofdstukken over dien bloedigen, dien reusachtigen krijg, door Amerika gestreden; beschrijft de veldtochten in Virginië, en de belegering van Charlestown zeer nauwkeurig en schetst den toestand der Vereenigde Staten nadat de strijd volstreden en Lincoln vermoord was; als ook het afdanken van het groote leger, dat bijna twee millioen soldaten telde. Het is een goed geschreven en goed vertaald boek, dat de belangstelling van velen verdient.</p>
<p>Van het verre weste worden we in ons eigen vaderland geplaatst en van den grooten strijd waarvan de wereld gewaagde, tot een kleiner en niet zoo naar buiten werkend, maar toch ook zeer treurig geschil, namelijk in een vroeger zeer gelukkigen huisselijken kring, doch waarin de vrede later jammerlijk werd gestoord. Ik bedoel het boekje <hi rend="i">Leunemaet de dorpsschipper en zijne twee huwelijken</hi>, door P. Buys, in leven Godsdienstonderwijzer te Leiden<note n="1)" place="foot">Leiden, Gebr. van der Hoek, 196 blz.</note>. In zijn woord tot inleiding sprak Ds. Laurillard zeer gunstig over dezen zeer geachten catechiseermeester; die in zijn tijd, even als ‘meester v. Dissel, “oprecht, ijverig en hartelijk, een groot getal menschen opleidde tot de kennis van hun Heer en hun God, en die hij, wars van een christendom, dat geen ziel heeft, maar een doode vorm is, een mummie, tot dat ware, levende, practische christendom poogde te brengen, dat meer van gerechtigheid houdt dan van leerstellige bedrevenheid, en liever zegent dan twist”. Buys heeft nog al het een en ander voor de pers geleverd. Het hier aangekondigde werkje is het laatste zijner pennevruchten’, waarvan de opbrengst ten voordeele komen zal der weduwe. Ook ik hoop daarom dat het veel aftrek vinden zal, en ik mag het veilig aanbevelen. Er komen in deze
<pb n="403"/>eenvoudige vertelling zeer vele hoogst nuttige wenken voor. Die Leunemaet, met zijn doordrijvend karakter, die zijne eerste engelachtige vrouw niet verdiende (maar welke man verdient die ook!?) en later de slaaf wordt van zijne tweede vrouw, die een heks is, is een waarschuwend voorbeeld. 't Is jammer, dat men van zijne twee broers, die voor het zeemansleven het soldatenpak verkozen, later zoo weinig meer hoort. Als het den schrijver om een roman te doen ware geweest, had hij van die twee flinke borsten later goed gebruik kunnen maken, om den scheeven boel in het schippershuis weêr terecht te zetten. Doch van aanmerkingen op het boekje onthoud ik mij maar! De auteur zal ze toch - denk ik - niet te weten komen; anders zou ik er, onder anderen nog bijvoegen, dat het <hi rend="i">patois</hi>, dat er ruim veel in voorkomt, en dat het Katwijksch taaleigen tracht na te bootsen, in het lezen nog al hinderlijk is.</p>
<p>Was het laatst vermelde boekje een werkje van een overleden godsdienstonderwijzer, het geschrift dat ik nu heb aan te kondigen is van een levenden schoolonderwijzer. Ik bedoel: <hi rend="i">Pastorie en dorpsschool</hi>, Nieuwe schetsen uit de portefeuille van een dorpsschoolmeester door D.H. Meijer.<note n="1)" place="foot">Kampen, K. van Hulst 1871, 309 en 307 blz.</note> De titel is vrij juist; want, daargelaten de andere ontmoetingen welke ons verteld worden, maken in deze twee deelen, de schoolmeesters en de dominés schering en inslag uit. Het is een lezenswaardig boek, vooral voor de eersten. Menigmaal doet het denken aan de schetsen uit de pastorie te Mastland, welke de schrijver met veel vrucht heeft gelezen; om niet te zeggen: welke schetsen hij soms keurig nageteekend heeft. De heer Meijer is geen onbekende schrijver meer. Het boekje ‘De jonge leeuwen of de verstoorders van ons maatschappelijk geluk’, ook in dit Tijdschrift (en niet bijster gunstig) gerecenseerd, de ‘Kijkjes, in de onderwijzerswereld’, te zien in de Nieuwe Bijdragen en ter bevordering van het onderwijs en de opvoeding, en meer andere opstellen hebben hem al eenigzins doen kennen. En wel als een humorist, die soms scherp genoeg hekelen kan. Zoo doet hij in dit boek, Pastorie en Dorpsschool ook, en dikwerf zeer gelukkig. Echter vrees ik, dat de caricaturen die hij nu en dan vertoont wel voor portretten kunnen doorgaan. Immers het feit van zekeren ultra orthodoxen predikant (B.B., vroeger te W.
<pb n="404"/>nu te L.) die zooveel hammen en gerookt spek van zijne boeren present kreeg, dat verkocht, en nu een brief kreeg over de post: ‘Aan den heer B.B. (hier Kloppert genoemd) koopman in hammen en spek te....(hier te Speenwoude)’ dat feit is zeer bekend, even als 's mans nedrigheid, van op het bord in de kerk, waarop de namen der predikanten van die gemeente te lezen staan; met vermelding der plaats van waar ze kwamen, en waarhenen ze gingen; telkens te laten bijschilderen waarheen hij beroepen was en voor welk beroep hij bedankt had. Ook dit is genoegzaam bekend, en behoefde niet gememoreerd te worden, nog wel met de aanteekening aan den voet der bladzijde: <hi rend="i">historisch</hi>.</p>
<p>Nog meer van beteekenis echter is de aanmerking, welke ik ook met genoegen in de Nieuwe Bijdragen, waar men dit boek bespreekt, gemaakt vind, dat het niet edel is, voor een voorstander der nieuwe richting op godsdienstig gebied, van moderne predikanten uitsluitend modellen te leveren, menschen in de volle beteekenis van het woord; en van de rechtzinnigen, daarentegen alleen afkeurenswaardige voorwerpen ten tooneele te voeren; alsof er onder de orthodoxe predikanten en gemeenteleden geen goede, eerlijke, brave mannen gevonden worden, en allen gelijk waren aan Ds. Kloppert en Hardijzer, of aan den kleermaker Dorper en den ouderling Walter, Wildeman en anderen. Deze voorstelling verraadt eene partijdigheid die aan oneerlijkheid grenst.</p>
<p>Het titelvignet stelt voor een net gekleed jongman met ten hemel geslagen blikken, staande in een tuin bij een tuinbank en groote bloemvaas op een dubbele collossale piedestal. Het is, zegt de schrijver, de teekening genomen naar een geschilderd stukje, dat meester Leeuwenstein (de model-schoolmeester) trok in eene tombola, en als 't ware voorstellende ‘zoo juist mogelijk een tafereel uit zijn leven: de storm der twijfelingen met den storm in de natuur; terwijl de prachtige met bloemen versierde vazen, een treffend beeld zijn, van den vrede des gemoeds en de welvaart van zijn huis, die op de(n) dag van zorgen volgden.’ Van Dickens wordt gezegd, dat hij in zijn David Copperfield zich zelven heeft willen schilderen. Ik gis, dat we in Mr. Leeuwenstein, het portret van Mr. Meijer bezitten, den schrijver der ‘jonge <hi rend="i">Leeuwen</hi>.’</p>
<p>De auteur zou goed doen zijne schetsen, met de pen in de hand, nog eens na te lezen voor hij ze liet drukken, en ten minste
<pb n="405"/>te zorgen, dat tegen hem geene aanklachten konden worden ingebracht omtrent taalfouten, die geenzins door het woord <hi rend="i">drukfouten</hi> te ontschuldigen zijn. We lezen van: ‘sterfelingen, filisiteeren, directrise, liefelingsbezigheid;’ voorts: ‘hoe meer ze dacht aan hare moeder en diens lusten en begeerten.’ Nog: ‘Wilter moest aan de eene of andere beleediging herinnerd worden.’ ‘Wachelen,’ voor waggelen. ‘Censuris mores,’ voor censura morum.’ ‘Men hoopte dat de dag mocht aanbreken dat de blinde Suze ziende zou worden. Koolhove lag zoo ongunstig niet, om, als er mogelijkheid toe was, eene geschikte gelegenheid te vinden.’ ‘De zorg voor hare moeder was haar eenig vermaak; deszelfs belang hield geheel hare aandacht bezig’ enz. deze en meer dergelijke onnauwkeurigheden, ontsieren het boek, en dat is werkelijk jammer, want er is veel te veel goeds in om het zoo te bezoedelen. Een levendige verhaaltrant, een goede gesprektoon, een juiste karakterschildering, nu eens koddige, dan weêr zeer aandoenlijke tooneelen uit de predikanten- en uit de schoolmeesters wereld (dus ook uit die der schoolopzieners) maken het werk tot een boek dat zich aangenaam lezen laat, en wat veel goeds stichten kan, al was 't maar alleen om hier en daar de bitter kleine schoolmeesterstractementen billijk te verhoogen, van welke men menigmaal zeggen kan, dat ze te groot zijn om te sterven en te klein om er van te leven.</p>
<p>Dat kon men niet zeggen van dat van den Bramien Soema Sanema, die ook schoolmeester was, maar door zijn vorst Soeka Derma met zoovele goederen beschonken werd, dat zij niet te tellen waren, tot belooning dat de bramien van vier zeer domme en onleerzame zonen des konings, die naar niemands raad Iuisteren wilden, degelijke menschen had gemaakt, die door zijn verstandig onderricht, wijs, voorzichtig, verstandig, trouw waren geworden. Zoo toch luidt de vertelling van <hi rend="i">Pandja Tandaran</hi>, <hi rend="i">of de geschiedenis van Galilah en Daminah</hi>. Eene keur van Oostersche fabelen, uit het Maleisch vertaald door H.C. Klinkert<note n="1)" place="foot">Zalt-Bommel, Joh. Noman en Zoon, 1871, 101 blz.</note>. Het boekje is eene aaneenschakeling van fabelen en gelijkenissen die als klissen aan elkander hangen, evenals de duizend en eene nacht. Ook voor westerlingen is er uit deze beelden veel te leeren, ofschoon er hier en daar wel voorstellingen aangetroffen worden,
<pb n="406"/>die met onze zeden en gewoonten strijden, en die min of meer onkiesch te achten zijn. Over het geheel echter is het een zeer behartigingswaardig boekje, dat een nuttig amusement kan wezen voor groot en klein.</p>
<p>Daar rest mij nog één boekje te bespreken van de werken, die de redactie der Letteroefeningen mij ter bespreking zond. Het heet: <hi rend="i">Christelijke levensbeelden en wekstemmen</hi> door M.A. Amshoff, emer. pred. te Groningen<note n="1)" place="foot">Zutphen, A.E.C. van Someren 1870. 112 blz. Prijs ƒ 1.</note>. Nu! over dat boekje kan ik kort zijn! Ik heb er maar mijn ‘jammer’ over uit te spreken. Ja, <hi rend="i">jammer</hi>, dat de Sijnode onzer Nederlandsche Hervormde kerk, die aan de gemeenten in ons Vaderland geen andere boeken geeft, dan hare akten (trouwens voor hun geld!); dat de Synode bovengenoemde boekje niet present geven kan aan ieder predikant onzer kerk, en niet tien gulden voor elk exemplaar kan betalen aan Ds. Amshoff. Hoe gelukkig zou deze waardige, en waardig rustende, leeraar zijn, als hij zoo groot een som mocht storten in het fonds voor de kerkstichtingen te Nieuw-Amsterdam en te Nieuw-Dordrecht in Drenthe! Hoe gelukkig zouden de zestien honderd predikanten en hunne gemeenten zijn, als die beginselen in deze levensbeelden en wekstemmen uitgesproken, de algemeen aangenomene waren! Het zou een nieuwe uitstorting des Heiligen Geestes zijn! - Ieder die kan, geve dan een gulden voor het schoone doel en stelle zich in 't bezit van dit deugdelijke boekske, dat, vele ervaringen mededeelend uit een pastorale loopbaan, inderdaad Beelden van en Wekstemmen tot waarachtig leven laat zien en laat hooren, met welke ik zeer hoog ingenomen ben.</p>
<p><hi rend="spat">Rosendaal</hi>, 1871.</p>
<p><hi rend="sc">Tydeman</hi>.</p>
<pb n="407"/>
<q rend="bq">THORVALDSEN. Eene Romantische Levensbeschrijving door <hi rend="sc">Johanna</hi>. Amsterdam, Gebroeders Binger. 1870.
<lb/>POETISCHE NALATENSCHAP. Gedichten van C. <hi rend="sc">des Amorie van der Hoeven</hi>. Met een voorbericht van Ds. M. <hi rend="sc">Cohen Stuart</hi>. Tweede Druk. Amsterdam, G.L. Funke. 1870.
<lb/>TORQUATO TASSO'S VERLOST JERUSALEM IN EEN VERHAAL GEBRACHT. Naar het Hoogduitsch. Arnhem, J. van Egmond Jr.
<lb/>EENE EERSTE LIEFDE. Drama in drie bedrijven, voor Rederijkers, door J. <hi rend="sc">Hoek</hi>. Tweede druk. Kampen, K. van Hulst. 1870.
<lb/>EEN OOM UIT CALIFORNIE. Blijspel in drie bedrijven. Voor Rederijkers door J. <hi rend="sc">Hoek</hi>. Kampen. K. van Hulst. 1870.
<lb/>HOTEL WITTEBROOD. Kluchtspel in twee bedrijven, door J. <hi rend="sc">Huf van Buren</hi>. Tiel, Wed. D.R. van Wermeskerken. 1870.</q>
<p>I. Is het eene treurige, maar onloochenbare waarheid, dat voor zoo vele heroën op het gebied van kunst of wetenschap de grievende miskenning, die hen gedurende hun leven ten deel viel, eerst na hun sterven mocht plaats maken voor rechtmatige waardeering - met den man, wiens biographie ons door Johanna werd geleverd, was dit geenszins het geval. Jaren lang hebben Kopenhagen en Rome met elkander er over getwist, wie hem zoude bezitten; toen hij na eene langdurige afwezigheid weder in het midden van zijn volk verscheen, spande dit de paarden van zijn rijtuig, en trokken de jubelende landslieden den wagen naar Charlottenburg; de koning van Denemaken volgde met den kroonprins het lijk van den geliefden beeldhouwer naar diens graf.</p>
<p>Ook de arbeid van Johanna, die juist eene eeuw na Thorvaldsens geboorte is in het licht gegeven, bedoelde mede een lauwer te vlechten in zijn krans. De begaafde schrijfster heeft dit op alleszins waardige, bevredigende wijze gedaan. Zij heeft het zich daarbij intusschen niet gemakkelijk gemaakt. Haar boek is meer dan eene doorgaande lofverheffing, beter dan eene dorre levensbeschrijving van den grooten Deen. Het ontsluiert ons de karakterontwikkeling van den mensch, het bepaalt ons stap voor stap bij de wording van den scheppenden denker Thorvaldsen; het geeft in waarheid een antwoord op de vraag, door Johanna zelve (bl. 54) aldus geformuleerd: ‘hoe en waardoor wordt de kuustenaar gevormd?’ Daartoe maakt de schrijfster ons achter-<pb n="408"/>eenvolgens bekend met de verschillende personen, tot wie Thorvaldsen heeft in betrekking gestaan; met de zoo rijk verscheiden kringen, waarin hij zich mocht bewegen; met alle omstandigheden, die op zijn uitwendig lot invloed hebben geoefend - bovenal met de verborgenheden en diepten, ja, ook met de zwakheden, waardoor zijn gemoedsleven gekenmerkt werd. Johanna's werk verraadt, wat zijn inhoudt betreft, fijne menschenkennis, onkreukbare eerlijkheid en veelzijdige belezenheid, terwijl de boeiende vorm met het verheven onderwerp gelijken tred houdt. Onze dankbaarheid voor hetgeen de schrijfster leverde zullen wij wel niet op voor haar meer aangename wijze kunnen uitspreken, dan door de verklaring af te leggen, dat zij ons door haar laatsten arbeid slechts verhoogde liefde en waardeering voor den vereeuwigden kunstenaar en zijne onsterfelijke kunst heeft ingeboezemd.</p>
<p>Ook den wakkeren uitgevers een woord van welgemeende hulde voor de wijze, waarop het boek door hen in het licht werd gezonden. Het prachtig, in staal gegraveerd portret benevens de afbeeldingen van Thorvaldsens meesterwerken verdienen allen lof.</p>
<p>II. Ds. Cohen Stuart noemd in zijn schoon voorbericht dezen herdruk der <hi rend="i">Poëtische Nalatenschap</hi> een verblijdend teeken voor den goeden, onbedorven smaak bij ons lezend publiek, en wij aarzelen niet om deze woorden te onderschrijven. Die noodzakelijk geworden herdruk toch bewijst, dat men er ook onder ons nog velen vindt, welke de eenvoudige, doch harmonische uitingen van een ernstig, vroom gestemd gemoed weten te waardeeren; welke blijken zin te bezitten voor stichtelijke poëzij, zelfs al is deze met een wel eenigszins sterk gekleurd piëtistisch waas overspreid. Wij wenschen het vriendelijk boekske bij deze nieuwe uitgave een welwillend onthaal, en meenen ons verzekerd te mogen houden, dat het ook thans van den zanger bij menigeen, wien nog het voorrecht wacht om met zijne liederen kennis te maken, zal gelden: <hi rend="i">appendre à vous connaitre c'est appendre à vous aimer</hi>.</p>
<p>III. Door ieder, die begeert over Tasso's meesterwerk te kunnen medespreken, zonder zich de moeite getroost te hebben, het geheel te lezen, zal het bovengenoemde boekje met ingenomenheid worden begroet. Het geeft niet enkel een <hi rend="i">Verlost Jeruzalem</hi> in proza, maar het geeft een verkort <hi rend="i">Verlost Jeru</hi>-<pb n="409"/><hi rend="i">zalem</hi>. De twintig zangen van het beroemde epos zijn tot dertig hoofdstukken teruggebracht, die de gebeurtenissen, waardoor de hoofdinhoud van het gedicht wordt uitgemaakt, met eene niet noemenswaardige uitzondering in dezelfde volgorde wedergeven, als waarin zij door den zanger oorspronkelijk werden geplaatst.</p>
<p>Gaarne bekennen wij, dat de ongenoemde Duitsche schrijver met het oog op het doel, hetwelk hij zich eenmaal bij dezen arbeid had voorgesteld, niet ongelukkig is geslaagd. Het is echter tegen dat doel zelf, dat door ons met nadruk protest aangeteekend wordt. Om het te bereiken moest toch de poëtische vorm, waarin Tasso zijne schilderingen had gekleed, worden prijsgegeven, en het is juist daarin, dat de zeldzame kracht en de onvergankelijke verdienste van den Italiaanschen dichtervorst schuilt. Bovendien vielen stukken als: de vergadering van den helschen Raad (zang IV), de geestverschijningen in zang VII, de zending van den aartsengel Michaël (zang IX), de verschijning aan Godfried op het oogenblik, dat hij de stad binnentreedt (zang XVIII) enz. weg, waardoor eene karaktereigenaardigheid van het gedicht op roekelooze wijze opgeofferd werd. Dat de schrijver vergat mede te deelen, op welke wijze Erminia in het leger der Egyptenaren kwam, hetgeen deze zelve aan Vafrijn verhaalt (zang XIX), is de eenige bepaalde onnauwkeurigheid, waarop wij hem bij opzettelijk vergelijking van zijn uittreksel met het oorspronkelijke hebben betrapt.</p>
<p>De vertaler heeft inderdaad eer van zijn werk. De plaatjes zijn eene merkwaardige ontsiering van het overigens zoo net uitgevoerde boekje.</p>
<p>IV, V. De heer J. Hoek, wiens uitstekende verdiensten op het gebied der kritiek ver boven mijn lof verheven zijn, zal zeker de eerste wezen, om toe te stemmen, dat de letterkundige waarde van <hi rend="i">Eene eerste Liefde</hi> en <hi rend="i">Een Oom uit Californie</hi> wel als zeer betrekkelijk verdient te worden aangemerkt. Noch het oorspronkelijke der gedachte, noch het boeiende der inkleeding geeft recht tot eene andere opinie. Toch zullen de beide stukjes bij eene goede opvoering niet zonder genoegen kunnen gezien worden, en vindt de uitgave misschien hare rechtvaardiging in de gedachte aan de groote armoede, die op dit gebied onzer litteratuur zich voortdurend gevoelen laat.</p>
<p>VI. <hi rend="i">Hotel Wittebrood</hi> is eene farce, die, zoo wel wat vin-<pb n="410"/>ding als uitwerking betreft, alleraardigst verdient te worden genoemd. Ik meen met volle vrijmoedigheid de aandacht van H.H. Rederijkers daarop te mogen vestigen. Zij zullen ieder, die door hen in het hotel Wittebrood wordt binnengeleid, daardoor bijzonder aan zich verplicht hebben, en zeker een aangenamen avond hebben verschaft. Alleen den epiloog in den mond van Karel had ik liever gemist. Daaraan ontbreken de kortheid en helderheid, die vooral bij een slotwoord zoo wenschelijk zijn.</p>
<p>C.J. <hi rend="sc">van Bemmel Suijck</hi>.</p></div>
<div type="section">
<interpGrp>
<interp type="primair" value="18710700"/>
</interpGrp>
<head rend="h4">III. Godgeleerdheid.</head>
<q rend="bq">DE ZONDE. Eene voorlezing van <hi rend="sc">Ph.</hi>R. <hi rend="sc">Hugenholtz</hi>, predikant te Amsterdam. Amsterdam, H.W. Mooij, 1871. - 47 bl.</q>
<p>Dat de aanhangers der nieuwe richting op godsdienstig gebied het met de zonde niet nauw nemen en in hun opvatting het schuldgevoel niet tot zijn recht laten komen, wordt hun zoo dikwijls verweten, dat het zeer begrijpelijk is, hoe de heer Hugenholtz zich opgewekt heeft gevoeld om tot onderwerp van eene voorlezing over den godsdienst ‘de zonde’ te kiezen. Het onderwerp was zwaar, maar de moeite waard.</p>
<p>De groote vraag, die bij het bespreken zijner verhandeling aan een recensent wordt gesteld, is deze: Kunt gij u in het hier geleverde vinden en u hierbij neerleggen?</p>
<p>Tot mijn leedwezen moet ik daarop ontkennend antwoorden. Hoe gaarne ik ook op dit geschriftje zou willen wijzen met den uitroep: Zietdaar iets schoons! Zietdaar een antwoord aan onze beschuldigers, ik kan en mag dat niet doen; want het geeft maar al te veel voedsel aan de aanklacht. Ieder, die het stukje leest, kan er uit zien, dat de schrijver het zeer ernstig met 's menschen bestemming meent en niet lichtvaardig over eenige zaak denkt, die daarmee in strijd is. De waardigheid in toon en de warmte, waarmee andersdenkenden bestreden worden, verdienen grooten lof. Te prijzen is het ook, dat de supranatura-<pb n="411"/>listische beschouwing van den Val als onwaar veroordeeld wordt, niet alleen omdat zij op geene deugdelijke verstandsgronden rust, maar ook vooral omdat zij ondermijnend is voor ware godsvrucht en zedelijkheid.</p>
<p>Maar wanneer Hugenholtz-zelf aan het opbouwen gaat, dan laat ik hem liefst zijn weg alleen bewandelen en trek niet met hem mee, omdat ik het er voor houd, dat hij den verkeerden weg opgaat en niet goed terecht komt. De reden hiervan ligt niet in een kleinigheid, want het standpunt, vanwaar hij het karakter der zonde beschouwt, is m.i. het rechte niet.</p>
<p>‘Wat is het godsdienstig geloof?’ vraagt hij bl. 19. Wellicht zullen mijne lezers den omvang dier vraag niet aanstonds verstaan. Zij is ook niet duidelijk, zooals er vele zeer onjuist gestelde volzinnen in de voorlezing te vinden zijn. Zij moet beteekenen: ‘Wat is de inhoud van het godsdienstig geloof?’ Maar dat is geen vraag, waarop een antwoord kan gegeven worden. De steenaanbidder ziet in een heiligen steen een god. Dat is het godsdienstig geloof van dien man. De Calvinist houdt het er voor, dat God de menschen zoo heeft geschapen, dat millioenen verloren moeten gaan. Dat is zijn godsdienstig geloof. Hugenholtz heeft geen recht te zeggen: ‘Het geloof, dat de ziel der vroomheid is, is geheel iets anders.’ Hij mag niet vragen: ‘Wat is <hi rend="i">het</hi> geloof?’ In zijn antwoord op die vraag zullen wij dan niet meer te zoeken hebben dan den inhoud van <hi rend="i">zijn</hi> geloof. Doch dat hebben wij juist noodig; want daardoor leeren wij zijn standpunt kennen. ‘Het is,’ schrijft hij, ‘vóor alles de verzekerdheid, dat de eerste en onmisbare onderstelling van al ons denken en trachten, de onderstelling, dat er eenheid, samenhang, zin en rede schuilt in den ons wel vaak verwarrenden loop der verschijnselen, dat deze onderstelling niet bedriegelijk maar betrouwbaar is, ja, de betrouwbaarheid zelve. Het godsdienstig, of anders gezegd, het tot volle zelfbewustheid gekomen (dat is eene nieuwe verklaring van het woord “godsdienstig”) geloof, het is de overtuiging, dat die allesomvattende en allesverklarende eenheid, dat de grond en het doel aller dingen, ofschoon ver boven onze bevatting, toch niet verborgen, niet onkenbaar voor ons is; dat er integendeel te midden aller nevelen een punt is, waar het licht voor ons doorbreekt, waar wij het woord vernemen, dat den zin van wereld- en levensloop naar onze behoefte en bevatting voor ons verklaart,
<pb n="412"/>waar wij den Eenige, den Oneindige ontmoeten en waar hij met en in zijn welbehagen zijn heerlijkheid aan ons ontdekt.’ Voorwaar, men heeft een langen adem noodig om die omschrijving van den inhoud des geloofs behoorlijk te lezen. Wij zijn toch nog niet aan het eind. Er volgt nog een zin van een dozijn regels, waarin iets staat, dat mij een weinig beter bevalt dan het tot nu toe overgeschrevene. Doch voorloopig zullen wij wel dat gelezen hebben, ‘waar het <hi rend="i">voor alles</hi> op aan komt.’ En wat is dat? Het monisme. De heer Hugenholtz verklaart voor alles monist te zijn, d.i. te gelooven aan den samenhang der dingen. Dit monisme nu is een door het verstand gevormd begrip. Hij gaat dus in de omschrijving van zijn godsdienstig geloof uit van hetgeen zijn verstand hem leert. Daarna noemt hij de overtuiging, dat wij in de macht, waardoor wij ons in onze conscientiën gebonden gevoelen, de volstrekte macht ontmoeten, haar, die alles beheerscht. Hier wordt de conscientie ten minste genoemd, maar alleen opdat er worde uitgesproken, dat de haar beheerschende macht ook een deel der Almacht is.</p>
<p>Tegenover deze stellingen van het intellectualisme plaats ik deze: waar het in mijn godsdienstig geloof boven alles op aan komt, is de overtuiging, dat ik geroepen ben tot heiligheid en bestemd om eenmaal het geestelijk geluk te smaken, waarvan ik nu, ten gevolge mijner onheiligheid, slechts weinig geniet. - Waar het vervolgens op aankomt, is de overtuiging, dat mijne medemenschen dezelfde roeping en bestemming hebben. Ten slotte is er voor mijn godsdienstig geloof sprake van den samenhang tusschen die mijn gemoed beheerschende macht en het Al.</p>
<p>Dit noem ik het ethisch standpunt, omdat in de beschouwingen van het wezen des geloofs de eerste stem aan het gemoed wordt gegeven.</p>
<p>Het onderscheid tusschen dit standpunt en het intellectualisme is zeer groot en heeft ook een geduchten invloed op de bepaling van het wezen der zonde. Hugenholtz verwerpt (bl. 25) met groote beslistheid het naturalisme, ‘dat alles oplost in louter physische noodwendigheid, zoodat schuldgevoel, berouw, bekeering, strijd enz. hunne beteekenis verliezen en niet veel meer dan zinsbegoocheling blijken te zijn’, ‘goed en kwaad bloot conventioneele begrippen noemt en leert, dat de mensch niet anders is dan wat de werking der natuurkrachten van hem gemaakt heeft.’ Hij verwerpt dit en acht het zelfs beleedigend, aan
<pb n="413"/>een ijveraar voor godsdienst en Christendom zulke meeningen toe te dichten, ja, zelfs ze te onderstellen in iemand, die prijs stelt op den naam van Christen. Het zij zoo! het is er ver van af, dat ik hem wil beleedigen; maar ik meen toch, dat zijne beschouwing van de zonde rechtstreeks hierheen leidt en in den grond der zaak er niet van verschilt.</p>
<p>Bl. 29 geeft Hugenholtz eene bepaling van het wezen der zonde. Hij noemt het een verloochenen van onze bestemming, van het ons door God gestelde levensdoel. Uitnemend! Maar wanneer hij nu de vraag zal beantwoorden, hoe zij dat kan zijn zonder inbreuk te maken op de zedelijke wereldorde, krijgen wij als sleutel hierop de bepaling: ‘zonde is eene onvermijdelijke voorwaarde van onze zedelijke ontwikkeling.’ Daar hebt ge de bepaling, die verder ontwikkeld en toegelicht wordt.</p>
<p>De zonde onvermijdelijk! In welk opzicht verschilt deze uitspraak van die der naturalisten? Waarom is de zonde onvermijdelijk? ‘Omdat op zichzelf niets kwaad kan genoemd worden, maar de op zichzelf goede elementen slechts in eene verkeerde verhouding treden. De zonde onvermijdelijk te noemen is alleen aanstootelijk voor hem, die niet doordenkt. Immers wij hebben het leven lief, en een vroege dood is toch vaak onvermijdelijk. De dwaling is het ook, wij moeten duizendwerf mistasten om de waarheid te ontdekken. Het leelijke bekleedt in de wereld een ruime plaats. Zoo is 't ook met de zonde. (bl. 31 enz.) - Nog eens, welk verschil is er tusschen eene opvatting van de zonde, zooals die uit deze vergelijkingen voortvloeit, en de beschouwingen van hen, die de zonde’ als eene physische noodwendigheid beschouwen? Wij hebben schuldgevoel en kunnen noch willen dat wegcijferen. ‘Maar,’ zoo schrijft Hugenholtz bl. 38, ‘eene der hoofdoorzaken van zoo menige averechtsche zondebeschouwing is deze, dat men voornamelijk afging op den eersten indruk, dien een bedreven kwaad bij ons pleegt achter te laten, in plaats van veel meer en bovenal te letten op het licht, waarin het overwinnend geloof het ziet.’ ‘Ferst voelen wij ons door een zonde van God gescheiden, ontvallen aan onze bestemming, maar het geloof erkent: zoo is het niet. Niet de benevelende nawerking der zonde, maar alleen het geloof doet ons de zonde uit het rechte oogpunt bezien.’</p>
<p>Dus onder den indruk van het oogenblik, wanneer het leed-<pb n="414"/>wezen over de zonde nog versch is, beschouwen wij haar verkeerd. Het schuldgevoel doet ons het gebeurde in een valsch licht beschouwen. Welk verschil is er tusschen deze meening en de met afschuw verworpen stelling der naturalisten, dat het schuldgevoel slechts eene zinsbegoocheling is?</p>
<p>Het is m.i. geheel onwaar, dat het overwinnend geloof de zonde of eenige zondige daad ooit, als onvermijdelijk erkent. Wat hier het overwinnend geloof heet is niets dan het verstand, dat onverschillig over het zedelijke of onzedelijke eener handeling ze tracht te begrijpen uit de omstandigheden, die den mensch tot haar geleid hebben. Wanneer ik kwaad heb gedaan, en de smart daarover is afgeslepen door den tijd, zoodat ik koel over het verleden kan denken, dan ga ik wellicht beredeneeren, hoe ik tot dat kwaad ben gekomen, en de schuld geven aan aanleg, opvoeding, verleiding; dan kan ik misschien mijzelven daarenboven wijs maken, dat ik geleerd heb uit dien val, dat het goed voor mij geweest is te hebben gezondigd. - Zoo sta ik dus op het standpunt van ‘het boven de nevelen verheven geloof’? Met uw verlof, als dat zoo is, dan heb ik van dat verheven geloof helaas! maar al te veel en dank u voor meer; want dat is onverschilligheid en niets anders; dat is een slaapdrank voor het geweten. Het geloof blijft altijd de zonde zien in het licht van hetgeen anders had kunnen en moeten zijn.</p>
<p>‘Geen geloovige, of hij gelooft aan vergeving,’ schrijft Hugenholtz, blz. 41. ‘Die werkelijk den troost der vergeving geniet, draagt geen mindere verzekerdheid in het hart dan deze: dat ook zijne zonde-zelve hem niet van Gods liefde kon scheiden, dat ook dit schijnbaar alverwoestend kwaad door God wordt dienstbaar gemaakt aan het goede, of anders gezegd, dat het een door God geordende voorwaarde is van onzen geestelijken wasdom.’ Als dat niet is: van vergeving een klank maken, dan schemert mij alles. Stel: ik heb een mensch kwaad gedaan. Hij vergeeft me. Daar ben ik eerst zeer blij mee, want ik had over het gebeurde grooten spijt. Maar later zeg ik: ‘Eigenlijk heb ik geen kwaad gedaan, want er is veel goed uit voortgekomen voor alle partijen, en gij, mijn vriend! hebt blijkbaar zelf gewild, dat ik u die schijnbare schade berokkenen zou, opdat ik er uit leeren zou; gij hebt er mij toe verleid voor mijn best.’ Wat bewijst die redeneering? Me dunkt, dat de spijt van vroeger geheel verdwenen is, terwijl van den éénen kant het ver-<pb n="415"/>giffenis vragen geheel overbodig en van den anderen het vergiffenis geven een comediespel is.</p>
<p>Neen, het geloof zegt nimmer: ‘ik ben door middel van mijn zonden tot God gekomen,’ wel: ‘ik heb ondanks mijn zonde Hem gevonden.’ Juist dit is, dunkt me, het grootste raadsel voor het geloof, hoe de gevolgen der zonden ooit uitgewischt kunnen worden. Een zondige daad geeft een plooi aan het karakter. Zelfs mannen als Paulus, Augustinus, Luther, die brandende hartstochten hadden te bekampen en daardoor menigwerf zondigden, kwamen nooit de schade te boven, die zij zich daardoor berokkenden.</p>
<p>Het schuldgevoel wordt ook niet zwakker door vermeerdering des geloofs, maar sterker. Er is een standpunt, vanwaar ons de zonde voorkomt als iets onvermijdelijks en natuurlijks. Het is dat des koelen verstands, dat naar de oorzaken der dingen vorscht en den samenhang der verschijnselen naspeurt. Onweersprekelijk is het dan, dat de menschheid, die van onderop zich in de hoogte werkt, dit niet anders kan doen dan al dwalend dingen verrichten, die wij niet goed kunnen keuren. Dat de Israëlieten de Kanaänieten zooveel zij konden van kant maakten en Jozia ter hervorming zijns volks priesters op hunne altaren slachtte, is van dit standpunt eenvoudig onvermijdelijk. Desgelijks heeft men te oordeelen over hetgeen er bij de ontwikkeling van iederen mensch plaats heeft. Maar die beschouwing heeft met het geloof niets te maken; ja, hoe ongelooviger wij zijn, des te juister zullen wij redeneeren, want des te onverschilliger zullen wij zijn omtrent goed en kwaad, des te minder zullen wij gevaar loopen ons van 't spoor te laten brengen door verontwaardiging of bewondering.</p>
<p>Maar van het standpunt des geloofs bezien wij de dingen anders. Dan eerst spreken wij van zonde, en wel in tweeërlei zin. (Hugenholtz is zoozeer bevangen in zijn betoog over het onvermijdelijke der zonde, dat hij zelfs vergeet deze onderscheiding te maken.) Wij noemen vooreerst zonde in een engeren zin alles wat een mensch doet tegen eigen beter weten in; maar daarnevens ook alles, wat niet uit het allerheiligst beginsel der liefde voor God en menschen voortvloeit, alles dus wat in strijd is met onze bestemming tot volmaking. Wat tegen het geweten gedaan wordt. wordt gewoonlijk door den berouwvolle met den naam van ‘val’ betiteld, het laatste niet, hoewel zich onze bestemming
<pb n="416"/>tot volmaking hierin openbaart, dat wij, wanneer wij beter ingelicht worden en grooter reinheid erlangen, wel verre van het gebrekkig verleden als iets onvermijdelijks te beschouwen, ons zelfs schamen over hetgeen wij te goeder trouw verkeerd hebben gedaan. Wanneer wij Luther's geestelijke ontwikkeling nagaan, dan komt het ons misschien voor, dat zijn kloosterleven een noodzakelijke schakel is geweest in zijne ontwikkeling; maar hijzelf heeft zijn dwaasheid en onkunde betreurd, en terecht, want heeft niet de hervormer en kerkstichter steeds den plooi behouden, hem wel van den beginne eigen, maar door dat kloosterleven dieper gemaakt? Openbaart zich zich hierdoor dat leven van boetedoeningen en verkeerde pogingen om rust te erlangen niet in zijn zondig karakter?</p>
<p>De orthodoxie nu heeft steeds op het standpunt van het intellectualisme gestaan. Al hare leerstukken, die over de zonde handelen, dat van Adam's val en 's menschen natuurlijke verdorvenheid, van de verzoening door het bloed des kruises en de rechtvaardiging des zondaars door het geloof, zijn in den diepsten grond niets dan pogingen om de zonde te verklaren, waarbij haar onvermijdelijkheid in het licht wordt gesteld, pogingen om den mensch te verzoenen met het verschrikkelijk raadsel der zonde; en daarom geeft de orthodoxie zoo vele slaapdranken voor het ontwakend geweten.</p>
<p>De intellectualistische moderne hebben de gebrekkige redeneeringen over den oorsprong der zonde, die de orthodoxen van vorige geslachten hebben overgenomen, door betere vervangen. De orthodoxen prediken als woord Gods, wat de christen-wijsgeeren van vroegere eeuwen hebben beredeneerd. De intellectualistische moderne noemen woord Gods of taal des geloofs, wat de wijsgeeren van latere eeuwen hebben gedacht. Geen van beide partijen heeft daartoe recht. De beteekenis der nieuwe richting op godsdienstig gebied in deze, dat zij het innerlijk, zedelijk leven los maakt van de banden der oude, grootendeels onzinnige, filosofeeringen, waarin de orthodoxie het knelt. God beware ons, dat de vorige ketenen door nieuwe zouden vervangen worden, die te moeilijk zouden zijn af te werpen, dewijl zij sterker zijn!</p>
<p>Men warre de verstandelijke en geloovige beschouwing niet dooreen! Het woord ‘zonde’ is ontleend aan de geloovige beschouwing van het leven en wekt in ons gedachten op aan
<pb n="417"/>iets niet-noodzakelijks, iets, dat niet mag bestaan, een verloochening van 's menschen bestemming, iets, dat louter onheil brouwt en ons, niet schijnbaar maar inderdaad, ten verderve brengt.</p>
<p>Nu weten wij maar al te goed, hoe opperbest men het onvermijdelijke van zulke daden kan betoogen. Ja, maar al te goed! want dat doen wij telkens, wanneer wij onszelven trachten diets te maken, dat het gevoel van spijt, dat wij ervaren, een begoocheling is, dat wij niet anders hadden kunnen handelen, en zoo voorts. Doch dat is niet de stem van een verheven geloof, maar die van vleesch en bloed, die ons geweten in slaap sust.</p>
<p>De intellectualistische beschouwing der zonde is de zondeleer van het onwedergeboren hart.’ Het spreekt vanzelf, dat wij (met Hugenholtz) onderscheid maken tusschen het geloof, dat iemand belijdt, en dat, waardoor hij leeft. Doch slechte redeneeringen bederven goede zeden, en daarom teeken ik er protest tegen aan, dat de beschouwingen over de zonde, door den heer Hugenholtz voorgedragen, als die der moderne richting zouden aangemerkt worden.</p>
<p><hi rend="spat">Harlingen</hi> Julij 1871.</p>
<p>H. <hi rend="sc">Oort</hi>.</p></div>
<div type="section">
<head rend="h4">IV. Varia.</head>
<q rend="bq">NEERLANDS ROEPING door <hi rend="sc">G. Umbgrove</hi>. Ridder der militaire Willemsorde, op verzoek eervol ontslagen officier der artillerie in Indië, schrijver van: ‘Iets over Indie en bijzonder over het leger.’ Arnhem, J. Heuvelink 1871.</q>
<p>De titel van het bovengenoemde werkje komt geenszins overeen met den inhoud; want, indien Neerlands roeping bestond in het opvolgen van de denkbeelden, die in dit vlugschrift verkondigd worden, dan zoude voorzeker een tegenovergesteld doel bereikt worden, dan de schrijver blijkbaar wil. Ware warme vaderlandsliefde alleen voldoende, om zijne denkbeelden omtrent onze verdediging kenbaar te maken, dan was de schrijver tot
<pb n="418"/>de uitgave gerechtigd; maar daartoe is meer noodig namelijk, kennis van zaken, en deze missen wij in het geheele werkje.</p>
<p>Het daarom betreurende dat ‘Neerlands roeping’ in het licht is verschenen, zijn wij evenwel, na zulk eene ongunstige beoordeeling, verplicht een kort overzicht van bovengenoemd werkje te geven.</p>
<p>De schrijver begint met eenige politieke beschouwingen over de geschiedenis van Europa gedurende de laatste 40 jaren, (blz. 6) om te bewijzen, dat op de traktaten niet meer gerekend kan worden. Daarna tracht hij de vraag te beantwoorden ‘waarom zou men inbreuk willen maken op ons zelfstandig bestaan als volk?’ (blz. 8.) Hierbij wordt ons medegedeeld, dat Duitschland naar goede oorlogshavens aan de Noordzee verlangt en tevens eenige koloniën en bezittingen in andere werelddeelen wil vermeesteren (blz. 10.) Tevens vernemen wij daar, dat Duitschland de helft van de Fransche vloot heeft geëischt (blz. 9) en dat het spoedig, na ons land vermeesterd te hebben, Rusland en Engeland even als Frankrijk zoude vernietigen (blz. 9.)</p>
<p>Vervolgens geeft de schrijver een overzicht van het belang, dat de Europeesche mogendheden bij de beperking van Duitschlands macht hebben en besluit daaruit, dat Nederland zich alleen op eigene krachten mag verlaten (blz. 13.) In dat overzicht vernemen wij tevens dat het openen van de Zwarte zee in verband staat met de aanstaande afsluiting van de Oostzee door Duitschland! Alvorens tot het bespreken der middelen tot organisatie onzer strijdkrachten over te gaan, geeft de schrijver eenige denkbeelden ten beste over de gevolgen van een aanval op ons land. Hij vindt het ‘zeer wijselijk,’ dat de Duitschers uit Frankrijk werden gezet bij den laatsten oorlog (blz. 15.) Reeds nu wil de schrijver bij ons met dien maatregel beginnen. Onze handelstand moest de zedelijke verplichting op zich nemen geene vreemden in dienst te nemen. ‘Daardoor zal de armoede verminderen, het volk meer ontwikkeld en beschaafd worden, en ieder regtgeaard Nederlander het genoegen smaken, zijne taal overal te den lande te hooren spreken en niet gedwongen zijn tot het gebrekkig uitstooten van vreemden poespas, om geholpen te worden.’ Voorwaar eene vreemde gevolgtrekking, maar de schrijver wil niet slechts het land voor den vreemdeling zooveel mogelijk sluiten: ‘Het onderwijs in vreemde talen zou moeten worden beperkt, zoo al niet afgeschaft, in alle land-<pb n="419"/>scholen, en bepaald verboden bij het hooger onderwijs, daarin redevoeringen te houden door Nederlandsche jongelingen’ (blz. 16.) De schrijver is dan genaderd tot het bespreken van het gewichtigste punt, namelijk de wijze te bepalen, waarop Nederland zich het best zal kunnen verdedigen. Duitschland, zegt de schrijver, is groot geworden door verplicht onderwijs en algemeene dienstplicht. Bij ons is het onderwijs ‘onvolmaakt’ en de boeken moeten meer ingericht worden om den nationalen geest op te wekken, bovendien moet in alle scholen onderwijs in den wapenhandel worden gegeven. Ook
moeten onze jongens een uniform dragen, terwijl de wapens van lands- of gemeentewegen verstrekt moeten worden (blz. 17.)</p>
<p>Het Zwitsersche stelsel van algemeenen dienstplicht, dat de schrijver daarna beschouwt, wordt voor ons land aangeprezen. Het voorbeeld van snelle mobilisatie der twee bataljons uit Waadland (blz. 18) is zeer zonderling, omdat het dienen moet, om te bewijzen dat die Zwitsersche dienstplicht geene schijnvertooning is, alsof eenige troepen snel bijeen gebracht daarom <hi rend="i">geoefende</hi> troepen zijn. Het ware zeer wenschelijk dat de schrijver bij zijne ‘overtuiging, die op vele gronden rust’ (blz. 18) dat ‘de zoogenaamde ministeriëele schijnvertooning in Zwitserland beter was dan, in tegenstelling, onze Nederlandsche werkelijkheid’ (blz.' 19) ons slechts eenige van die ‘vele gronden’ had medegedeeld; want algemeen wordt het Zwitsersche stelsel voor ons land afgekeurd. De algemeene volkswapening wil de schrijver; want de legers van Frankrijk gaven zich over, maar de burgerij gaf den vaderlandschen grond ‘niet dan vechtende prijs aan de overmachtige, geoefende en goed aangevoerde troepen’ (blz. 20.) Dat die ongeoefende burgerij, hoeveel energie en moed zij ook ten toon spreidde, ook vooral geslagen is en nutteloos is opgeofferd en even als het leger riep.: ‘nous sommes trahis!’ laat de schrijver buiten beschouwing. Onder zijne raadgevingen wordt in de eerste plaats genoemd de uitbreiding van het lager en hooger onderwijs met vesting-bouwkunde, taktiek, velddienst, enz; de militaire school te Breda moet behouden blijven, terwijl eenige officieren aan de burgerscholen geplaatst moeten worden tot het geven van onderricht (blz. 22). Voor het Indische leger is volgens den schrijver een kern van troepen in Nederland noodzakelijk; maar ‘voor Nederland is immers het leger in de daad onnoodig,’ (blz. 24) ‘de uitwendige rust is zeer goed toe te vertrouwen
<pb n="420"/>aan de burgerwachten.’ ‘Van vestingen, welke dien naam verdienen, en geschikt zijn om in den tegenwoordigen tijd weerstand te bieden, is geen sprake meer.’ ‘Er rest dus niets dan de groote havens, en deze zouden immers kunnen bezet worden door de troepen der zeemacht?’ (blz 25) Overal vindt men dus, volgens onze bescheidene meening, gebrek aan kennis van zaken.</p>
<p>De schrijver wil eene volkswapening zonder leger, waartoe de kaders verminderd moeten worden (blz. 25); de positie van den Ysselmond wordt daarna besproken (blz. 26) en de ruiterij als eene article de luxe (blz. 27) afgeschaft. De kwestie van de vermindering der cavalerie is daarmede uitgemaakt.</p>
<p>Vervolgens passeert de artillerie de revue. Deze ondergaat eene grootere inspectie. De schrijver wil niet alleen rijdende, veld- en positie-artillerie, maar ook ‘drijvende of water artillerie’ (blz. 27). De beschouwingen over de samenstelling der batterijen, alsmede de requisities van paarden buiten bespreking latende, moeten wij even kennis maken met ‘de zoetwater-artillerie’, zoo als de schrijver haar op eene andere plaats noemt. ‘De water artillerie, dat is zij, die met de behandeling van torpedos en pantserde binnen-vaartuigen is belast, moet geheel op zich zelve staan’ (blz. 30) en zij heeft voor bemanning ‘als het ware geboren artilleristen’ noodig.</p>
<p>Onze ‘gepantserde binnen watervloot’ moet reeds dadelijk gereed gemaakt worden. ‘In het bepantseren van onze platboom vaartuigen moet men zich ijverig oefenen, de ijzeren platen moeten in genoegzamen voorraad voorhanden zijn’ (blz. 31) Eindelijk moeten wij ons mitrailleuses aanschaffen, die zelfs in kleine steden en dorpen moeten worden geplaatst. Inplaats van kampen te betrekken wil de schrijver het wezenlijke oorlogsterrein bezetten. ‘Wanneer de forten behoorlijk bezet zijn, zou hunne doelmatigheid kunnen worden beproefd, door het geschut daarin te gebruiken, al ware het ook zonder kogels!’ (blz. 33) (Dit uitroepingsteeken is van den schrijver.)</p>
<p>‘De positie van het veldgeschut, de coupures in de dijken, de opstoppingen van water en de gesimuleerde inundatien moeten worden beproefd’. ‘Groote onkosten en ongerief voor de bevolking zou het niet veroorzaken.’ Jammer dat de schrijver de wijze niet opgeeft, waarop dit zonder onkosten en ongerief kan verkregen worden.</p>
<p>‘Ten einde het budget niet te verhoogen, zou, desgevorderd
<pb n="421"/>het aantal hoofdofficieren kunnen verminderd worden. De kapitein kommandant zou meer zelfstandig zijn, en vooral moeten de artillerie officieren eene perfecte opleiding in alles wat dit geheele wapen betreft, genieten, aan alles met hunne manschappen, vooral de kaders, een werkzaam deel nemen, waartoe een permanent kamp eene goede gelegenheid aanbiedt’ (blz. 34) Men ziet dat de schrijver thans de kampen weer wel wil hebben.</p>
<p>De opleiding der infanterie en de uniform wordt daarna behandeld. (blz. 36) Om te voorkomen, dat onze gewapende burgers het lot van de franctireurs deelen, en bij gevangenneming doodgeschoten worden, wil de schrijver een wetsartikel, dat aan alle mogendheden moeten worden medegedeeld. ‘De kleeding is de gewone burger of boerendragt, een kokarde met de nationale kleuren en het nommer van het bataillon tot onderscheidingsteeken.’ Jammer, dat Jules Favre het boeksken niet tijdig genoeg gelezen heeft, om ook zoo'n wetsartikeltje aan Bismarck bekend te maken. De schrijver wil verder eenige keurtroepen uit onderofficieren en korporaals samengesteld, die tevens aan den koning eene zekere militaire macht in de residentie geven (blz. 36); wapenkamers moeten in de gemeente worden opgericht (blz. 37) en een seinstelsel met molenwieken worden ingevoerd (blz. 38), want de ulanen sneden de telegraafdraden af ‘terwijl deze toch moeiten zouden hebben, de molenwieken hetzelfde lot te doen ondergaan.’</p>
<p>Wij zouden te veel van het geduld der lezers van ‘de Vaderlandsche Letteroefeningen’ vorderen, indien wij alle raadgevingen opsomden. Evenwel deelen wij nog mede dat ‘in de groote koopsteden op de groote kantoren bijna meer Duitschers dan Hollanders te vinden zijn' (blz. 42) en dat de schuldenlast vermeerdert door belastingen.’ Eene belasting op de staatsschuld wordt wenschelijk geacht terwijl zij ‘eene meer eerlijke belasting is.’ (blz. 43).</p>
<p>Eindelijk teekent de schrijver in voor vijftig gulden voor de eerste mitrailleuse, die hij verzoekt te doopen met den naam van <hi rend="i">Batavier</hi>.</p>
<p>Het bovenstaande zal voldoende zijn, om het vreemdsoortige werkje te leeren kennen, dat ons ter beoordeeling is toegezonden. Wij hebben hiermede tevens voldaan aan het verzoek van den schrijver, die zegt ‘vermetel zou het zijn te meenen, dat
<pb n="422"/>op hetgeen door mij zal worden gezegd geen aanmerkingen zouden kunnen worden gemaakt (blz. 5) en ‘bijaldien eenige van mijne beschouwingen de algemeene goedkeuring mogen wegdragen, zullen welligt andere daarvan ten sterkste worden afgekeurd’ (blz. 44.) Wij herhalen het, behalve de vaderlandslievende bedoeling van den schrijver hebben wij bijna geene enkele beschouwing ontmoet, waarmede wij ons kunnen vereenigen en betreuren het ernstig, dat zulke bekrompene denkbeelden in ons vrije Nederland worden verkondigd.</p>
<p>&nbsp;</p>
<p><hi rend="spat">Hellevoetsluis</hi>, 5 Juni '71.</p>
<p>C.A. <hi rend="sc">Jeekel</hi>.</p>
<q rend="bq">NAAR EUROPA. Tafereelen uit het leven van Nederlandsch-Indisch-gasten buiten Indië. II deelen. Prijs ƒ 4.90.
<lb/>DE DUIVEL OP JAVA. Nederlandsch-Indische Novelle uit onzen tijd. Prijs ƒ 3.45.
<lb/>Beiden door F, C. Wilson. Leiden, D. Noothoven van Goor, 1870. Met titelvignetten in steendruk.</q>
<p>Van denzelfden schrijver, door denzelfden uitgever in denzelfden vorm, op hetzelfde zware papier, met dezelfde groote letters gedrukt, in het licht gegeven, en nog bovendien gelijksoortige personen en toestanden ten tooneele voerende, behooren deze beide verhalen als 't ware bij elkander.</p>
<p>‘<hi rend="spat">Naar</hi> Europa’ geldt alleen van het eerste, ‘in Europa’ van het tweede deel der ‘Tafereelen.’ Dat eerste deel toch beschrijft de reis van het koopvaardijschip de Hoop, gezagvoerder van der Kaa, van Batavia naar Nieuwediep, met eenige passagiers, zoo familiën als afzonderlijke personen, van welke sommigen aan boord met elkander betrekkingen aanknoopen, die ten deele den inhoud van het andere gedeelte des verhaals uitmaken. Hunne gesprekken zijn hier en daar vrij onbeduidend, maar ook in dit opzicht schijnt de schrijver de waarheid nog al te hebben afgeluisterd, en ligt in den aard der zaak, dat, waar die gesprekken over sommige onderwerpen loopen, het minder het reisgezelschap is dan wel de schrijver zelf die zijne gedachten uiten wil over onze koloniale politiek, het karakter der vrouw, het spiritisme, de verhouding tusschen Protestantisme
<pb n="423"/>en Romanisme, de uitzichten met betrekking tot het leven der toekomst - en wat dies meer zij. De auteur schrijft met groote gemakkelijkheid, hier en daar met talent en niet zonder fijn gevoel. Slechts noem ik - want van zulke boeken moet men niet te veel van den inhoud blootleggen - den scheepsdokter en zijne moeder, benevens de komst van den resident bij zijne echtgenoot en gezin te 's Gravenhage. De onhandigheid van Indischen als zij pas in het vaderland zijn; hun lichtzinnig geld uitgeven; hun scheeve beoordeeling van menschen, zaken en zeden - dit alles is zooveel ik kan nagaan met juistheid geschilderd, en met duizenden wordt omgesprongen als met halve centen, met bankbriefjes als met waardlooze speelkaarten. Schoon hier en daar het beschrevene niet zeer welvoeglijk is, wordt echter de welvoeglijkheid in de beschrijving niet uit het oog verloren, al bemerkt men, dat er dingen zijn, over welke de schrijver gaarne spreekt. 't Verwonderde mij, dat hij geen verdere partij getrokken heeft van het verkeerd bestellen der twee koffers van Mersburg; ik zag naar aanleiding daarvan een ‘standje’ te gemoet. Goede smaak moest hebben teruggehouden van het volgende uit de ‘kermis in den Haag’: ‘De Luxemburgsche dame is zeer dik, en wanneer (l. indien) zij even deugdzaam als vet is, dan komt zij zonder twijfel in den hemel. Wat zal ze daar met hare vette deugd onder al de magere helden en heldinnen der deugd een opzien baren. Stellig geeft Petrus haar dan permissie om zich op de hemelsche kermissen voor een obolus te laten zien’ (II. 89.) Zulke aardigheden vinden wij hier in ‘Wollanda’ niet aardig! Zoo heeft het iets......hoe zal ik het noemen? iets snijdends, iets kwetsends, op bladz. 66, 67 (D. II) eene treffende beschrijving te lezen van het sterfbed eener weduwe, eindigende met de woorden: ‘zij was eene edele en brave vrouw geweest!’......Men slaat de bladzijde om en het opschrift van het
volgende hoofdstuk luidt: ‘over winterhanden, medicijnen en bankpapier’. Zou dat met opzet zijn? Zoo ja, dan is het eene zeer mislukte aardigheid.</p>
<p>Wie en wat de ‘duivel op Java’ is, leest men aldus: ‘Het is de duivel van waanwijze overgeleerdheid. Schrijven - zoo spreekt een indigo-planter - mijne jongens mij nu niet reeds uit Delft, dat zij eens teruggekeerd zijnde, een geheel nieuwen toestand in het leven zullen roepen? Moet ik niet schatten
<pb n="424"/>gelds voor hunne opvoeding besteden, voor hunne liefhebberijen op chemisch, natuurkundig, sterrekundig en numismatisch gebied, voor hunne liefhehberijen voor het photographeeren, schieten, dansen, schermen en reizen; zijn zij geen leden van de rederijkerskamer, Artis, de spiritualistische en God weet welke clubs meer, waar overal betaald moet worden? En wat staat bij dat alles te vreezen? Niets dan het vooruitzicht dat zij als door en door practische menschen zullen terugkomen, die alles beter weten dan ik, zooals Blount.’</p>
<p>Die Blount ‘was de eerste niet, die zich geloof had weten te verschaffen bij zekere klasse van menschen, en zal ook niet de laatste zijn, wien men op Java geloof zal hebben geschonken. Want de Hollander gelijkt in één opzicht veel op den Duitscher, namelijk daarin, dat hij alles wat uit den vreemde komt met zeker ontzag beschouwt.</p>
<p>Dit geldt vooral voor Indië. Men vindt hier een groot getal Europeesche en hier geboren Nederlanders, waaronder velen, die, òf door opvoeding òf door ondervinding, in staat gesteld zijn om zich, op ieder gebied, vrijelijk en met goed gevolg te kunnen bewegen. Door hen is veel gedaan en geschreven en uit hunnen omgang of uit hunne geschriften laat zich veel leeren wat daar te pas komt.</p>
<p>Maar niettegenstaande dit feit werpt men zich dikwijls in de armen van een vreemdeling, omhelst diens denkwijze, laat zich door hem tot de dolste speculaties verleiden.’</p>
<p>Dit wordt aanschouwlijk gemaakt door deze ‘novelle,’ die in de Vorstenlanden op een paar plantaadjes speelt en waar een Amerikaan, de reeds genoemde Mac Blount, den boel in de war stuurt door zijne dwaze plannen met indigoteelt, suikermolen en waterleiding. Locale kennis alleen kan over de inkleeding als zoodanig oordeelen. Maar 't wil er nog niet bij mij in, dat de schrijver de gedachten zijner lezers heeft willen houden binnen den betrekkelijk engen kriug van 't geen hij verhaalt. 't Komt mij voor, dat hij heeft willen waarschuwen tegen ‘de koloniale politiek,’ die, ik zal niet zeggen: het doel, maar naar veler bevoegden oordeel de strekking heeft om het schoone en rijke Java tot de prooi te maken van vreemde gelukzoekers. Daartoe zal het echter nu wel niets meer uitwerken. De tijd is verspeeld, dat misschien de rijkste van eenige overzeesche bezitting voordeel afwierp voor het moederland; de tijd is nabij,
<pb n="425"/>dat schraapzuchtige gelukzoekers den buit gaan deelen. Arm vaderland!.....</p>
<p>De ‘duivel op Java’ is niet zonder talent geschreven, schoon het van deze zijde veel lager staat dan eene andere novelle, als letterkundig product een der grootste meesterstukken in onze taal, uit een maatschappelijk oogpunt het voor Nederland in strekking en gevolgen verderfelijkste boek dat misschien ooit is uitgegeven. Maar des te hooger schat ik in het laatste opzicht de ‘Nederlandsch-Indische novelle’ van Wilson.</p>
<p>Jammer, dat de beide werken ontsierd worden door talrijke onachtzaamheden op taal en stijl, niet alle, zooals umquentum simple (unguentum simplex) aan den corrector te wijten. Men spreekt niet van ‘onderslachtige watermolens,’ maar van onderslag-schepraderen; ‘verbinding’ als huwelijksverbindtenis deugt niet, even weinig als deze woordvoeging: ‘de omstandigheid, dat hij niets van al hetgeen wist, wat was voorgevallen.’</p>
<p>v.O.</p>
<q rend="bq">VELDBLOEMEN. Gedichten van W. <hi rend="sc">Th. van Griethuijsen</hi>, Predikant te Rotterdam. Tweede vermeerderde druk, te Botterdam, bij M. Wijt en Zonen. 1871. In cartonnen band.
<lb/>GEDICHTE OHNE TITEL von <hi rend="sc">Hugo Bernheim</hi>, Arnheim, K. van der Sande. Rotterdam, J. van Baalen &amp; Söhne (van Hengel en Eeltjes) 1871. Prijs 1,50.</q>
<p>Twee eenvoudige, lieve boekskens, slechts met een woord aan te kondigen.</p>
<p>De ‘Veldbloemen’ zijn herdruk van oorspronkelijke en vertaalde gedichtjes - de titel: ‘Gedichten’ is wat pompeus voor deze stukjes - uit des schrijvers schetsen. ‘Uit den vreemde’, met eenige aanteekeningen. 't Is, nog eens, een eenvoudig, lief, bescheiden, vriendelijk, net boekjen. De schrijver heeft nog al gereisd: naar Napels en Naar Moskou. De hier gegeven stukjes behooren tot zijne reisherinneringen.</p>
<p>De ‘Gedichte ohne Titel’, ten deele minnedichtjes, zijn mede zeer eenvoudig van toon, sommige ietwat ondeugend, spotziek. Geestig vernuft speelt er meer in dan eigenlijke diepte van gevoel, waaraan men bij den titel onder onwillekeurige herinne-<pb n="426"/>ring aan Anderson's ‘Bilderbuch ohne Bilder’ allicht denkt. Het boekjen is zeer duur: 117 bladz. in klein zoogenoemd bijenkorf-formaat voor een daalder! <hi rend="i">Des geth nicht</hi>.</p>
<p>Met een enkel woord zij nog vermeld:
<q rend="bq">INDRUKKEN. Voor rekening van den schrijver. Amsterdam, Jan D. Brouwer, 1871. In post 8vo.</q></p>
<p>Zijnde eene verzameling versjes die niet machtig veel beduiden, maar toch te dulden zijn, met uitzondering van den logen en laster, die, à la Multatuli, over Nederland ten aanzien van Java wordt uitgestort.</p>
<p>v.O.</p>
<q rend="bq">DE VRIJE SCHOOL DER TOEKOMST naar aanleiding van Uhlich's ‘Freie menschliche schule’ door <hi rend="sc">Max van Briene</hi>. Deventer, W. Hulscher GJzn. 1871, 83 blz.</q>
<p>De jeugdige en ijverige uitgever W. Hulscher te Deventer, biedt ons het onder bovenstaanden titel in 't licht gegevene boekje aan, 't welk er, even als de enkele door hem reeds uitgegevene werkjes, recht smakelijk uitziet.</p>
<p>Of hij met die uitgave eene goede handelszaak zal doen, dat durf ik evenwel niet beslissen. Om de vreemdheid zal menigeen het koopen, want vreemd en van de meeste brochures, waarin hetzij vóór, hetzij tegen leerplichtigheid, schoolgeldheffing, openbaar en bijzonder, neutraal en klerikaal onderwijs, enz. geschreven wordt, zeer verschillend, is dit werkje ongetwijfeld. Het boekje bevat drie gedeelten, eene inleiding en een slotwoord van Max. van Briene (waarschijnlijk een pseudoniem; de opsporing van den waren naam zij den heer van Doorninck aanbevolen) terwijl het overige eene vertaling is van Uhlich's beantwoording der vraag: ‘Is het godsdienst-onderwijs op de volksschool een paedagogisch vereischte?’</p>
<p>In de geheele brochure wordt volgens den nederlandschen bewerker: ‘met de bizondere verdienste der combinatie van begrippen en opvattingen die nog weinig verbonden werden, het belang van de school, de waarde van den onderwijzer, zijn
<pb n="427"/>rechtmatige aanspraken, het betrekkelijk belang der leervakken en de rol van den godsdienst op de school, uiteen gezet.’</p>
<p>Men ziet het, het aantal onderwerpen, die hier in een kort bestek behandeld worden, is niet onaanzienlijk. Daarbij zijn de meeningen van Uhlich, sedert 20 jaren spreker der vrije humanistische gemeente in Maagdenburg en lid van het ‘Arbeiderbildungsverein’ aldaar, hoe grillig soms ook, niet maar zoo zonder meer ter zijde te stellen en vindt hij in den heer B. iemand die dezelve niet zonder talent aan het nederlandsche publiek kenbaar maakt niet alleen, maar ook dezelve toelicht en er een woordje van pas bij meêpraat. Wanneer ik te veel ging klappen uit de school, zou menigeen zich wellicht ontslagen rekenen zich het boekje aanteschaffen; men gelieve dus mijne verzekering aan te nemen, dat al moge het boekje hier en daar wat vreemd zijn, er veel in voorkomt, 't welk, vooral met het oog op den strijd onzer dagen, der lezing en overdenking waardig is.</p>
<p><hi rend="sc">Monitor</hi>.</p>
<q rend="bq">EKKEHARD. Een verhaal uit de tiende eeuw, door <hi rend="sc">Josepn Victor Scheffel</hi>. Uit het Duitsch vertaald door W.J. Manssen, Predikant te Beverwijk. II deelen. Rotterdam, J. van Baalen on Zonen (van Hengel en Eeltjes). 1870.
<lb/>UIT DEN TIJD VAN DE RICHELIEU. Historisch-Romantisch verhaal. Uit het Hoogduitsch van <hi rend="sc">George Hilte</hi>. Arnhem, D.A. Thieme, 1870.
<lb/>VERONICA. Een verhaal van de schrijfster van De beproevingen van tante <hi rend="sc">margaret</hi>, Om den broode enz. Uit het Engelsch, door <hi rend="sc">Oda</hi>. II deelen. Amsterdam, P.N. van Kampen, 1870.
<lb/>KINDEREN DES TIJDS. Een roman door C. <hi rend="sc">Marquard Sauer</hi>. Naar het Hoogduitsch. II deelen. Deventer, A. ter Gunne, 1870.</q>
<p>'t Is haast niet bij te houden, eene eigenlijke beoordeeling te leveren van elken der tallooze vertaalde romans, die onophoudelijk worden uitgegeven. En al ware het voor den beoordeelaar nog mogelijk een zoo eenzelvig werk vol te houden,
<pb n="428"/>het tijdschrift zou er over vervelend door worden. Daarom vergenoege zich de lezer met eenvoudige aankondiging der vier bovenstaande.</p>
<p><hi rend="i">Ekkehard</hi> stelt zich ten doel, den lezer bekend te maken met het leven en werken, de beschaving en zeden van Duitschlasd in X<hi rend="sup">de</hi> eeuw. Het verhaal ‘speelt’ meest in en om de vermaarde abdij van St. Gallen; het is vertaald door een wetenschappelijk man, maar heeft dan ook een zeer geleerd voorkomen met zijne noten uit middeleeuwsche schrijvers en met Latijn, proza en verzen-toestel, voor den gewonen romanlezer min uitlokkend.</p>
<p><hi rend="i">Richelieu</hi>, de sluwe staatsman onder Lodewijk XIII, is berucht genoeg. Diep gaat de historiestudie van den ons overigens niet bekenden Hilte niet, maar 't is nog al onderhoudend geschreven.</p>
<p><hi rend="i">Veronica</hi> is een familie-roman zooals' er honderde zijn - geschikt voor leesgezelschappen en leesbibliotheken, die vragen naar een onschadelijk middel om eenige uren den tijd te verdrijven. Hetzelfde laat zich zeggen van:</p>
<p><hi rend="i">Kinderen des tijds</hi>, de lotgevallen eener vondelinge behelzende met wat daar doorgaans bij behoort.</p>
<p>In een dezer romans, ik weet niet meer welken, wordt Pluto de god des rijkdoms genoemd. Pluto is de god der onderwereld; die van den rijkdom heette bij de Grieken Ploutos, de Grieksche benaming van rijkdom.</p>
<p>Vertalers en uitgevers hebben lof, respectivelijk wegens stijl, taal, papier en druk.</p>
<p>v.O.</p></div></div>
<div type="chapter">
<interpGrp>
<interp type="primair" value="hart064"/>
<interp type="primair" value="nieu074"/>
<interp type="primair" value="mane004"/>
<interp type="primair" value="kok_001"/>
<interp type="primair" value="oost027"/>
<interp type="primair" value="bier009"/>
<interp type="secundair" value="tell004"/>
<interp type="secundair" value="hube009"/>
<interp type="secundair" value="stad004"/>
<interp type="secundair" value="stua004"/>
<interp type="secundair" value="leop007"/>
<interp type="secundair" value="crem001"/>
<interp type="secundair" value="smit017"/>
<interp type="secundair" value="gunn009"/>
</interpGrp>
<pb n="429"/>
<head rend="h3">Binnenlandsche letterkunde Bibliographie.</head>
<interpGrp>
<interp type="primair" value="18710600"/>
</interpGrp>
<head rend="h4">I. Fraaie Letteren.</head>
<head>Nieuwe bijdragen tot de Dante-literatuur.</head>
<q rend="bq">N<hi rend="sup">o</hi>. 1. DANTE'S HEL. Met schets van den inhoud, verklaring en aanteekeningen door U.W. <hi rend="sc">Thoden van Velzen</hi>, naar het origineel bewerkt. - Leeuwarden, Akkeringa.
<lb/>N<hi rend="sup">o</hi>. 2. DANTE ALIGHIERI. Eene studie van J.H. <hi rend="sc">Gunning Jr.</hi> - Amsterdam, Höveker en Zoon.</q>
<p>De belangstelling, die de Italiaansche letteren in het algemeen en Dante in het bijzonder sedert eenige jaren hebben opgewekt, is voor niet geringe mate toe te schrijven aan de gewichtige gebeurtenissen die in Italië hebben plaats gegrepen. Die letteren zijn op het nauwste verwant met en voor een groot deel het uitvloeisel van het streven sedert eeuwen merkbaar om ook tot uitwendige, tot staatkundige eenheid te komen. De Italiaansche letterkunde heeft niet alleen een nationaal in den zin van geheel eigenaardig, karakter, maar wordt door alle tijden heen beheerscht door het gevoel van eenheid, van verwantschap, in de scherpste tegenstelling met de staatkundige verdeeldheid en de onderdrukking of het deerniswaardig verval, waarvan sommige deelen des lands in afwisselende tijdper-<pb n="430"/>ken het tooneel waren. Ook al hadden de gebeurtenissen, waarvan wij in onze dagen getuigen geweest zijn, thans niet plaats gehad, voor ieder die deze letterkunde kent, was het duidelijk, dat de loop der tijden daarheen voeren moest. Men moge er zich aan ergeren, de gebeurtenissen konden voorspeld worden en moesten volgen. Vandaar het oppervlakkige in het oordeel gelegen, alsof onze tijd in het bijzonder schuldig was aan datgene, wat sommigen meenen te moeten afkeuren, als niet strookende met hunne zienswijze en wenschen. Vroeger eeuwen, ook die van Dante, zijn er even schuldig aan, wellicht nog veel meer. Door de geheele letterkunde heen loopt de schrille kreet der verontwaardiging bij vreemde overheersching en inwendige verdeeldheid, waarbij zelfzucht en verkrachting van recht de hoofdrol speelden; een kreet, beurtelings afgewisseld met de voorspiegeling eener blijdere toekomst of de toonen der smart bij de aanschouwing van vernedering en onderdrukking. Daaraan is voor een groot deel ook de machtige invloed toe te schrijven, dien Dante op het jongere geslacht in zijn vaderland heeft uitgeoefend. Ook al zijn de staatkundige beginselen van den Dichter niet zoo licht te
begrijpen voor den gewonen lezer in Italië zelf; ook al ligt zijne theorie buiten het bereik van de groote menigte; al zijn die beginselen voor geene verwezenlijking vatbaar bevonden en die theorie onhoudbaar, toch spreekt de vaderlandsche en te gelijk algemeen menschelijke geest te luide in zijne werken om niet het ontvankelijk gemoed te treffen, het sluimerende leven wakker te maken en te eeniger tijd een nieuw geslacht te bezielen. Enkele strofen zijn voldoende om het hart des volks voor dien geest te openen.</p>
<p>Nog eene andere oorzaak kan worden bijgebracht om ons de herleefde en nauwgezette studie van Dante te verklaren, om ons duidelijk te maken, waarom zijn hoofdwerk met zoo onvoorwaardelijke ingenomenheid, met zooveel innige geestdrift wordt bewonderd. Sommigen mogen het er voor houden, dat nauwkeuriger kennis en beter begrip van de Middeleeuwen daartoe vooral hebben medegewerkt; anderen weder mogen het toeschrijven aan de geheel eigenaardige plaats, die Dantes Dichtstuk onder de grootste en uitstekendste gewrochten van het dichterlijk genie kan worden toegewezen: wij meenen met den schrijver van het tweede der bovengenoemde werken vóór alles te moeten aanvoeren, dat het vooral de ernst van het ge-<pb n="431"/>dicht, is die het onzen in zooveel opzichten ernstigen tijd zoo aantrekkelijk maakt. Straks zullen wij gelegenheid hebben daarop terug te komen en het nader toe te lichten.</p>
<p>Met belangstelling zullen, uit dit oogpunt beschouwd, de proeven ontvangen worden, die in ons land als uitkomst van nauwgezette Dante-studie worden aangeboden. Toen de Redactie van de Vaderlandsche Letteroefeningen mij uitnoodigde om beide bovengenoemde werken aan te kondigen, vond zij mij ook onmiddellijk bereid aan die uitnoodiging gehoor te geven. Ik had daarbij echter niet gerekend op de mogelijkheid, dat aankondiging wel eens eene verdrietige taak kan zijn. Ik zeg dit met het oog op het eerste der genoemde boekdeeltjes. Toen ik er kennis mede gemaakt had, besloot ik mij uitsluitend tot de aankondiging van het tweede werkje te bepalen. Ik wilde niet de eerste zijn om over de vertaling van de Hel een oordeel uit te spreken dat, ook met de meeste bescheidenheid geuit, niet anders dan afkeurend moest zijn. Met hoeveel belangstelling ontvangen, met hoeveel verrassing eene vertaling van bedoelden schrijver door mij ook begroet werd, zij bleek, bij de eerste inzage reeds, eene verhaspeling van het oorspronkelijke te zijn, die wellicht hare wedergade nergens in het buitenland - enkele Fransche vertalingen niet uitgezonderd - gevonden heeft. Wat deed mij terugkomen van het besluit om geen oordeel uit te brengen? De uitvoerige beoordeeling van eene bevoegde hand in een onlangs opgericht tijdschrift. Toen deze verschenen was, begreep ik, dat het uitbrengen van een oordeel mijnerzijds wel niet verkeerd kon worden uitgelegd.</p>
<p>Reeds de titel is onzin. ‘Dante's Hel - door Thoden van Velzen naar het origineel bewerkt.’ Versta dit wien het mogelijk is! En dan de verzen die de Vertaler ons te lezen geeft? Enkele staaltjes van slechts een paar bladzijden zullen het ongunstig oordeel rechtvaardigen, ook zonder verdere toelichting van onzen kant. In den drie en dertigsten zang komen de volgende regels voor. Men merke daarbij op, dat de vertaler de vijfvoetige jamben van het oorspronkelijke volgt.</p>
<p>
<table>
<row>
<cell>Vers 7.</cell>
<cell>- Reeds door herinnering, door het verhaal vernieuwe.</cell></row>
<row>
<cell>Vers 8.</cell>
<cell>- Maar zoo mijn woorden <hi rend="i">kunnen zijn een zaad</hi>, Dat schande brengen <hi rend="i">mogt</hi> aan den verrader, <hi rend="i">Dien</hi> ik hier <hi rend="i">knaag</hi>, gij zult mij spreken zien.</cell></row></table></p>
<pb n="432"/>
<p>
<table>
<row>
<cell>Vers 12.</cell>
<cell>- Zijt, die met mij spreekt, en hoe het kan geschiên.</cell></row>
<row>
<cell>Vers 18.</cell>
<cell>- Dat ik door zijne list in de gevangenis,</cell></row>
<row>
<cell>Vers 22.</cell>
<cell>- En weten dan of hij mij smart <hi rend="i">aandeed</hi>.</cell></row>
<row>
<cell>Vers 40.</cell>
<cell>- Hoorde ik mijn zoons
<lb/>Nog slapend kermen en mij <hi rend="i">vragen brood</hi>.</cell></row>
<row>
<cell>Vers 49.</cell>
<cell>- Aan den verschrikkelijken toren, en ik staarde In <hi rend="i">het</hi> gelaat van mijne kind'ren</cell></row>
<row>
<cell>Vers 56.</cell>
<cell>enz. - weer was ontstaan Een weinig licht in den stikdonkren kerker.</cell></row>
<row>
<cell>Vers 65.</cell>
<cell>- Met dit ellendig vleesch, <hi rend="i">neem het terug maar</hi>.</cell></row>
<row>
<cell>Vers 69.</cell>
<cell>- O harde Aarde! niet voor ons geopend.</cell></row>
<row>
<cell>Vers 76.</cell>
<cell>- Reeds blind hun lijken <hi rend="i">tastte</hi>, en twee van die Riep ik nog, <hi rend="i">na</hi> zij lang gestorven waren.</cell></row>
<row>
<cell>Vers 79.</cell>
<cell>- Nauw had hij dit gezegd; met scheele oogen Zet hij in 't hoofd zijn tanden weer, die hard Als van een hond op het gebeente kraakten.</cell></row></table></p>
<p>Uit een paar voorbeelden is het tevens gebleken, hoe de vertaler beurtelings den slotklinker <hi rend="i">e</hi> met den volgenden klinker laat samenvloeien en dan weder den hiaat tusschen twee klinkers laat bestaan. Overigens zijn de voorbeelden van dit tweetal bladzijden voldoende om te bewijzen, hoe de vertaler met de maat haspelt en weder ter oorzake van maat en rijm tot de gebrekkigste constructie of de zonderlingste uitdrukkingen vervalt. Dit gebrekkige van taal en zinbouw maakt werkelijk de vertaling onleesbaar hier en daar. De verzen zelf zou men, als zoodanig, nog als een betrekkelijk ondergeschikt punt kunnen beschouwen, zoo uitdrukking en woorden-keuze in verband met een getrouw bewaren van den zin onberispelijk waren of voor 't minst er door konden. Maar het een is hier naar het ander.</p>
<p>Bij eene vertaling der Commedia kan men van tweeërlei beginsel uitgaan. Is het te doen om eene zoo getrouw mogelijke navolging van den Dichter, opdat aan den geheelen zin der verzen van het oorspronkelijke niets te kort gedaan worde - een eisch die zich vooral gelden doet bij de wijsgeerige en theologische beschouwingen van den dichter - dan schiet er bijna geene andere keuze over dan de vertaling in vloeiend proza te geven of - om ten minste eenigszins het dichterlijke karakter van den vorm te bewaren - in eene metrische over
<pb n="433"/>zetting, waarbij de vijfvoetige rijmlooze jamben het oorspronkelijke op den voet volgen. Doch ook van een tweede beginsel kan men uitgaan. Het gebruik van rijmlooze verzen is in ons land zeldzaam - wat voor enkele kunstproducten te betreuren is - en ons volk schijnt er zich niet goed aan te kunnen gewennen. Waarschijnlijk is dit het gevolg van het langdurig en gevestigd gebruik van den ouden treurspel-stijl, waaraan het denkbeeld in rijmende verzen te moeten spreken onafscheidelijk verbonden was. Eene reden te meer naar sommiger oordeel om bij de vertaling van een gedicht ook den uiterlijken vorm in acht te nemen. Vooral kan men die meening toegedaan zijn met het oog op den geheel eigenaardigen vorm, waarin de Commedia geschreven is. Natuurlijk wordt dan eenige grooter vrijheid vereischt, wat de getrouwheid in het overbrengen van het oorspronkelijke betreft, daar de uiterst moeielijke vorm vooral in het Hollandsch taaleigen schier onoverkomelijke bezwaren medebrengt. Nog komt daarbij, dat de vertaling in tercinen of in rijmende verzen in het algemeen een schijnbaar meer geacheveerden vorm aan het geheel geeft, zoodat de eisch van onberispelijke verzen en vloeienden gang zich onwillekeurig gelden doet. De vertaler van de Hel is hier een middenweg ingeslagen; hij vert aalt in verzen, waarvan ieder viertal twee rijmen heeft, zoodat om en om een rijmloos en evenzoo een rijmend vers gegeven wordt. Dat de uiterlijke vorm van het oorspronkelijke aldus geheel verloren gaat, bemerkt ieder. En dat tevens de eisch van meer getrouwheid, dan bij eene vertaling in tercinen mogelijk is geheel verwaarloosd is, zal ieder duidelijk worden, die het ondankbare onderzoek daaromtrent wil instellen door eene enkele bladzijde der vertaling met het oorspronkelijke te vergelijken. De jammerlijkste voorbeelden zijn daarvan elders gegeven; wij willen er hier geen papier voor eischen. Wij vermelden alleen dat onderscheiden zangen tot een aanmerkelijk kleiner aantal verzen
verhanseld zijn, dan de oorspronkelijke hebben.</p>
<p>Er bestaat in onze taal eene vertaling in terzinen, althans tot heden van twee deelen der geheele Commedia. Het voegt niet in eene vergelijking te treden met een werk, dat niet in den handel is. Slechts dit willen wij aanvoeren dat, ondanks de grooter, de bijna onoverwinbare moeilijkheden, de bedoelde vertaling het oneindig ver wint van de hier aangekondigde, zoo
<pb n="434"/>zelfs dat de laatste met de vertaling in tercinen niet in vergelijking kan komen. In de eerste plaats geldt dit de getrouwheid. In de tweede plaats is het een feit ook ten opzichte van de gebrekkige taal, de kreupele verzen, den slordigen zinbouw. De vertaling die hier wordt aangekondigd staat zelfs ver beneden eene eenvoudige proza-vertalinng. Zij heeft daarbij iets mats, iets flauws - met een woord, zij is karakterloos. Zij wekt onmiddellijk het denkbeeld op van rijmelarij en kan dus nog niet eens doorgaan voor berijmd proza.</p>
<p>Ter kwader ure is den vertaler in zijne voorrede het woord ontvallen, dat ‘menig <hi rend="i">uil zich titelen zal als Dante's tolk</hi>.’ Wat een man wien het meesterschap toekomt zeggen mag, klinkt aanmatigend in den mond van iemand, die niet voor zijne taak berekend is. Voor de taak nu, die de Vertaler op zich genomen heeft, was een eerst vereischte, dat men het oorspronkelijke versta. Onderscheiden voorbeelden kan men aanhalen om te bewijzen, dat hij het niet verstaat, zelfs in gevallen waar een eenvoudig woordenboek hem beter had kunnen inlichten. En wat moet men denken van een vertaler die, het overige daargelaten wat hij bij anderen geborgd heeft, ook woordelijk overneemt, wat hij bij eene vroegere gelegenheid bij een ander heeft afgekeurd?</p>
<p>Allen die zich op de kennis van Dante toeleggen, zullen den vertaler zeker in zooverre met ingenomenheid begroeten, als eene billijke waardeering eischt van zijne pogingen om zelf mede den rijken schat deelachtig te worden in de beoefening van Dante's werken en alles wat daarmede in verband staat, opgesloten. Van die waardeering zij hij verzekerd, ook al moet het oordeel over hetgeen hij anderen aanbiedt soms ongunstig luiden.</p>
<p>Het tweede werkje aan het hoofd van deze aankondiging vermeld geeft ons eene Studie van Dante, gelijk hij zich in ijn hoofdwerk openbaart. De schrijver beschouwt zich als eenvoudig leerling op dit gebied en wil niet dat men hem de aanspraak toedichte van iets oorspronkelijks te hebben willen leveren ‘Maar zeker is het’ (aldus vervolgt hij) ‘dat ik met dit boekjen niets anders bedoel dan ons volk een bruikbaar hulpmiddel in handen te geven, waar over heen men tot Dante zelf kome: en dat ik niet acht, er mede in onze literatuur als medespreker op te treden. Ik wensch, dankbaar erkennende dat anderen daarnevens ook “letterkundigen” kunnen zijn, voor <hi rend="i">mijn</hi> deel
<pb n="435"/>nooit of nergens iets anders dan Evangeliedienaar te wezen. Tot hetgeen deze heerlijke levenstaak insluit, reken ik de liefde voor al wat schoon en heilig is in de geschiedenis der menschheid.’ Doet het zeker ieder lezer een genoegen door den schrijver te hooren verklaren, dat hij het laatste tot de taak van een Evangeliedienaar rekent (zijne innige bewondering voor Dante en zijn hoofdwerk levert het bewijs, dat hij de drie woorden in niet al te engen zin opvat), men is tevens eenigszins door deze aanhaling op de hoogte gebracht omtrent het karakter, waarin de schrijver van deze studie optreedt. Het is de Evangeliedienaar die spreekt, en wel een zoodanige van de bekende richting en gevoelens als mede door den Heer Gunning vertegenwoordigd worden. Wij tellen dit feit voorop, niet om tegen het werk van den schrijver in te nemen (bij velen toch zal het integendeel eene reden tot aanbeveling zijn) maar om daaruit zoo menige uitspraak te kunnen verklaren, die niet ieder zou willen onderschrijven; om, met één woord, het geheel eigenaardige dezer Dante-beschouwing toe te lichten. Nog onderscheide men hier wel den Evangeliedienaar van den Theoloog. Er zijn verschillende Godgeleerden geweest, die Dante's theologie of die van zijn tijd hebben verklaard en in betrekking tot zijn hoofdwerk toegelicht, zoodat hunne geschriften uitsluitend als commentaren op het geheel of enkele deelen te beschouwen zijn. Iets dergelijks verwachte men hier niet. Het zijn de beschouwingen van een Evangeliedienaar, wiens rechtzinnige richting zich in niet geringe mate door eene neiging tot het mystieke onderscheidt. Deze Dante-beschouwing is dan ook in de hoogste mate subjectief. Natuurlijk zou het nutteloos zijn omtrent enkele uitspraken van den schrijver te redetwisten. Waar men zijne beschouwingen en bespiegelingen niet deelde, zou de schrijver wellicht op een zijner uitspraken wijzen, waarin zooveel te kennen wordt gegeven als onvermogen om het beweerde te
gevoelen en de waarheid van het gezegde te vatten, waar men buiten het licht des christelijken geloofs staat, zooals dit volgens de richting en zienswijze van den schrijver moet worden opgevat. Met een ‘bedankt voor de kennisgeving’ zou dan alle discussie uit den aard der zaak zijn afgebroken.</p>
<p>Het aangevoerde neemt intusschen niet weg, dat elke onbevooroordeelde lezer na de kennismaking met het geschrift zal moeten besluiten, dat juist in het subjectief karakter er van
<pb n="436"/>voor een groot deel het aantrekkelijke ligt, wat dit werkje kenmerkt en tot een niet onbelangrijke bijdrage tot de Danteliteratuur in ons land maakt. Er is in de innige bewondering van een dichterlijk gemoed, dat zoo sterke neiging tot het mystieke openbaart, eene aantrekkelijkheid, die des te meer gevoeld wordt, waar het de beschouwing van een man als Dante, van een werk als de Commedia geldt. Want ook een dichterlijk gemoed spreekt uit deze bladeren. ‘De liefde voor al wat schoon is’ komt er krachtig in uit. Wordt er vatbaarheid toe vereischt om een man als Dante te vereeren, een werk als de Commedia te kunnen genieten, de betrekkelijk weinige bladzijden die de schrijver ons geeft als uitkomst zijner studie, toonen dat hij die vatbaarheid bezit. Wat men ook moge beweren omtrent de populariteit van sommige dichterlijke voortbrengselen als het kenmerk, dat zij daardoor als het ware tot de kunstproducten van den eersten rang behooren, men kan ze ook met namen noemen - en daaronder in de eerste plaats Dante's dichtstuk - die onmogelijk gemeen goed kunnen worden. De Commedia is voor een betrekkelijk klein getal uitgelezenen onder degenen, die de groote verschijningen op het gebied der kunst hunne aandacht schenken. Dit geldt evenzeer den Dichter zelf, want zelden was het begrijpen en kennen van den mensch die de schepper van een kunstgewrocht is geweest nauwer verbonden met het kennen en begrijpen van het gewrocht zelf, dan hier het geval is. De geest dien het kunststuk ademt, de eigenaardige persoonlijkheid des Dichters moge geslachten na geslachten hebben voortgeleefd, althans in een enkel opzicht, om zich eindelijk weder in volle kracht te openbaren - de machtig hooge vlucht die hij in zijne bespiegelingen bereikt, de omvang van het gebied waarop hij rondzweeft, het veelomvattende van zijn wereldstelsel, het verhevene van zijne geheele verschijning onder de uitstekendste der menschenkinderen, dat alles valt buiten het begrip en de
voorstelling van het groote publiek. In weerwil nu van hetgeen meer bijzonder een Evangedienaar als de Heer Gunning in Dante en zijne Commedia meent te zien, geeft zijne studie nog stof genoeg om met zijne bijdrage ingenomen te zijn. Daartoe wil ik mij hoofdzakelijk in deze korte aankondiging bepalen.</p>
<p>‘Wat ik mij dus allereerst tot taak stelde was, alles terug te brengen tot den persoon des dichters. Slechts kort heb ik stil-<pb n="437"/>gestaan bij de feiten van het leven van Dante, die overal elders te vinden zijn. Maar bij de beschouwing van het gedicht heb ik telkens getracht, daarin den Dichter, den mensch te vinden uit wiens hart deze woorden zijn gevloeid, wiens innerlijk leven het gedicht afspiegelt. De hoofdpersoon toch in deze wonderbare zangen is niet een halfgod, een held, een koning, maar eenvoudig de dichter zelf. Ja eigenlijk ook niet de dichter, niet Dante Alighieri de Florentijner der veertiende eeuw, maar de mensch zelf in zijn lijden en strijden, in zijn zonde en reiniging, in zijn ellende en heerlijkheid. Die mensch verpersoonlijkt in de individueele gestalte van Dante.’ Aldus de Heer Gunning. Enkele uitdrukkingen moeten in niet al te kerkelijken zin opgevat worden, en men vindt waarheid in deze voorstelling. Verder. ‘Het leven dezes ballings heeft veel echt menschelijks in ruimer zin. In zijn boek over de Volkstaal zegt hij het diepe woord: op de wegen der voorzienigheid ligt ook het ongeluk en de smarten der volken, en het dunkt Haar somwijlen goed, dat één voor allen lijde. Deze waarheid, welke haar hoogste uitdrukking slechts in eenen gevonden heeft, die voor allen het lijden en den vloek des doods heeft gedragen, vindt haar gedeeltelijke werkelijkheid niet slechts bij volken, maar ook bij enkele personen, die ten koste van lijden en verkwijning een zegen voor de menschheid achterlieten. Aldus ook Dante. Zijn leven zelf is een gedicht. Dat leven was gebroken, zoo als men zegt: maar zou Dante tot die hoogte zijn geklommen, indien hij niet in zulke diepten der smart gedaald ware? En dat leven, die persoonlijkheid is het ook juist, die alles in het gedicht tot één verbindt, verklaring der afzonderlijke deelen geeft. Herder, de groote tolk van de Stemmen der volken, zegt evenwel, dat in Dante
slechts talrijke afzonderlijke episoden schoon zijn, maar het geheel des gedichts ons geen genot meer kan leveren. Hoe is het mogelijk, zóó te oordeelen, tenzij men den band van 's dichters persoonlijkheid, die al deze episoden samenvoegt gelijk de geest de deelen des lichaams, verbreekt en dan, ja, alles uit elkander ziet vallen! Mij aangaande, gelijk in elk geschrift dat ik liefheb, zoo ook zoek ik in de <hi rend="i">divina Commedia</hi> boven alles den man; den mensch wiens brandend hart deze bladzijden een onvergankelijk leven heeft ingeademd. In de deelen des gedichts, zonder twijfel, wensch ik ook het schoone van het niet schoone te onderscheiden, en aan die
<pb n="438"/>overspannen bewondering van alles evenzeer, waardoor men eigenlijk ten slotte niets waarlijk bewondert, vreemd te blijven.’</p>
<p>Deze woorden, aan de opdracht ontleend, zullen voor het meerendeel zekerlijk weerklank gevonden hebben bij den uitstekenden Dante-kenner tot wien zij gericht zijn. Dat wijzen op de eenheid van den persoon des dichters en zijn kunstgewrocht is een wenk die niet genoeg in het oog kan gehouden worden. Dante-zelf en zijn gedicht maken één onoplosbaar geheel uit. Elders komt de schrijver daarop weder terug. De <hi rend="i">Divina Commedia</hi> meer opzettelijk beschouwende zegt hij: ‘Van den beginne af hebben wij gezegd dat het ons voornemen is, bovenal den persoon van Dante Alighieri te beschrijven. Dat wij van nu aan gestadig over zijn werk, zijn gedicht, zullen spreken, is geenszins met dit plan in tegenspraak. Want zelden treft men een werk aan van zóó grootsche strekking en wereldomvattenden inhoud, dat tevens zóó geheel persoonlijk, subjectief is als de <hi rend="i">Commedia</hi>. Zij is ja een poëtische, een litterarische, zoo men wil een wetenschappelijke, maar toch allereerst een persoonlijke, zedelijke arbeid. Gelijk de dichter den voortgang door hel, reinigingsberg en paradijs dien hij gaat aanvaarden, reeds dadelijk een strijd (guerra) noemt.’<note n="1)" place="foot">Eene kleine opmerking willen wij aan den voet van deze bladzijde mededeelen. De schrijver spreekt hier van den ‘reinigingsberg;’ deze variant op de benaming ‘Louteringsberg,’ gelijk door mij de titel van het Purgatorio is weergegeven, komt mij minder gelukkig voor. Zoo de schrijver het verschil tusschen <hi rend="i">reinigen</hi> en <hi rend="i">louteren</hi> in aanmerking neemt, zal hij mij toestemmen dat de aard van het gedicht en hetgeen er in voorgesteld wordt bepaald voor de door mij gebruikte benaming pleit. Vrees voor een germanisme kon den schrijver niet bewogen hebben om dien titel dus te wijzigen: <hi rend="i">louteren</hi> is volmaakt goed Hollandsch, gelijk den schrijver uit het gebruik van
dit woord in de Staten-vertaling bekend zal zijn. Ter loops voeg ik hierbij, dat de stijl van den schrijver hier en daar op het zachtst uitgedrukt, niet vrij is van gebreken. Vooral hindert het veelvuldig gebruik van vreemde woorden.</note></p>
<p>Dit brengt mij tot eene andere aanhaling, waarin met korte woorden wordt saamgevat, wat de schrijver vroeger uitvoerig heeft ontwikkeld. Voortdurend wordt bij eene beschouwing van Dante en de <hi rend="i">Divina Commedia</hi>, wat de zedelijke of de staatkundige strekking van het gedicht betreft een vergrijp jegens den Dichter gepleegd, dat uit misverstand zijn oorsprong neemt.
<pb n="439"/>Men is te zeer geneigd om de strekking òf het een òf het ander te noemen; evenzeer wordt, bij overigens ruimer blik op het geheel, de staatkundige strekking veel te streng van de zedelijke gescheiden en ieder op zich zelve beschouwd, wat ten slotte daarheen leiden moet, dat men den dichter tweeërlei doel toekent. Wij noemen dit een gevolg van misverstand. Het eene toch is niet van het andere te scheiden. Men moge, bij eene afscheiding die men voor zich zelve maakt, het gedicht onder een of ander oogpunt meer afzonderlijk beschouwen, elke beschouwing van dien aard kan op eenzijdigheid uitloopen, die de rechte kennis van de <hi rend="i">Commedia</hi> en de juiste voorstelling van den Dichter in den weg zou kunnen staan. Zoo ook oordeelt de Heer Gunning terecht, waar hij toespeling maakt op het antwoord bij de veel besproken vraag, of het doel der <hi rend="i">Commedia</hi> zedelijk of staatkundig is. ‘Bij het stellen van dit vraagpunt,’ zegt de schrijver, ‘heeft men doorgaans te zeer uit het oog verloren dat Dante bovenal, in den zin dien wij leerden kennen, de man der eenheid is, die de geestelijke en de zichtbare, de staatkundige en de zedelijke wereld niet van elkander scheidt, maar beide steeds in de innigste eenheid samenvat; omdat hij beide sfeeren als in God gegrond beschouwt. Wil men eene scheiding maken, dan is zonder twijfel de zedelijke zin, de betrekking van al de in 't gedicht voorgestelde leeringen op het geestelijk leven, de voornaamste, gelijk Dante zelf in het Convito verklaart. Maar men behoort zich, zijn bedoeling zoekende, altijd daarvan bewust te blijven dat deze twee bij hem één zijn, ten innigste verbonden. En zulks niet om reden eener symbolische of allegorische overeenkomst; omdat men als het ware voor elken geestelijken toestand gemakkelijk in 't gebied van het zichtbare, maatschappelijke een parallel vinden kan. Neen, zoo uitwendig is de band tusschen deze twee terreinen
niet. - - - De ware van God gestelde orde is dat het zichtbare en onzichtbare, het geestelijke en het maatschappelijke samenstemmen.’ In Dante's voorstelling is de zedelijke wereld niet af te scheiden van den staatkundigen en maatschappelijken toestand, zoo min van dien in Italië als dien der geheele wereld. ‘Dante's diepe geest heeft deze waarheid’ (aldus vervolgt de schrijver) gevat en haar in de vormen van zijn tijd uitgesproken. Zijn doel, en de ware verklaring van het visioen van den eersten zang is geen minder dan, om het met zijn
<pb n="440"/>eigen woorden, uit de opdracht aan Can Grande della Scala, uit te drukken om hen die tot dit leven behooren, uit den toestand der ellende te verlossen en tot den staat van gelukzaligheid te leiden. Als leeraar eener miskende waarheid, als hervormer van het verdwaald menschdom treedt hij op. Deze miskende waarheid nu is die der <hi rend="i">ware van God ingestelde wereldorde</hi>. Deze is verstoord: de harmonie tusschen het maatschappelijke en het geestelijke is verbroken. Want het keizerschap is vernietigd (wat Italië betreft) en het pausdom is door de zonde bevlekt, wereldsch geworden. Nu is dus de harmonie der wereld, die in de samenstemming dezer twee machten in God bestaat, verbroken en het menschdom is zonder besturing in heillooze verwardheid heen en weer geslingerd. De zaligheid van <hi rend="i">dit</hi> leven hangt noodwendig met de zaligheid des eeuwigen levens samen. Zij is slechts mogelijk onder leiding van de menschheid door den keizer in de wereldsche, door den paus in de geestelijke aangelegenheden. Nu is deze providentieele wereldorde, dit Rijk Gods op aarde, verstoord, het keizerschap krachteloos, het pausdom wereldsch geworden. Met dezen toestand van heillooze verwarring gevoelt de dichter zich één. Ook hij is mede in dat donker woud, ook hij is van den rechten weg afgezworven. Maar thans wordt hem door Gods genade de openbaring omtrent den rechten weg, het ware geneesmiddel voor dezé krankheden ten deel. En nu is <hi rend="i">dit</hi> de zin, de bedoeling van het gansche gedicht: in den spiegel der bovenzinnelijke wereld en van zijn wandeling door haar heen toont hij der menschheid hoe ver zij van Gods bedoelingen met haar is afgedwaald, hoe daardoor alles in een helsche verwarring en ellende gestort is, en hoe er toch nog een louteringsweg overblijft om tot den hemel der van God bedoelde orde terug te komen.’ Aldus de Heer Gunning. En verder over de ontmoeting in het woud sprekende vervolgt hij.
‘De drie hoofdzonden die door de dieren worden aangeduid, de macht der zinnelijkheid, de hoovaardij en de onverzadelijke begeerlijkheid, die het gevolg en de uitdrukking van de storing der van God gewilde wereldorde zijn, verhinderen de wereld, en ook den dichter, hoe hij zich ook inspant, om uit dit troosteloos woud uit te komen. Hij kan zichzelf niet helpen: hij kan niet tot den in 't licht glansenden heuvel komen. Nu komt, gezonden door goddelijke genade, onder bemiddeling van Beatrice, Virgilius, de dichterlijke verkon-<pb n="441"/>diger van het wereldlijk keizerschap en langs dien weg van de ware maatschappelijke orde, van de gezonde natuurlijke rede, tot hem. Hij zal hem uit het woud en tot den verlichten berg der heerlijkheid voeren; maar niet dadelijk: dit ware een ongeoorloofd vooruitgrijpen. Neen langs den smartelijken maar noodzakelijken omweg der wandeling door de bovenzinnelijke terreinen heen zal Virgilius hem, zoover hij kan, geleiden. Eerst aan den drempel van het aardsche Paradijs zal hij van hem afscheid nemen. Dante heeft daar de door de zonde verloren vrijheid des geestes teruggekregen, zijn wil is nu weder vrij, recht en gezond geworden en moet hem dus, onder hooger geleide, tot God doen opstijgen. Daarom (zegt Virgilius in het prachtvolle en diepe slotvers zijner afscheidsrede tot hem) daarom verleen ik u nu kroon en myter over u zelven:
<q rend="bq">Perch' in te sopra te corono e mitrio.</q></p>
<p>Nu zijt gij u zelf tot Priester en Koning! Ja dit was het doel waartoe Dante de gerichten Gods in het oordeel over de boozen aanschouwen en den weg der loutering betreden moest, namelijk om door kennis van de zonde en reiniging van hare macht, dien toestand voor zichzelven te bereiken, tot welken de menschheid naar Gods wil door Keizerschap en Pausdom komen moest. De idee van het Keizerschap is in Virgilius, die van het Pausdom in den priester die hem ontzondigt en hem gereinigd hooger doet stijgen afgebeeld. Virgilius leidt Dante tot dezen priester, en maakt zijn ontzondiging en dien ten gevolge den vollen terngkeer tot God mogelijk, d.i. de staatkundige orde van het Keizerschap is de noodzadelijke grondslag voor de rechte werkzaamheid der kerk, de verheffing des menschen tot God. Ontdoen wij de leer des Dichters van haar tijdelijken vorm, zoo zien wij hoe hij niets anders bedoelt dan ons de heerlijke bestemming voor te houden met welke ook de apostel Petrus de christenen een “koninklijk Priesterdom” noemt. Als Dante zichzelf tot priester en koning is geworden, zoo heeft hij het doel der menschheid, door Goddelijke voorlichting, bereikt: hij behoeft nu geen keizer en geen paus meer: deze ordeningen Gods zijn hem inwendig tot waarheid geworden.’ -</p>
<p>Wij hebben ons deze aanhaling veroorloofd, daar zij ons de samenvatting en slotsom geeft van een opzettelijk betoog des schrijvers, waarop wij niet genoeg de aandacht konden vestigen.
<pb n="442"/>Dit betoog dient, gelijk reeds opgemerkt is, om Dante als den man der eenheid voor te stellen; om het verband van den staatkundige en de zedelijke strekking van het gedicht duidelijk te maken, - een verband zoo innig, dat men beide niet scheiden mag. Let men op de ontmoetingen des dichters in de drie rijken, die hij doorwandelt; let men op de personen die hij toespreekt, de gesprekken die zij met hem wisselen, de plaats die hij ieder in het bijzonder aanwijst, dan valt die eenheid zoo duidelijk in het oog, dat men haar niet willekeurig kan oplossen, zonder den dichter onrecht aan te doen en zijn gedicht aan eene verkeerde beoordeeling bloot te stellen. Om het gewicht dat deze bladzijden des schrijvers hebben tot recht verstand van het dichtstuk en juiste voorstelling van den Dichter, mag men ‘de studie’ van den heer Gunning eene bijdrage tot de Dante-literatuur noemen, die belangstelling verdient.</p>
<p>Doch ook in menig ander opzicht zal men de beschouwingen van den schrijver met belangstelling volgen, ook al dragen zij soms een geheel eigenaardig karakter, voor een deel voortvloeiende uit de bijzondere zienswijze van den heer Gunning. Men moge soms niet geheel met hem instemmen, de schrijver verdient gehoor, omdat zijn geschrift het kenmerk draagt eener diepgevoelde overtuiging en een ernstigen zin. Het standpunt waarop hij zich plaatst, brengt te weeg, dat men hem gaarne het oor leent, daar men zeker kan zijn, het voorwerp zijner beschouwing onder een eigenaardig licht te zien geplaatst. Bij de behandeling van zulke grootsche verschijnselen als Dante en eene eenige schepping als de Commedia op dichterlijk gebied is, komt ook aan een vertegenwoordiger van het bedoelde standpunt het woord toe. In ‘de republiek der letteren’ zal niemand worden uitgesloten. Het komt er slechts op aan, of iemand waarlijk iets te zeggen heeft, of hij zich door nauwgezette studie als bevoegde heeft doen kennen. Bovenal komt het aan op een ernstigen zin, gelijk men, naar reeds gezegd is, bij den schrijver kan opmerken. Zoo ooit eenig dichtstuk zulks eischt, dan is het zeker de Commedia. Dat huiveringwekkende gewrocht der Middeleeuwen, waarvan de aanschouwing tevens zoo weldadig werkt bij iedere schrede die men voorwaarts doet om het te leeren kennen, dat eindelijk zoo hart- en 'geestvertreffend werkt bij den laatsten blik op het geheel, kan niet gewaardeerd worden, zoo er geen vatbaarheid aanwezig is om de grootsche denk-<pb n="443"/>beelden van den dichter die met zijn dichtstuk één is, ten minste eenigszins te doorgronden en het gewicht er van te beseffen. En dit eischt ernst, dit eischt een gemoed dat belang stelt in de groote vraagstukken, die het menschdom hebben bezig gehouden en steeds zullen bezighouden. Want juist dit is het eigenaardige van Dante's dichtstuk, dat het niet enkel een gewrocht is van een schitterend vernuft, van een hoogst
dichterlijken geest, van een buitengewoon genie, maar dat het de uiting is van een denkbeeld daaraan tot grondslag liggende, hetwelk door alle eeuwen in het gemoed van de edelste vertegenwoordigers der menschheid weerklank zal vinden. Dat denkbeeld is de herstelling van eene verwarde en verdeelde maatschappij in verband met de opheffing van ieder individu tot zijn eigen priester en koning. Zoo schijnt hij beurtelings zijn eigen vaderland, het fel geteisterde Italië, op den voorgrond te plaatsen, en dan weder in zijn eigen persoon de verheffing van ieder individu tot de hoogste zaligheid, de heerschappij over zich zelven en de kennis van het hoogste goed - en wel langs den weg van worsteling en smart - als zijn doel voor te stellen. Maar daar achter staat het denkbeeld: herstel van den wereldvrede, opheffing tot het hoogste ideaal, de eenheid van het menschdom zoowel in uitwendigen vorm als in innerlijk streven, erkennen, willen en genieten. Dit in het oog houdende kan men met den heer Gunning zeggen, dat de vraag vervalt, of Dante's dichtstuk eene staatkundige of zedelijke strekking heeft. Noch het een noch het ander is uitsluitend het geval. Dante is de man der eenheid, bij wien alles in één gronddenkbeeld samenvalt, bij wien iedere uiting voortvloeit uit dat denkbeeld. En vandaar ook, dat hij in onzen tijd meer dan vroeger gewaardeerd wordt, dat zoovelen niet alleen zijne heerlijke poëzie trachten te genieten, het niet alleen bij eene bewondering van enkele zijner episoden laten, maar aangetrokken door zijn verheven doel hem vereeren met eene innigheid, die wellicht hare wedergade niet heeft ten opzichte van eenig ander genie. Die zoekende zwerver, vermoeid nedergezeten op een steen, uitgestooten door zijne vaderstad, verteerd door den ijver voor zijn verscheurd vaderland, nedergedrukt bij de aanschouwing eener verdeelde menschheid, weet op de herhaalde vraag van hetgeen hij wenscht slechts dit ééne woord te antwoorden:
<hi rend="i">de vrede</hi>! Want dat is het doel van zijn leven, van zijn werken en dichten geweest. De
<pb n="444"/>vrede voor zich zelven en de in bloedige tweedracht rondgeslingerde wereld - dat is het wat hij wenscht. Maar het blijft niet enkel bij dien wensch. Zijn machtige geest had zich een wereld geschapen, waarin die wensch vervuld zoude worden. Tot de verwezenlijking van zijne ideale schepping heeft hij reeds veel geschreven, menig denkbeeld als kiemend zaad rondgestrooid, maar zijn hoofdwerk dat met den stempel van het genie voor eeuwen een gedenkstuk van zijn pogen zal blijven, is zijn <hi rend="i">Commedia</hi>. Dat blijft getuigenis afleggen van zijn veelomvattenden geest, zijn schitterend vernuft, maar bovenal van zijn verheven en liefdevol hart. Zijn verdeeld vaderland is voor hem het beeld der verdeelde menschheid, ieder individu een vertegenwoordiger van de menschheid - hetzij dan meer in dit, minder in dat opzicht, maar toch een wezen waarin hetzelfde moet plaats grijpen als in het geheele saamgestelde lichaam dat staat, menschdom of hoe dan ook heet. Gelijk hij zelf in het verwilderde woud, zoo is het menschdom afgedwaald in zedelijke en staatkundige verwarring, waaruit het zich niet kan verheffen, zoo het de stem der zuivere rede niet hoort, de hand niet ziet uitgestrekt, die het tot de kennis der hoogste waarheid voeren zal. Hij wil zijn medemenschen een spiegel voorhouden, waarin zij zichzelven aanschouwen kuunen. De Kerk, toont hij aan, is ontrouw geworden aan hare roeping en als zoodanig onmachtig om het menschdom te redden. De staat of hij die den staat vertegenwoordigt, gevoelt zich machteloos door dat het hoogere beginsel heeft plaats gemaakt voor eene worsteling tegen wereldsche zelfzucht, bij welke worsteling wederkeerig de zelfzucht ten grondslag ligt. Het samenwerken van beide machten moet en kan alleen plaats hebben in de erkenning van de door God bestemde wereldorde. Staat en kerk, keizer en geestelijk opperhoofd, dit schijnbaar dualisme vindt zijn eenheid in God en zijn wereldplan. Van deze denkbeelden vervuld dicht Dante zijne
<hi rend="i">Commedia</hi>, epos en pamflet tegelijk.</p>
<p>Natuurlijk blijkt het bij eene nadere uiteenzetting van Dante's theorie, dat zij niet te verwezenlijken is. Maar wat altijd erkend zal worden, dat is de ernst bij zijne pogingen om de verdeelde menschheid, de verdeelde maatschappij tot verzoening en eenheid te brengen. Hij is een van die uitnemende verschijningen, die de belangstelling verdienen, de vereering van ieder edel gemoed zullen verwerven, naar mate eene innige tot het
<pb n="445"/>menschdom en diepgevoelde overtuiging omtrent hetgeen tot verheffing van den zedelijken en staatkundigen toestand der maatschappij meer zal gewaardeerd worden. En waar men spreekt van het onuitvoerbare van zijn veelomvattend plan, het onhoudbare van zijne theoriën, daar vergete men niet er tegenover te stellen, dat hij in beginsel een der eerste en luidste verkondigers is geweest van het denkbeeld der volkomen scheiding van kerk en staat. Na het aangevoerde zal de lezer erkennen, dat de heer Gunning het recht had er op te wijzen, hoe de belangstelling in Dante en zijn dichtstuk wellicht in de eerste plaats toe te schrijven is aan den ernst onzer tijden. Hoevele maatschappelijke kwestiën en zedelijk-religieuze zoowel als wetenschappelijke levensvragen hebben zich in onzen tijd met verdubbelden aandrang doen gevoelen! Juist in zulk een tijd en onder zulke omstandigheden kan een dichter als Dante, moet zijn pogen, denken en wenschen de meeste belangstelling vinden. Dien dichter toch was het ernst, waar het de vraag gold naar de middelen om aan eene verdeelde maatschappij den vrede te hergeven en tevens iederen mensch met zich zelven te bevredigen. In het streven naar waarheid zag hij de eerste en belangrijkste schrede op den weg tot herstel; waar dit bij ieder individu in het bijzonder plaats heeft, daar is de geheele maatschappij, de geheele staat gered. In het gehoor geven aan de stem der rede, zoo beweert hij, volgt men de stem van God, want door haar heeft de menschelijke geest deel aan de goddelijke natuur. Met al wat in hem was, verzette hij zich tegen partij- en zelfzucht, de voornaamste beletselen in het streven naar waarheid, in het volgen van de stem der rede, in het bereik van maatschappelijk geluk, in de erkenning van de roeping, staat en kerk ieder in het bijzonder voorgeschreven. Slechts met inachtneming van deze beginselen des Dichters, wordt ons zijn poëem duidelijk; slechts in verband daarmede moet men de staatkundige
toespelingen op den toestand van Italië te verklaren. Al de feiten uit de geschiedenis van zijn tijd hangen samen met deze denkbeelden, en hebben dus niet uitsluitend een staatkundig karakter. Voor zoover zij dit hebben, moet het beschouwd worden in het licht van Dante's geheele opvatting omtrent de wereldorde en de roeping, die hij ieder mensch in het bijzonder wil gesteld hebben. Dante, herhalen wij, is de man der eenheid, wiens denkbeelden zoowel de zedelijke
<pb n="446"/>wereld als den uitwendigen vorm van staat en maatschappij omvatten.</p>
<p>Doch verliezen wij de studie van den heer Gunning niet uit het oog. De schrijver geeft ons na de inleiding een blik op de Middeleeuwen en hetgeen, naar zijn oordeel, de eigenaardige trekken zijn van dit gedeelte der wereldhistorie. Daarop beschouwt hij den toestand van Italië gedurende dien tijd. Wederom het gebied zijner beschouwingen beperkende, tracht hij ons een denkbeeld te geven van Dante's vaderstad, en knoopt daaraan vast de voornaamste trekken uit het leven des dichters. De daarop volgende afdeelingen geven ons dè uitkomst van des schrijvers meeningen en studie over den dichter, gelijk hij zich in zijn hoofdwerk openbaart. Zoo vindt men allereerst een hoofdstuk gewijd aan Dante's overtuiging, welk hoofdstuk door eene beschouwing van de <hi rend="i">Divina Commedia</hi> gevolgd wordt. Eene nieuwe afdeeling draagt tot titel: ‘Dante, de Commedia dichtende’ en de schrijver heeft daarbij vooral het oog op het feit, dat de Dichter zich kennelijk van eene goddelijke roeping bewust is, ook al acht hij het noodzakelijk stil te staan bij de vraag, hoe wij dit te verstaan hebben. De laatste hoofdstukken eindelijk hebben eene beschouwing van de drie groote afdeelingen van het gedicht ten onderwerp.</p>
<p>Bij iedere afdeeling in het bijzonder stil te staan, en de uitspraken van den schrijver op den voet te volgen is niet doenlijk en ligt buiten het doel dezer aankondiging. Men zou daarbij te dikwerf het woord moeten vragen, om de bespiegelingen van den schrijver te wederleggen, of zijne eigenaardige zienswijze bescheidelijk tegenover eene andere te plaatsen; een werk dat naar wij meenen, in menig geval vruchteloos zoude zijn.</p>
<p>Een enkel voorbeeld daarvan. Hoe uitvoerig de schrijver ook eerst heeft stilgestaan bij de goddelijke roeping waarvan Dante zich bewust is, hij meent er later op terug te moeten komen, om te wijzen op het groote verschil tusschen hem en de profeten van het Israëlitische volk, wier woorden als een onvermengd goddelijke openbaring, volgens den heer Gunning, te beschouwen zijn. ‘Indien Dante, zegt de schrijver, zijn eigen woorden mede als zoodanig wilde beschouwd hebben (wat echter zeker niet het geval is), hoe zou het zondige, hartstochtelijke, dwalende dat bij alle uitnemende schoonheid in zijn geheele zijn en spreken overblijft, hem logenstraffen’. Nu willen wij
<pb n="447"/>voor een oogenblik de woorden <hi rend="i">zondig</hi> en <hi rend="i">dwalend</hi> aannemen enopvatten in den zin, waarin de schrijver ze hier gebruikt, maar dan vragen wij hoe het mogelijk is, van het standpunt des schrijvers zelf die kenmerken bij de oude Profeten niet te vinden; hoe het mogelijk is die profeten daarvan vrij te achten? Dit zou een hoogst onbillijk meten met tweeërlei maatstaf moeten heeten, indien men niet in aanmerking nam, dat de schrijver als, rechtzinnig Evangeliedienaar, van eene stelling uitging omtrent de geschriften der oude Profeten, welke bij hem aan geen den minsten twijfel onderhevig is. Door het aannemen van die stelling is de schrijver genoodzaakt, om telkens van zijn standpunt af te wijken, ten einde zijn oordeel en het gevoel van recht en billijkheid het zwijgen op te leggen, in weerwil dat beiden zich zooeven, waar het iemand anders dan de Profeten gold, krachtig geuit hebben. Dit is trouwens aan alle orthodoxie eigen.</p>
<p>Liever bepalen wij ons daarom nog tot eene enkele aanhaling om den geest te doen kennen, waarin deze studie geschreven is, en den lezer te overtuigen, hoezeer wij recht hadden haar een bijdrage tot de Dante-literatuur te noemen, die niemand onvoldaan uit de hand zal leggen. Van 's Dichiers overpeinzingen en levenservaringen sprekende, gaat de schrijver aldus voort.</p>
<p>‘Zoo heeft hij dan door moeilijke en smartvolle genezing van aardschen hartstocht den vuurdoop des geestes verkregen. Hij is er toe gekomen om in te zien, dat het hem goed was dat zijn geliefde Beatrice heenging: want indien zij niet heenging, zoo kon de gereinigde geest niet als trooster in hem komen; maar als zij zou heengegaan zijn, zou die hoogere wijding hem te beurt vallen. En nu zal dan de <hi rend="i">Commedia</hi> getuigenis geven, hoe hij, thans gezond van geest geworden, alle dingen heeft leeren aanzien van uit de heilige hoogte des nieuwen levens. Hoe zij verleden en heden en toekomst, de wereld aan deze en gene zijde des doods, zijn eigen en zijner vrienden leven, kunst, wetenschap en poëzy in het licht dezer geestelijke vernieuwing beschouwt.</p>
<p>Dat volkomen subjectief karakter spreekt ook in den kunstvorm der <hi rend="i">Commedia</hi>. Zij is noch tot de lyrische, noch tot de epische, noch tot de dramatische poëzy te rekenen, maar volstrektelijk individueel. Zulke kunstwerken plegen enkele malen in de geschiedenis voor te komen. Namelijk wanneer de men-<pb n="448"/>schelijke geest, in tijden van bijzondere gisting, al de gewone overgeleverde beschouwingen omtrent hemel en aarde, God en de wereld, natuurlijk en zedelijk leven, als 't ware op nieuw in kwestie stelt. Wanneer angstige twijfel den mensch perst om tot eene nieuwe slotsom van beschouwing te geraken, of althans de oude, bekende niet anders dan na vernieuwd onderzoek toe te laten, en de innerlijke beweging des harten alsdan, geen wet of regel buiten zich zelf erkennende, zich een eigen spoor baant om tot de zichtbaarheid en alzoo tot rust en kalmte te komen. Van deze grandieuze incommensurabiliteit (onvatbaarheid om onder een bepaalden vorm gerangschikt te worden) die toch ook weder een hooge schoonheid is, zijn bovenal de <hi rend="i">Divina Commedia</hi> en het boek Job de treffendste voorbeelden, en bieden dan ook menig punt van onderlinge vergelijking aan. Beide dichters zijn met hun diepste overtuiging des harten wel geworteld in het gevestigd volksgeloof, maar beide hebben ook ontroerende, ja schokkende raadselen die het dreigen omver te werpen, daarmede in overeenstemming te brengen, te bemiddelen. De dichter van Job den tegenspoed der godvruchtigen, Dante den heerloozen, verwarden toestand der hem omringende wereld, die hij reeds in den aanhef een donker woud noemt, waarin elk den rechten weg verliest. Voorts ligt een belangrijk hoofdpunt van overeenkomst dezer beide dichters in de uitgebreide kennis der natuur en des menschelijken levens, waarmede zij, ofschoon zeer bepaald en diepgeworteld in <hi rend="i">hun</hi> tijd en <hi rend="i">hunne</hi> toestanden, echter tevens de geheele wereld en de eeuwigheid tot hun onderwerp in
betrekking stellen. Het is overbekend, dat in Job zoovele natuur-beschouwingen saamgedrongen zijn als in het geheele overige Oude Testament, en dat deze dichter van de hoogten des hemels tot de diepten der aarde het gansche gebied der schepping doorwandelt. Eveneens wordt het menschenleven, van de eerste wording tot aan zijn besluit, in al de verscheidenheid zijner bezigheden, genietingen, worstelingen, hoop en vreeze, door den dichter beschouwd of tot verklaring zijner verheven gedichten opgeroepen. In het tweede deel van zijn Kosmos geeft Von Humboldt getuigenis aan den rijkdom en de pracht der natuurbeschouwingen van Job en Dante beide. Men stelle zich levendig Dante's onrustig en door allerlei invloeden van buiten en van binnen zoo fel bestookt leven, in verband met zijn tijd, voor den geest. Welnu,
<pb n="449"/>die geheele Dante en die gansche tijd leven in zijn gedicht. In dit goddelijk samenstel - zingt Uhland terecht - heeft hij alles belichaamd en met eeuwige vuurkarakters geteekend, zoo als de bliksem in de rotsen schrijft. Italië (aldus doet zoo schoon als waar Mevr. de Stael hare Corinna op het kapitool improviseeren) Italië gelijk het was in het tijdperk zijner wereldmacht, is geheel en al in Dante herleefd. Bezield met republikeinschen heldengeest, krijgsman zoowel als dichter, brengt hij de vlam der levenskracht onder de dooden, en zijn schimmen verkrijgen een forscher leven dan de levenden van onze dagen. De herinneringen van de aarde vervolgen hen nog: de doellooze hartstochten wortelen, vast in hun binnenste, en zij verontrusten zich over hun verleden alsof het nog minder onherroepelijk ware dan hun eeuwige toekomst. Men zou zeggen dat Dante, gebannen uit zijn vaderland, de kwellingen die hem verteerden naar de gewesten die zijn verbeelding schiep, heeft overgebracht. Zijn schimmen haken onophoudelijk naar tijding uit de bovenwereld, gelijk de dichter zelf hen naar zijn vaderland vraagt: en de hel vertoont zich hem voornamelijk onder het karakter van verblijf der ballingschap. Alles draagt er de vormen van Florence: de dooden die hij oproept schijnen te herleven als Toskanen gelijk hij. Dit is geen beperktheid van geest, maar integendeel de kracht zijner ziel, waardoor hij het heelal in den kring zijner denkbeelden bevat. Een tooverachtige samenvoeging van cirkels en sfeeren voert hem uit de hel in de plaats der reiniging en het paradijs. Als getrouw beschrijver zijner visioenen overstroomt hij de duisterste streken met licht. De wereld die hij schept in zijn drievoudig gedicht, is een samenhangend geheel, bezield, schitterend als ware zij een nieuwe planeet in het uitspansel. Op zijn stem veranderen de voorwerpen, denkbeelden, wetten, verschijnselen, ja de geheele wereld in poëzij alles te zamen gelijkt naar een hoogeren
Olympus met nieuwe godheden vervuld. Maar deze mythologie der verbeelding zinkt als het heidendom zelf in het niet terug bij den aanblik van het Paradijs, dien oceaan van licht, schitterend van stralen en sterren, van deugden en zaligheid en liefde. Dante is de held der gedachte, hij is meer dan een Homerus der nieuwe wereld Zijn ziel is diep als de afgronden die hij beschrijft. Zijn magische woorden zijn een prisma des heelals. Alle wonderen spiegelen, verdeelen en hereenigen zich daarin. De toonen zijn kleu-<pb n="450"/>ren, de kleuren harmonie. Het rijm, welluidend of zonderling, snelvlietend of sleepend, is altijd ingegeven door die dichterlijke divinatie, de hoogste schoonheid der kunst, den triomf van het genie, waardoor in de zichtbare natuur alle geheimen ontdekt worden die met het hart der menschen in betrekking staan.’</p>
<p>Wij hebben ons deze lange aanhaling veroorloofd om eenigszins een denkbeeld te geven zoowel van den schrijftrant des auteurs als zijne wijze van beschouwing. Hoezeer de schrijver zich ook meent te moeten verantwoorden omtrent de bronnen die hij gebruikt, waarvan overigens de bewijzen hier en daar vrij duidelijk aanwezig zijn, toch blijft zijne studie aanspraak maken op belangstelling, door menige oorspronkelijke gedachte en het eigenaardige dat zijne beschouwing van den Middeleeuwschen dichter en zijn kunstgewrocht over het geheel kenmerkt. Dat is het juist waarop wij moesten wijzen. Er zal wel geen lezer gevonden worden, voor zoover hij met Dante en de <hi rend="i">Commedia</hi> bekend is, die zich onvoorwaardelijk bij iedere uitspraak zal nederleggen. Doch der schrijvers studie getuigt van geestdrift voor zijn onderwerp, van innige overtuiging en van een gemoed dat ontvankelijk is voor het heerlijk dichtstuk en het grootsche eener verschijning als Dante. Wij willen overigens niet stilstaan bij het zonderlinge slot van deze studie. De Vlissinger knaap op den toren is zeker eene onverwachte verschijning, waar van Dante en de <hi rend="i">Commedia</hi> sprake is. Het geldt hier als op andere plaatsen, waar wij eene bedenking zouden willen uiten, niet zoozeer den beoefenaar van Dante, als wel de bijzondere inzichten en invallen van den schrijver, die zich zelven aan het begin zijner studie in een bepaald karakter voorstelt. Den beoefenaar van Dante zij geluk gewenscht met het feit dat de dichter en de <hi rend="i">Divina Commedia</hi> voor hem een bron van genot geopend hebben, van welker verfrisschende en livenwekkende kracht zijn geschrift meermalen getuigenis aflegt.</p>
<p><hi rend="spat">Roermonde</hi>,</p>
<p>Juni 1871,</p>
<p>A.S. <hi rend="sc">Kok</hi>.</p>
<div type="section">
<pb n="451"/>
<head rend="h4">II. Rechts- en Staatswetenschappen.</head>
<q rend="bq">ALGEMEENE STATISTIEK VAN NEDERLAND. Uitgegeven door de Vereeniging voor Statistiek in Nederland. Leiden bij A.W. Sijthoff, Afl. I-IV 1869-1870.</q>
<p>Met de vier thans verschenen afleveringen, is het Eerste Deel voltooid van een belangrijk werk. Een photographisch portret van ons vaderland, waarvan zoowel de opvatting als de bewerking geheel en al voor rekening komt van een particuliere vereeniging, n.l. die voor Statistiek. Aan niemand kan het onbekend zijn, dat de ijverige en vaderlandslievende professor Jhr. Mr. J. de Bosch Kemper te Amsterdam, in het jaar dat op de laatste grondwetsherziening gevolgd is, bovenvermelde vereeniging oprichtte met het doel, om zoo wel de kennis van statistische feiten als van economische waarheden meer te verspreiden. Sinds dien tijd zijn opvolgelijk allen, die op een of andere wijze aan dit doel konden meewerken of het althans toejuichten, leden dezer vereeniging geworden. Onder het vele nuttige nu, dat deze vereeniging gedaan of ontworpen heeft, naast haar steeds belangrijke Jaarboekjes, bekleedt zeker den eersten rang <hi rend="i">de Algemeene Statistiek van Nederland</hi>, die wij hier met een enkel woord aankondigen. Aankondigen, want aanbevelen is overtollig, waar het een werk geldt, dat ons Nederland, land en volk, in een volledig en behoorlijk gegroepeerd tafereel ontrolt en zoodoende wezenlijk bijdraagt tot de nationale zelfkennis, die onbruikbaar is voor de vrijzinnige zelfregeering, die wij als een voorrecht van onze vaderlandsche grondwettige instellingen met welgevallen beschouwen en met opoffnring van goed en bloed wenschen te handhaven. Aanbeveling is zeker overtollig, wanneer zulk een werk, ondernomen onder de <hi rend="i">auspicia</hi> van de <hi rend="i">Vereeniging voor Statistiek</hi> vervaardigd werd onder de leiding van prof. Vissering en de Bruijn Kops, en de H.H. van Baumhauer en Sloet van de Beele.</p>
<p>De uit deze heeren bestaande commissie van redactie heeft als plan vastgesteld, het werk in vijf deelen te verdeelen. Verschenen is nu Deel I: het <hi rend="i">Grondgebied</hi>. Volgen zullen: Deel II: <hi rend="i">Het Volk</hi>; Deel III: De <hi rend="i">Volksvijverheid</hi>; Deel IV: <hi rend="i">Omvang en</hi>
<pb n="452"/><hi rend="i">Verdeeling van het 'stoffelijk vermogen des volks</hi>; Deel V: <hi rend="i">Inrichting en huishouding van den Staat</hi>.</p>
<p>Een verblijdend verschijnsel is het, dat die omvangrijke arbied, die in vele opzichten <hi rend="i">het</hi> Woordenboek der Nederlandsche Taal evenaardt - en in spoed van bewerking wellicht overtreffen zal -, dat dit reuzenwerk het voortbrengsel zal zijn van een particuliere onderneming, die zonder eenige regeerings-subsidie, van materieelen of intellectueelen aard, haar taak aangevangen heeft en - hopen wij - binnen een niet al te langen tijd volbracht zal hebben. Als model moge deze ontwerpers voor oogen gestaan hebben de <hi rend="i">Statistique générale de la Belgique</hi>, juist in het officieele karakter verschilt ons werk van dat onzer zuidelijke broeders. Daar toch is die statistiek een ‘Exposé de la situation du Royaume.’ over een ‘période decenniale’ - het laatst uitgekomene over 1851 tot 1860 - ‘publié par le Ministre de l'Intérieur.’ hier heeft de Regeering met het werk niets te maken.</p>
<p>Maar terwijl wij belangstelling voor den bedoelden arbeid vergen, meesmuilen onze lezers wellicht den neus optrekkende het woord <hi rend="i">statistiek</hi>, dien Proteus, van wien men op het bekende congres, dat een jaar of anderhalf geleden in den Haag gehouden is, wist te vertellen dat honderd definities gegeven waren. Waar is de grens van een statistieke bewerking? Welnu. De Redactie geeft - geen definitie, die kwam hier niet te pas, maar een verklaring van wat zij besloten heeft te leveren:’ een beschrijving van den maatschappelijken toestand van het Nederlandsche volk in het midden der negentiende eeuw.’ Met het oog nu op die eigengemaakte begrenzing, zou de Redactie toch moeten erkennen dat de Eerste Afdeeling van het Eerste Deel de <hi rend="i">Natuurlijke gesteldheid van het Land</hi> deelen bevat, die eigenlijk niet binnen de grenzen hooren. Wat hebben een Geologie, een Flora, een Fauna, een Meteorologie met den <hi rend="i">maatschappelijken toestand</hi> te maken? Bij de behandeling der Volksnijverheid zou men natuurlijk grond en klimaat kunnen behandelen in hun verhouding tot landbouw en industrie en zoo den invloed van de natuur op de maatschappelijke ontwikkeling aanduiden. Doch een volledige, opzettelijke behandeling van die punten is, - naar mijn bescheiden oordeel - aan die statistiek vreemd. Ook planten en dieren konden beschouwd worden, voor zoo verre zij producten van onzen landbouw, onze bloemen-<pb n="553"/>teelt, onze veefokkerij blijken te zijn; het acclimateeren, het inheemsch-maken mogen een bewijs leveren van de werking en den invloed der maatschappij op de natuur; de in- en uitvoer van levensmiddelen is van zelf een aangelegenheid van maatschappelijk belang. Doch een volledige nomenclatuur en clasificatie van planten en dieren, behoort die - vraag ik wederom - in het cadre eener beschrijving van den maatschappelijken toestand?</p>
<p>Iets anders is het natuurlijk de waterkeeringen, de aanwinst van land en dergelijk te behandelen. Zij geven een beeld van het maatschappelijk leven en drijven van onzen tijd en van verleden tijdperken. Van verleden tijdperk zeg ik, want wanneer men de statistiek van éen later behandelt, en dus niet in vergelijking met andere treden wil of kan, werpt de geschiedkundige ontwikkeling een helder licht over den waren toestand. Wat anders een dor skelet zon geweest zijn, wordt door een historische redactie een levend beeld. In de tweede Afdeeling, de <hi rend="i">Politieke gesteldheid van het land</hi>, treffen wij een schoone bijdragen tot die behandelingswijze aan: het hoofdstuk n.l. dat over de <hi rend="i">Begrenzing</hi> handelt. Uit de ontelbare draden van het groote weefsel der geschiedenis zien wij daarin die juist opgenomen, die allen gezamenlijk wederom op éen middelpunt uitloopen, n.l. den tegenwoordigen toestand.</p>
<p>Wijl het nu juist om de kennis van den tegenwoordigen toestand te doen is, verwachten wij ook, dat de opvolging der nog toegezegde deelen niet te lang uitblijven zal. Tusschen de onderscheidene deelen van het groote geheel moet namelijk harmonie bestaan; de feiten in het eerste deel geboekstaafd moeten waarheden zijn, terwijl die in het vierde deel worden bekend gemaakt. Zooveel mogelijk kan door vlug werken daaraan voldaan worden. Zoo veel mogelijk. Want op het bewerken van Statistieke gegevens past ten volle wat de dichter eens van het smaken der aardsche genoegens zeide:</p>
<p>Carpe diem,</p>
<p>Dum loquimur fugit invida aetas!</p>
<p>Mr. L. <hi rend="sc">de Hartog</hi>.</p>
<pb n="554"/>
<q rend="bq">DUITSCHLAND en NEDERLAND, door Mr. B.D.H. <hi rend="sc">Tellegen</hi>. Te Groningen, bij J.B. Wolters, 1870, 39 bl. ƒ 0.40.</q>
<p>Na de tallooze aanprijzingen, die reeds in vele dag- en weekbladen, zoowel als in de meeste tijdschriften, over deze voortreffelijke rede zijn te lezen geweest, is het waarlijk schier overbodig, in dit bericht, dat wel wat laat komt, veel tot aanbeveling daarvan te zeggen. Niet de naam alleen van den genialen Groningschen Hoogleeraar, maar de degelijkheid bovenal van dit geschrift was de oorzaak van den algemeenen bijval, welken het allerwege mocht ondervinden. In even krachtige trekken als sierlijke bewoordingen toont de redenaar aan, hoe onmogelijk het ‘monarchaal aristocratisch kerkelijk regeeringsstelsel’ waaronder schier allen in Pruisen, verblind door de zegepralen van 1866 en 1870, deemoedig het hoofd buigen, in Nederland zou zijn. Al zij er in Duitschland's geschiedenis en in 't bijzonder in die van Pruisen, veel dat tot de verbeelding spreekt, al worden wel de veldslagen, maar niet de zegeningen der volksvrijheid door de dichters bezongen, laten wij niet vergeten dat alleen eene vrije regeeringsvorm bij ons historisch, voor ons geschikt is. <hi rend="i">Autoriteit</hi>, niet <hi rend="i">majoriteit</hi> moge thans in Pruisen de leus zijn, vele zegepralen op het slagveld mogen door het huldigen van het autoriteitsprincipe door onzen machtigen nabuur behaald zijn, laten wij ons toch door geene bewondering van die overwinningen ‘verleiden den weg, dien Duitschland heeft bewandeld, in te slaan.’ Wij zouden, zoo merkt de heer T. terecht aan, daardoor ‘van ons volk niet maken eene gedisciplineerde heldennatie, maar eene caricatuur van het Pruisische volk.’</p>
<p>‘Geen autoriteit maar vrij onderzoek, geen autoriteit maar zelfregeering, niet Duitsch maar Nederlandsch’ dat zij en blijve alzoo met prof. Tellegen en voorzeker met allen die het voorrecht hadden hem aan te hoorèn, onze leuze.</p>
<p>Mr. R.C.N.</p></div>
<div type="section">
<pb n="555"/>
<head rend="h4">Wis- en Natuurkunde.</head>
<q rend="bq">ONDERZEESCHE REIS OM DE AARDE, volgens aanteekeningen uit het dagboek van professor Aronnax; naar het fransch van Jules Verne, door Dr. W.J.A. <hi rend="sc">Huberts</hi>. Met platen. Zwolle, bij W.E.J. Tjeenk Willink. Prijs ƒ 2,60.</q>
<p>Wanneer men een werk van Jules Verne ter hand neemt, dan weet men vooraf, dat men vreemde zaken zal te lezen krijgen. Aan verhalen van onwaarschijnlijke gebeurtenissen is er dan ook geen gebrek in het boek, dat wij aankondigen. Wanneer men het werk doorbladert, dan stuit het oog op zulke wonderlijke verhalen, dat men geneigd is, het op zijde te leggen. Maar soms ook ontmoet men zulke heldere, recht wetenschappelijke uiteenzettingen van natuurkundige verschijnselen, dat men bespeurt hier niet met een kinderwerkje te doen te hebben. Die vreemde combinatie maakt nieuwsgierig, en men begint, niet vrij van vooroordeel, de lectuur.</p>
<p>De korte inhoud is deze. In het jaar 1866 verscheen er in sommige zeeën een voorwerp, dat door velen voor een groot zeemonster, door anderen voor een onderzeesch schip werd gehouden. De stoomboot, de ‘Abraham Lincoln’ werd door het gouvernement der Vereenigde Staten uitgezonden, om te onderzoeken, wat er aan was van de in omloop zijnde geruchten. Door den secretaris van het departement van Marine J.B. Hobson, werd de heer Aronnax, professor aan het museum te Parijs, die tijdelijk te New-York was, uitgenoodigd, aan dezen ontdekkingstocht deel te nemen.</p>
<p>Na lang zoeken wordt het voorwerp gevonden. Niemand weet te zeggen, wat het is. Het beweegt zich met eene buitengewone snelheid, zoodat de Abraham Lincoln het zelfs niet bij vollen stoom kon bereiken. Als de boot eindelijk zóó nabij gekomen is, dat de harpoenier gereed staat zijn wapen te slingeren, werpt het geheimzinnige wezen twee enorme waterstralen met zulk eene kracht op het schip, dat de professor, diens knecht en de harpoenier over boord slaan. Na langdurig zwemmen komen zij te recht op het monster, dat nu een onderzeesch schip blijkt te zijn. Zijn kaptein, Nemo, neemt de schipbreukelingen op,
<pb n="556"/>laat hun toe zich vrij op zijn schip te bewegen, maar geeft hun te verstaan, dat zij het nimmer weder zullen verlaten.</p>
<p>Daar de kaptein, die tevens de bouwmeester en de eigenaar van het schip is, nooit het land bezoekt, zoo moet hij al zijne benoodigdheden aan de zee ontleenen. Deze verschaft hem dan ook voedsel, kleeding, sigaren, enz. enz. De lucht, die gedurende het verblijf onder de oppervlakte der zee noodig is, wordt van tijd tot tijd boven water ingenomen, en door compressie-pompen in daartoe bestemde ruimten geperst. De kracht, die de schroef en de pompen in beweging brengt, en aan het schip eene ongekende snelheid meedeelt, die onder zee licht en warmte aanbrengt, en nog tot verscheidene andere doeleinden gebezigd wordt, is de electriciteit. Deze electriciteit wordt opgewekt door cellen van een eigenaardig, maar niet nader omschreven samenstel; de grondstoffen daarvoor worden alweder door de zee geleverd.</p>
<p>Met dit schip maken nu de drie mannen een reis door alle zeeën, en dalen tot in de diepste diepten af. Zij maken kennis met de flora en fauna der zeeën; in scaphanders gehuld en voorzien van Raquairols toestellen en van electrisch licht, wonen zij eene onderzeesche jacht bij. Zij doen een hoogst gevaarlijke tocht door de Torrestraat, waar de Nautilus (zoo is de naam van het schip) strandt, en de bemanning een aanval te doorstaan heeft van de woeste Papoea's.</p>
<p>Te midden van koraalgewassen, brengen zij een matroos der bemanning naar de laatste rustplaats; zij varen in eene onderzeesche tunnel door de landengte van Suez, bezoeken het vulcanische Santorino, ontdekken bij Creta, dat kaptein Nemo met den cretaschen opstand in verbinding staat, en zien hem in de golf van Vigo de schatten verzamelen uit de wrakken van de in 1702 gezonken Spaansche galjoenen. Zij zien en bezoeken de bouwvallen van het vóórhistorische Atlantis en varen onder het ijs door naar de Zuidpool. Zij leveren een verschrikkelijk gevecht tegen monsterachtige inktvisschen, doorstaan, gedeeltelijk op, gedeeltelijk onder de zee, in den Golfstroom, een hevigen storm, en zijn getuigen van eene vreeselijke wraakoefening door kaptein Nemo genomen op een schip, dat de Nautilus vervolgt. Na dit verschrikkelijk vernielingstooneel, komt het door onze reizigers reeds lang gekoesterde plan tot rijpheid; zij maken zich tot vluchten gereed. Op den oogenblik, waarop zij het schip zullen verlaten, geraakt dit in den gevaarlijken Maalstroom aan de kust
<pb n="557"/>van Noorwegen. De vluchtelingen worden in dien stroom geslingerd, maar komen toch ten slotte in de hut van een visscher te recht. Wat er van de Nautilus en kaptein Nemo geworden is, weet niemand.</p>
<p>‘Een dwaas, kinderachtig verhaal!’ zal men misschien uitroepen na het lezen van den opgegeven inhoud. ‘Welk eene opeenstapeling van onmogelijke verhalen!’ Bij den aanvang der lectuur kan men dezen uitroep niet weerhouden; maar zoodra men zich afvraagt, waarin eigenlijk het onmogelijke bestaat, dan heeft men het antwoord niet zoo aanstonds gereed. Men is boos op zich zelf, als men zich bedenken moet, wanneer een weetgierige knaap vraagt: ‘maar wat is dan onmogelijk in het verhaal?’ En hoe meer men nadenkt, hoe meer men het boek gaat waardeeren. Het groote geheim, dat Nemo natuurlijk niet ontsluiert, is gelegen in de vraag op blz. 82: ‘Hoe kan de electriciteit met zulk eene kracht werken? Waar neemt die bijna onbegrensde macht harer oorsprong? Is het door buitengewone spanning, opgewekt door klossen van eene nieuwe soort? Is het door overbrenging van krachten in een tot nog toe onbekend stelsel van hefboomen, dat men dit electriek vermogen tot in het oneindige kan doen toenemen?’</p>
<p>Wij hebben hier een reisverhaal vóór ons, dat steunt op onderstellingen, die niets meer zijn dan dat. Jules Verne bouwt op een volledig stel uitvindingen, ontdekkingen en toepassingen, die alleen in zijne verbeelding bestaan, maar eenmaal werkelijkheid <hi rend="i">kunnen</hi> worden. Hij heeft al wat men omtrent de diepte der zee weet, en vele andere wetenswaardige zaken tot één geheel vereenigd, en zijne fantasie vrij spel gelaten, maar nooit vergeten, dat hij geene onmogelijkheden mocht mededeelen.</p>
<p>De voorstelling is zeer aantrekkelijk, en de verhalen zijn rijk aan afwisseling. Er behoort een bijzonder talent toe, zooveel bijeen te brengen, om te doen zien, tot welke diensten de galvanische electriciteit, wanneer zij zóó sterk kon werken, als hier ondersteld wordt, al niet in staat is. De schrijver is in dit opzicht zeer vindingrijk. Hij is romanschrijver, en de heldin van zijn roman is de electriciteit, wier rol uitstekend is volgehouden.</p>
<p>Hebben wij veel lof voor het werkje over, ééne opmerking mogen wij niet achterwege houden.</p>
<p>De schrijver heeft er wat al te zeer naar gestreefd, om zijn
<pb n="558"/>verhaal den schijn van waarheid te geven. Jongelieden zullen er door op het dwaalspoor gebracht worden; zij lezen zulk een boek niet met een kritischen zin, zoodat zij zich voorstellingen zullen vormen, die niet met de waarheid overeenkomen. Wanneer zij het boek lezen aan de hand van een verstandigen mentor, dan is er moeielijk eenige lectuur denkbaar, die nuttiger en aangenamer voor hen is. Zonder die voorzorg, zou ik het niet in hunne handen durven geven.</p>
<p>De vertaling is niet zóó goed, als wij die van Dr. Huberts verwacht hadden. Er is iets looms, iets traags in den zinbouw; het is alsof de vertaling niet altijd vlotten wil. De samenspraken vooral zijn erg flauw en geesteloos. De prettige, levendige Fransche stijl mist men noode, vooral als daarvoor slecht Hollandsch in de plaats treedt. Wat moet men b.v. zeggen van een zin als deze: ‘Om het monster te kunnen stuk snijden, moest men het vangen; om het te vangen harpoenen, en dat was de zaak van Ned Land; om het te harpoenen te zien, dat was de zaak van de equipage, en om het te zien te ontmoeten, dat was de zaak van het toeval.’ De mij toegestane plaatsruimte laat niet toe, meer voorbeelden bij te brengen; zij zijn echter niet gering in aantal.</p>
<p>Dr. Huberts bewijst, dat hij geen vreemdeling is op het gebied der natuurkundige, scheikundige en natuurhistorische verschijnselen. Maar zeer zelden ontmoet men onjuistheden, hetgeen in een boek als dit zeker aanspraak maakt op waardeering. Zoo lees ik op blz. 78: ‘Gij kent de samenstelling van het zeewater; op één kilogram vindt men 0,965 water en ongeveer 0,0267 chloorsodium;......chloorsodium komt er dus in merkbare hoeveelheid in voor; <hi rend="i">dit</hi> sodium haal ik uit het zeewater en ik stel er mijne elementen uit samen.’ Men bedenke echter dat chloorsodium geen sodium is.</p>
<p>De bijgevoegde plaatjes zien er, den prijs van het werkje in aanmerking genomen, vrij goed uit, en wekken de nieuwsgierigheid der lezers op. De druk is goed, en niet ontsierd door drukfouten; die geheel te vermijden is onmogelijk. De prijs (ƒ 2,60) is zeer billijk.</p>
<p>Alles in aanmerking genomen, verdient het werkje een gunstig onthaal, dat het ook, daaraan twijfelen wij niet, stellig zal te beurt vallen.</p>
<p>Dr. <hi rend="sc">van Schevichaven</hi>.</p>
<pb n="559"/>
<q rend="bq">PRAKTISCH VOLKSBOEK. Museum voor Natuur, Kunst en Wetenschap. Tweede Serie. Tiende jaargang, 1870. Te Sneek bij van Druten en Bleeker Prijs. ƒ 3,60.</q>
<p>Wij gaan een doode begraven. Het Praktisch Volksboek heeft opgehouden te bestaan. Aan het einde der laatste aflevering, wordt de lezer aangenaam verrast bij het gezicht van een dichtstuk. Maar welk een schrik, welk eene ontzetting, als hij den titel van het gedicht leest! Daar wordt hem, zonder eenige voorbereiding, medegedeeld, dat het Praktisch Volksboek dood is. In een zeer verdienstelijk gedicht, bezingt de Redacteur het afsterven van zijn dierbaar Tijdschrift. ‘Wat’, zoo vraagt hij, ‘wat hebt ge toch misdaan?’ En het antwoord luidt:</p>
<lg type="poem">
<l>‘Men liet mij naakt, en zonder prentjes loopen,</l>
<l>En niemand woû zoo'n schaamle deerne koopen.’</l>
<l>&nbsp;</l>
<l rend="; 1tab">‘De krans verdween, dien volksgunst eens mij vlocht,</l>
<l>Mijn abonnés beroofden zich van 't leven,</l>
<l>En op hun lijk moet ik, rampzaalge, sneven;</l>
<l rend="; 1tab">Dit blad behelst mijn laatsten ademtogt.</l>
<l>Men heeft juist dáár den doodsteek mij gegeven,</l>
<l rend="; 1tab">Waar wetenschap voor mij een schuilplaats zocht,</l>
<l>'k Bleef, als een trouwe dienaar, harer waardig,</l>
<l>En mij te dooden - neen, dat is niet aardig!’</l></lg>
<p>De twee eerste regels van den laatsten zin dezer aanhaling, zijn een stervende waardig. Het zijn raadselachtige woorden, die eene diepe beteekenis hebben; een iegelijk zoeke zelf naar den zin dezer mysterieuse mededeeling, Zoo wij maar eenigszins het vermochten, dan zouden wij er eene zelfbeschuldiging in willen leggen; want ongaarne missen wij aan een sterfbed, een bewijs van schuldbesef.</p>
<p>Dat het ophouden van het Praktisch Volksboek ons leed doet, zal ieder beseffen, die zich herinnert, hoe de recensent in de Letteroefeningen altijd met de grootste belangstelling het Tijdschrift heeft gelezen en aangekondigd. Hij heeft nooit geschroomd te wijzen op voor- of achteruitgang, en dikwijls op verbeteringen, die konden worden aangebracht, opmerkzaam gemaakt. Doch niet altijd hebben de Redacteur en de Uitgevers het in hunne macht, de noodige verbeteringen te verwezenlijken.</p>
<pb n="560"/>
<p>Naar ons oordeel in de laatste jaargang bij lange na niet de minste. Het <hi rend="i">Noorderlicht, De mijnen, Iets over de Paalwoningen en hare Bewoners, door G.C.W. Bohnensieg</hi> zijn uitstekende stukken, ofschoon de twee eerste wel wat oppervlakkig zijn. <hi rend="i">Een togtje naar het eiland Schiermonnikoog</hi> is goed geschreven, maar behoort, in dezen vorm althans, niet hier te huis. Zeer goed en onderhoudend is verder: <hi rend="i">de Kaviaar</hi> door <hi rend="i">G.C.W. Bohnensieg</hi>. Deze stukken zijn geene vertalingen.</p>
<p>Onder de stukken, aan den vreemde ontleend, komen mij bijzonder goed en geschikt voor: <hi rend="i">Het territoor Aliaska, door Dr. A.T. Reitsma;</hi> een kaartje zou hier niet misplaatst zijn geweest. Verder <hi rend="i">Uitvindingen en Uitvinders door H.J. van der Scheer</hi>; het is een best opstel, ook al houdt des schrijvers verdediging der octrooi-wetten geen steek. <hi rend="i">De oester, door G.C.W. Bohnensieg</hi> is eene bijdrage, waarop wij niets hebben aan te merken; het is een nuttig en praktisch stukje. <hi rend="i">De arbeid door J.H. van der Scheer</hi> laat zich wel lezen, maar is niet wetenschappelijk en soms zeer overdreven. Zeer verdienstelijk vinden wij verder <hi rend="i">Het leven in de diepte der zee, door V.T.; Armoede en ellende door v.d. S.</hi> is onderhoudend geschreven, maar behoort elders te huis. <hi rend="i">Frissche lucht, door A.W.P.</hi> en <hi rend="i">Baker's Reisbeschrijving</hi> bevielen ons uitmuntend; bij het laatste stuk wenschten wij een kaartje. <hi rend="i">Messenië, Het eiland Mytilene</hi>, en <hi rend="i">De slaap</hi> zijn stukjes, die den lezer zeer zeker voldoen zullen.</p>
<p><hi rend="i">De magt van den mensch over den dood, door Mr. T.C.W.K.</hi>, kon ons niet behagen, evenmin als <hi rend="i">Het einde der Wereld beschouwd van het standpunt der natuurkundige wetenschap</hi>. Te onbeduidend, het onderwerp in aanmerking genomen, vinden wij <hi rend="i">Een beroemd scheikundige, door A.W. Prins; Iets over het schietgeweer; Over het vliegen, door van der Plaats</hi> en <hi rend="i">De Zoölogische Tuinen in Europa. De schranderheid der dieren</hi> is een aardig stukje, te aardig om wetenschappelijk te zijn. <hi rend="i">Het vangen van den Olifant</hi> en <hi rend="i">Landverhuizers</hi> hadden best achterwege kunnen blijven.</p>
<p>Dat een lezer van het stukje <hi rend="i">Eene Nalezing op de Aardbevingen</hi>, eene nadere explicatie verlangde, pleit, dunkt ons, voor zijn juisten blik; de Nalezing is veel te kort om het geniale der gewaagde hypothese te doen inzien. Of <hi rend="i">Plutonisme</hi> en <hi rend="i">Neptunisme</hi> dien lezer bevredigd hebben, betwijfelen wij ten zeerste.</p>
<pb n="561"/>
<p>En hiermede nemen wij voor goed van het Praktisch Volksboek afscheid. Wij zeiden het reeds, dat we zijn dood betreurden; we zijn er van verzekerd, dat velen in onze droefheid deelen. Wij zeggen den Redacteur, de Uitgevers en de Medewerkers dank voor het vele schoone en goede, dat ze ons gedurende zoovele jaren hebben aangeboden. Zij hebben bewezen wat zij kunnen en willen, wanneer het publiek hunne pogingen maar genoegzaam steunt. Wij eindigen met den wensch, dat de dood van het Praktisch Volksboek nieuw leven en nieuwe krachten moge schenken aan andere Tijdschriften, die den onafgebroken toevoer van nieuw bloed en frissche lucht niet kunnen ontberen.</p>
<p>Dr. <hi rend="sc">van Schevichaven</hi>.</p>
<q rend="bq">ARCHIVES DU MUSÉE TEYLER, Vol. II. Fascicule quatrième, Harlem. Les Héritiers Loosjes. 1869. XII bladz., bladz. 247-316, blz. I-XXV. 5 Planche et 4 Tableaux.</q>
<p>Het voorwerk bevat een ‘Programma der Teylerschen Theologischen Gesellschaft en het Programma van Teyler's tweede Genootschap. Daaraan sluiten zich drie verhandelingen aan.</p>
<p>De eerste (bladz. 247-294, planche 34-37) is getiteld ‘Sur les insectes fossiles du calcaire lithographique de la Bavière, qui se trouvent au Musée Teyler; par H. Weijenberg Jr.’ Deze vond daarin 40 nieuwe, en wel aldus verdeeld: Arachnidea 1, Diptera 3, Hymenoptera 2, Lepidoptera 1, Neuroptera 3, Hemiptera 5, Orthoptera 3, Coleoptera 22. Vier fraaije platen bevatten de afbeeldingen van deze in den tekst zelven beschreven soorten.</p>
<p>Dr. T.C. Winkler laat daarop volgen: Description d'un crinoïde et d'un poisson du système heersien (bladz. 295-307, planche 38) Zij werden gevonden bij Gelinden in Limburg en hem toegezonden door Dr. G. Dewalque, Professor te Luik. Hij noemde de eene Bourgueticrinus Dewalquei, de tweede Smerdis heersensis: van de eerste komen er vijf afbeeldingen op de plaat voor, en twee van de tweede.</p>
<p>Daarop volgt een stukje ‘Sur la dispersion par V.S.M. van
<pb n="562"/>der Willigen (bladz. 308-315, Tabellen A-D). Dit betreft het onderzoek van de formule van Cauchy, hier tot vier termen uitgebreid. Hierbij gebruikte hij zijne vroegere reeksen van waarnemingen, en bepaaldelijk die voor mengsels van zwavelvuur met water, oplossingen van chorure van calcium, mengsels van water en alcohol, water alleen, flintglass, Essence van anijs, Benzine, quarts en crownglas. De uitkomsten vindt men terug in de vier tabellen. Schrijver hecht evenwel zelf aan zijne uitkomsten niet meer dan eene empirische waarde.</p>
<p>Aan deze aflevering is nog bijgevoegd het Troisième Supplément au Catalogue de la Bibliothéque par C. Ekama, Bibliothécaire (blz. I-XXV), bevattende de titels van ongeveer vierdehalfhonderd werken.</p>
<p>En zoo is weder het tweede deel dezer Archives voltooid. Moge het door vele worden gevolgd.</p>
<p>D.B.<hi rend="sc">d</hi>.H.</p></div>
<div type="section">
<head rend="h4">IV. Varia.</head>
<q rend="bq">DE ZONDVLOED EN DE THEORIE VAN DARWIN. Eene verhandeling van <hi rend="sc">Thomas R.R. Stebbing</hi>, M.A., uit het Engelsch vertaald door Dr. H. <hi rend="sc">van de Stadt</hi>. - Arnhem, J. Heuvelink, 1870.</q>
<p>Zonderling, denkt wellicht deze of gene bij het lezen van bovenstaanden titel: de zondvloed en de theorie van Darwin; wat kunnen die twee met elkander hebben uit te staan? De betrekking is zeker geen viendschappelijke. Een vijandige dan? Heeft de eerste het gemunt op het leven der laatste, of zal deze beproeven gene te verdelgen?</p>
<p>Een Hollander mag zoo aarzelend vragen, want het kan hem niet aanstonds duidelijk wezen, dat de theorie van Darwin hier als stormram tegen den zondvloed wordt aangevoerd. Hij moet het minstens even waarschijnlijk achten, dat een goedgeloovige, met den bijbel gewapend, het monster van Darwin's brein denkt te verslaan. Bezwaarlijk toch kan hij onderstellen, dat iemand
<pb n="563"/>hem in ernst zou willen verzekeren, hoe eerst de theorie van meergenoemden Engelschman een helder licht doet opgaan over het verhaal der vele wateren, die in Noach-zaliger's dagen den aardbodem zullen hebben bedekt.</p>
<p>Met uw welnemen, waarde landgenoot, wat u moeielijk valt te gelooven, zult gij juist moeten aannemen. Een hartstochtelijk bewonderaar van den, om zijne leer van het ontstaan der soorten, wereldberoemden Darwin, zal met behulp van diens theorie, bewijzen dat de bijbelsche berichten betreffende den zondvloed, tot de oud Israëlietische of nog oudere volksverhalen behooren, die in het kleed der vrije verdichting, de heugenis bewaarden van geweldige overstroomingen, waardoor sommige streken in het Oosten verwoest, duizenden plotseling gedood en dikwerf slechts enkelen werden gered?</p>
<p>Hoe durft gij zoo iets vragen? Welk een heiligschennis zou dat wezen. Het ‘eerbiedwaardig geschiedverhaal’ aldus te ontleden en twijfel te wekken aan zijne juistheid; wee den sterveling die zulks zou onderstaan!</p>
<p>‘Tegen elke aantijging van dwaasheid of valschheid,’ meent Stebbing het <hi rend="i">eerbiedwaardig geschiedverhaal</hi>, opgesteld in een ‘nu zelden of nooit meer gebruikt, hoewel schoon en edel taaleigen,’ te ‘kunnen beschermen’.</p>
<p>En de theorie van Darwin dan? Zij lost op, wat ‘tot voor weinige jaren (sic!) zoowel door wetenschap als godsdienst voor eene uitgemaakte waarheid werd gehouden’.......het gevoelen nl. dat de watervloed, in Genesis beschreven, een algemeene is geweest.</p>
<p>Gij kent de geschiedenis van den berg, die aan een muisje het leven schonk.</p>
<p>Wat al geleerdheid aan de markt gebracht, om de hoofdkwestie ten slotte half afgedaan te laten. Dat komt er van, indien men meent, dat kennis van één vak, zonder meer, recht van spreken geeft op een ander gebied. ‘Een weinig gezond verstand’ is een kostelijke gave, maar blijft niettemin, als er niets bijkomt, een slecht exegeet. Wie zich nog eens van die waarheid weet te overtuigen, leze H. 6-8 van het boek Genesis en daarna de schets, door Stebbing blz. 21-23, gegeven van het verhaal ‘zooals het door den sluier van veertig eeuwen heenschemert, alleenlijk (met dit verschil) het is in het oorspronkelijke met ongeëvenaarde kracht en eenvoud verhaald,
<pb n="564"/>grootscher dan eenige beschrijving zou zijn, door het vermijden van alle beschrijving, zoo verhaald als iemand het verhalen zou, die in die stuiptrekking der natuur nabestaanden, vrienden en stamgenooten verloren had, als iemand, die de geheele wereld voor zooverre hij die kende of voor zooverre die hem belang kon inboezemen in de golven had zien verdwijnen en toch zelf dat onuitsprekelijk jammer had overleefd, om zich weder omringd te zien door vruchtbare velden en lachende woningen en door alles wat voor hem het tegenwoordige als eene nieuwe wereld in tegenoverstelling van de oude moest doen voorkomen’.</p>
<p>Die zin is lang genoeg, zult ge zeggen. Ik heb daarop slechts te antwoorden: zoo zijn de meesten. Intusschen hebt ge een proefje genoten van Stebbing's waardeering van den bijbel, ‘waarover wij slechts met eerbied mogen spreken.’ Indien het hem ernst is met die verklaring, is hij alweder een sprekend voorbeeld van de waarheid, hoe overgroote eerbied vaak tot ongepaste handelingen leidt.</p>
<p>Had Stebbing Gen. 6-8 flink onder de oogen durven zien, hij zou het aan de rationalisten van de voorgaande eeuw hebben overgelaten, de algemeenheid van den vloed uit des schrijvers mededeelingen weg te redeneeren, de ark te herscheppen in een boot, die de redding werd van één huisgezin, ‘gehoorzamende aan de waarschuwing, die allen hadden ontvangen,’ en waarin de leden van dat gezin de dieren opnamen, ‘die hunne landstreek voortbracht, en die in eenig opzigt den mensch van dienst waren’.</p>
<p>Nu blijven wij, ondanks de theorie van Darwin, zitten met ‘de beschrijving ven een uitgerekt <hi rend="i">straf-gericht</hi>'’ die noch aan de bedoeling der schrijvers van Gen, 6-8, noch aan de eischen van ‘wetenschap en godsdienst’ - geen antipoden, maar hier zeer stellig bondgenooten - recht laat wedervaren.</p>
<p>'t Is waar, wij mogen onzen verhandelaar niet te hard vallen, door te vergeten, dat wij op den hollandschen titel lazen: <hi rend="i">uit het Engelsch vertaald</hi>. In Engeland is men in theologicis en wat daarmede samenhangt, over het algemeen, ontzettend achterlijk. Stebbing moest welligt zijn publiek ontzien, of was, hoogstwaarschijnlijk, zelf niet beter ingelicht.</p>
<p>Zeer wel mogelijk. Maar is het te veel gevergd van den Engelschman, wanneer hij zich in algemeene bewoordingen over den stand van zekere kwesties laat hooren, vooraf een blik te
<pb n="565"/>werpen b.v. op Duitschland? Of wil men hem dien last niet opleggen, omdat hij het recht had, in de landtaal voor landgenooten, uitsluitend met het oog op vaderlandsche toestanden te spreken; was het dan niet de plicht van den vertaler, op een en ander de aandacht te vestigen, om langs dien weg, zoo al geen fouten te verbeteren, voor 't minst verkeerde gevolgtrekkingen te voorkomen?</p>
<p>'t Is jammer, dat Dr. van de Stadt het stuk niet gedeeltelijk heeft omgewerkt, in plaats van het geheel te vertalen. Verpletterend is de stroom der argumenten, aan het rijk der rede en der natuurwetenschappen ontleend, waarmede hier de ‘algemeene watervloed’ tot een beperkte ‘geweldige overstrooming’ wordt teruggebracht. De vraag naar het ‘rioolstelsel’ der ark, ‘deze miniatuur-uitgave van <hi rend="i">alle</hi> bewoners der wereld,’ is zoo min vergeten, als die naar de mogelijkheid van de verzameling en latere verspreiding der verschillende dieren, en van het ontstaan der door uiterlijk voorkomen, taal, zeden, gewoonten en godsdienst zoo zeer van elkander verschillende volken in den betrekkelijk korten tijd na Noach.</p>
<p>Doch, was ter bereiking van het hoofddoel, de theorie van Darwin noodig? Dit meen ik te mogen betwijfelen, met het oog op de geschriften van hen, die zonden die theorie te hebben kunnen kennen, niettemin de onjuistheid van de bijbelsche verhalen betreffende den zondvloed overtuigend hebben aangewezen.</p>
<p>Te veel omhaal, zou ik meenen, voor het beoogde doel: den algemeenen watervloed herleiden tot een ‘uitgestrekt strafgericht, waarbij een groot middelpunt van beschaving door een geweldige overstrooming ten gronde ging.’ Evenwel: niet al wat overbodig moet heeten, is hinderlijk tevens. Het kan soms aangenaam en onderhoudend wezen, iemand zijne geleerdheid te hooren ‘uitkramen’ (S.v.v!) Dat zeg ik gaarne, met het oog op Stebbing's verhandeling, en daarmede wensch ik vele lezers toe aan deze verwijzingen naar Darwin's theorie.</p>
<pb n="566"/>
<q rend="bq">HANDBOEK VOOR GODSDIENSTLEERAARS EN BEZOEKERS IN GEVANGENISSEN inzonderheid bij cellulaire opsluiting door A.A. <hi rend="sc">Stuart</hi>. - Leeuwarden G.T.N. Suringar 1870. - 103 blz.</q>
<p>Aan den reeds vrij duidelijken titel worde aanstonds nog een woord ter opheldering toegevoegd, opdat niemand zich vergisse in de bedoeling, waarmede de heer Stuart zijn Handboek in de wereld zond.<note n="1)" place="foot">Kort na het stellen dezer aankondiging, in Februari, deelde de dagbladen mede, hoe de waardige schrijver plotseling was weggenomen van de zijnen en ontrukt aan den philanthropischen arbeid, dien hij ook in de dagen zijner rust, bleef liefhebben en met ijver vervullen,</note> Hij denkt niet aan nieuwsgierigen of belangstellenden, die zich een enkele maal den toegang tot de strafgevangenis geopend zien, om kennis te nemen van het verblijf, het leven, het uiterlijk voorkomen en de omgeving van hen, die, voor korter of langer, aan de samenleving zijn onttrokken; maar aan godsdienstleeraars, wier werkkring geheel of gedeeltelijk door die hooge, sombere muren wordt begrensd, en aan ‘Hoofd bestuurders, Bestuurders der afdeelingen, of leden harer Dames-Comités, van het Nederlandsch Genootschap: Tot zedelijke verbetering der gevangenen,’ die als zoodanig geroepen worden, hoewel zij zich geheel vrijwillig daartoe verbinden, om de gevangenen te bezoeken en langs dien weg aan hunne zedelijke verbetering te arbeiden.</p>
<p>Een schoone, doch tegelijkertijd uiterst moeielijke werkkring. Wel mogen godsdienstleeraars en bezoekers, die zich daarbinnen zullen bewegen, deugdelijk voorbereid wezen, zal niet teleurstelling op teleurstelling hen ontmoedigen, zullen zij niet meermalen door onverstand hun eigen zaak bederven. Jammer genoeg, dat alle bevoegden ook hier tot de slotsom komen, dat de ervaring de beste leermeesteres is; want hare lessen zijn vaak zoo hard, in den regel zoo bovenmate duur gekocht. Evenwel, al is de kerker de uitnemendste school, ter vorming van godsdienstleeraars en bezoekers in gevangenissen, dezen kunnen nun voordeel doen met de ervaring van anderen en de wenken, door hen te geven, ter harte nemen. Zoo zullen zij ten minste niet geheel onvoorbereid hun ebristelijk werk aanvaarden. Voorlichting is wenschelijk; vriendelijke leiding hoog te waardeeren.</p>
<pb n="567"/>
<p>Het een zoowel als het ander wordt hier den belangstellenden, in aangenamen vorm, aangeboden. Een ‘deskundige’ in den goeden zin van het woord, spreekt in dit Handboek over de vereischten en plichten van hen, die zich aan de zedelijke verbetering van veroordeelden willen wijden. Een dertigjarige ervaring, een helder oordeel, een warm hart, geven hem het volste recht daartoe. Zoo iemand, dan was de heer Stuart de aangewezen persoon tot het schrijven van een werk, als hij in het bovengenoemde heeft geleverd. Zijne liefde voor de ‘gevangeniswereld’ en hare redding uit ellende, straalt van schier elke bladzijde ons tegen. Dat zegt meer dan de titel, waarmede hij zich aanmeldt bij het groote publiek: ‘lid en secretaris van het hoofdbestuur van het nederl. genootschap: Tot zedelijke verbetering der gevangenen’; meer ook dan de opzettelijke betuiging zijner ingenomenheid met dezen echt philanthropischen arbeid, gelijk hij die o.a. uitspreekt in de opdracht van zijn werk ‘Aan de commissie van administratie over de gevangenissen te Amsterdam.’ Die liefde verklaart het geheim der macht, die sommigen op bewonderenswaardige wijze weten te ontwikkelen, waar anderen te vergeefs blijven uitzien naar vruchten van hun beste pogen. Hier reikt zij tegelijkertijd het meesterschap uit aan den docent.</p>
<p>Schoorvoetend treedt de heer Stuart op met zijn Handboek. Hij waant niet het toppunt der wijsheid te hebben bereikt; maar meent nuttige lessen en wenken te kunnen mededeelen. Ik meen op mijne beurt te mogen meenen, dat die meening een zeer juiste was. Zijne opmerkingen - gelijk velen van dien aard: ‘gesneden brood,’ wanneer men ze van anderen hoort - dragen in den regel de bewijzen harer juistheid met zich. Zij zijn niettemin de rijpe vruchten van nauwlettende, langdurige waarneming en niet alledaagsche psychologische studie. Zij bepalen zich achtereenvolgens, na een woord over het <hi rend="i">karakter der Gevangenis</hi> en den <hi rend="i">Aard der gevangenen</hi>, tot den arbeid der godsdienstleeraars en dien der bezoekers. Het werk van eerstgenoemden wordt in het algemeen beschreven en daarna als <hi rend="i">afzonderlijke toespraak, godsdienstig onderwijs, evangelieprediking</hi> en <hi rend="i">aan het ziek- en sterfbed</hi>. De bezoekers worden gewezen op hunne <hi rend="i">roeping</hi>, de <hi rend="i">regeling</hi> van, de <hi rend="i">vereischten</hi> voor, het <hi rend="i">onderhoud</hi> bij, de <hi rend="i">waarde</hi> en de <hi rend="i">vrucht</hi> van het bezoek.</p>
<p>Een ‘welwillende critiek,’ zegt de schrijver, ‘zal mij welkom
<pb n="568"/>zijn.’ Maar van kritiek moet ik mij onthouden, tenzij men het reeds gezegde als zoodanig mocht willen aanmerken, want mijne ‘kennis van de gevangeniswereld’ staat niet hooger, dan van de ‘velen,’ die zich ‘daarover het oordeel aanmatigen en allerlei wijsheid uitkramen, zonder haar ooit anders te hebben onderzocht, dan uit hunne studeerkamers, uit boeken en theoriën.’ Het zij mij slechts vergund te verklaren, dat voor het gebouw dier scherp gegispte en toch niet geheel verwerpelijke kennis, ook door dit Handboek een bruikbaar steentje wordt aangedragen.</p>
<p>Doch niet dezen, die van uit de verte zich kennis van de gevangeniswereld zoeken te verzamelen, opdat zij, zoo mogelijk, de kerkers der toekomst helpen ontvolken, wilde Stuart in de eerste plaats dienen, maar godsdienstleeraars en bezoekers, die reeds de hand aan den ploeg der zedelijke verbetering van gevangenen hebben geslagen, of zich daartoe voorbereiden. Vooral die ‘bezoekers’ mogen den schrijver dankbaar zijn. Niet onmogelijk, dat de ‘godsdienstleeraars’ ook de meeste winst zullen trekken van wat eigenlijk uitsluitend den ‘bezoekers’ werd toegedacht. Gelukkig daarom, dat het werkje door den uitgever onder één adres werd verzonden.</p>
<p>Wat Stuart speciaal voor de godsdienstleeraars heeft geschreven, acht ik daarom niet zóó gewichtig als het overige, 1<hi rend="sup">o</hi> omdat het voor een deel regelen betreft, die de godsdienstleeraar overal behoort in acht te nemen en die hem mitsdien, in de dagen zijner opleiding, meermalen werden herinnerd; 2<hi rend="sup">o</hi> omdat het niet juist is, wat de geachte schrijver, bl. XIII van de Inleiding, zegt: ‘Was de gevangeniswereld niet hermetisch afgesloten, behalve voor een betrekkelijk klein getal van Regenten en Bestuurders van het genootschap <hi rend="i">Tot zedelijke verbetering der gevangenen</hi>, dan zou er misschien in de Homiletiek en Pastoraal van onze Hoogescholen een plaatsje aan dit terrein zijn gegund. Maar nu - niemand die er aan denkt. Ieder, die tot deze dienst geroepen wordt, moet zich zelf vormen, eigen weg zoeken en lang zal 't duren, vóórdat hij zich daarin t'huis zal voelen.’</p>
<p>Die klacht is onbillijk. Meer dan één, <hi rend="i">die er aan denkt</hi>!</p>
<p>Vroeger mocht dit anders wezen, maar toen waren ook de gevangenissen geheel anders ingericht en voor het nu beoogde doel volkomen ongeschikt, En, wat misschien meer afdoet, toen
<pb n="569"/>dacht men er niet aan, zich om de zedelijke verbetering der veroordeelden te bekommeren. Het gebied der zoogenaamde <hi rend="i">Inwendige Zending</hi> bleef, tot in onze eeuw, een gesloten terrein. Sedert men aldaar geleerd heeft, de handen aan het werk te slaan, hebben ook de professoren aan theoretisch onderwijs, met het oog op pastorale werkzaamheden in de gevangenis, gedacht.</p>
<p>Twee proefjes ten bewijze. Zij zijn niet ontleend aan deze of geen collegekamer uit mijn studententijd; ik herinner mij juist niet, dit onderwerp te hebben <hi rend="i">hooren</hi> behandelen. Maar dat geldt van zoovele onderdeelen der ‘Homiletiek en Pastoraal’; de boeken moeten gewoonlijk in de leemten der lessen voorzien, aangezien er geen tijd is om alles te behandelen. Wij nu gebruikten een handboek voor <hi rend="i">Practische godgeleerdheid</hi>, geschreven door Prof. Muurling. De eerste uitgaaf van dat werk verscheen in 1857. Deel II, Afd. IV, Hoofdst. II § 165 handelt over den ‘Omgang met gevangenen en ter dood veroordeelden.’ Bij het spreken over de <hi rend="i">Inwendige Zending</hi> komt de hoogleeraar op dit onderwerp terug en noemt hij eenige in dit opzicht lezenswaardige geschriften.</p>
<p>Voor een tweede proefje wijs ik op Palmer's <hi rend="i">Pastoraal Theologie</hi>, vrij bewerkt door van Hille en uitgegeven in de Godgeleerde Bibliotheek, 1866. Dáár is een § gewijd aan de ‘Zielverzorging bij gevangenen en misdadigers’, die preventief zijn opgesloten, en een andere aan de ‘Zielverzorging in de gevangenis.’ De laatste beslaat 43 vrij compres gedrukte, groot octavo bladzijden, en neemt mitsdien een niet onaardig plaatsje in. Zij werd, op verzoek van Palmer, geschreven door Pfarrer Hoffmann, leeraar in het tuchthuis te Stuttgart. Het is een belangrijk opstel, minder aangenaam gesteld, doch overigens in denzelfden geest, als het Handboek van Stuart. De punten van verschil danken hun oorsprong waarschijnlijk aan de omstandigheid, dat Hoffmann hoofdzakelijk aan algemeene, Stuart daarentegen aan cellulaire gevangenissen dacht. Vandaar wellicht dat bv. de eerste de catechese veroordeelt, terwijl de laatste haar bijzonder aanbeveelt.</p>
<p>Nu moge Hoffmann vele gelijke opmerkingen gemaakt en zelfs aan enkele dingen hebben gedacht, waarover Stuart zwijgt, bv. het avondmaal, niemand meene daarom het Handboek van den laatstgenoemde veilig te kunnen laten rusten, indien hij Palmer's <hi rend="i">Pastoraal</hi> heeft nageslagen. Stuart schreef voor de cel, en voor
<pb n="570"/>Nederland. Daar weerklinke zijne stem; zij is waardig gehoord te worden. Niemand, die in den bedoelden zin hulp noodig heeft, zal vruchteloos naar hem luisteren, tenzij men bepaalde voorschriften voor elk voorkomend geval mocht wenschen. Die worden natuurlijk niet gegeven, omdat zij niet te geven zijn. Men behoort zich tevreden te stellen met beginselen. De hier voorgedragene schijnen mij, als ik het zeggen mag, bijzonder doelmatig. Zij ademen een echt christelijken geest en kunnen door godsdienstleeraars en bezoekers van allerlei gezindten worden overgenomen. Misschien voegt deze er iets bij en laat die er iets af om de toepassing meer in overeenstemming te brengen met de eigen theologische of godsdienstige richting. Zoo kan bv. de aanprijzing van den bijbel sommigen een wat overdreven schildering toeschijnen, als het daarvan o.a. heet: ‘Hier vinden wij niet alleen de voorbeelden van iedere deugd en van iederen plicht, maar ook van iedere ondeugd en van ieder gebrek met levende trekken geschetst, zonder dat die voorbeelden verdicht, ter eene of ter andere zijde overdreven zijn en juist daardoor van hare kracht tot opwekking of waarschuwing verliezen.’ Zoo mag de kwalijk verholen wrevel, bl. 23 uitgesproken, over ‘feitelijke’ - nu Goddank! ook wettelijke - ‘afschaffing der doodstraf,’ aan eenigen moeielijk te rijmen voorkomen met den liefdevolle geest van redding en behoud, die Stuart overigens blijkbaar jegens alle strafschuldigen bezielt, tenzij het geoorloofd is aan eenig dogmatisch vooroordeel te denken. Vergeleken met het geheel, zijn de aanmerkingen, die van dezen aard gemaakt kunnen worden, te onbeduidend, om iemand, wien ook, die belang stelt in de gevangeniswereld en van de oprechtheid zijner gezindheid proeven wenscht te geven, van een zorgvuldig gebruik van Stuart's Handboek af te houden.</p>
<p>W.C. <hi rend="sc">van manen</hi>.</p>
<q rend="bq">JAARBOEKJE VOOR DE NEDERLANDSCHE HERVORMDE KERK, over het jaar 1870. Uitgegeven door H.M O. <hi rend="sc">van Oosterzee</hi>. Schiedam, H.A.M. Roelants 1871.</q>
<p>Betreurt men terecht dat in den boezem der Nederlandsche Hervormde kerk zooveel spanning wordt veroorzaakt door het
<pb n="571"/>scherp tegenover elkander staan der verschillende richtingen, - het heeft toch ook zijne goede zijde dat het zoo te noemen kerkelijk leven meer is ontwaakt. Doch de belangstelling in den gang des kerkelijken bestuurs met al wat er toe behoort vond tot dusver slechts op onvoldoende wijze hare bevrediging. De <hi rend="i">Kerkelijke Courant</hi> geeft in den regel slechts beschouwingen, wetsopvattingen en derg., terwijl tijdens de vergaderingen van de Synode en de Synodale commissie hare officieele berichten vrij schraal zijn. Later kan men zijne weetlust bevredigen in de <hi rend="i">Handelingen der Synode</hi>. Maar men moet wel zeer veel prijs stellen op het wetenswaardige, dat er in staat, om het op te visschen uit den omslag die het noodwendig uitvloeisel is van den vorm: uitgewerkte notulen eener vergadering van weken lang.</p>
<p>De werkzame en op dit gebied sedert lang gunstig bekende Oirschotsche predikant heeft door het hier aangekondigde Jaarboekje getracht in deze behoeften te voorzien en hij is daarin, zooveel wij zien kunnen, uitnemend geslaagd. Hij schreef niet voor de leden van kerkelijke besturen als zoodanig, maar voor dat gedeelte van het ontwikkeld publiek, hetwelk kennis nemen wil van de meest belangwekkende zaken, in kerk en kerkbestuur voorkomende. Als voorbeelden noemen wij: de Bijbelvertaling, den Vervolgbundel op de Evangelische Gezangen, de Psalmberijming, de befaamde kwestie der doopsformule, die der Floreenplichtigen in Friesland en der Eigengeërfden in Groningen en Drenthe, het afnemend getal candidaten tot de H. Dienst enz. Het een en ander is, gelijk ook al het overige, met nauwkeurigheid behandeld, en, waar de schrijver zijn eigen oordeel mededeelt, geschiedt zulks met helderheid, gematigdheid, onpartijdigheid. 't Is jammer dat hem niet meer hulp is ten deel gevallen; alleen Dr. W.B.J. van Eyk verstrekte hem eene bijdrage over de <hi rend="i">Muurmonumenten in het kerkgebouw der Hervormde gemeente te Bathmen</hi>, smaakvol en nauwkeurig. Wij wenschen den heer van Oosterzee voor 't vervolg ruimer medewerking, vooral ook omdat het niet kwaad is, als de zaken door meer dan één oog bekeken worden.</p>
<p>Uitmuntend vooral is hetgeen medegedeeld wordt aangaande de Algemeeue fondsen der kerk. Beknopt maar met groote juistheid wordt het publiek hier ingelicht aangaande fondsen, voor welke ten deele de liefdegaven der gemeente gevraagd
<pb n="572"/>worden. Wil men beter dan door eenen jaarlijks van den predikstoel voorgelezen en behoudens eenige wijzigingen telkens op hetzelfde nederkomenden collectebrief weten waar de duizende guldens voor ‘Noodlijdende kerken en personen’ blijven, en zoo ook met andere fondsen, - hiervoor alleen is het Jaarboekje zijn geld dubbel waardig.</p>
<p>Statistieke opgaven strekken ten deele tot aanvulling van des schrijvers werk: <hi rend="i">de Nederlandsche Hervormde kerk</hi>.</p>
<p>B.B.</p>
<q rend="bq">JAARBOEKJE DER MAATSCHAPPIJ VAN WELDADIGHEID, over 1871. Uitgegeven, geheel ten voordeele dier Inrichting, door de Afdeeling Generaal van den Bosch. Amsterdam, D.B. Centen, 1870. Prijs ƒ 1. -</q>
<p>Eene vergissing ten aanzien van het ter beoordeeling zenden van dit Jaarboekje heeft veroorzaakt dat het eerst nu kan aangekondigd worden. Voor een gewonen letterkundigen almanak zou dit veel te laat zijn, maar om twee redenen maken wij eene uitzondering. <hi rend="spat">Vooreerst</hi> willen wij opmerkzaam maken op de VII<hi rend="sup">de</hi> voortzetting van de hoogst belangrijke - bescheidenlijk ‘Proeve’ genoemde - geschiedenis der Maatschappij van Weldadigheid door den te haren aanzien zeer verdienstelijken A.F. Eilerts de Haan, in den volgenden jaargang met kritische beschouwingen te besluiten. Als men nagaat hoe veel goeds door deze Maatschappij is en nog wordt gesticht, is het te betreuren dat zij slechts ruim 5000 leden telt - een getal dat tienmaal grooter behoorde te wezen. Ten <hi rend="spat">tweede</hi> zij gewezen op het uitstekende gebruik dat van de geldelijke opbrengst der uitgave van dit jaarboekje gemaakt wordt. ‘De zuivere opbrengst,’ aldus meldt ons de Redactie, ‘maakte het mogelijk de opvoeding en het onderwijs der koloniale jeugd krachtig te bevorderen. Zoo ziet de Redactie zich thans in staat gesteld de noodige hulpmiddelen te verstrekken om een tiental vlugge knapen aan een meer voortgezet onderwijs te doen deelnemen, terwijl zij tevens in de gelegenheid is jaarlijks aan p/m. 500 kinderen een schoolfeest te bereiden, aan de verst gevorderde leerlingen getuig-<pb n="573"/>schriften uit te reiken, de leerlingen der teekenscholen naar gelang hunner vorderingen te beloonen en aan allen na geëindigd getrouw schoolbezoek een of ander aandenken te vereeren.’ Waarlijk wel uitlokkend om door het koopen van het boekje tot zulke nuttige doeleinden mede te werken.</p>
<p>Doch ook afgescheiden nog daarvan is het boekje zijn geld ten volle waardig. Proza en poëzij wisselen elkander aangenaam af. W.D. geeft in het Friesch eenige dichtregelen, door P.C.J. Meijs in het Hollandsch overgebracht. Zoo als het eene en het andere er staat zou men meenen dat dat Friesch een oorspronkelijk gedichtje ware; het is echter eene vertaling Holty's bekend: ‘<hi rend="i">Ueb immer Treu und Redligkeit’ u.s.w.</hi></p>
<p>v.O.</p>
<q rend="bq">ONDER HET ROODE KRUIS. Uit het Hoogduitsch van Dr. Julius Naundorff, door R.v. Leopold. Amsterdam, J.H. en G. van Heteren. In gr. 8vo, 316 bl. Prijs ƒ 3. -</q>
<q rend="bq">VAN BERLIJN NAAR PARIJS. Schetsen en tafereelen uit den oorlog tusschen Duitschland en Frankrijk. Door O. Baas, schrijver van ‘1815.’ Te Purmerende, bij L.G. Post. In post 8vo, 108 bl. Prijs ƒ</q>
<q rend="bq">DE OORLOG EEN NOODZAKELIJK KWAAD? Schetsen door J.J. Cremer Leiden van den Heuvell &amp; van Santen 1871 in kl. 8vo. 73 bl. Prijs ƒ</q>
<p>Drie gelegenheidsschriften, slechts met een paar woorden aan te kondigen nu zij dit buiten onze schuld reeds een <hi rend="i">hors de s'aison</hi> geworden is. Stof zou anders het ‘Roode Kruis’ alleen tot eene uitvoerige studie leveren, al bepaalden we ons enkel bij de zaak. zonder van het boek zelf een woord te zeggen, vooral indien er ook het ‘witte’ en het ‘blauwe’ kruis bij besproken werden.</p>
<p>Niets zij afgedongen op den lof, door de periodieke pers aan Naundorff's geschrift gegeven, maar verzwegen toch ook niet dat het eene zeer akelige lectuur is. Dat brengt het onderwerp
<pb n="574"/>mede, maar daardoor komt ook, tegenover zooveel akeligs, ja afgrijselijks, de menschlievendheid, die voor zooveel afzichtigs niet terugdeinsde, heerlijk uit.</p>
<p>De ons onbekende ‘Baas’ geeft juist geen ‘tafereelen,’ maar eenvoudig een kort verslag van de aanleiding tot en den loop van den oorlog tot aan den val van Sedan en van Napoleon. 't Is voor een beknopt overzicht niet kwalijk geschreven, maar was wegens onvolledigheid reeds verouderd toen het verscheen.</p>
<p>Vruchteloos zou men in Cremers boekske eene beantwoording zoeken der vraag die den titel uitmaakt. 't Zijn wat ‘van Berlijn naar Parijs’ zich noemt: schetsen en tafereelen, in den levendigen trant van den gunstig bekenden Betuwschen novellist. Plaatsruimte verbiedt ons in bijzonderheden te treden; alleen zeggen wij nog even, dat de Fransche wansmaak om geen leesteekens (het vraagteeken staat er echter) op den titel te zetten, er bij ons niet in wil.</p>
<p>v.O.</p>
<q rend="bq"><hi rend="sc">Piet vluchtig</hi>. HEIDEKRUIDJES. Amersfoort. B. Blankenberg en Zoon.</q>
<p>Jonge talenten te ontmoedigen, is onbarmhartig. Uit naam van wetenschap of kunst behoort hiertegen te worden geprotesteerd.</p>
<p>Jeugdige dichters vooral moeten met zachtheid bejegend worden bij hunne éérste schrede op den Nederl. zangberg. Wij willen dit ook gaarne <hi rend="sc">Piet Vluchtig</hi> doen, doch leggen daarom, liever zijne ‘<hi rend="i">Heidekruidjes</hi>’ ter zijde, tot hij ons wat beters zal hebben aantebieden, dat rijker is aan geest, dichterlijker van opvatting, en schooner van vorm. Aan versjesmakers en rijmelaars hebben wij vooralsnog geen behoefte.</p></div>
<div type="section">
<interpGrp>
<interp type="primair" value="18710829"/>
</interpGrp>
<pb n="575"/>
<head rend="h4">V. Historische Schets.</head>
<head>Alfieri te 's Gravenhage. Een boek uit zijne levensbeschrijving.</head>
<q rend="bq">Per cui terra si poca ha si gran lustro. Dore la industre libertade ammiro,...in Olanda io m'impalustro
<lb/>(<hi rend="i">Alfieris Gedichten</hi>).</q>
<p>In den tijd dat Alfieri dit land bezocht dacht hij nog volstrekt niet aan eenige beoefening der letteren. Hij reisde om te reizen en in beweging te zijn.</p>
<p>Het eenige waar hij zich tot nu toe met hartstogt op had toegelegd, was: met paarden om te gaan. Hij was een groot ruiter en bleef dit tot het laatst van zijn leven. Begeleiden wij hem op zijn eerste reis over Frankrijk naar Engeland en Holland.</p>
<p>Hij vertrok half Januari 1767 uit Parijs in gezelschap van een landgenoot, een Piemontees, een neef van den Prins van Masserano, toen Ambassadeur van Spanje te Londen.</p>
<p>Hij was tien of twaalf jaren ouder dan Alfieri, had een natuurlijk verstand, was even onwetend als Alfieri (deze spreekt zelf zoo) maar was nog onbedachtzamer en er meer op gesteld de groote wereld te leeren kennen, dan de menschen op zich zelve.</p>
<p>Alfieri's reisgezel was vrolijk en spraakzaam, zoodat tot beider tevredenheid de een zweeg en luisterde, de andere sprak en zijn eigen lof verkondigde, daar hij zeer met zich zelven ingenomen en zeer gezien bij de vrouwen was, en met veel omhaal zijn triomfen, verhaalde, die A. met welgevallen en zonder afgunst aanhoorde. 's Avonds op hun avondmaal wachtende, speelden zij schaak in het logement, waarbij A. altijd verloor; hij had nooit esprit de jeu zoo als hij zegt. Zij gingen over LIlles, Douay en St. Omer naar Calais. Het was zoo koud dat in een volle wagen met de portieren gesloten en een kaars die zij brandend hielden, het brood en de wijn bevroren. Zoo iets buitengewoons voor een Italiaan beviel Alfieri, die niet hield van iets dat gewoon was.</p>
<pb n="576"/>
<p>Zoo zeer als Alfieri Parijs mishaagd had, beviel hem dadelijk Engeland en Londen vooral. De straten, de logementen, de paarden, de vrouwen, de algemeene welvaart, het leven en de bedrijvigheid van dat eiland, de netheid en het gemak der huizen ofschoon klein; geen bedelaars aldaar te vinden, eene altijd durende beweging van geld en nijverheid, evenzeer over de provinciën als in de hoofdstad verspreid, - door al deze voordeelen van dat gelukkige en vrije land was dadelijk zijn gemoed weggesleept. Gedurende twee andere reizen is hij nooit van gevoelen veranderd, zoo groot scheen hem het onderscheid tusschen Engeland en het overige gedeelte van Europa in deze groote vertakkingen van de algemeene welvaart.</p>
<p>Daar het, toen ter tijd, in Londen gemakkelijker was voor vreemden om bij de Engelschen aan huis te komen, dan te Parijs, vanwaar hij kwam, en waar hij zich nooit naar de moeijelijkheden had willen plooijen, omdat hij er zich niet aan gelegen liet liggen moeijelijkheden te overwinnen, waaruit hem niets goeds toevloeide, liet hij zich eenige maanden door zijn gemakzucht en door zijn reisgezel in de draaikolk van de groote wereld meeslepen.</p>
<p>Maar toen hij na drie maanden zich verveelde bij deze maaltijden en feesten en er niets door leerde, veranderde hij van rol. In plaats van zich als een man van de wereld in de avondgezelschappen te vertoonen verkoos hij den koetsier te spelen aan de deur van deze gezelschappen en bragt hij met zijn wagen zijn reisgenoot overal in Londen rond, aan wien hij de conquêtes van de wereld alleen overliet, terwijl hij zelf zich bepaalde om zoo goed en zoo handig mogelijk zijn handwerk van koetsier uit te oefenen. In sommige van de wedstrijden met de disselboom (zoo als hij ze noemt) die gewoonlijk plaats hadden tusschen de Engelsche koetsiers bij het uitgaan en van de theaters, kwam hij zoo goed af dat evenmin zijn wagen gebroken was als zijne paarden gewond waren. Hij eindigde zijne wintervermaken, met alle ochtend vier of vijf uren te paard te rijden, en alle avonden twee of drie uren van den bok te mennen welk weêr het ook was.</p>
<p>In April maakte hij met zijn reismakker een togt door de schoonste provinciën van Engeland. Zij gingen naar Portsmouth, Salisbury, Bath, Bristol en over Oxford weder naar Londen. Het land beviel hem zeer en de harmonie van de verschil-<pb n="577"/>lende dingen, die in dat eiland allen te zamen liepen tot het grootste welzijn van allen, beviel hem steeds meer en meer. Van toen af kreeg hij het verlangen om daar altijd te blijven. Niet dat de personen hem zoozeer bevielen (hoewel veel meer dan de Franschen, omdat zij, zegt hij, beter van aard en te goeder trouw zijn) maar de plaatselijke gesteldheid van het land, de eenvoudige gebruiken, de schoone en zedige vrouwen en meisjes, en bovenal het regtvaardige bestuur en de ware vrijheid die daaruit voortvloeit, - dit alles deed hem ten eenemale het onaangename van het klimaat, de droefgeestigheid die hem daar telkens beving en de niet bij te houden duurte van levenswijze vergeten.</p>
<p>Teruggekeerd van dit toertje, dat hem weer in beweging had gebragt, voelde hij zich als gewoonlijk door zijn reiswoede aangegrepen, en met moeite stelde hij zijn vertrek naar Holland tot het begin van Juni uit. Toen zich ingescheept hebbende te Harwich, landde hij met een zeer hevigen wind na twaalf uren varens te Hellevoetsluis.</p>
<p>Holland (zegt hij) is in den zomer een lief en lagchend landschap, maar het zou hem nog meer bevallen hebben indien hij het vóór Engeland bezocht had, daar dezelfde dingen die men aldaar bewondert: bevolking, rijkdom, netheid, wijze wetten, zeer groote nijverheid en werkzaamheid, er gevonden worden maar iets minder van hoedanigheid dan in Engeland. En inderdaad later ook, toen hij veel gereisd en meer ondervinding had, waren de eenige landen waar naar hij wenschte Engeland en Italië; het eerste, omdat hij vond dat de kunst om zoo te zeggen de natuur aan zich heeft onderworpen en van gedaante veranderd, het andere, omdat de natuur daar altijd krachtig herleefde om op duizend verschillende wijzen zich te wreken over de dikwijls schelmachtige en altijd werkelooze besturen.</p>
<p>Gedurende zijn verblijf te 's Hage, hetgeen langer duurde dan eerst zijn plan was, werd hij eindelijk verliefd. Een jong vrouwtje, una gentil Signorina zooals hij zegt, sedert een jaar getrouwd, vol natuurlijke gratie, van zedige schoonheid, zacht, ongemaakt en eenvoudig had ten levendigste zijn hart getroffen. Zoo als het gaat in een kleine plaats, waar de verstrooijingen niet menigvuldig zijn, zag hij haar zeer dikwijls, eerst meer dan hij wel wilde, spoedig niet zoo dikwijls als hij verlangde.</p>
<p>Hij voelde zich zonder er op gelet te hebben smoorlijk
<pb n="578"/>verliefd, zoodat hij er reeds over mijmerde om nooit noch levend noch dood den Haag te verlaten, overtuigd dat het hem, ten eenenmale onmogelijk zou zijn zonder haar te leven. Zijn hart tot nu toe voor aandoeningen gesloten werd nu tegelijk voor liefde en vriendschap toegankelijk. Zijn nieuwe vriend was don Jose d'Acunha; toen Minister van Portugal in Holland. Deze was een man met veel verstand en nog meer originaliteit, vrij wel beschaafd, met een ijzeren character, met een warm en groot hart. Zonder er zich rekenschap van te geven had een zekere sympathie hen wederkeerig tot elkander getrokken: hunne openhartigheid en warme gemoedsgesteldheid bragt er het overige toe bij. Alfieri vond zich dus overgelukkig in den Haag, waar hem het eerst van zijn leven gebeurde niets anders in de wereld te begeeren buiten zijne vriendin en zijn vriend.</p>
<p>Door deze twee voorwerpen van liefde en vriendschap bemind, was hij geheel vervuld van die aandoeningen. Over zijne liefde met zijn vriend en over zijne vriendschap met zijne geliefde sprekende smaakte hij een onvergelijkelijk genot en tot dien tijd onbekend aan zijn hart. Zijn vriend gaf hem menigen wijzen raad en vooral, hetgeen hij zeide nooit te zullen vergeten, was dit dat hij hem handig en ferm onder het oog bragt zijn onverstandig werkeloos leven. Voorts deed hij hem inzien, dat het verkeerd was om nooit een boek te openen, om zoovele dingen niet te weten en vooral de goede Italiaansche dichters niet te kennen, de voornaamste proza schrijvers en philosophen. Onder anderen noemde hij hem Niccolò Macchiavelli, van wien hij alleen den naam kende en bovendien verduisterd en van gedaante veranderd door het vooroordeel waarmede over hem in den tijd van Alfieri's opvoeding vonnis werd geveld zonder dat zijne lasteraars hem gelezen of gehoord zelfs nooit onder de oogen hadden gehad. Zijn vriend Acunha gaf er hem een exemplaar van, hetgeen hij naderhand dikwerf gelezen heeft en waarin hij zelfs een weinig annoteerde. Als een merkwaardige zaak merkt hij hierbij op dat hij nooit lust tot studie en een zekeren aandrang van scheppende gedachten voelde dan in die tijden wanneer zijn hart door een hevige liefde ingenomen was; welke ofschoon die hem gedurende dat tijdstip belette om zich met zijn verstand ergens op toe te leggen, hem vervulde, weshalve hij zich nooit zoo geschikt voelde om in eenige tak van letterkunde te slagen dan wanneer hij een dierbaar en geliefd voorwerp had en daar-<pb n="579"/>aan ook de vruchten van zijn geest scheen te kunnen toewijden.</p>
<p>Maar zijn hollandsch geluk duurde niet lang. De man van zijne donna, wiens vader in Indië geweest was, was zeer rijk: hij veranderde dikwijls van woonplaats en daar hij een goed in Zwitserland had gekocht, wilde hij in den herfst daar heen gaan. In Augustus maakte hij met zijne vrouw een reisje naar Spa; en Alfieri reisde hen na, daar haar man niet zeer jaloersch was. Bij de terugkomst van Spa naar Holland reisden zij te zamen tot Maastricht, en daar moest hij haar verlaten, omdat zij bij hare moeder naar buiten moest gaan, terwijl haar man alleen naar Zwitserland trok. Hij kende hare moeder niet en er was geen voorwendsel of welvoegelijk en aannemelijk middel om zich in eens andermans huis te begeven. Deze eerste scheiding doorboorde of zoo als hij zegt doorkliefde zijn hart, maar nog bleef er eenige hoop elkander weer te zien. En waarlijk toen hij in den Haag teruggekeerd en haar man naar Zwitserland was, verscheen weinige dagen daarna zijn aangebeden donna in den Haag. Groot was zijne opgewondenheid, maar het was de flikkering van een oogenblik. Na tien dagen, - waarin hij zich gelukkiger voelde dan eenig sterveling, daar zij hem niet durfde zeggen, wanneer zij naar buiten moest vertrekken en hij den moed niet had het haar te vragen, - kwam eensklaps op een morgen zijn vriend Acunha hem zien, en terwijl hij hem vertelde, dat zij noodzakelijk had moeten vertrekken, gaf hij hem een briefje van haar dat hem als een doodslag trof, door de aankondiging der onvermijdelijke noodzakelijkheid waarin zij verkeerde.</p>
<p>Men zou aan de waarheid twijfelen indien men al de buitensporigheden van zijn bedroefd wanhopig gemoed wilde opnoemen. In alle gevalle wilde hij sterven, maar daarom sprak hij er tot niemand van; en voorgevende ziek te zijn opdat zijn vriend hem alleen zou laten liet hij den chirurgijn komen om hem te ader laten.</p>
<p>Naauwlijks was de chirugijn de deur uit of hij deed als of hij wilde slapen, en na de gordijnen van zijn bed toegetrokken te hebben dacht hij eenige oogenblikken na over hetgeen hij zoude doen: daarop begon hij de band van de aderlating lostewinden, stellig besloten zoo zijn bloed te verliezen en te sterven. Maar zijn even verstandige als trouwe kamerdienaar Elia, die hem in zulk een hevigen gemoedstoestand zag, en wien door zijn vriend de les gelezen was vóór deze hem verliet kwam binnen en betrapte hem. Alfieri verwonderd en tegelijk
<pb n="580"/>beschaamd, misschien ook reeds berouw hebbende of niet vast besloten in zijn jeugdig voornemen, gaf voor dat de band van zijn arm losgegaan was. Elia deed alsof hij het geloofde, en maakte het verband weer vast, maar wilde hem niet meer verlaten. Ook zijn vriend die geroepen was, snelde toe. Beide dwongen hem op te staan, Alfieri moest met zijn vriend naar huis, waar hij verscheidene dagen bleef, gedurende welken tijd deze hem nooit verliet. Zijn smart was somber en zwijgend. Hetzij uit schaamte, hetzij uit wantrouwen, hij dorst zich niet uit te laten; zoodat hij of zweeg of weende. Intusschen hielpen de tijd, de raad van zijn vriend, en de kleine distractie waartoe hij hem dwong, ja zelfs! een geringe schijn van onzekere hoop haar te kunnen terugzien, een volgend jaar in Holland te kunnen terugkeeren, en meer dan alles misschien: de natuurlijke ligtvaardigheid van zijn 19 jarigen leeftijd om hem langzamerhand op te beuren. En hoewel zijn physiek zich gedurende zeer langen tijd niet herstelde was hij zijn geheele verstand in weinig dagen weer meester.</p>
<p>Aldus wijzer geworden, maar nog zeer treurig, besloot hij naar Italie te vertrekken, daar hem het gezicht onaangenaam was geworden van een land waarvan hij zijn geluk terugvroeg. Zeer bedroefd was hij er over, dat hij van zulk een vriend moest scheiden; maar deze zette hem aan om te vertrekken, overtuigd dat de beweging, de afleiding, de verwijdering en de tijd hem zonder twijfel zouden genezen.</p>
<p>Omstreeks half September scheidde hij van zijn vriend in Utrecht, tot waar deze hem had vergezeld, waarna hij over Brussel, door Lotharingen en den Elzas, Zwitserland en Savoije reizende zich nergens ophield. In minder dan drie weken was hij te Cemiana, het buitengoed van zijne zuster, waarheen hij dadelijk van Sura heenreisde zonder door Turin te komen. Gedurende deze geheele reis zag hij niets van de steden die hij doorreisde dan de muren, en deed hij nooit een mond open om iets aan zijn trouwen Elia te zeggen, die zich schikkende naar de zwakheid van zijn heer hem op zijn wenken gehoorzaamde, en iederen wensch voorkwam.</p>
<p>&nbsp;</p>
<p>'s <hi rend="spat">Hage</hi>, 29 Augustus.</p>
<p>W.</p></div></div>
<div type="chapter">
<interpGrp>
<interp type="primair" value="hoek003"/>
<interp type="primair" value="dozy003"/>
<interp type="primair" value="burg010"/>
<interp type="primair" value="duym003"/>
<interp type="primair" value="oost027"/>
<interp type="secundair" value="vos_089"/>
<interp type="secundair" value="fort011"/>
<interp type="secundair" value="kan_004"/>
<interp type="secundair" value="hall002"/>
<interp type="secundair" value="gerd001"/>
<interp type="secundair" value="andr018"/>
</interpGrp>
<pb n="581"/>
<head rend="h3">Binnenlandsche letterkunde Bibliographie.</head>
<interpGrp>
<interp type="primair" value="18710400"/>
<interp type="primair" value="18710600"/>
</interpGrp>
<head rend="h4">I. Fraaie Letteren.</head>
<head>Een oorspronkelijke roman.</head>
<q rend="bq">HEEMSKERK'S VAL. Een verhaal, tijdens Ruwaard Albrecht's Regering, door E. <hi rend="sc">Gerdes</hi>. Haarlem. De Erven Loosjes. (zonder jaartal) Twee Deelen gr. 8<hi rend="sup">o</hi>, Prijs ƒ 5,50.</q>
<p>Het ‘verhaal,’ dat ons hier gegeven wordt, vangt aan in October 1358, het jaar, waarin Albrecht, Hertog van Beijeren, wegens de krankzinnigheid van zijn broeder Willem V, Graaf van Holland en Zeeland enz. tot Ruwaard, Voogd of beschermer des lands te Dordrecht werd aangenomen. Een der eerste daden van den Ruwaard, het vervangen van Jan van Bloemenstein door Reinout van Brederode als Baljuw van Kennemerland, is de aanleiding tot de gebeurtenissen die hier geschetst worden. De aanslag der Kabeljaauwsche edelen, met van Bloemenstein aan het hoofd, tegen den Hoekschen nieuwen Baljuw, zijne ontsnapping aan hunne handen in de kerk te Castricum, de weigering hunner uitlevering door Wouter van Heemskerk, in wiens kasteel zij een toevlucht hebben gezocht, en de belegering en overgave van dit kasteel zijn de hoofdfeiten. Daar
<pb n="582"/>omheen of tusschen deze gebeurtenissen door ontwikkelt zich eene roman-intrigue, waarin Aleide, de dochter van Jan van Bloemenstein, eene hoofdrol vervult. Hare platonische liefde voor een schildknaap, tot wien zij zich door geheimzinnige banden getrokken gevoelt (en die dan ook later blijkt haar zeer na in den bloede te bestaan), alsmede hare meer begrijpelijke genegenheid voor een anderen op haar verliefden, flinken jongen edelman, in verband met vroegere voorvallen uit het leven van haar vader en thans met dien aanslag op Brederode, zijn van den roman de hoofdingrediënten.</p>
<p>De schrijver, door zijne vertellingen en verhalen voor jonge lieden en door zijne schoolboeken reeds genoeg bekend, betuigt in een brief ‘bij wijze van Voorwoord’ (waarom dat Duitsche ‘Voorwoord’ in plaats van Voorrede?), dat hij zich met dit verhaal ‘op het Romantisch gebied gewaagd’ heeft, nadat hij hiertoe ‘opgewekt’ was ‘door vele vrienden, die’ - schrijft hij - ‘mij aanspoorden mijne krachten eens te wagen aan het schetsen van tooneelen en toestanden uit de Vaderlandsche Historie, in eenen vorm, die zoo mogelijk oud en jong kon behagen.’ Ik heb niets tegen dit waagstuk, al vind ik het werkelijk ‘gewaagd’ zulk eene proef te nemen, op raad van goede vrienden en niet uit innerlijken aandrang van het kunstvermogen, dat niet rust voor het in beeld gebracht heeft wat daar binnen leeft en woelt en naar buiten wil. Ik durf ook gerust verzekeren, dat menigeen, jong en oud, behagen zal vinden in deze eerste proeve; maar, de heer Gerdes houde het mij ten goede, dit bewijst nog niet veel. Alles eischende, alleen wat aan het volkomene grenst of het zoogenaamd geniale toejuichende kritiek zal zeker dit zijn werk, ik wil niet zeggen ‘<hi rend="spat">verre beneden</hi> het middelmatige’, maar toch <hi rend="spat">zeer</hi> middelmatig vinden; maar ook die kritiek, die aan het betrekkelijk goede recht laat wedervaren en het talent weet te waardeeren, zal niet onvoorwaardelijk prijzen, noch uitstekend noemen alles wat in deze eerste proeve wordt geleverd. Uitstekend is het althans niet tot oude, afgesleten romanschrijverskunstjes de toevlucht te nemen: bijv. als iemand uit een omsingeld kasteel een uitweg zoekt hem, op het oogenblik dat hij het onmogelijke hiervan inziet, te hulp te komen door het plotseling verschijnen van eene helpster, die hem door een onderaardschen gang dien weg aanwijst, alsof zij zijne gedachten
<pb n="583"/>geraden had, of door een toovenaar opzettelijk hiertoe voor hem opgeroepen was. Uitstekend is het evenmin vader, zoon en dochter op zulk eene wijze bij elkander te brengen en den een door den ander te laten dooden, als hier geschiedt. Ook de sentimentaliteit, de wekelijkheid of ziekelijke aandoenlijkheid van Aleide is geen prijzenswaardige proeve van opvatting van het vrouwelijke karakter, vooral in den tijd waarin zij geacht wordt geleefd te hebben. Eene dochter van een Jan van Bloemenstein kon, dunkt mij althans, zoo teerhartig en overgevoelig niet zijn. En dan dat instinct, die intuïtie, die inspraak der natuur, of hoe men noemen wil, wat haar belet <hi rend="i">de bon coeur</hi> verliefd te worden op dien schildknaap, van wiens bloedverwantschap met haar zij niets wist en onmogelijk iets gissen kon!....'t Is waar, zulke dingen behooren, zegt men, in romans thuis en ziet men op het tooneel; maar of het al te onwaarschijnlijke, het niet natuurlijke ooit voor het talent van schrijvers of dichters pleit, of het niet vermeden moet worden, vooral in verhalen, waarin geschiedkundige gebeurtenissen en personen voorkomen, is naar mijn oordeel niet twijfelachtig. Als werkelijk de ware en goed geschreven gedeelten van zulk een verhaal, <hi rend="i">in casu</hi> van een geschiedkundigen roman, den lezer boeijen en hij strandt op zulke schier ondenkbare redmiddelen en onnatuurlijke persoonlijkheden, wordt hem de illusie benomen, dat hij wezenlijke historie voor zich heeft.</p>
<p>Verzekert de heer Gerdes, dat hij ‘zich niet zal laten terughouden deze eerste poging door eene tweede te doen volgen in de hoop dat die tweede poging beter uitvalle dan de eerste’ - ‘al ware het ook, dat de gezamenlijke kritiek zijn werk ver beneden het middelmatige schatte’ - ik zou hem, zelfs al gaat ‘de gezamenlijke kritiek’ niet zoo ver, al weet zij, die niet te hoog hare eischen stelt, veel goeds in zijn werk aan te wijzen - ik zou hem niet sterk aanraden deze tweede proef te ‘wagen.’ Zijne verzekering: al keuren allen (behalve natuurlijk zijne vele vrienden, die dus niet tot ‘de gezamenlijke kritiek’ behooren) mij af, ik ga toch voort en lever straks een tweeden geschiedkundigen roman, - deze verzekering kan niet gemeend, niet doordacht zijn. Wanneer bevoegde beoordeelaars te zamen zijn werk verre beneden het middelmatige stellen, zou dit toch een te sterk bewijs zijn dat men niet voor romanschrijver in den wieg gelegd is, en het voortgaan belagchelijke ijdelheid wor-<pb n="584"/>den. Neen, ik geloof hem niet op zijn woord en raad hem die tweede poging af, omdat mannen met oneindig meer scheppingsvermogen, mannen van veel grooter talent, in het genre van den historischen roman schipbreuk hebben geleden en de wrakken van groote schepen zeer nuttige bakens in zee zijn voor kleine vaartuigen. Het genre blijft een tweeslachtig iets en eischt daarom reeds te veel ook van hen, die zich nog bij lange niet onder alledaagsche middelmatigheden willen laten rangschikken. Liever zou ik, als ik de heer Gerdes was, mij houden aan het enkel schetsen van tooneelen en toestanden uit onze vaderlandsche Historie zonder mij op romantisch gebied te begeven. Met zijne reeds verkregen kennis van het verledene, met de hulpmiddelen die dagelijksch meer aangeboden worden om die kennis te verrijken, met eenige studie vooral van de karakters der personen en van den invloed van godsdienstige en staatkundige
gevoelens op die karakters, en met het talent van verhalen dat de heer Gerdes reeds bezit, kan het niet anders of hij zal tafereelen leveren die nuttig en aangenaam bezig houden. Met te meer vrijmoedigheid geef ik dezen raad omdat voor gewone romanlezers zulke intrigues, als die in <hi rend="i">Heemskerks val</hi>, niet ingewikkeld, niet prikkellend genoeg zijn, noch naar de ontknooping laten jagen, zooals die soort van lezers verlangt. En voor hen, die aan den historischen roman hooge eischen stellen is het niet voldoende, dat er tusschen het aan de werkelijke historie ontleende zulk een losjes ineengedraaide knoop en zijne ontwarring voorkomen. Hij wil, bij getrouwe schildering van zeden en gewoonten in den tijd van het verhaal, karakterteekening; - hij wil den strijd der hartstochten zien met den invloed hiervan op de omstandigheden en wederkeerig den invloed dier omstandigheden op den gemoedstoestand der dramatis personae, - dit alles wil hij zich aanschouwelijk zien voorgesteld en vooral wat de tijdgeest was op het tijdstip waarin zij handelend optreden. Staatkunde en godsdienst beide, die machtige drijfveeren bij mannen en vrouwen, van wie de geschiedenis melding maakt, en die zich zoo onderscheiden voordoen naar den geest van verschillende tijden, moeten tot haar recht komen. Wie zich dus aan het genre van den historischen roman of van de romantische historie wagen wil, grijpe frisch in eenig tijdvak in en ontleene zijne stof aan het werkelijke leven van historische
<pb n="585"/>personen. Heeft hij menschen en zaken bestudeerd, conscientieus bestudeerd, heeft hij bovendien talent van verhalen en schetsen, zooals de heer Gerdes wezenlijk bezit, hij zal niet noodig hebben tot gekunstelde en geknutselde roman-intriguetjes de toevlucht te nemen om belangrijk en boeijend te zijn.</p>
<p><hi rend="spat">Kampen</hi>, Juni 1871.</p>
<p>J. <hi rend="sc">Hoek</hi>.</p>
<q rend="bq">FRITZ REUTER, ROMMELZOO, samengeschrapt uit den hoogduitschen schotel, den platduitschen pot en den missingschen ketel. Naar den vierden druk vrij vertaald door A.G. vertaalster van Fritz Reuter's ‘Gedroogde Kruiden’. Leiden, P. Engels 1870. Prijs ƒ 2,60.</q>
<q rend="bq">UIT HET DORP. Vroolijke vertellingen van een ouden ‘Neumarker’. Naar het platduitsch, met eene geestige plaat. Leiden P. Engels. Prijs ƒ 1,90.</q>
<q rend="bq">FR. TIETZ, HEIDEKRUID EN RIETGRAS. Markensch-Pruisische geschiedenissen uit de oude doos. Leiden, P. Engels. 1870. Prijs ƒ 2,50.</q>
<q rend="bq">VOOR DUITSCHLAND. Een gedicht van Fritz Reuter. Uit het platduitsch overgezet door Dr. C.M. Vos. Amsterdam, Y. Rogge 1871.</q>
<p>Fritz Reuter is in de laatste jaren ook voor ons Nederlandsch publiek een goede vriend geworden, en zijne Gedroogde Kruiden hebben zeker menigeen oogenblikken van genoegen en wat meer zegt van gezond genoegen verschaft. Welkom zal hun dan ook de bundel novellen zijn, die onder den bescheiden titel van ‘Rommelzoo’ (<hi rend="i">Schurr-murr</hi>, woordelijk schorrie-morrie) als het ware een supplement vormt op de Gedroogde Kruiden. Verschillende personen, met welke wij daar kennis maakten, zijn hier de helden van kleine verhalen, en vooral de oude ex-rentmeester Bräsig komt in al zijne bekrompen maar beminnelijke naïveteit uit. De avonturen van dezen op zijn reis naar Berlijn en vooral in die hoofdstad zelve zijn wel in staat den meest verharden melancholicus een glimlach af te persen. En geestig schetst Reuter ten slotte den indruk, dien hij zelf maakt op den goeden
<pb n="586"/>Bräsig, nadat deze van den president van politie te Berlijn het relaas heeft vernomen van Reuters gruwelijke misdaden. Die vriend, op wien Bräsig zich in vol vertrouwen had beroepen, was immers reeds op negentienjarigen leeftijd ter dood veroordeeld, omdat hij de Pruisische monarchie had willen omverwerpen door aan een <hi rend="i">Duitsche</hi> universiteit de <hi rend="i">Duitsche</hi> kleuren te dragen. En als Bräsig te Nieuw-Brandenburg terug komt, heeft die ‘zeker iemand de onbeschaamdheid hem in 't gewoon platduitsch toe te spreken met de woorden: Goên avond, oom Bräsig! Hoe gaat het u oude vriend?’ - ‘Ziet gij’, vervolgt Bräsig zijn verhaal, ‘toen hij zóó in het bijzijn van de beschaafde dokters en de jonge advokaten mij toesprak, werd ik inwendig toch recht kwaadaardig gestemd, en ik keek hem vlak in de <hi rend="i">fisache</hi> en zeî: ‘Vriend, vriend? - Dit nog lang niet! - En wat geweest is, daarvoor geeft de jood niets.’ Toen zag hij mij met een drommelsch lang gezicht aan, en vroeg: ‘Hoe zoo, hoe dat?’ - Toen stond ik van achter mijn biefstuk op en zeide: ‘Ieder beschaafde <hi rend="i">ekonomiker</hi> beijvert zich met zijne hoogduitsche moedertaal: en wanneer mij een van mijne kollega's - al ware het ook maar zóó, zóó, - in een beschaafd gezelschap van aanwezige heeren dokters en advokaten met platduitsche redeneeringen voor 't licht komt, dan taxeert hij mij voor een hofjongen en ik hem ook. - En, vriend, vriend?’ - Toen draaide ik mij naar het gezelschap om; ‘mijne heeren, noemt gij <hi rend="i">dat</hi> een vriend, voor wien men zich voor den heer politiepresendent in Berlijn <hi rend="i">geneeren</hi> moet? Estimeert gij <hi rend="i">dat</hi> voor een vriend, die met zijn negentiende jaar de gansche Pruisische monarchie en den hoogloffelijken bondsdag heeft willen
omverwerpen? Taxeert gij hem voor een vriend, die iemand door zijne borgstelling in openbaren, heimelijken koningsmoord kan inwikkelen? - Ga!’ zeg ik, en ik draai mij weêr naar den Judas om, - ‘gij past niet met uwe vriendschap en in 't geheel niet met uwe platduitsche redeneeringen in dit aanwezige beschaafde gezelschap; gij zijt mij het vijfde rad aan den wagen!’</p>
<p>De tweede helft van deze Rommelzoo is gewijd aan des dichters vaderstad Stavenhagen. Hij schetst er ons zijne jeugd in: ‘die schoone dagen, toen ik den <hi rend="i">Hamburger correspondent</hi>’, in kwarto, aan de post moest afhalen, toen professor Wehnert in Parchim zijn geestig <hi rend="i">Thee- en Koffieblad</hi> uitgaf, en ‘tante Herse’ dit las; toen lange hoofdartikelen over het Teterower
<pb n="587"/>ooievaarsnest geschreven werden, en de Friedlanders door het dichtmetselen der galmgaten van hun klokketoren voor de tijdkorting van het publiek zorgden; toen dominé Reinhold en Hans Göden en de kleine Bahrdt schreven, en iedere kleine stad voor het ‘Avondblad’ sidderde als voor een geesel, die onzichtbaar en onafwendbaar over haar hoofd werd gezwaaid,’ - Toen was het, zoo klaagt Reuter, zoo gemakkelijk de belangstelling van het publiek op te wekken, maar nu? - Reuter had echter niet noodig dien ouden tijd terug te wenschen. Waar hij ‘een bonten krans’ vlecht ‘van liefelijke bloemen, voor den ouden tijd, en de treurbloemen, den rozemarijn en de nachtviolier, die daarbij behooren, door frisch, levendig groen’ bedekt, ‘zoodat niemand ze ziet’ omdat <hi rend="i">zijn</hi> ‘krans in vroolijke kleuren prijken’ moet, ‘want hij is voor <hi rend="i">mijnen</hi> ouden vroolijken tijd’ - daar kan Reuter verzekerd zijn, dat al zijn lezers met belangstelling en genoegen met hem mede zullen leven in zijne vaderstad Stavenhagen.</p>
<p>&nbsp;</p>
<p>De ‘vroolijke vertellingen’ <hi rend="i">Uit het dorp</hi> zijn van een eenigszins ander kaliber dan Reuters humoristische novellen. Wilde de recensent zich bij de beoordeeling op een aesthetisch standpunt plaatsen, dan zou hij zeker tot de conclusie komen: gewogen en te licht bevonden! Er is evenwel een klasse van lezers, - en de meesten onzer zullen wel eens oogenblikken hebben, waarin zij zich bij deze klasse aansluiten, - die niet al te zeer opzien tegen dat te licht. Neem b.v. het uurtje na den eten. Voor zoover gij niet gewoon zijt een middagdutje te doen of wel op de societeit een kop koffie te drinken of een partij billart te spelen, voor zoover gij dus in een gemakkelijken stoel dood op uw gemak wenscht te rumineeren, is het u niet ongevallig een boek in handen te hebben, dat u zoo in 't minst niet inspant, dat u niet boeit maar ook niet verveelt, dat u amuseert en nu en dan doet lachen, niet met den fijnen glimlach van intellectueel genot maar met den gullen lach, dien de komiek te voorschijn roept. Zulk een boek nu wordt u hier aangeboden. De ongenoemde ‘oude Neumarker’ is niet humoristisch, niet geestig zelfs, maar onbetwistbaar grappig en dit geeft ten minste een voordeel, dat ge namelijk niet behoeft te vreezen voor valsch vernuft of gezochte aardigheden. Het merk is niet fijn, maar de wijn is onversneden. Daarbij hebben zijne vertellingen
<pb n="588"/>allen eene zedelijke strekking, zoodat het boek zeer aanbevelenswaardig is voor volksbibliotheken. Als voorbeeld wil ik hier overnemen het verhoor van ‘onnoozelen Hendrik’ door den driftigen kantonrechter Voëtus. De zitting had reeds eenige uren geduurd, toen de eerste in de gerechtskamer kwam.</p>
<p>‘Eer hij nog zijn mond kon openen, begon de kantonrechter.</p>
<p>- Hoe is je naam? Vóórnaam en van.</p>
<p><hi rend="i">Hendrik</hi>. Mijnheer de rechter, ik -</p>
<p><hi rend="i">Voëtus</hi>. Zeg me je naam. Hoe heet je met je vóór- en toenaam?</p>
<p><hi rend="i">Hendrik</hi>. August Lodewijk Hendrik.</p>
<p><hi rend="i">Voëtus</hi>. Hoe oud ben je?</p>
<p><hi rend="i">Hendrik</hi>. Mijnheer de rechter, de vrouw -</p>
<p><hi rend="i">Voëtus</hi> (driftig). Hoe oud ben je?</p>
<p><hi rend="i">Hendrik</hi>. Vier-en-veertig jaar.</p>
<p><hi rend="i">Voëtus</hi>. Religie?</p>
<p><hi rend="i">Hendrik</hi>. Steenenklopper.</p>
<p><hi rend="i">Voëtus</hi>. Beroep?</p>
<p><hi rend="i">Hendrik</hi>. Luthersch.</p>
<p><hi rend="i">Voëtus</hi>. Je moet hier in eene zaak tegen Bellach als getuige gehoord worden, en je moet overeenkomstig de waarheid je verklaring afleggen.</p>
<p><hi rend="i">Hendrik</hi>. Mijnheer de rechter, ik -</p>
<p><hi rend="i">Voëtus</hi>. Houd je mond, en spreek, als ik je vraag. Versta je me.</p>
<p><hi rend="i">Hendrik</hi>. Ja, mijnheer de rechter, maar -</p>
<p><hi rend="i">Voëtus</hi>. Houd je mond. - Mijnheer de griffier, mag ik u verzoeken te schrijven. - Getuige, steek de drie vingers van de rechterhand in de hoogte, en zweer, dat je bij alles, wat je hier gevraagd wordt, de zuivere waarheid, niets dan de zuivere waarheid zeggen zult, niemand ten nadeele, niemand ten voordeele. Je hebt toch wel eens meer een eed gedaan?</p>
<p><hi rend="i">Hendrik</hi>. Ja.</p>
<p><hi rend="i">Voëtus</hi>. Heb je dan ook altijd naar waarheid den eed afgelegd?</p>
<p><hi rend="i">Hendrik</hi>. Meestal.</p>
<p><hi rend="i">Voëtus</hi>. Op straffe van -</p>
<p><hi rend="i">Hendrik</hi>. Ja, mijnheer de rechter, dat is alles -</p>
<p><hi rend="i">Voëtus</hi> (woedend). Als je nu niet spoedig je mond houdt en enkel antwoordt, wanneer ik je vraag, dan zal ik je twee uren
<pb n="589"/>laten brommen. Reken daarop. Steek nu de vingers in de hoogte en zeg me na: ik zweer!</p>
<p><hi rend="i">Hendrik</hi>. Ik zweer!</p>
<p><hi rend="i">Voëtus</hi>. Zoo! Vertel me nu, wat je van de zaak weet. Jij waart er bij, toen Lodewijk Bellach in de herberg en de scharenslijper Happerman uit Massin met elkander gevochten hebben. Wat weet ge daarvan?</p>
<p><hi rend="i">Hendrik</hi>. Mijnheer de rechter, dat wil ik u vertellen.</p>
<p><hi rend="i">Voëtus</hi>. Dat is me aangenaam! Nu moogt ge spreken; vertel me nu eens de geheele geschiedenis van het begin af.</p>
<p><hi rend="i">Hendrik</hi>. Ja mijnheer de rechter, dat zal ik doen. Heel graag. 't Was alzoo op een zaturdagavond -</p>
<p><hi rend="i">Voëtus</hi>. Op welken datum?</p>
<p><hi rend="i">Hendrik</hi>. Dat weet ik niet meer; 't kan wel een week of zes geleden zijn.</p>
<p><hi rend="i">Voëtus</hi>. Ga verder.</p>
<p><hi rend="i">Hendrik</hi>. 't Was dus op een zaterdagavond; toen zat ik zoo bij me tehuis, en toen zei mijne vrouw tot mij: August, zei ze, je ziet er zoo melankeliek uit, zei ze, as je maar niet ziek bent? Laat ik je eens wat zeggen: ga een beetje naar de herberg. Hier zijn twee groschen, en drink een kan bier, zei ze, dat zal je wat opmonteren. Ja, zeg ik, Lowieze, daar heb je gelijk aan, dat zal ik doen. Toen gaf mijne vrouw me twee grosschen; ik trek mijne laarzen aan, zet mijne pet op, stop nog eens een versche pijp, en ga heen.</p>
<p><hi rend="i">Voëtus</hi>. Ter zake, ter zake.</p>
<p><hi rend="i">Hendrik</hi>. Ik ben er reeds bij, waarde mijnheer de rechter. Ik ga dus heen, ik ga het voetpad langs, over het weiland van den smid, daar kom ik den smid tegen, die tegen me zegt: goejen avond, Hendrik; nou waar wil jij op af? Toen zeg ik: Ja, weet je, ik zat zoo te huis, toen zei mijne vrouw tot me August, zei ze, je ziet er zoo melankeliek uit, zei ze, als je maar niet ziek bent? Laat ik je eens wat zeggen: ga een beetje naar de herberg; hier zijn twee groschen, drink een kan bier, dat zal je wat opmonteren. - Ja, zeg ik, Lowieze, daar heb je gelijk aan, dat zal ik doen. Toen gaf mijne vrouw me twee groschen; ik trek mijn laarzen aan, zet mijn pet op, stop nog eerst een versche pijp, en ga heen.</p>
<p><hi rend="i">Voëtus</hi>. Nu, komt het eindelijk?</p>
<p><hi rend="i">Hendrik</hi>. Ja, ik moet het u uitvoerig vertellen, zooals 't ge-<pb n="590"/>weest is. Dus sta ik met den smid, en zoo zegt hij: Ik ga ook naar het dorp; laat ons samen gaan. En zoo praten wij over dit en dat: dat de haver zoo duur is, en dat die nog wel duurder zal worden, omdat 't zulk drukkend weêr is. Toen komt de zoon van schout Marquard, die in Löwichrö (Ludwigsruhe) geweest was; ons achterop en zegt: Wel Hendrik, waar moet jij heen? Toen zeg ik: ja, weet je, ik zat zoo bij me tehuis, toen zei mijn vrouw tot me: August, zei ze, als je maar niet ziek bent? Laat ik je eens wat zeggen: ga een beetje naar de herberg, hier zijn twee groschen en drink een kan bier, zei ze, dat zal je wat opmonteren. - Ja, zeg ik, Lowieze, daar heb je wel gelijk aan, dat zel ik doen. Toen gaf mijne vrouw mij twee groschen; ik trek mijn laarzen aan, zet mijn pet op, stop nog eerst een versche pijp en toen ging ik heen.</p>
<p><hi rend="i">Voëtus</hi>. Hoe lang zal dan toch deze inleiding duren? Zult ge nu spoedig beginnen of niet? Is dat een kwezelarij?</p>
<p><hi rend="i">Hendrik</hi>. Ja, mijnheer de rechter, u hebt mij toch gezegd, ik moest het van 't begin af vertellen, en -</p>
<p><hi rend="i">Voëtus</hi>. Ja, natuurlijk moet je 't mij van het begin af vertellen, maar 't kon toch, dunkt me, wel wat korter.</p>
<p><hi rend="i">Hendrik</hi>. Nou, ik zal het kort te zamen vatten.</p>
<p><hi rend="i">Voëtus</hi>. Ja, dat is hoog noodig. Verder!</p>
<p><hi rend="i">Hendrik</hi>. Toen zegt de schout zijn zoon: Heb je 't al gehoord, dat de oude molenaar Beer in Löwichrö dood is? Neen, zeg ik; waaraan is de oude man gestorven? Toen zei de schout zijn zoon tegen me: hij had eene verzwering in het oor, en daar hebben ze hem niet van kunnen cureeren. Hm, hm! zei ik, dat is toch wonderlijk. Mijne grootmoeder van moederszijde is ook aan zulk eene verzwering gestorven.’</p>
<p>Zoo slaat de ‘onnoozele Hendrik’ door, en telkens als de kantonrechter hem in de rede valt, begint hij op nieuw:’ 't was dus op een zaturdagavond.’</p>
<p>Eindelijk verliest de kantonrechter zijn geduld geheel en al en slaat een anderen weg in. Kortaf vraagt hij: Ben je in het dorp geweest?</p>
<p><hi rend="i">Hendrik</hi>. Ja.</p>
<p><hi rend="i">Voëtus</hi>. Ben je in de herberg geweest.</p>
<p><hi rend="i">Hendrik</hi>. Neen.</p>
<p><hi rend="i">Voëtus</hi>. Heb je wat van de kloppartij tusschen Bellach en den scharenslijper Happerman gezien?</p>
<pb n="591"/>
<p><hi rend="i">Hendrik</hi>. Neen, gezien heb ik niets, maar ik heb er van gehoord.</p>
<p><hi rend="i">Voëtus</hi>. En je wauwelt me hier al vijf kwartier aan een stuk door. Wel, duivels! wat doe je dan hier. Ben je getuige in de zaak?</p>
<p><hi rend="i">Hendrik</hi>. Neen.</p>
<p><hi rend="i">Voëtus</hi>. Maar wat heb je hier dan te doen?</p>
<p><hi rend="i">Hendrik</hi> (lachend). Ja de vrouw van den dominé zendt mij hier, en 'k moet haar kompelement maken aan mijnheer den kantonrechter en zeggen, dat het middagmaal gereed is.</p>
<p><hi rend="i">Voëtus</hi>. En waarom heb je me dat niet dadelijk gezegd?</p>
<p><hi rend="i">Hendrik</hi>. Ja dat wilde ik doen, maar u liet me niet aan 't woord komen.</p>
<p>En daarvoor had de kantonrechter den onnoozelen Hendrik den eed afgenomen?</p>
<p>Heimelijk schaamde hij zich er over. Ook is hij sedert nooit meer zoo driftig geweest.</p>
<p>&nbsp;</p>
<p>Het derde der hierboven genoemde werken heeft met de beide anderen slechts eene oppervlakkige overeenkomst. Schijnbaar, en als wij alleen op den titel afgaan, behoort ‘Heidekruid en Rietgras’ tot dezelfde categorie als ‘Rommelzoo’ en ‘Uit het dorp’, feitelijk moeten wij ons bij de beoordeeling der novellen van Fr. Tietz op een geheel ander standpunt plaatsen. Kon bij het werk van Reuter sprake zijn van letterkundige waarde, beoogden de vroolijke vertellingen van den ouden Neumarker slechts tijdverdrijf, deze Markensch-Pruisische geschiedenissen doen hoogere eischen dan de laatsten zonder aanspraak te kunnen maken op den origineelen geest, die het eerste bezielt. Het zijn historische novellen in den goeden zin van het woord. Wel lezen wij hier niet, zooals bij zekere bekende schrijvers aan den voet der bladzijden als aanteekening op de meest onbeduidende bijzonderheden ‘historisch’ of ‘eigen woorden van den vorst’ met verwijzing naar bronnen van vaak twijfelachtig allooi, maar waar het op aan komt, op den geest en het leven des volks, in de vorige eeuwen, dat vinden wij er te trouwer in geschetst. De oude antiquarius heeft uit ‘kronieken en lang vergeten schrifturen’ ijverig de stof bijeengegaard voor deze reeks van tafereelen uit het oude Pruisen, die zeker door menigeen met belangstelling zullen gelezen worden. Waarom hij juist dezen titel
<pb n="592"/>koos voor zijne verhalen? ‘Juist om hunne bescheidenheid’ deelt hij in zijn woordje vooraf ons mede, ‘en omdat zij ontsproten zijn uit Markenschen en Pruisischen zandgrond. Een dunne, lichtgroene sluier, geweven uit het tengere gras, dat zich over de vlakte verspreidt, en hier en daar, waar deze zich verheft tot door den wind gevormde heuveltjes, met het bruinroode, door elkander geslingerde heidekruid bezet, - dat is de nedere natuurtooi van ons Markensch-Pruisisch stamland, en zoo moge dan evenals men op deze met kalmen blik nederziet, ook onze nederige geestesvrucht beschouwd worden’.</p>
<p>Wanneer ik daarbij voeg, dat de vurige ingenomenheid met zijn Pruisisch vaderland en den ‘Hohenzollern-adelaar’ onzen schrijver niet blind maakt voor de gebreken van vorst en volk in die oude tijden, en o.a. koning Frederik Willem I, die ‘meer met den stok dan met den schepter regeerde’ er alles behalve malsch afkomt, dan zal men zich niet verwonderen, zoo ik het waag ook in dezen tijd, nu een niet ongegronde afkeer van Pruisisch militarisme en Duitschen overmoed ons volk bezielt, de novellen van Tietz aau mijn landgenooten aan te bevelen.</p>
<p>&nbsp;</p>
<p>Aangaande Reuters jongste gedicht kan ik kort zijn. Ieder die Reuters overige werken gelezen heeft, en - wat wel hetzelfde zal zijn - Reuter lief heeft, zal den heer Y. Rogge erkentelijk zijn, dat hij ook de ‘kleine gave voor Duitschland’, oorspronkelijk voorkomende in de ‘Lieder zu Schutz und Trutz,’ aan onze landgenooten aanbiedt in zoo keurigen vorm en zeer bevredigende bewerking. Dr. C.M. Vos heeft in ditzelfde tijdschrift reeds bewezen, dat hij de twee vereischten voor eene dergelijke vertaling bezit: kennis van het platduisch en kennis van het Nederlandsch. Wat zijne blijkbare ingenomenheid met Duitschland aangaat, het schijnt mij steeds vrij onvruchtbaar daarover woorden te wisselen, men vergeet daarbij te dikwijls, dat zoodanige sympathieën in den regel het gevolg zijn van ieders individueel karakter en temperament, en dat overreding daardoor eene hopelooze zaak is. Alleen veroorlove mij Dr. V., dat ik de slotfraze van zijne voorrede wel wat heel paradoxaal vind. ‘Is het Reuter te doen geweest om de harten zijner lezers tot den strijd en het brengen van offers voor het duitsche vaderland te ontvonken, is hij daardoor een apostel van wat hij
<pb n="593"/>(en velen met hem) den heiligen krijg noemt - bij de uitgaaf van deze overzetting beoog ik geenszins hetzelfde. Veel meer denk ik daarbij aan de reeds genoemde Erckmann-Chatrian, die den oorlog schetsten om afschuw van den oorlog op te wekken. Reuters gedicht moge denzelfden invloed uitoefenen. Het kan dit: want ook hierin wordt het lijden geschilderd, waaraan de enkele mensch zoowel als het huisgezin door den krijg blootgesteld is’.</p>
<p>Het is toch wel wat erg met de vertaling (is het opzettelijk, dat de V. steeds <hi rend="i">overzetting</hi> gebruikt?) eene bedoeling te hebben, lijnrecht tegenovergesteld aan die van het origineel. Zoo wij hier niet te doen hebben met eene kleine captatio benevolentiae des Nederlandschen lezers, dan vrees ik, dat het gedicht beter aan Reuters doel zal beantwoorden dan aan dat, hetwelk Dr. Vos er zich van voorstelt. Dat ‘lijden’ toch is hier in een gansch ander licht beschouwd dan door de bedoelde Fransche schrijvers geschiedt. Het is een offer voor het vaderland, dat ‘God in genade aangenomen heeft’. De helden van dit lied zijn ook niet denkende, gevoelige wezens, die medelijden gevoelen met het leed, dat zij <hi rend="i">moeten</hi> bewerken, zooals de Elzassers van Erckmann-Chatrian. Het zijn een paar ruwe Mecklenburgsche boerenjongens, bezield door een gloeienden haat tegen de ‘entfahmte Franzosen’, en die ten strijde trekken, omdat Koning Wilhelm hen roept. Echte typen voorzeker, maar het was niet voorzichtig van Dr. Vos ons daarbij aan den ‘Conscrit’ te doen denken, want ik vrees, dat noch Reuter noch Duitschland bij die vergelijking zal winnen, al is ook in de vertaling de ruwe soldatentaal aanmerkelijk verzacht.</p>
<p>&nbsp;</p>
<p><hi rend="spat">Deventer</hi>, April, '71.</p>
<p>G.J. <hi rend="sc">Dozy</hi>.</p>
<div type="section">
<interpGrp>
<interp type="primair" value="18710612"/>
</interpGrp>
<head rend="h4">II. Wijsbegeerte.</head>
<q rend="bq">ZIELKUNDE door Prof. <hi rend="sc">van der Wijck</hi>. 2e en 3e aflevering, Groningen - 1869 - J.B. Wolters.</q>
<p>De tweede aflevering bevat het tweede hoofdstuk, getiteld: <hi rend="i">Vier</hi>
<pb n="594"/><hi rend="i">wetten van geestelijke ontwikkeling</hi>. De gang der redenering is aldus.</p>
<p>Eerst verklaart de schrijver, wat hij met de woorden <hi rend="i">gevoel</hi>, <hi rend="i">verstand</hi> en <hi rend="i">wil</hi> te kennen geeft. Met gevoel duidt hij alles aan, wat tot het zinnelijk leven en tot het gemoedsbestaan gerekend wordt. Verstand bevat het opmerken van onderscheid en gelijkheid benevens herinnering. Willen geschiedt eigenlijk steeds met bewustzijn, maar veronderstelt voorafgaande onopzettelijke spontane bewegingen.</p>
<p>Gevoel, verstand en wil hangen samen, want wat zich niet van andere dingen laat onderscheiden wordt ook niet gevoeld noch begeerd. Wij onderscheiden ze dus alleen voor het gemak der behandeling. Men heeft ze uit zielsvermogens zoeken te verklaren. Aristoteles toch nam aan, dat de mogelijkheid vóór de werkelijkheid gaat, want dat iets, om te gebeuren eerst moet kunnen gebeuren. Hij vergat echter, dat <hi rend="i">alle</hi> noodzakelijke voorwaarden moeten vervuld worden, opdat iets zou kunnen gebeuren, en dat als die vervuld worden het ook werkelijk gebeurt. Die vermogens zijn dus maar namen om verrichtingen aan te duiden. Het geeft niets ze vóór de werkelijkheid te stellen en er verstand, gevoel en wil uit af te leiden.</p>
<p>Condillac zocht hun oorsprong in de zinnelijke gewaarwordingen. Hij nam evenwel ééne ziel aan, welke al die gewaarwordingen ontvangt. Dit zou tot materialismus kunnen leiden, als men aannam, dat er materie buiten ons bestaat, waarvan wij echter niets weten. Er zijn evenwel verschijnselen, die uit de zinnelijke waarneming niet zijn afteleiden. Vooreerst de spraak, waardoor alleen vooruitgang mogelijk is, en die bij de dieren ontbreekt. Verder de opmerkzaamheid, die niet altijd even sterk is als de zinnelijke gewaarwording. Ook het geheugen is niet alleen uit de zinnelijke gewaarwording te verklaren, want het is niet alleen gewoonte, maar ook bewustzijn van vroegere toestanden. Eindelijk verklaart deze leer het verschil van leerzaamheid tusschen verschillende dieren en tusschen dieren en menschen niet, en evenmin hoe menschen met gebrekkige zintuigen zeer schrander zijn kunnen. Niet alleen de gewaarwordingen verschillen maar ook de wijs om er partij van te trekken. Dit moet men verklaren door overerving. (Tegenwoordig wordt veel door overerving verklaard, doch het komt ons voor, dat men hierbij zeer voorzichtig moet wezen, daar althans in de
<pb n="595"/>menschenwereld die overerving zeer dikwijls ontbreekt. De zoon b.v. van Salomo was een dwaas, die van Hiskia een afgodendienaar, die van Cicero een mensch zonder eenigen roem van welsprekendheid, die van Karel den Grooten een sukkel, enz. Dit moge verklaard worden uit tijdelijke zwakheid der ouders; maar zijn Jacob en Esau de eenige tweelingen, die in aanleg en inborst geheel verschilden? wij gelooven, dat er wel meer zoodanige zijn, en raden dus tot scherp toezien bij het gebruik van de onderstelling dat overerving van psychische eigenschappen een doorgaand feit is.) Condillac heeft evenwel te recht op het groote belang der zinnelijke aandoeningen gewezen. Ontvangen van indrukken is noodig om naar indrukken te kunnen handelen. Beide ontwikkelen zich te gelijk. Hetzelfde kan gezegd worden van de meening van Anaxagoras, dat de handen van den mensch de bron van zijn verstand zijn. Zij kunnen het niet geven, maar zijn een onmisbaar werktuig bij het betasten; en evenzoo is het met al de zintuigen.</p>
<p>Herbert Spencer leert, dat oxydatie en assimilatie de grondslag is der zinnelijke gewaarwording, reflexbeweging die van het instinct, instinct die van verstand, gevoel en wil. Volgens deze leer is instinct slechts gradueel van reflexbeweging onderscheiden. Veel schijnt overleg, wat slechts instinct is; veel gebeurt machinaal, wat oorspronkelijk uit overleg kwam. De oorsprong van het instinct kan men met behulp der theorie van Darwin uit overerving van nuttige oorspronkelijk toevallig ontstane bekwaamheden verklaren, op dezelfde wijs als bij herdershonden, jachthonden enz. de door dressuur verkregene bekwaamheden overerven.</p>
<p>Volgens Herbert Spencer ontstaan samengestelde reflexbewegingen door herhaling van twee of meer toestanden, die eindelijk aaneengroeien. Als b.v. zien, aanraking en samentrekking dikwijls bijeen geweest zijn, volgt later op het zien de voorstelling der aanraking en de samentrekking van zelf. Verder volgt natuurlijk op sterker aandoening des gezichts sterker spierenspanning, en als een dier na eene prooi gezien te hebben deze meer dan eens gevoeld en gegrepen heeft, zal dit in het vervolg van zelf gebeuren en overerven. Alles blijft hier gissing, maar meer is niet mogelijk. Eene gissing wordt echter waarschijnlijker, naar mate zij redelijker is en meer feiten verklaart.</p>
<p>Hoe hooger wezens, hoe minder instinct. Dit komt volgens
<pb n="596"/>H.S. omdat hunne verrichtingen te veel verscheidenheid opleveren, om gewoonte te worden en over te erven. Aarzeling ontstaat, als eenige indrukken met tweederlei andere indrukken kunnen gepaard gaan, en de waarneming nog niet beslist heeft welke van die twee er thans mede gepaard is. Denkbeelden en geheugen ontstaan doordien indrukken, die meestal met andere gepaard gingen, als zij alleen komen, de andere in de voorstelling opwekken. H.S. onderstelt hier, dat herinnering eene flauwe herhaling van een feit in het zenuwstelsel is. Dit wordt evenwel niet genoegzaam bewezen. Het groote verband tusschen zinnelijke waarneming en voorstelling blijkt uit vele voorbeelden. Wundt beweert, dat hij een oogenblik rood, in plaats van wit, zag, nadat hij sterk aan groen gedacht had. Sommige blinden kunnen zich geen zichtbare beelden meer herinneren. Wat ons lichaam niet kan doorleven kunnen we ons niet voorstellen. Voorstellingen van een walgelijken smaak kunnen braking te weeg brengen. Dergelijke feiten zijn er bij duizenden. Zoo ontstaat het zinsbedrog, dat men verbeelding noemt. (Ik heb twee merkwaardige feiten van dien aard waargenomen. Ik moest dagelijks meermalen denzelfden weg gaan, en liep dien machinaal. Eens bedacht ik, te huis zijnde, dat het beter was eene andere straat in te slaan, om eene bocht te vermijden. Toen ik weer denzelfden weg ging sloeg ik die straat onwillekeurig in, zonder op dat oogenblik aan mijn voornemen te denken. Op eenen anderen tijd had ik mij lang bezig gehouden met het teekenen van vlaggen met potlood en het aanwijzen der kleuren met conventioneele strepen. Op eens zag ik rood, terwijl ik de loodrechte potloodsstrepen trok, die rood moesten aanduiden.)</p>
<p>Men zou dus volgens Herbert Spencer lichtelijk aanemen, dat het dezelfde zenuwwerking is, die als zij sterk is eene handeling, of gewaarwording, als zij zwak is eene herinnering ten gevolge heeft. Er zijn echter zwarigheden: Vooral de verklaring van het geheugen en het zelf bewustzijn is bij H.S. zeer gebrekkig.</p>
<p>Ook de rede meent hij te kunnen verklaren. Bij strijdende aansporingen moet gekozen worden, en hierbij hebben de voorstellingen, die zich voordoen, invloed. Zóó ontstaat het handelen uit denkbeelden. Evenzoo ontstaat redeneeren, wanneer de indrukken vele zijn, en het ontvangen van enkele indrukken
<pb n="597"/>andere daarmede samenhangende in het bewustzijn roept. Dit is het begin, en hieruit ontwikkelen zich de meest omslachtige redeneeringen in den tijd van kind tot volwassen mensch. Er is bij dit alles gradueel verschil, geen absoluut.</p>
<p>Waar het lichaam automatisch werkt is geen gevoel, want tot gevoelen is tijd noodig. Waar dus instinct werkt, gaat alles te spoedig, om te kunnen gevoelen. Waar nog geen automatische opeenvolging door gewoonte gevestigd is, komt tusschen een indruk en eene daad de voorstelling der daad. Dit is de oorsprong der hartstochten. Hartstocht is de daad in het klein, zonder dat het object reeds aanwezig is. (Als dus iemand wil schrijven is hij hartstochtelijk totdat hij zijne pen heeft ingedoopt!) Dan worden verstand, gevoel en wil geboren, naarmate de werktuigelijke werking minder kan plaats hebben, en verdwijnen, naarmate deze meer plaats heeft. Herinneringen en voorstellingen verbinden gebeurtenissen in de ziel, welke niet werktuigelijk zijn. Rationeele handelingen kunnen echter door oefening werktuigelijk worden, zooals wij bij den musicus zien. Hetzelfde heeft plaats bij het zich scheren voor eenen spiegel, en bij het werken met een microscoop, waarbij men het omgekeerd waargenomene beeld recht moet zetten, hetwelk eerst veel moeite kost, maar later van zelf gebeurt. Desgelijks bij het leeren van talen. Zóó verstompen alle indrukken, die aanhoudend terugkomen. Verstand, gevoel en wil rijzen uit het machinale leven op, en gaan er weer in onder.</p>
<p>Wij kunnen uit het vorige vier wetten afleiden.</p>
<p>I. Die der overerving. II. Die der gelijke ontwikkeling van het zinnelijke en het innerlijke. III. Dat gevoel, verstand en wil geboren worden, waar verwikkeling van omstandigheden het instinct doet te kort schieten. IV. Dat gevoel, verstand en wil ophouden, waar psychische gebeurtenissen oorspronkelijk gescheiden door herhaling samengroeien.</p>
<p>Het is tot nog toe onmogelijk dit door bepaalde formules uit te drukken. Al kon aldus de ontwikkeling der allereerste bewerktuigde wezens tot menschen aangeduid worden, het materialismus zou er niets bij winnen, want van eene wereld van stoffelijke verschijnselen buiten den geest weet men niets. Dat zij bestaat is eene fictie. Wij eindigen met het gezegde van Carlyle. ‘Veel heeft de wetenschap voor ons gedaan; maar zij is arm en gebrekkig, indien zij ons de diepte van het onge-<pb n="598"/>kende verbergt, een afgrond, dien wij nimmer peilen kunnen, eene zee, waarop al ons weten drijft als een dun vlies. Ondanks al ons kennen is deze wereld nog een mirakel; ondoorgrondelijk, magisch en meer dan dat, voor ieder, die er over denken wil.’ [Ik voeg er nog bij, dat tegenwoordig eene oude, middeleeuwsche spreuk, die m.i. eene ononistootelijke waarheid bevat, mij telkens te binnen schiet. Zij is deze: non entis nulla sunt praedicata; of, zooals Herbart het uitdrukt: schijn wijst op zijn. Als er niets is kan er ook niets schijnen.]</p>
<p>Eindelijk moeten nog twee zinstorende drukfouten worden aangewezen. Op blz. 59 reg. 4 v.o. staat: <hi rend="i">de schoolkinderen van het philosophisch dillettantisme</hi>. Dit zal wel moeten wezen: <hi rend="i">de schootkinderen</hi>. Desgelijks lezen wij op blz. 73. 1. <hi rend="i">planten en sterren</hi>, waarvoor denkelijk moet gelezen worden: <hi rend="i">planten en steenen</hi>.</p>
<p>Wij bevelen ook deze aflevering zeer aan in de behartiging van hen, die in de zielkunde belang stellen.</p>
<p>&nbsp;</p>
<p>De derde aflevering wint het in belangrijkheid nog van de twee vorigen. De lezer zal hierover kunnen oordeelen, wanneer hij het korte verslag heeft ingezien, dat wij er van zullen trachten te geven. Onze aanmerkingen zullen wij er gaandeweg bijvoegen.</p>
<p>Wij hebben hier het derde hoofdsluk getiteld: verband tusschen ziel en lichaam.</p>
<p>De schrijver geeft eerst, volgens Herbert Spencer de vermoedelijke oorzaken op, waardoor onbeschaafde menschen er toe gekomen zijn, om ziel en lichaam te onderscheiden. Zij zijn de volgende. I. Het waarnemen van hun eigen schaduw. II. Het waarnemen van hunne in helder water weerkaatste gedaante. III. De echo. IV. De droomen. waarin wij ons verbeelden alallerlei dingen te doen, terwijl toch ons lichaam stil ligt. V. Bewustelooze toestanden, waaruit men weder ontwaakt en dan niet weet wat er gebeurd is, vooral vallende ziekte. VI. De slaap, die als een beeld van den dood is, en waaruit men toch weder ontwaakt. De schrijver vult dit aan met de gissing, dat vooral droomen, waarin afgestorvenen zich aan ons voordoen, het denkbeeld van een afgezonderd bestaan der ziel kunnen opgewekt hebben. [Dit laatste is m.i. zeer juist gezien Het wordt reeds erkend door Cicero Tusc Quaest. I. § 29 op het einde; en bevestigd door Homerus Ilias XXIII. 59-107]. Bij barbaren vindt men zelfs het geloof, dat ook dingen, die wij
<pb n="599"/>onbezield heeten, zielen hebben, en dit verklaart het gebruik van het medegeven van allerlei dingen aan de dooden. Van daar ook de voorstelling van een kokenden zwavelpoel in de hel enz. Na Cartesius hield dit op, en werd de ziel als onstoffelijk, en in het lichaam wonend beschouwd. Dit is zoo kras mogelijk door Vondel uitgesproken. Tegenwoordig raadpleegt men over deze questies de physiologie. De schrijver heeft de voornaamste meesters in dit vak vlijtig geraadpleegd, en geeft nu de volgende resultaten.</p>
<list>
<label>I.</label><item>Ziel en lichaam zijn in de waarneming steeds verbonden.</item>
<label>II.</label><item>De ziel is vooral met de hersenen verbonden.</item>
<label>III.</label><item>Verminking der hersenen verminkt het zieleleven.</item></list>
<p>Hoedanig is nu het verband tusschen ziel en lichaam?</p>
<p>Hier zijn twee hypothesen, de claviertheorie en het materialisme.</p>
<p>Volgens de claviertheorie is het lichaam gelijk aan eene soort van clavier, dat door de ziel bespeeld wordt. Hoe dit echter geschiedt is niet aangewezen; en wat is de ziel dan zonder lichaam?</p>
<p>Volgens anderen gebruikt de ziel, in hare edelste verrichtingen, het lichaam in 't geheel niet, en krijgt alleen van het lichaam, door de zinnen, de bouwstoffen, om over te denken. Evenwel is het vreemd, dat de beschadiging der hersenen de ziel toch hindert.</p>
<p>Tegen het dualisme voert men wel eens aan.</p>
<list>
<label><hi rend="i">a</hi>.</label><item>geen kracht zonder stof, dus geen ziel zonder lichaam.
<lb/>Dit betoog deugt niet, omdat er verschillende soorten van wezens bestaan kunnen.</item>
<label><hi rend="i">b</hi>.</label><item>Het dualisme miskent de eenheid van ons wezen. Het maakt ieder onzer tot een tweetal. Ook dit betoog, ofschoon velen het bezigen is verkeerd, omdat het dualisme het lichaam niet als tot den persoon behoorende, maar alleen als zijn verblijf aanmerkt.</item>
<label><hi rend="i">c</hi>.</label><item>Wederzijdsche werking tusschen heterogene wezens, gelijk geest en lichaam, is ondenkbaar. Ook dit is onjuist, want alle werking is een raadsel. Wij zien ze, maar hoe zij eigenlijk geschiedt weten wij niet.</item>
<label><hi rend="i">d</hi>.</label><item>Krachtiger is, volgens den schrijver, het bewijs tegen het dualisme, ontleend aan de overerving der geestelijke eigenschappen. [Hierover hebben wij boven reeds gesproken, en
<pb n="600"/>voegen er thans nog alleen bij, dat wij, als de overerving zooveel moet uitwerken, niet begrijpen, waarom doofgeborenen niet spreken kunnen, voordat het hun door eene kunstmatige methode geleerd wordt? Dit is altans een bewijs dat de spraak niet door overerving, waardoor het hooren spreken van anderen, aan de kinderen eigen wordt.]</item>
<label><hi rend="i">e</hi>.</label><item>Ook heeft men tegen het dualisme aangevoerd, dat niemand ooit eene ziel gezien heeft. Dit is verkeerd geredeneerd, want niemand beweert, dat de ziel zichtbaar is.</item></list>
<p>Het dualisme wordt op de volgende wijs verdedigd, vooreerst zegt men, dat het ik blijft, en het lichaam zich voortdurend verandert. Hierbij wordt echter vergeten dat alle verandering langzamerhand gaat. Ten tweede merken de dualisten aan, dat physische gebeurtenissen en toestanden des bewustzijns niet uit elkander kunnen worden afgeleid, terwijl hoe langer hoe meer verband tusschen de physische gebeurtenissen onderling wordt waargenomen. Men kan evenwel de physische en de geestelijke gebeurtenissen als twee zelfstandige reeksen van verschijnselen in hetzelfde wezen beschouwen. Dat er maar één bewustzijn in ieder mensch is, niettegenstaande hij uit vele stoffelijke bestanddeelen bestaat, weerlegt het materialisme.</p>
<p>Wij moeten hierbij ten derde in het oog houden, dat de stof, waaraan door de materialisten zooveel gewicht gehecht wordt, slechts eene hypothetische oorzaak is van zekere toestanden van ons eigen bewustzijn. [Ik herinner mij van eenen beroemden physicus het volgende gehoord te hebben: de physica leert ons de eigenschappen van de stof, maar wat de stof zelve eigenlijk is, dat is onbekend.]</p>
<p>De schrijver verklaart zich voor een idealistisch monisme, dat de eenheid van de lichamelijke en geestelijke zijde van den mensch predikt, maar zóó, dat hij de stof uit den geest wil afleiden. De materie bestaat volgens hem wel in onze voorstelling, maar niet daarbuiten. Hij erkent, dat hiertegen bezwaren kunnen geopperd worden, doch antwoordt daarop het volgende.</p>
<list>
<label>I.</label><item>Hij erkent wel het bestaan van eene wereld buiten het bewustzijn, maar als eene onbekende grootheid, waarover wij niet kunnen oordeelen.</item>
<label>II.</label><item>Hij zal beproeven aan te toonen, hoe de overtuiging van het bestaan eener buitenwereld in ons geboren wordt. Het be-<pb n="601"/>staan zelf dier buitenwereld is onbewijsbaar, doch er is geen grond om het te loochenen.</item>
<label>III.</label><item>Al wat wij van de geologie weten, waaruit men wil afleiden, dat de aarde lang zonder menschen bestaan heeft, is gebouwd niet op feiten buiten ons, maar op voorstellingen in ons.</item></list>
<p>(De schrijver zal deze punten in eene volgende aflevering uitvoeriger behandelen. Wij veroorloven ons hem al vast twee vragen voor te leggen.</p>
<list>
<label>I.</label><item>Hoe komt de ziel er toe ook in haar eigen lichaam zooveel bewustelooze toestanden aan te nemen?</item>
<label>II.</label><item>Hoe komt de ziel aan de voorstelling van droefheid en pijn, die in haar door de buitenwereld wordt veroorzaakt?)</item></list>
<p>Nu volgt nog eene vraag, die ons op dit standpunt eenigzins bevreemdt. Het is deze: of de hersenen al of niet de zetel van ons geestelijk leven zijn? Deze vraag wordt vóór en tegen beredeneerd. en het eindelijke antwoord is dit, dat de hersenen geenszins de eenige zetel van het gevoel zijn, ofschoon natuurlijk hun daarbij eene zeer gewichtige rol wordt toegekend. (Het komt ons voor, dat hierbij niet alle gegevens zijn in aanmerking genomen. Het bekende feit, dat iemand, wiens been pas is afgezet, kan meenen pijn in het afgezette deel te gevoelen, is m.i. hier van groot gewicht.) De schrijver schijnt zelfs geneigd te wezen, om de hypothese eener algemeene bezieling der geheele natuur aan te nemen. Aan het eind trekt hij nog eens zijne resultaten in eenige stellingen samen, hetgeen tot bevordering van het overzicht zeer is goed te keuren.</p>
<p>Wij hebben ons zooveel mogelijk bekort, om niet meer plaats te vorderen dan ons kon verleend worden; doch wij hopen, dat deze aankondiging het hare moge bijdragen, om het aantal lezers van dit belangrijke geschrift te vermeerderen. Ook die het niet met alles eens zijn zullen er rijke stof tot nadenken in vinden.</p>
<p><hi rend="spat">Amersfoort</hi>, 12 <hi rend="spat">Juni</hi> 1871.</p>
<p>D. <hi rend="sc">Burger</hi>.</p></div>
<div type="section">
<pb n="602"/>
<head rend="h4">III. Wis- en Natuurkunde.</head>
<q rend="bq">ARCHIVES DU MUSÉE TEYLER. Vol. III- Fascicule Premier. Harlem. - Les Héritiers Loosjes, 1870. - Fascicule deuxième. ibid 1871.</q>
<p>De eerste aflevering (bladz. 1-99 met 3 platen en 9 tabellen, bevat zes verhandelingen van den Conservator V.S.M. van der Willigen en ééne van den Conservator T.C. Winkler.</p>
<p>Vooreerst vindt men (bladz. 1-14) ‘Nouveau spectre de réfraction de la lumière solaire,’ waarbij verschillende verbeteringen aan zijne vroegere uitkomsten zijn aangebracht, mede door vergelijking met de onderzoekingen, die op dit veld door anderen werden gedaan. Dit alles is nedergelegd in eene tabel bij bladz. 8 en in de plaat I.</p>
<p>Daaraan sluiten achtereenvolgens: ‘Les indices de réfraction des dissolutions de Nitrate, de Sulfate et d'Hydrate de Soude’ (bladz. 15-33 en Tabel A-C); ‘Les indices de réfraction du Quartz et du Spath d'Islande, Second Mémoire’ (blz. 34-54, en Tabel A en B), een vervolg op de eerste verhandeling over dit onderwerp, die voorkomt in het tweede Deel dezer Archives blz. 153-182; ‘Les indices de réfraction du Sulfure de Carbone’ (bladz. 55-67, en Tabel A en B); en ten slotte ‘Quelques additions aux mémoires précédents (bladz. 67-71 en Tabel A). In dit laatste stuk spreekt Schr. over de onderzoekingen van Listing over zuivere Glycerine (Poggendorff's Annalen T. CXXXVII, bladz. 487: 1869): en geeft hij in de Tabel de noodige standvastigen en logarithmen voor de toepassing van de methode der kleinste quadraten op de formule van Cauchy met vier termen. Vervolgens zegt Schr. ‘Il y a dans la physique bien des idées qui, reçues par tradition, sont admises sans contestation et ont pris le rang d'axiomes. La science entière s'en trouve comme imbue et empoisonnée.’ Daaronder rangschikt hij de meening omtrent het volkomen gelijk blijven van de dichtheid, en den index van breking bij dezelfde zelfstandigheden onder gelijke omstandigheden. Hij eindigt, als slotwoord van dit stel onderzoekingen, met een opmerking over den graad van juistheid van zijne onderzoekingen over breking.</p>
<pb n="603"/>
<p>Daarachter volgt nog van zijne hand ‘Sur l'influence que le mouvement de la Terre exerce sur les Phénomènes de Diffraction’ (bladz. 72-83, waarbij Plaat II behoort), waarin Schr. terugkomt op eene meening, uitgesproken in eene vroegere Verhandeling, die opgenomen was in het eerste deel dezer Archives bladz. 1-34.</p>
<p>De aflevering wordt besloten door eene verhandeling van Dr. T.C. Winkler ‘Description d'un nouvel exemplaire de Pterodactylus Micronyx’ (bladz. 84-99, met de Plaat III). Schr. komt tot de slotsom dat dit voorwerp, hetgeen tot de Teylersche verzameling behoort, het beste en fraaiste is, dat men kent.</p>
<p>&nbsp;</p>
<p>Uit het gewone voorwerk van de tweede aflevering blijkt, dat bij Teyler's Tweede Societeit de plaats van Prof. Beijerman vervuld is geworden door Prof. R.J. Fruin. Verder vindt men het ‘Programma der Teylersche Theologischen Gesellschaft für das Jahr 1871,’ met het bericht, dat op de prijsvraag over de verhouding tusschen godsdienst en moraal vier antwoorden waren ingekomen en één daarvan bekroond werd. De schrijver heet Otto Pfleiderer te Jena. Als nieuwe prijsvraag werd uitgeschreven: ‘Eine Abhandlung über das Verhältnisz der Lehrsysteme der Protestantischen Kirchengemeinschaften zum Lehrbegriff der Apostels Paulus.’</p>
<p>Uit het ‘Programme de la seconde Société de Teyler’ blijkt dat deze zoo gelukkig niet geweest was: er kwamen geene antwoorden in. Als nieuwe prijsvraag wordt voorgesteld: ‘Faire un exposé critique du tout ce que l'observation et la théorie nous ont appris concernant le vol des animaux,’ terwijl de oude prijsvraag over de ‘Gravure sur Bois dans les Pays-Bas’ nogmaals werd uitgeschreven.</p>
<p>Daarop volgen vijf verhandelingen: de eerste ‘Mémoire sur le Coelacanthus Harlemensis (bladz. 101-116,’ met de plaat IV) en de laatste ‘Mémoire sur le Belonostomus Pygmaeus et deux espèces de Caturus (bladz. 173-186, waarbij plaat V behoort) zijn van den conservator Dr. T.C. Winkler. De beschreven voorwerpen behooren bij eene kleine. maar merkwaardige verzameling fossilen uit de lithographische kalk van Eichstaett in Beijeren. In het laatste stuk handelt schrijver behalve over Caturus ferox en C. elongatus nog over gevonden schubben van
<pb n="604"/>Aspidorynchus ornatissimus (Ag) en van Septolepis grandis (Winkl).</p>
<p>De tweede verhandeling (bladz. 116-141) heet ‘Sur la composition de quelques espèces de Crown-Glass et de Flunt-Glass par P.J. van Kerckhoff.’ Zij betreft de glassoorten, die Prof. van der Willigen achtereenvolgens gebruikt heeft bij zijne ouderzoekingen, namelijk het Crownglas Merz N IV en Steinheil No. III, Flintglas Merz N<hi rend="sup">o</hi>. I, en N. V, Steinheil No. II, Hofmann No. I. Men vindt hier vooreerst de quantitatieve analyse, en daarna een onderzoek naar de verschillende silicaten, met het oog op een mogelijk verband tusschen de scheikundige zamenstelling en de natuurkundige eigenschappen van deze verschillende glassoorten.</p>
<p>De derde en vierde verhandelingen heeten ‘Sur les mesures naturelles’ par V.S.M. van der Willigen’ (bladz. 142-166) en het daarover in de Koninklijke Akademie van Wetenschappen uitgebrachte ‘Rapport présenté à l'Académie der Sciences des Pays-Bas dans la séance du 27 Septembre 1870, par M.M. Stamkart et Cohen Stuart’ (bladz. 167-172), waarvan men het oorspronkelijke aantreft in de Verslagen en Mededeelingen dier Akademie, Afdeeling Natuurkunde, Tweede Reeks, Vijfde deel, bladz. 17-45, 46-52. Schrijver gaat na, wat er al gedaan is voor de bepaling van eene standaard-maat, sedert Huygens zijn pes horarius daartoe voorstelde; hij vergelijkt de nauwkeurigheid bij het bepalen der lengte van seconde-slingers en van deelen van den aardmeridiaan; en komt eindelijk tot het besluit, dat de golflengte (gemiddelde) van Sodiumlicht de beste standaard is. Later bleek het hem, dat reeds in 1839 door Lamont hetzelfde denkbeeld was geopperd.</p>
<p>L.</p>
<p>B.<hi rend="sc">d</hi>.H.</p></div>
<div type="section">
<pb n="605"/>
<head rend="h4">IV. Rechts- en Staatswetenschappen.</head>
<q rend="bq">GESCHIEDENIS VAN HET ONTSTAAN EN DE ONTWIKKELING DER NEDERLANDSCHE KOLONIEN, door A P. <hi rend="sc">Fortanier</hi>, leeraar aan de Hoogere Burgerschool te Zaandam, Amsterdam. - G.L. Funke. 1869.</q>
<p>Het oordeel, dat een schrijver van een artikel, in no. 11 (Nov. 1870) van de maandbladen der ‘maatschappij tot nut van den Javaan’ voorkomende, uitspreekt over het aan het hoofd dezer regelen vermelde boek, deel ik niet. De bedoelde schrijver namelijk had gewenscht, dat de heer Fortanier meer krachtig op de schaduwzijden van ons koloniaal beheer had gewezen. De heer Fortanier heeft zeer zeker die schaduwzijden vertoond. Of hij het krachtiger had moeten doen, hangt van elks bijzondere appréciatie af. Maar daarmede is volstrekt niet gemotiveerd de aan het slot der kritiek voorkomende uitspraak, dat wij met boekjes als dat van den heer Fortanier vooreerst wel niet tot een beter inzigt in Indie's geschiedenis zullen komen. Het behoort tot de eigenaardigheden van de maandbladen der ‘maatschappij tot nut van den Javaan’ om alleen de donkere zijde van onze koloniale staatkunde op den voorgrond te brengen. Maar, zoo behoort de geschiedenis niet geschreven te worden. Het is volkomen juist gezegd: ‘zal de geschiedenis een spiegel, eene nuttige leermeesteres zijn, dan moeten hare feiten in het ware licht gesteld worden.’ Maar juist heeft de heer Fortanier een goed boek geschreven. De heer Fortanier toch heeft zich voorgesteld te schrijven de geschiedenis van het ontstaan en de ontwikkeling onzer overzeesche bezittingen. De schrijver van het thans bedoelde artikel wil polemiek, dus geene geschiedenis. Wil men bewijs? De heer Fortanier deelt de reden mede, waarom de Oost-Indische compagnie zoo goed slaagde in Indië en geeft daarvoor op hare behandeling van de inboorlingen in tegenstelling van de Portugezen. Dadelijk vraagt de schrijver, of daarbij niet eenige toelichting vereischt werd. Hij meent, ja. De Nederlanders toch handelden <hi rend="i">anders</hi> dan de Portugezen, maar alleen uit politieke berekening. Maar met deze uitspraak qualificeert de schrijver
<pb n="606"/>naar <hi rend="i">zijne</hi> opvatting een feit door den heer Fortanier als historisch medegedeeld en door eerstgenoemde als juist erkend. Hier krijgen wij meer dan geschiedenis, meer dan hetgeen de heer Fortanier met zijn boek bedoelde. Verder. Op bladz. 22 deelt de heer Fortanier mede, dat de gouverneur-generaal Brouwer bij de <hi rend="i">Kamer van Zeventienen</hi> er op aandrong, om Nederlandsche kolonisten naar Indie te zenden, of hun ten minste vestiging te vergunnen, als een tegenwigt tegen de toenemende vermeerdering van Chinezen in den Indischen Archipel. En dan laat de heer Fortanier daarop volgen: men wilde uit eigenbelang de Nederlanders en hunne kapitalen uit Indië keeren enz. Dit is nu weder niet genoeg. De heer Fortanier had moeten doen uitkomen, hoe dat eigenbelang, tot heden toe, de oorzaak is van den achterlijken toestand dier rijke landen, in vergelijking met andere tropische gewesten, door eene betere staatkunde beheerscht. Al weder polemiek. De heer Fortanier deelt een feit mede en de kritikus wil er bij vermeld hebben, dat dit feit nog heden ten dage voorvalt. Al was het zoo, de heer Fortanier behoefde dit daar ter plaatse er niet bij te vermelden. Ik zou nog meer van dien aard kunnen mededeelen. De zoo afkeurende recensie geeft juist het bewijs, dat de heer Fortanier de feiten medegedeeld heeft, welke hij mede te deelen had, zonder polemiek evenwel, hetgeen de recensent juist gewild had.</p>
<p>Daar is inderdaad genoeg op onze koloniale politiek van vroegeren en lateren tijd aan te merken en wanneer men een kritisch-historisch onderzoek daarnaar wilde instellen, dan zou men geheel anders te werk gaan dan de heer Fortanier in zijn boek. Maar men moet in een boek niet willen vinden hetgeen de schrijver er van er niet in te zoeken heeft willen geven. In een eenvoudig handboek om de geschiedenis te leeren kennen moet men niet zoeken eene kritisch-historische studie. De heer Fortanier zegt immers zelf in de inleiding van zijn boek: ‘dat dit werkje in de eerste plaats vervaardigd is voor jonge lieden, van wie eene meer uitvoerige kennis van dit onderwerp niet gevorderd wordt.’ Ten andere had de schrijver bij de zamenstelling van zijn boek ook zulke lezers op het oog, die eenigzins met onze bezittingen bekend willen worden enz. In dit doel is de schrijver, dunkt mij, zeer goed geslaagd. Natuurlijk zal de ervaring uitspraak moeten doen, in hoever het boek ook
<pb n="607"/>in de praktijk aan des schrijvers doel beantwoortd. Het kan het doel dezer aankondiging niet zijn, om in eene analyse van het boek des heeren Fortanier te treden. Genoeg zij het, de aandacht van het belangstellend publiek er op gevestigd te hebben. Om de lezers dezer aankondiging echter in staat te stellen, zich een denkbeeld van de behandeling der stof te geven, laat ik hierachter volgen de indeeling van het boek: Eerste afdeeling. Geschiedenis der Oost-Indische Compagnie. I. Aanleiding tot den handel der Nederlanders op Indië. Eerste ondernemingen. II. Oprigting der Oost-Indische Compagnie en hare eerste ondernemingen. III. Opkomst en toenemende bloei der O.I. Compagnie.</p>
<p><hi rend="i">a.</hi> Het eerste bestuur van J Pz. Koen. <hi rend="i">b.</hi> Het gebeurde te Amboina. Tweede bestuur van J. Pz. Koen. <hi rend="i">c.</hi> Het bestuur der gouverneurs-generaal Specx, Brouwer en van Diemen. <hi rend="i">d.</hi> Oost-Indië onder van der Lijn, Reijnierz en Maetsuycker. IV. Hoogste bloei der O.I. Compagnie. V. Verval en ondergang der O.I. Compagnie. Tweede afdeeling. Geschiedenis der West-Indische Compagnie. I. Oprigting der West-Indische Compagnie en hare eerste ondernemingen. II. Hoogste bloei der West-Indische Compagnie. III. Achteruitgang der West-Indische Compagnie tot aan hare ontbinding in 1674. IV. De tweede West-Indische Compagnie tot aan haren val. Derde afdeeling. De koloniën gedurende de Fransche overheersching. I. De koloniën tot op de vrede van Amiens. II. De koloniën tot aan de inlijving van Nederland bij Frankrijk. III. De vermeestering van Oost-Indië door de Engelschen en hunne heerschappij aldaar. Vierde afdeeling. De koloniën tot op onzen tijd. I. De herstelling van het Nederlandsch gezag in de kolonien. II. De Oost- en West-Indische bezittingen tot het einde van den oorlog op Javan. III. Het cultuurstelsel. IV. De uitbreiding van het Nederlandsch gezag in de kolonien. V. De gevolgen der Februarij-gebeurtenissen in het bestuur der koloniën. VI. Naamlijst der gouver-neurs-generaal van Nederlandsch Oost-Indie. Ziedaar een overzigt van het door den schrijver behandelde. Zoo als daaruit blijkt, heeft het boek van den heer Fortanier ook nog dit voor, dat het niet alleen handelt over Nederland's Oost-Indische, maar ook over zijne andere bezittingen. Het is dus een volledig historisch handboek onzer koloniën.</p>
<p>Als er van polemiseren sprake kon zijn, dan zou ik den schrij-<pb n="608"/>ver willen vragen, of zijne omschrijving van de rigting (?) der zoogenaamde conservatieve partij wel juist is. ‘Zij verlangt, heet het, het behoud van al het bestaande, ofschoon met wijziging en verbetering van erkende gebreken.’ Maar het laatste is onmogelijk, want met de opruiming van de gebreken zou het stelsel zelf in duigen vallen. De gebreken zijn nu eenmaal inhérent aan het stelsel. Het behoud van al het bestaande wil zij blijkbaar evenmin, en kan zij ook niet willen, want zij heeft er zelve aan medegewerkt, om die cultures, welke te bezwarend zijn voor de bevolking, te uitputtend voor den grond, en te onvoordeelig voor de schatkist waren te doen vervallen. Zoo handelde o.a. de gouverneur-generaal Rochussen met de Indigo-cultuur. Wat de zoogenaamde conservatieve partij eigelijk wil, is onmogelijk te zeggen. Zij kan eenige groote woorden laten klinken. Maar als het op daden aankomt, dan handelt zij in den regel naar rigting en beginselen van de liberalen ofschoon dan langzamer, minder krachtig en slechts ten halve, in een woord niet zoo goed, Adres aan den gouverneurgeneraal Meijer, het voormalige hoofd der koloniale oppositie die steeds zijn best deed om, als hij het eenigzins met zijn conservatieve traditiën kon overeenbrengen, in liberale rigting te regeren.</p>
<p>Bij de redenen, door den schrijver aangevoerd als pleitende tegen het verlaten der kust van Guinea, als een lastpost voor de schatkist, zou ik nog deze wenschen te voegen, dat eene koloniale mogendheid ook nog hoogere redenen dan die aan het geldelijk belang ontleend kent om hare overzeesche bezittingen te behouden. Heeft zij die eenmaal, dan heeft zij mede de verpligting op zich genomen, om de bevolking daarvan tot hooger en meer ontwikkeld leven op te leiden. Daar bestaan m.a.w. hetgeen men genoemd heeft ‘considerations of high policy’ waarom men niet dan in de uiterste noodzakelijkheid zijne overzeesche bezittingen loslaat. Deze opmerkingen natuurlijk in het voorbijgaan.</p>
<p>Het boek van den heer-Fortanier moge met vrucht, in het bijzonder op de hoogere burgerscholen, gebezigd worden.</p>
<p>&nbsp;</p>
<p><hi rend="spat">Deventer</hi>.</p>
<p>C. <hi rend="sc">Duijmaer van Twist</hi>.</p></div>
<div type="section">
<pb n="609"/>
<head rend="h4">V. Onderwijs.</head>
<q rend="bq">ONTDEKKINGSREIZEN van den nieuweren tijd, door Dr C.M. <hi rend="sc">Kan</hi>. (Africa). Utrecht, I.L. Beijers 1871.</q>
<p>Wij Nederlanders hebben toch aan de gunstige ligging van den grond waarop we wonen alles te danken. Is onze bodem voor het grootste gedeelte een geschenk van de zee, in haar was tevens aan de bewoners dezer landen de weg gewezen tot hunne ontwikkeling. Dat hebben onze vaderen dan ook begrepen. Alras verlieten zij huis en haard, om in hunne vaartuigen de golven te doorklieven, ten einde van hun overvloed aan andere landen aftestaan, en van daar te halen wat ze noodig hadden. Eerlang leiden zij zich op de vrachtvaart toe en brachten de handelswaren van het Zuiden naar het Noorden en van het Noorden naar het Zuiden. Betrekkingen werden aangeknoopt met andere zeevarende natien, de welvaart nam toe, de nijverheid breidde zich uit, de rijkdom vermeerderde. Over de breede wateren wisten de kloeke afstammelingen der Friezen zich overal heen een weg te banen, en zij wierpen het anker aan menige kust, die nog nooit door iemand uit het verre westen was betreden.</p>
<p>Toen de stoute ontdekkingstochten der Portugeezen, het omzeilen van Afrika's zuidpunt om Vasco de Gama, en de ontdekking van Amerika, een nieuw terrein van handel en zeevaart hadden geopend, en voor de kustlanden van westelijk Europa een nieuwe toekomst hadden geopend, bleven de bewoners der Vereenigde gewesten niet achter. De weg naar het rijke Indië lag ook voor hen open. Scheen het te gevaarlijk, toen de worstelstrijd met het machtige Spanje was aangevangen om het voetspoor van den Portugees te volgen, zoo wilde men beproeven zich in 't Noorden, door de ijsbergen heen, een doortocht te banen. In volharding, onversaagdheid en ondernemingszucht behoefde het Nederlandsche volk voor geen ander onder te doen. En al moest het die poging opgeven, weldra zegevierde het toch over alle bezwaren en plantte het Hollands banier in andere werelddeelen. Onze vaderen verdrongen de Portugeezen uit den Indischen archipel, en zette hunne tochten steeds verder oostwaarts voort.
<pb n="610"/>Hoevele ontdekkingen van Nederlanders staan er niet opgeteekend in het geschiedboek van de 18<hi rend="sup">de</hi> eeuw. De kaart van het vaste land van Australië, vermeldt aan het nageslacht den roem der Nederlandsche zeereizigers van die dagen. En in het vaderland wedijverde men om de resultaten van hun onderzoek in kaart te brengen, en door zorgvuldige teekeningen en beschrijvingen van de oppervlakte der aarde anderen wederom voortelichten. Onder de wetenschappelijke mannen uit den bloeitijd der Republiek, mogen de beoefenaars der aardrijkskunde niet achteraan worden gesteld.</p>
<p>Wij zijn nog altijd een handeldrijvend en zeevarend volk, en dat met eere, de veranderde omstandigheden in aanmerking genomen. Dat we de vlag moeten strijken voer grootere natiën is nog geen schande. Maar niet onverdiend is het verwijt, dat wij ons door anderen lieten voorbijstreven, waar het gold voort te bouwen op de grondslagen door onze vaderen gelegd. Van ontdekkingen is thans geen sprake meer, en en wij laten 't aan anderen over naar de Noordpool te stevenen of de bronnen van den Nijl op te sporen. Freule Tinne was eene zeldzame uitzondering. Erger is het nog, dat wij in de beoefening de geographie zoo verbazend ten achteren zijn geraakt, een wetenschap waarbij wij het hoogste belang hebben. Hoeverre zijn Engeland en Duitschland ons daarin niet vooruit. Wij teren van hetgeen het buitenland ons geeft, en hoe weinigen zijn er nog, die er kennis van nemen. Men vordert wetenschappelijke kennis van den docent, die aan eene hoogere burgerschool de geographie zal onderwijzen, maar waar is aan onze hoogescholen de leerstoel in dit vak, en hoe weinigen zijn in staat hem intelichten, die zich op de beoefening dezer wetenschap wil toeleggen? Wat mag toch wel de reden zijn dat men de aardrijkskunde tot heden overal en altijd zoo stiefmoederlijk behandeld heeft?</p>
<p>Reden te meer dus tot blijdschap, wanneer er mannen optreden, die toonen zich geheel aan deze studie te willen wijden. Allen die belangstellen in de geographie zullen Dr. Kan met ingenomenheid begroeten, die niet enkel door dit werk, maar ook reeds door andere monographiën op dit gebied de sporen heeft verdiend. In het boek waarvan ik hierboven den titel afschreef, heeft hij een kort overzicht willen geven van de belangrijkste reizen en ontdekkingen van den laatsten tijd, die ten doel hadden Africa beter te leren kennen. Hij gaat uit van de juiste onderstelling,
<pb n="611"/>dat velen onder ons niet in staat zijn geweest de oorspronkelijke werken of de rapporten in tijdschriften en jaarboeken te lezen die over deze reizen in het licht zijn gegeven, al meent hij te mogen aannemen, dat de namen van Speke en andere ontdekkers bij het groote publiek wel bekend zijn Met uitzondering van Livingstone misschien, betwijfel ik dit zeer. Op dit gebied heerscht, zelfs bij de meest beschaafden, nog eene merkwaardige onwetendheid. Maar des te meer juichen wij het toe dat Dr. Kan dit boek heeft geschreven. Nu kan men zich ten minste, tot verontschuldiging van zijne onkunde, niet meer beroepen op het gemis van een goeden gids. En hij deed wel met zijne mededeelingen in zulk een aangenamen, boeienden vorm te gieten, zoodat het boek door ons beschaafd publiek gelezen kan worden, ook al behoort men niet tot de geographen van professie.</p>
<p>Ik hoop niet dat er onder de laatsten zullen zijn die uit het medegedeelde zouden willen afleiden, dat dus het werk van Dr. Kan niet veel meer is dan een referaat, dat zeer getrouw kan zijn maar overigens toch geen proeve van zelfstandige studie kan heeten. Doch heeft het dan als zoodanig geen waarde, en moet hij die over de reizen van Barth zal oordeelen, het terrein niet grondig kennen waarop en het volk waaronder deze zich bewogen heeft? Dr. Kan, - en zij die zijn boek met kennis van zaken gelezen hebben, zullen mij dit moeten toegeven - heeft zich zorgvuldig van alles op de hoogte gesteld, is met de meeste nauwgezetheid de reizigers op den voet gevolgd, en heeft de resultaten van hunne ontdekkingstochten vergeleken en gewogen. Zijn boek is de vrucht van een met oordeel ingesteld wetenschappelijk onderzoek. Ik geloof dit te mogen zeggen, omdat ik mij voor een paar jaren geruimen tijd met de studie van de ontdekkingen in Afrika, inzonderheid met de reizen van Barth en Livingstone heb bezig gehouden, en omdat ik met opzet thans enkele - tijd en gelegenheid ontbraken mij om ze allen ter hand te nemen - door Dr. Kan gebruikte en mij nog onbekende bronnen heb gelezen. Het mocht de vraag niet zijn of hij juist dat aan zijne bronnen had ontleend, wat ook mij het belangrijkste toescheen, dan wel of hij hier wat te karig, daar wat te mild met zijne mededeelingen was geweest. Dat is een quaestie van subjectiviteit. Hij zegt in zijn inleiding: ‘de lezers, die ik mij voorstel, hebben noch
<pb n="612"/>belang bij alle bijzonderheden noch behoeven kennis te maken met elke reis en alle reizigers’. Dat stem ik toe en volgens dezen maatstaf oordeelende durf ik verzekeren, dat de schrijver uit den rijken stof met tact heeft gekozen en daarbij geen oogenblik uit het oog heeft verloren het doel waarmede hij schreef. Een vraag zou ik tot hem willen richten, en daarin ligt tevens de eenige aanmerking opgesloten, die ik op zijn arbeid zou willen maken, namelijk: waarom hij zoo weinig gebruik maakte van berichten die van zendelingen of door middel van zendelingsgenootschappen tot ons gekomen zijn? Mij is althans niet gebleken dat hij kennis heeft gedragen van <hi rend="i">Three yean in Central-Afrïca</hi>, <hi rend="i">being a history of the Oxford</hi>, <hi rend="i">Cambridge</hi>, <hi rend="i">Dublin und Durham Mission</hi>, <hi rend="i">London</hi> 1863 en van <hi rend="i">Mêmoir of Bishop Mackenzie</hi>, <hi rend="i">by H. Goodwin. Cambridge</hi> 1864. Beide geschriften staan in nauw verband met <hi rend="i">Livingstone's Narrative of an Expedition to the Zambesi</hi> Londen 1865. Het was Livingstone zelf, die Mackenzie met zijne medehelpers in Juli 1851 onder de Mongandscha's bracht. Ofschoon de post aan het riviertje Magomero, niet verre van het Schirwa meer, en daarmede de geheele missie van Centraal-Afrika, na eenige maanden moest worden opgegeven, toch heeft de kortstondige werkzaamheid der onvermoeide zendelingen, en vooral van den edelen Mackenzie, ook voor de kennis van het land en de bevolking vruchteu gedragen en over het drijven van den slavenhandel nieuw licht verspreid. Het <hi rend="i">Evangelische Mission-Magazin</hi>, dat in Basel wordt uitgegeven, is in dit opzicht zeer belangrijk; al geeft het slechts korte uittreksels uit de berichten van zendelingen in alle werelddeelen, de geograaph kan er zijn voordeel mee doen, en wordt daardoor op bronnen gewezen, die hij niet mag voorbijzien. Wat ik hierboven aanhaalde is slechts
eene proeve; hetzelfde <hi rend="i">Mission-Magazin</hi>, om van andere zendingberichten niet te spreken, bevat in zijne laatste jaargangen meer van dien aard. Bij eene andere mededeeling betreffende de onderzoekingen in Oost-Africa is eene schets gevoegd van de Ripon-waterval in het Albert-Nyanza meer.</p>
<p>Dit brengt mij nog op iets anders, namelijk de voortreffelijke kaart, door Dr. Kan aan zijn werk toegevoegd. De hoofdkaart behelst een overzicht der gezamenlijke reizen in Afrika, waaraan afzonderlijke cartons zijn toegevoegd, waarop meer uitvoerig en op breeder schaal de reizen konden worden aangeteekend,
<pb n="613"/>tot onderzoeking van de Nijlbronnen, van het kustland van Zansibar en van Livingstone. Toch is het wel jammer, dat de laatste niet op wat grooter schaal is uitgevoerd, waardoor ze meer gedetailleerd hadden kunnen zijn. Inzonderheid zou ik dit gewenscht hebben voor Livingstone's reizen. Hetzelfde <hi rend="i">Magasin</hi> heeft in jaargang 1866 een schetskaartje opgenomen van het terrein tusschen 13' en 19' Z. Br. en 33' en 37' O.L. Greenw., dat mij bij het lezen van Livingstone's tochten goede diensten bewezen heeft, als ik de orginieele kaarten niet onder mijn bereik had. Doch het is waar, meerdere uitvoerigheid der afzonderlijke kaarten zou den prijs van het werk verhoogd en daardoor aan het debiet schade gedaan hebben. Nu zal, zoo ik hoop, meenigeen zich de geringe uitgave gaarne getroosten voor zulk een degelijk boek, dat zijn waarde behoudt. En die grooter kaarten verlangen, weten wel waar zij ze vinden kunnen.</p>
<p>Hier zou ik de pen kunnen nederleggen, ware het niet dat ik nog met een enkel woord den hoofdinhoud van het boek wilde mededeelen, om daardoor ieder tot de lezing op te wekken. Dr. Kan verdeelt zijn werk in drie deelen: eerst behandelt hij Noordoost-Afrika en het onderzoek naar de Nijlbronnen; vervolgens Noordwest-Afrika, den loop van den Niger, de Sahara en het Tsad-meer; eindelijk de beide kusten en het binnenland van Zuid-Afrika. Deze verdeeling werd hem door de ontdekkingstochten van den laatsten tijd van zelf aan de hand gedaan. Bij elk gedeelte geeft hij verslag van de verschillende expedities, waarbij natuurlijk de belangrijkste het meest op den voorgrond treden. Hij vangt aan met hen, die het eerst den baan gebroken hebben van deze grootsche ontdekkingstochten, en ook voor Mungo Park, die in het laatst van de vorige eeuw de reizen door Sudan begon, is de plaats ingeruimd die hem toekomt. Men moet het op prijs stellen, dat de schrijver ons tevens omtrent de voornaamste reizigers eenige biographische bijzonderheden mededeelt; ik had wel gewenscht dat hij dit van meerderen had gedaan. De lezers worden niet door geleerde aanteekeningen en eindelooze verwijzingen vermoeid, maar toch zou 't hun, die meer wenschen te weten omtrent eenig onderdeel, niet onwelkom zijn geweest, indien de hoofdbronnen ten minste waren opgegeven. Wil men ten slotte een paar proeven, ten bewijze dat Dr Kan én onderhoudend weet te verhalen, én met juistheid te oordeelen, men leze dan de volgende blad-<pb n="614"/>zijden, waarvan de eerste ons Livingstone teekenen als zendeling onder de Betschuanen van 1840 tot 1859; de laatste een waardeering behelzen der werkzaamh id van freule Tinne.</p>
<p>‘Bijna tien jaren sleet Livingstone onder het volk der Betschuanen en wel meest te Kolobeng, ten noorden van Kuruman, bij de Bakuena, waar hij geheel en al met de taal, de zeden en gewoonten der Betschuanen op de hoogte kwam en zoowel voor de Bakuena een weldoener mocht heeten als een ernstig tegenstander van de geweldenarijen der boeren, hunne oostelijke naburen. Het hoofd der Bakuena, Setschele, was dan ook in alle opzichten een persoonlijkheid, waartoe Livingstone zich aangetrokken kon gevoelen. Toen Setschele nog een knaap was, had zijn vader in een oproer het leven verloren, maar Sebetuane, het hoofd der Makololo, had hem, den zoon, op den troon hersteld; zijn verstand was zeer ontwikkeld, zoodat hij niet enkel het Christendom aannam, maar het ook vrij wel begreep en er naar handelde. Hij leerde vlug lezen en was in 't algemeen zijn volk, 't welk nog in patriarchalen toestand verkeerde, vooruit. Geen wonder dat er soms zelfs botsing ontstond tusschen dien vorst en dat volk, vooral toen er vele jaren van droogte volgden en de koning de regenmakers hunne gewone kunstenarijen niet wilde laten verrichten, of toen hij zijne vrouwen, op ééne na, naar hunne ouders terugzond en de bevolking, een en ander op rekening van het Christendom schrijvende, de godsdienstoefeningen niet verkoos bij te wonen. Veel moeite koste het dan dikwijls Setschele, om ook niet in deze zaak, zooals in zoo vele andere, zijn wil tot wet te maken. “Meent gij dan,” vroeg hij Livingstone, “dat gij deze lui alleen door toespraak zult bekeeren? Ik kan hen slechts daardoor tot iets brengen, als ik hen door slaan dwing. Zoo gij 't toestaat, roep ik mijne aanzienlijkste lui te zamen en wij zullen ze door onze litupa (zweep, uit den huid van een rivierpaard gesneden) spoediger geloovig maken.” “Als in vroeger dagen”, zoo beklaagde hij zich, “een stamhoofd pleizier in 't jagen had, schaften zich al zijn onderdanen honden aan en
legden zich evenzeer met ijver op de jacht toe. Was hij een vriend van dans en muziek, zoo vonden allen smaak in dit tijdverdrijf. Lustte het stamhoofd gaarne bier, allen amuseerden zich met sterk drinken, maar in dit geval is het geheel anders. Ik be-<pb n="615"/>min het woord Gods, maar geen mijner broeders wil zich bij mij voegen.” - Toch ging hij nimmer tot dwang over, wat voor hem een daad van groote zelfverloochening mocht heeten en betoonde zich, zegt Livingstone, in alle omstandigheden een “rechtschapen en oprecht” mensch. Langzamerhand leerde echter ook het volk inzien, van hoeveel belang het verblijf van dezen zendeling voor hen was, niet enkel door den zedelijken invloed, op den vorst uitgeoefend, maar ook door de inrichting van scholen, door de diensten als timmerman, tuinier of smid bewezen, door de hulp als geneesheer verleend, door de ondersteuning in nood en gebrek, door vriendelijke toespraak, zoowel van hem zelven als van zijne even werkzame vrouw, een dochter van den zendeling Moffat, eindelijk niet het minst door het tegenwerken der geweldenarijen van de boeren. Over deze oostelijke naburen der Bakuena, wier land hij tweemaal bezocht, legt Livingstone al geen beter getuigenis af dan Mauch of Wangemann. Meer nog dan de Kaffers, die zich moedig verdedigden, hadden de vreedzame Betschuanen van hen te lijden. De boeren beweerden, dat zij als bevrijders der Zwarten kwamen en zich op eene goede behandeling zoo meesterlijk verstonden, maar toch - de kinderen dier Zwarten werden gestolen en de vrouwen tot allerlei veldarbeid gedwongen. “Mosilikatse, zeiden de Betschuanen, het hoofd der Matebele's, was vreeselijk voor zijne vijanden, vriendelijk jegens de onderworpenen, maar de boeren verslaan hunne vijanden en maken hunne vrienden tot slaven.” Livingstone hield den boeren het onrechtvaardige en onverstandige dezer rooftochten voor oogen, maar met weinig vrucht. Integendeel, zij beproefden hem als spion te gebruiken.
“Gij moet de Zwarten leeren,” meende Hendrik Potgieter, de opperbevelhebber, “dat zij ons gelijken niet zijn.” “Andere boeren meenden,” vertelt Livingstone, “dat ik de bavianen op de rotsen even goed iets leeren kon als de Afrikanen, maar hielden zich stil, toen ik hun voorstelde eens te probeeren, of zij dan wel mijne zwarte leerlingen beter konden lezen.” Eindelijk werd de verhouding tusschen de boeren en Livingstone bepaald vijandig. Setschele had van den zendeling bij gelegenheid van een oorlog een ijzeren pot geleend, om daarin te koken; de boeren maakten er een kanon van en beweerden, dat hij de Bakuena ook aan geweren hielp, om zich te verdedigen. Hoewel hij ook den boeren niet zelden genees-<pb n="616"/>kundige hulp verleende, drongen zij nu op allerlei wijzen op zijne verwijdering aan; ja, toen de Bakuena, eindelijk tot verzet en verdediging gedwongen, eenige boeren hadden gedood, werd Livingstone beschuldigd, dat hij de Betschuanen in het dooden der boeren onderwees, werd zijn huis geplunderd, zijn bibliotheek verscheurd, zijn apotheek bedorven, zijn meubelen en kleedingstukken in 't openbaar verkocht. Was Livingstone niet juist met zijn gezin afwezig geweest, hij zou ook zelf het slachtoffer der woestelingen geworden zijn.’</p>
<p>‘Vraagt men naar de resultaten der expeditie van frenle Tinne, die behalve veel geld zooveel menschenlevens kostte, zij zijn gemakkelijk aan te wijzen. Vooreerst werden door haar de zeden en gebruiken der Denka-, Djur- en Dor-negers, van wie men vroeger bijna alleen van hooren zeggen iets wist, zoo veel beter bekend. Verder werden de ligging van Meschrael-Reg, de gesteldheid van den Bahr-el-Chasal, de middelloop van den Djur en van den Kosanga nauwkeuriger bepaald en vastgesteld en in 't algemeen werd over de vrij ingewikkelde stroomstelsels ten westen van den Witten Nijl niet weinig licht geworpen. Ook ontving men, van v. Heuglin en deze expeditie betere berichten over het volk der Niamaniam en de eerste tijdingen van het bestaan van een meer en rivieren in 't z.w., waarover Piaggia later zooveel meer bijzonderheden heeft medegedeeld. In de eerste plaats zijn dus de wetenschap en de geografie door deze expeditie veel verplicht aan v. Heuglin, den man, die, zooals hij 't zelf uitdrukt als “das letzte morsche Stück der deutschen Expedition” volhield, en hoewel ziek en onder vele, vele ontberingen toch doordrong tot het eigenlijke Centraal-Africa, tot over de grenzen van het tot dusverre bekende gedeelte van dit werelddeel. - Maar in de tweede plaats is de wetenschap freule Tinne veel verschuldigd. Men is gewoon en niet het minst hier te lande de waarde der reizen onzer energieke landgenoote daarom minder te schatten, dewijl geen geschriften van hare hand verschenen, dewijl van haar dagboek nooit iets voor het groote publiek kwam en haar reizen meer tochten geleken, louter voor haar genoegen ondernomen, of om te voldoen aan haar zucht naar vreemde landen, zeden en avonturen. Wij noemen deze beoordeeling van freule Tinne's reizen eene geringschatting harer verdiensten. Men gelieve niet uit het oog te verliezen, dat hare vroegere reizen, ook zelfs haar eerste
<pb n="617"/>Nijlreis naar Gondokoro, langs eene route gingen, niet alleen meermalen begaan, maar ook meermalen beschreven, en dat slechts bij haar tweede Nijlreis sprake kan zijn van het betreden van een tot dusverre minder bekend terrein. - Waren er bij die expeditie echter niet, aan welke het beter toevertrouwd was de lotgevallen en resultaten op te teekenen en voor het publiek te brengen? Bood freule Tinne niet juist haar geldelijke ondersteuning aan von Heuglin en Steudner aan, opdat hare reis, zooals Petermann het uitdrukt, een wetenschappelijk karakter zou ontvangen en dus ook wetenschappelijk zou beschreven worden, beter dan zij het zoude hebben kunnen doen? En dat is geschied ook, niet alleen door v. Heuglin, maar nog daarenboven door haar halfbroeder John A. Tinne. Dat dezen, althans de laatste, daarbij van de door de dames gehouden dagboeken zullen gebruik gemaakt hebben, is niet alleen waarschijnlijk, maar wordt bijna zeker, wanneer wij lezen, dat een der aanhangsels van v. Heuglin's werk geheel steunt op het dagboek van Mevrouw Tinne - van Capellen. Gesteld echter, dat van harentwege noch voor een behoorlijke beschrijving gezorgd ware, noch een geregeld dagboek werd gehouden, wat te midden der vele beslommeringen der reis en de ziekten een werk van veel geestkracht en zelfverloochening mag heeten, zou men daarom de geldelijke opofferingen mogen geringachten, waardoor zooveel tot stand werd gebracht, of wat meer is, de onwrikbare energie, waarmede freule Tinne zelve alle gevaren onder de oogen zag en waardoor zij tevens den moed harer reisgenoten levendig hield? Inderdaad de vroegtijdige dood dezer moedige vrouw is een groot verlies voor de wetenschap. Er zijn zoo weinigen in Europa, die zulke sommen voor de wetenschap over hebben, zooveel gevaren durven onder de oogen zien. Er zijn er meer, die, te huis blijvende en niets bijdragende, ten overvloede nog over het gemis van een dagboek en een onvrouwelijk karakter durven spreken en klagen. Freule Tinne
beantwoordde zeker niet in alle opzichten aan de eischen eener salon-dame, maar van salon-dames zal men toch zeker ook de uitbreiding onzer geografische kennis niet verwachten mogen’.</p></div>
<div type="section">
<pb n="618"/>
<head rend="h4">VI. Varia.</head>
<q rend="bq">SCHETSEN VAN NEDERLANDSCHE TOONKUNSTENAARS, meest allen weinig of tot hiertoe niet gekend, door <hi rend="sc">Edw. Gregoir</hi>, lid der Academie Ste. Cecilia te Rome en van verschillende toonkundige maatschappijen. Antwerpen Drukkerij A. Fontaine en Ch. Gevaert, Kleine Driesch, 28.</q>
<p>Niettegenstaande de degelijke beoefening der muziek in Nederland, zoodat zelfs in kleine steden de klassieke muziek met vrucht beoefend wordt, vindt de muziekale litteratuur, welke vele stoffen oplevert, welke zoo belangrijk is en waarvan Nederland bijzonder ontzaggelijke bouwstoffen voor kunsten zou kunnen bijeenbrengen, weinig beoefenaars. Voor eenige jaren bestond er in Nederland geen afzonderlijk werk over de levensbeschrijvingen der Nederlandsche toonkunstenaars. Om die leemte zoo goed mogelijk aan te vullen schreef de heer Gregoir <hi rend="i">les artistes musiciens Neêrlandais</hi> (Schott 1864). De heer Fétis, vader, schreef eene <hi rend="i">biographie universelle des musiciens</hi>, maar daarin komen een aantal Nederlandsche toonkunstenaars niet voor. De <hi rend="i">maatschappij tot bevordering van toonkunst</hi> schreef eene prijsvraag uit: <hi rend="i">historische schetsen uit het gebied der Nederlandsche muzikale kunst in de</hi> 16<hi rend="sup">e</hi> <hi rend="i">eeuw</hi>, <hi rend="i">als bouwstoffen tot eene kunstgeschiedenis. Degelijk van inhoud</hi>, <hi rend="i">boeijend van vorm in den geest van von Winterfeldt's Beitrage zur Geschichte heiliger Tonkunst</hi>. Maar op die vraag kwam geen antwoord. Toen nam de maatschappij zelve maatregelen tot het verzamelen van al wat uit de XVe tot en met de XVIIIe eeuw blijkt van Nederlandsche muziekwerken, liederen, historische, theoretische en polemische schriften der muziek. Zij noodigt alle kunstenaren en kunstvrienden uit, om haar in die poging te willen ondersteunen. Het Koninklijk instituut had in 1824 een prijs verleend voor de beantwoording eener prijsvraag betreffende eene geschiedenis der Nederlandsche toonkunstenaren in de 14<hi rend="sup">e</hi>, 15e en 16<hi rend="sup">e</hi> eeuw. In de openbare vergadering van Januarij 1828 werden twee prijzen toegekend. Beide werken vormen een tamelijk geheel voor het tijdstip. De heer Gregoir heeft nu eene poging aangewend, om eene
dergelijke geschiedenis van de muziek in Nederland te schrijven.’</p>
<pb n="619"/>
<p>Ziedaar de opmerkingen, ons door den schrijver der aan het hoofd dezer regelenvermelde ‘schetsen’ in de inleiding herinnerd. Het was noodig deze opmerkingen mede te deelen, ten einde den lezers plan, aan leg en inhoud van des schrijvers werk te leeren kennen. En het was geene gemakkelijke taak, welke de schrijver op zich nam. Behalve de moeijelijkheid om de noodige gegevens te verkrijgen - eene moeijelijkheid trouwens welke de zamenstelling van elk geschiedkundig werk aanbiedt - moet de geschiedschrijver nog een tal van werken bezitten.</p>
<p>De heer Gregoir heeft in alphabetische orde een tal biographien van Nederlandsche toonkunstenaren bewerkt. Dit schetsmatige is nu voor de lectuur niet zeer opwekkend. Maar de schrijver heeft daarmede allerbelangrijkste bouwstoffen verzamelt en allerlezenswaardigste bijzonderheden vermeld en ik neem de vrijheid, deze schetsen in de belangstelling van het kunstlievend publiek ten zeerste aan te bevelen.</p>
<p>Ten slotte kan ik niet nalaten eenige proeven van dichtkunst tot verheerlijking van de muziek en hare beoefenaars mede te deelen, aan het boek van den heer Grégoir ontleend.</p>
<p>Een grafschrift voor den in de 17e en 18e eeuw geleefd hebbenden musicus Jan d'Outrein luidt:</p>
<lg type="poem">
<l>Hieronder rust het koud gebeente</l>
<l>Van heer <hi rend="i">d'Outrein</hi> die Gods gemeente</l>
<l>In leere, in lezen en gebed</l>
<l>Zielroerend trachtte omhoog te voeren;</l>
<l>Daar zal dit rif de starren vloeren</l>
<l>Bewand'len als de Troontrompet</l>
<l>Van Gods Aartsengel door de wolken</l>
<l>Zal staan, ten oordeel aller volken.</l></lg>
<p>Zekere jufvrouw Maria Poteij, in de 17<hi rend="sup">e</hi> eeuw levende, zong zoo fraai, dat de dichter Vos er o.a. van zeide:</p>
<lg type="poem">
<l>Een heldere stem kan elk verplichten,</l>
<l>Zij krijgt de minnaars in de klem,</l>
<l>Zoo zij hen naa haar zangen schikken,</l>
<l>De zangkunst is vol minnestrikken.</l></lg>
<p>Dat de zangkunst, gelijk Amor, de minnende harten minnestrikken spant, is welligt eene haren meesten beoefenaars onbekende eigenschap. In elk geval is dit denkbeeld poëtischer dan dat stichtelijke in de klem krijgen der minnaars. Maar
<pb n="620"/>nog prachtiger en fijner is het gedicht van den dichter Vos ter eere van jufvrouw A. Raave, levende in de 17<hi rend="sup">e</hi> eeuw:</p>
<lg type="poem">
<l>Hier zingt een Raaf zoo schoon als iemandt kan gelooven,</l>
<l>Kanarij, staak uw zang; staak Leeuwrik uw gequeel:</l>
<l>Want deze Raave kan u door haar zang verdooven:</l>
<l>Niet bint er dan een overschelle keel.</l>
<l>Laat zich een ander 't oor door nachtegaalen laave?</l></lg>
<p>‘Ik wraak de nachtegaal, om 't zingen van een Raave.</p>
<p>Welke hartverheffende en bezielende taal!</p>
<p>&nbsp;</p>
<p><hi rend="spat">Deventer</hi>,</p>
<p>C. <hi rend="sc">Duijmaer van Twist</hi>.</p>
<q rend="bq">Mr. J.N. VAN HALL. XX Kleine Liederen ter muzikale compositie. Utrecht. - J.L. Beijers. - 1868.</q>
<p>Er zal wel geen lied gedicht worden, of de een of andere componist weet er muziek bij te geven. De liederen van den heer van Hall zijn buiten twijfel zeer geschikt ter muzikale compositie en wij bevelen ze daartoe onze toonkunstenaars zeer aan. Bijzonder troffen mij het ‘werkmanslied’ (ook bekroond door den Nederduitschen Bond te Dendermonde, in Augustus 1867) en ‘Opregt’</p>
<p>&nbsp;</p>
<p><hi rend="spat">Deventer</hi>,</p>
<p>C. <hi rend="sc">Duijmaer van Twist</hi>.</p>
<q rend="bq">GODS HAND. Oorspronkelijke roman door Mr. A. <hi rend="sc">Nienhoff</hi>. Amsterdam, A. Frijlink 1871. 302 bladz. in gr. 8<hi rend="sup">o</hi> met titelplaat. Prijs ƒ 2,90.</q>
<p>Onze tijd onderscheit zich vooral door den trek naar romans. Van daar dat er in ons vaderland, waar zooveel gelezen wordt, ettelijke romans verschijnen, doch meestal bestaande in vertalingen uit het Duitsch, Fransch of Engelsch. Goede, oorspronkelijke geschriften van dien aard treft men bij ons in klein getal aan, en trekken derhalve, bij de verschijning, de aandacht van het
<pb n="621"/>lezend publiek des te meer tot zich, bovenal wanneer men bespeurt dat het een verdienstelijk en geen alledaags werk is. Met den oorspronkelijken roman van Mr. A. Nienhoff, is dit ook het geval. Vooreerst moet hier de auteur, een advocaat - hoe weinig advocaten wijden zich hier te lande aan de romantiek - belang en vertrouwen inboezemen; en ten tweede geeft de grondslag zijner vinding aanleiding tot eene gespannen verwachting. Immers planeetlezen en kaartleggen bezitten voor velen iets aantrekkelijks, dewijl ieder gaarne een kijkje in de toekomst wenscht te doen, eene zucht waarmede Napoleon I, Mirabeau - men denke aan de bekende moderne Lenormant - en eene reeks van andere beroemde mannen ten allen tijde behebt zijn geweest. De belangstelling wordt des te grooter, wanneer wij de geschiedenis in geen ver afgelegen buitenlandsch oord maar op vaderlandschen boden zien aanvangen, en meerendeels personen zien optreden, welke wij dagelijks onder de menschen, met welke wij in de maatschappij verkeeren, ontmoeten. Des te beter kunnen wij beoordeelen of de karakters goed geschetst zijn, en des te meer behagen vinden wij in de lezing. Niemand zal dan ook het eerste tafereel, dat in Amsterdam ten huize van een weleer algemeen bekenden planeetlezer speelt, onvoldaan inzien, evenmin als het tooneel in de Karthuizerstraat bij de kaartlegster ‘lamme kee:’</p>
<lg type="poem">
<l rend="; 1tab">- een stok oud wijf,</l>
<l>Zoo zwart als roet, zoo dor als eierschalen,</l>
<l>Verdroogd, gekromd, en als een hout zoo stijf,</l>
<l>Van ouderdom bijna tot één gekrompen,</l>
<l>En 't bovenlijf gebogen op een kruk,</l>
<l>Kroop ze erger dan een slak, op doorgesleten klompen,</l>
<l>En scheen een rechte boô van dreigend ongeluk.</l></lg>
<p>De daaropvolgende orthodokse kraamvisiete is almede zeer karakteristiek geschetst. De exemplaren van de daarin voorkomende personen leven en bewegen zich nog dagelijks in de hoofdstad, de hersens vol van een duisteren en fanatieken sektegeest en zich het liefst verdiepende in geheimzinnige schriftuurplaatsen en de visioenen van de Openbaring van Johannes dien zij voor hunnen planeetlezer bezigen, vermits zij in de Apocalypsis de orakeltaal der toekomst wanen te hooren. Aan het echtpaar Stevens, in welks huis deze visiete plaats vindt, is de heldin van dezen roman het leven verschuldigd. Met den
<pb n="622"/>naam van Lucie Ariëtte, in de Nieuwe kerk te Amsterdam door den WelEerwaarden Zeer Geleerden Heer Dominé Pieter Bazel gedoopt, wordt het kind daarna, bij gelegenheid van de Amsterdamsche kermis, op driejarigen leeftijd aan eene kindermeid, die meer om haren vrijer dan om het kind denkt, ontroofd, en wel door den Joodschen kwakzalver Saechi, voor rekening van diens kinderloozen geloofsgenoot Manasseh, kassier van een rondreizend paardenspel. Haar kristelijke doopnaam wordt door haren kwasi-vader in dien van Naomi veranderd, en het meisje als eene Jodin opgevoed.</p>
<p>Manasseh schijnt in zijne betrekking bij het paardenspel goede zaken gemaakt te hebben, wat we treffen hem, na verloop van eenige jaren, in Rome in den <hi rend="i">Ghetto</hi> of Jodenwijk als een rijk man aan. De toestand der Joden in Rome, onder het pausselijk bewind, wordt ons duidelijk voorgesteld; de schildering daarvan levert keurige en zeer wetenswaardige komische tooneelen op.</p>
<p>Onze Naomi, die huwbaar geworden is, zal met een harer geloofsgenooten, Eleazar genaamd, in den echt treden. Haar buitengewone schoonheid heeft echter de aandacht van den jongen graaf Doria, neef van den kardinaal Carrara, tot zich getrokken. Deze losbol wil Naomi tot zijne maîtres maken en weet door den roover van de jeugdige Lucie Ariêtte, Saechi, toegang tot den <hi rend="i">Ghetto</hi> en de woning van Manasseh te verkrijgen. De laatste ziet het gevaar in dat Naomi bedreigt, indien hij niet bij tijds de noodige voorzorgmaatregelen tegen de aanslagen van den machtigen edelman neemt, voor wien hij, de Jood, een verachtelijk wezen en niet veilig is. Hij wendt zich derhalve tot zijn medezondaar Saechi, met het aanzoek om een slaapdrank voor zijne gewaande dochter gereed te maken, die, tijdens eene te Rome uitgebarsten besmettelijke ziekte, oogenschijnlijk aan de heerschende kwaal moet overlijden. De schijndoode zal te mindernacht naar eene begraafplaats in de omstreken van Rome vervoerd worden, daar uit de kist verrijzen, om vervolgens met Manasseh en haren verloofde Italië te ontvluchten en naar Parijs te trekken. Saechi, de booze geest van Manasseh, stemt in het gedane verzoek, uit hebzucht, toe, want hij dient twee heeren, Doria en zijne geloofsgenoot, ter wille van het geld, waarvoor hij zelfs eene bekeering huichelt, toen het Roomsche Hof een bekeerden Jood als figurant in eene processie moest gebruiken.</p>
<pb n="623"/>
<p>Zoodra de karakteristiek geschetste onderhandelingen over den slaapdrank tusschen de beide elkander wantrouwende Joden volbracht en aan den Graaf medegedeeld, is dat Naomi, door de besme<hi rend="i">t</hi>telijke ziekte aangetast, aan de gevolgen daarvan overleden is, zal de afgesprokene begrafenis geschieden. Saechi openbaart nu aan Doria, die zich op een bal bij zijn oom den kardinaal bevindt, dat Manasseh eene bedriegelijke rol met zijne dochter speelt, om den graaf te misleiden heimelijk uit Rome vluchten. Hij spoort den edelman aan om zich onder zijn geleide, met een paar bedienden naar de begraafplaats, die hij niet heeft aangeduid, te begeven, ten einde zich daar van de gewaande doode meester te maken. Dit verraad levert Saechie goud op, die zich met Doria en eenige bedienden verwijdert om de schaking te volvoeren, Onderweg echter wordt de verrader plotseling door de heerschende ziekte in zulk een hoogen graad aangetast, dat hij het spraakvermogen verliest. De Graaf staart, op een afstand, met zijne bedienden den neêrgestorten lijder aan en bezweert hem de plaats te noemen, waarheen zij de schreden moeten richten, om den gewenschten buit machtig te worden; belooft hem, bij voorraad, eene vorstelijke belooning - maar de door Gods hand aangetaste bezwijkt, zonder eenig bericht te kunnen geven. De edelman moet onvoldaan terugkeeren en Manasse's plan gelukt: het drietal vlucht naar Civita-Vecchia, waar zij zich voor Frankrijk inschepen.</p>
<p>Thans bevinden wij ons op zee en ontvangen eene losse geschiedenis van het scheepsleven. De matrozen worden ons zoo duidelijk voorgesteld, als waren ze door het penseel van een Ostade, Teniers of Jan Steen, die bekwame schilders van het volksleven, op doek gebracht. Even als zekere tooneelliefhebbers, bij het vertoonen van een van Molières toneelspelen, vol geestdrift uitriep: ‘Bravo! Molière, gij zijt op den goeden weg!’ - roep ik denzelfden kreet den heer Nienhoff toe, bij het opvoeren der Hollandsche matrozen, echte typen van den zeeman, ferme jongens met gouden harten. De vertelling van den <hi rend="i">Vliegenden Hollander</hi> door Pieter Kielman, op verzoek van zijne maats gedaan, is eigenaardig en vlug geschetst. De storm op zee, waarbij Eleazar omkomt, en de ontstane brand aan boord, zijn insgelijks fiksch geschetst even als de overige tafereelen te Parijs. Wij willen intusschen den sluier der fiktie niet geheel
<pb n="624"/>oplichten - benevens het slot van dezen oorspronkelijken roman, dat weder te Amsterdam speelt. De geheele inhoud van dit merkwaardig vaderlandsch werk, daarvan houden wij ons verzekerd, zal den lezers van het begin tot het einde eene aangename, leerzame en boeiende lectuur verschaffen.</p>
<p>De heer Nienhoff vinde nog dikwerf gelegenheid om zijn talent op het gebied der romantische literatuur te toonen. Wij verklaren hem dat hij, door dergelijke degelijke lettervruchten te leveren, een belangstellend publiek zal aantreffen, dat gaarne iets meer dan vertalingen, rijp en groen, ontvangt.</p>
<p>De verdienstelijke uitgever, wiens naam in de letterkundige wereld zoo gunstig bekend is, heeft dezen keurigen roman in een flink gewaad gestoken. Niet bekrompen maar royaal is de uitgave, een duidelijk blijkt dat hij de eischen van onzen tijd kent en daaraan voldoet. Het lezend publiek zal deze onbekrompen uitvoering door een even royalen aankoop gewis beloonen, waartoe het almede door de fraaie titelplaat - eene kleine schilderij - van de heeren Emrik en Binger wordt opgewekt.</p>
<p>&nbsp;</p>
<p>A.</p>
<p>H.J.S.</p>
<div type="section">
<head>Een nieuwe dichtbundel van Ten Kate.</head>
<p>In de Juni-aflevering van dit jaar beloofden wij, dat ons tijdschrift op een dichtbundel zou terugkomen, die bij de verschijning van zijne 1e aflevering reeds onze aandacht trok en onze belangstelling wekte. En geen wonder! De naam van den dichter en de titel van zijn boek geven er gereede aanleiding toe. Wanneer trouwens een zanger als die van ‘<hi rend="i">de Schepping</hi>’ en van ‘<hi rend="i">de Planeten</hi>’ zijn [..]as completeert met een nieuwen zang over ‘<hi rend="i">de Jaargetijden</hi>’, dan zetten wij ons tot luisteren neer, begeerig om den stroom van zijn lied in oor en hart op te vangen.</p>
<p>Een man als <hi rend="i">Ten Kate</hi> heeft hierop volle recht. Dit recht willen wij ook thans erkennen, al is het, dat hij ons ditmaal niet op een leerdicht onthaalt, maar eene verzameling van lyrische verzen aanbiedt. En dit te meer, omdat deze niet zoozeer eenige
<pb n="625"/>losse op zich zelv' staande dichtstukken zijn, maar inderdaad door een <hi rend="i">natuurlijken</hi> band tot één groot en goed geheel zijn saâmgestrengeld ‘waaraan, in harmonie met de Natuur de gang van het menschelijk leven in zijne verschillende tijdperken, den maatslag geeft.’</p>
<p>'t Is van ons niet te verlangen, dat wij over elk gedicht of stukje ons oordeel zullen uitspreken. Dit is ook onnoodig. <hi rend="i">Ten Kate</hi> is bij ons volk bekend. Men weet, wat men van hem verwachten mag. Aan die verwachting heeft hij ten volle beantwoord. Het ‘noblesse oblige’ is door onzen dichter begrepen. En al geven wij toe, dat niet alle stukken even verdienstelijk zijn, toch zou het een lange lijst worden, indien wij al de zangen, die door rijkdom van gedachten en keurigheid van vorm uitmunten, registersgewijze wilden opsommen.</p>
<p>De uitgave is prachtig. De typografische uitvoering is zonder vlek of rimpel. Vier platen, de vier jaargetijden voorstellende, zijn inderdaad uitstekend. De conceptie is schoon, maar niet minder schoon de bewerking. Als chromolithographiën in kleurendruk zijn het modellen van kunst. En wij zouden er rechtmatigen roem op dragen indien zij, niet door den heer <hi rend="i">G. Severeijns</hi> te Brussel, maar in ons vaderland gemaakt waren.</p>
<p>Doch laat ons 't schoone en goede dankbaar aannemen, van wáár of van wien het ook komt. En laat ons bovenal toonen, het op hoogen prijs te stellen, dat wij een man als onzen <hi rend="i">Ten Kate</hi> bezitten, die - met nog enkelen der oude dichteren-garde - de eer van onzen Nederlandschen zangberg blijft handhaven.</p>
<p>Ook den uitgever <hi rend="i">J.B. Wolters</hi> te Groningen worde welverdiende hulde gebracht voor de zorg en moeite aan deze onderneming besteed. 't Is te hopen, dat hij in een ruim debiet van dit werk zijne voldoening vinde; want ook hij heeft zich van zijne taak op uitnemende wijze gekweten.</p></div>
<div type="section">
<pb n="626"/>
<head>St. Nicolaasboekjes voor de jeugd.</head>
<q rend="bq">1. AVONTUREN VAN ROMAIN KALBRIS. Naar het Fransch van Hector Malot, door <hi rend="sc">Ds. G. Cool</hi>, Pz. Haarlem, I. de Haan. In post 8vo. Prijs ingenaaid ƒ 1,90, gebonden met vergulden stempel ƒ 2,25.
<lb/>2. EUGENIE. Een verhaal voor meisjes. Naar het Fransch van Mlle Ulliac de Tremadeure, schrijfster van: Etienne en Valentijn. Met plaatjes. Amsterdam, J.D. Sijbrandi. In post 8vo.
<lb/>3. RECHTE EN KROMME WEGEN. Uit het Hoogduitsch van Frans Hoffmann. Met platen. Bij denzelfden. Prijs geb. met verg. st. ƒ 1,50.
<lb/>4. De geschiedenis van DINA EN HAAR POP, door <hi rend="sc">Agatha</hi>. Met plaatjes. Deventer, H.J. ter Gunne. In gr. 8vo geb. met geïll. omslag. Prijs ƒ 1,25.
<lb/>5. De geschiedenis van ROODKAPJE.
<lb/>6. De geschiedenis van DE GELAARSDE KAT.
<lb/>7. De geschiedenis van ASSCHEPOESTER.
<lb/>Alle door J.J.A. <hi rend="sc">Gouverneur</hi>. Met 6 plaatjes. Bij denzelfden. Prijs van ieder ƒ 0,30.</q>
<p>Lieve boekskens voor de jeugd, geschikt tot geschenken op den kinderheiligdag. N<hi rend="sup">o</hi>. 1. is geen ‘prentenboek,’ maar 't is ook meer voor aankomende knapen dan voor eigenlijke kinderen, gelijk n<hi rend="sup">o</hi>. 2. voor meisjes. Beide zijn goed geschreven, goed vertaald en goed van strekking. N<hi rend="sup">o</hi>. 3 is van den bekenden F. Hoffman, van wien onderscheidene kinderboekjes op den titel worden genoemd. Vertaling en correctie zijn min zuiver dan het andere door Sijbrandi uitgegevene: <hi rend="i">Eugenie</hi> ‘Hij kan zonder zorg gaan’ (blz. 120), voor: ‘gerust, onbevreesd’, is een kleinigheid, maar voor jongelieden vooral moet men zich tegen taalfouten wachten; zoo ook ‘herinneren’ (blz. 9). Maar hoe aanprijzenswaardig deze drie, elk in zijne soort, ook mogen zijn, altijd heb ik iets tegen vertaalde werkjes voor de jeugd, in zoover zij noodeloos vreemde toestanden voorstellen.</p>
<p>N<hi rend="sup">o</hi>. 4-7 zijn bestemd voor jeugdiger jeugd. ‘Dina’ is kinderlijk geschreven, maar komt nog al hoog in prijs, en de drie vertellingen van moeder de Gans, door den lang en gunstig bekenden Gouverneur op nieuw verhaald en - zoo als 't behoort - met zeer kleurige plaatjes voorzien, zullen ook in dezen vorm zeker behagen.</p>
<pb n="627"/>
<p>Ziedaar aankondiging; eigenlijke beoordeeling komt, na een algemeen aanprijzend woord, voor zulke boekjes minder te pas.</p>
<p>Maar de goedgunstige lezer van dit Tijdschrift gunne mij nog een enkel woord, niet naar aanleiding van kinderboekjes, maar naar aanleiding van den tijd der plaatsing van deze aankondiging: het November-nommer. In het December-nommer van 1831 staat de eerste boekbeoordeeling die ik aan de Letteroefeningen leverde. Veertig jaren was ik medewerker. Gedurende al dien tijd verschenen niet zeer vele maandnommers in 't licht, niets van mijne hand bevattende. Denkelijk ben ik wel de oudste ‘medeletteroefenaar’. Op zich zelf is dat nu wel geene verdienste. Maar op zekeren leeftijd is het eene kleine eigenliefde, in 't een of ander eene lange loopbaan te kunnen aanwijzen. Deze weinige regelen van herinnering zullen, hoop ik, niemand hinderen.</p>
<p>H.M.C. <hi rend="sc">van Oosterzee</hi>.</p>
<q rend="bq">IETS ANDERS, bevattende een beschrijving van de provinciën Zuid-Holland en Utrecht door P.J. <hi rend="sc">Andriessen</hi>, schrijver van verschillende historische werkjes. Met platen Deventer, A.J. van den Sigtenhorst.
<lb/>JOHAN en STEVEN of de gevolgen van deugd en ondeugd, door P.J. <hi rend="sc">Andriessen</hi>. Derde druk met platen.</q>
<p>De heer Andriessen staat bij het lezend gedeelte van het opkomend geslacht zoo goed aangeschreven, dat een nieuw werkje van zijn hand geen aanprijzing behoeft. 't Is waar, de schrijver beweegt zich hier op een ander gebied dan vroeger, op dat der aardrijkskunde, doch 't is geen droge opsomming van steden en plaatsen, geen uitvoerige, vervelende beschrijving die hij ons ten beste geeft. Hij brengt zijn lezers en lezeressen in een kring van jonge lieden ‘die alles met eigen oogen zien, die hier opmerkingen maken, elkander tusschen beide zelfs plagen en voor wie de geographie de historie volstrekt niet uitsluit, voor wie integendeel de laatste de eerste belangrijk maakt.’</p>
<p>'t Is altijd gevaarlijk kinderen, al naderen zij ook de jaren des onderscheids, sprekende te laten optreden. De gesprekken, die
<pb n="628"/>men hun in den mond legt, zijn gewoonlijk of te onbeduidend of te waanwijs. Wil een schrijver het naïve, het kinderlijke van dergelijke gesprekken teruggeven, dan dient hij van het hart en hoofd der jeugdige wereldburgers een grondige studie gemaakt en veel omgang met hen gehad te hebben. Dat de heer Andriessen die gelukkige gave bezit, getuigen zijn talrijke, verdienstelijke werkjes. Een gelukkig denkbeeld vinden wij het, dat de schrijver zijne jonge vrienden de indrukken laat teruggeven van wat zij zelven gezien hebben. Meestal zijn die indrukken levendig en goed. Enkele keeren zijn ze flauw en onbeduidend, 't geen echter ook kan gelegen hebben aan het weinig belangrijke dat sommige plaatsen aanbiedt. Soms faalt het overigens goede geheugen van enkele reisgenooten: immers niet Christiaan maar Constantijn Huijgens is de man van de zeestraat; de weg van Leiden naar Woerden loopt over Leiderdorp en Koudekerk, niet omgekeerd, doch dit zijn kleinigheden, die wij ter loops aanstippen. Eindelijk schijnt de Rotterdamsche ontgroenpartij een zeer levendigen indruk achter gelaten te hebben, te oordeelen naar het, onzes inziens, al te plastische verhaal dat er van opgedischt wordt.</p>
<p>Ondanks deze kleinigheden verdienen beiden, schrijver en uitgever, lof voor de wijze waarop zij zich van hun taak gekweten hebben en noodigen wij hen uit, ook de andere deelen van ons vaderland te laten bereizen.</p>
<p>Het tweede werkje is een oud-bekende. Echter heeft het snoeimes van den heer Andriessen het boekje aanmerkelijk verbeterd, zoodat en de bondiger stijl en het nieuwere voegzame gewaad het hunne zullen bijdragen tot het vinden van koopers en lezers.</p>
<p>E.</p></div></div></div>
<div type="chapter">
<interpGrp>
<interp type="primair" value="mane004"/>
<interp type="primair" value="oort003"/>
<interp type="primair" value="oort003"/>
<interp type="primair" value="dozy003"/>
<interp type="primair" value="duym003"/>
<interp type="primair" value="hoek003"/>
<interp type="primair" value="oost027"/>
<interp type="secundair" value="roor005"/>
<interp type="secundair" value="dyse002"/>
<interp type="secundair" value="deen004"/>
<interp type="secundair" value="sass014"/>
<interp type="secundair" value="muhl004"/>
<interp type="secundair" value="wolt011"/>
<interp type="secundair" value="west050"/>
<interp type="secundair" value="sche046"/>
<interp type="secundair" value="gogh013"/>
<interp type="secundair" value="amsh001"/>
<interp type="secundair" value="greg003"/>
<interp type="secundair" value="deve003"/>
<interp type="secundair" value="kate001"/>
<interp type="secundair" value="geun013"/>
<interp type="secundair" value="brou075"/>
</interpGrp>
<pb n="629"/>
<head rend="h3">Binnenlandsche letterkunde Bibliographie.</head>
<interpGrp>
<interp type="primair" value="18710800"/>
</interpGrp>
<head rend="h4">I. Fraaie Letteren.</head>
<head>Vertaalde engelsche romans.</head>
<q rend="bq">No. 1. <hi rend="spat">Sodoms Appelen</hi>, van M.E. <hi rend="sc">Braddon</hi>, Schrijfster van ‘De Huurder der Hermitage,’ ‘Het Wandelpark’, ‘Roofvogels,’ enz. Uit het Engelsch door A.A. <hi rend="spat">Deenik Mlz.</hi> Haarlem. - De Erven Loosjes, 1869. Twee Deelen gr. 8<hi rend="sup">o</hi>.
<lb/>No. 2. <hi rend="spat">Wie heeft gelijk</hi>? van <hi rend="sc">Anth<hi rend="sub">y</hi>. Trollope</hi>. Uit het Engelsch door Dr. J.C. <hi rend="spat">van Deventer</hi>. Schiedam, H.A.M. Roelants. 1870. Twee Deelen gr. 80.
<lb/>No. 3. <hi rend="spat">Mijn Vlinderkoningin</hi>. Een verhaal door de Schrijfster van ‘Margaret's Verloving.’ Naar het Engelsch. (Met een motto uit <hi rend="sc">Byrons</hi> <hi rend="i">Giaour</hi> naar de vertaling van J.J.L. Ten Kate.) Amsterdam, P.N. van Kampen. 1870 Twee Deelen gr. 8<hi rend="sup">o</hi>.
<lb/>No. 4. <hi rend="spat">Eindelijk de Mijne</hi>. Naar het Engelsch van <hi rend="sc">Florence Marryat</hi>, Schrijfster van ‘Liefdesstrijd.’ ‘Is hare bede verhoord?’ enz. Amsterdam, J.D. Sybrandi. 1870. Twee Deelen gr. 80.
<lb/>No. 5. <hi rend="spat">Vrouw tegen Vrouw</hi>. Naar het Engelsch van <hi rend="sc">Florence Marryat</hi>, Schrijfster van: ‘Liefdesstrijd’ ‘Is hare bede verhoord?’ ‘Eindelijk de mijne’, enz. Amsterdam, J.D. Sybrandi, 1870. Twee deelen gr. 80.</q>
<pb n="630"/>
<p>No. 1. Als ik dezen roman vergelijk met <hi rend="i">Henry Dumbar</hi>, dien ik voor een vijftal jaren in de Tijdspiegel aankondigde, moet ik zeggen, dat de schrijfster is vooruitgegaan en veel minder onwaarschijnlijkheden aanwendt om haar verhaal te kruiden. Wat zij in deze Sodomsappelen (waarom is dit op den titel niet éen woord?) vertelt kan zeer goed gebeurd zijn, al is er nog wel wat bij, dat een beetje toevallig mag heeten en wordt de ontknooping niet geleidelijk maar door eene hevige catastrophe al te snel veroorzaakt. Hoofdzaak is, hoe een onecht kind zijn vader zoekt en eindelijk vindt; en al is dit thema niet nieuw, er is toch iets oorspronkelijks in de wijze, waarop Braddon den zoon op het spoor brengt. Zij gaat uit van de veronderstelling, dat beginnende romanschrijvers in hunne gefingeerde verhalen veel van hun eigen persoon en hunne eigen ervaring laten doorschemeren, om niet te zeggen opzettelijk tot het onderwerp of hoofdbestanddeel van hun werk kiezen; eene veronderstelling die vooral in groote landen, waar men elkander minder kent, veel schijn van grond heeft, maar in een land als het onze niet kan opgaan of de schrijver moet weinig kiesch gevoel en tevens weinig vindingsvermogen bezitten. Zoodra ten onzent een auteur zijn eigen karakter, of de omstandigheden en eigenaardigheden van familieleden, vrienden of bekenden in zijn boek beschrijft, of er gebruik van maakt om er zijn roman mee samen te stellen, verraadt hij, naar mijn oordeel, niet alleen weinig talent maar speelt hij een gevaarlijk spel, vooral als hij ook de gebreken en peccadilles (om niet van misdrijven enz. te spreken!) van de geschetste eigen persoonlijkheid of van die van anderen in zijn eigen verhaal opneemt. En wat zijn menschen zonder gebreken en kleinere of grootere ondeugden? Ik ben daarom altijd opgekomen tegen het uitgaan van deze veronderstelling en tegen het zoeken in hunne geschriften naar
portretten of ware levensomstandigheden uit den kring waarin de auteurs verkeeren. Ik herinner mij nog zeer goed, hoe ik mijne afkeuring ter neder schreef en liet drukken van zekere Nederlandsche Schrijfster, die in een van hare romans alles behalve vleijende maar zeer goed herkenbare portretten had gegeven van eenige mannen uit een en denzelfden stand in de maatschappij. Braddon kon echter gerust van een zeer middelmatigen romancier in haar land laten vermoeden, dat veel van zijn werk eigen levensbeschrijving zou zijn, en
<pb n="631"/>door het onderzoek, zelfs naar anonym door den vader uitgegeven romans den zoon een draad in handen geven, waarlangs hij van zelf tot de ontdekking moest komen van den verleider zijner moeder. De vinding van dit ontdekkingsmiddel vond ik origineel, en het speet mij, dat zij aan het einde nog tot die, reeds boven bedoelde, catastrophe de toevlucht nam, daar zij zoo hoogst eenvoudig en natuurlijk de ontknooping had kunnen laten plaats hebben, zelfs naar mijn oordeel met meer wezenlijk effect dan nu door een moedwillig niet vermeden en toch ook niet door het slachtoffer gewild of gezocht ongeluk, terwijl de redding zelf bovendien zoo onwaarschijnlijk mogelijk zich toedraagt.</p>
<p>Ook de strekking van het boek, de zedelijke idee, hoewel even dikwijls door romanschrijvers gebruikt als dat zoeken naar natuurlijke vaders of ongetrouwde moeders door hunne kinderen, - ook de zedelijke idee, die hier in beeld wordt gebracht is degelijker dan die van <hi rend="i">Henry Dumbar</hi>. De ‘Sodomsappelen’ zijn eigelijk de zinnelijk-zelfzuchtige genietingen van een slechts naar genot dorstend hart, die, hoe schijnschoon in den beginne, nooit bevredigen en bij niet geheel bedorven of verdierlijkte naturen niets dan ellende en wroeging achterlaten, te zwijgen van het ongeluk dat zij over anderen brengen.</p>
<p>Het kan nooit kwaad, dat jonge lieden deze waarheid aanschouwelijk zien voorgesteld; en doet de Schrijfster dit hier met onmiskenbaar talent, het is jammer, dat er in dit haar boek te weinig actie is, wat minder tot voortlezen zal uitlokken. Zij is hier en daar nog al langdradig, door, in plaats van de handeling zelve te laten spreken, de personen veel te veel over hunne eigen gemoedsaandoeningen te laten uitweiden en vooral door zich te lang bij de beschrijving van hunne karakters op te houden. Het geheel heeft hierdoor iets mats en boeit niet genoeg, al boezemen de personen belangstelling in, al zijn hunne eigenaardigheden juist niet altijd uit de conventioneele romanwereld genomen. Wel zijn zij nu en dan wat heel mooi, en wat sterk geïdealiseerd, maar men twijfelt dan ook geen oogenblik of men wel een roman leest; en of dit eene groote deugd of in 't geheel eene deugd is, trek ik in twijfel.</p>
<p>Van Vertaler en Uitgever kan ik niet anders zeggen, dan dat beide het hunne hebben gedaan, om het Engelsche boek aan zijne Nederlandsche lezers goed vertaald en in netten vorm in
<pb n="632"/>handen te geven. Dit zelfde kan met volle recht ook gezegd worden van</p>
<p>No. 2. Trouwens de naam van Dr. J.C. van Deventer is reeds een waarborg voor het eene en de Hr. Roelants kan onder onze beste uitgevers van romans gerangschikt worden, vooral als hij zijne boeken stevig laat innaaijen, wat wel eens veel te wenschen overlaat. Wat de innerlijke waarde betreft acht ik echter Trollopes pennevruchten vrij wat hooger dan die van Braddon en dergelijke veel schrijvende Engelsche dames. Er is een eigenaardig genot in het lezen van zijne romans, die geheel tot het genre intime behooren. Maar - ik heb het meermalen gezegd - men moet behagen hebben in de minutieuse karakterteekening welke hij geeft, om met mij hierin overeen te stemmen. Wie nl. den sensatie-roman of het avontuurlijke genre begeert, zal hem al ligt wat breedvoerig, zelfs langdradig vinden. Naar mijn oordeel schaadt dat breedvoerige niet en heeft hij er slag van, terstond zoo veel belangstelling in te boezemen in zijne karakters en in de toestanden waarin hij hen plaatst, dat gij hem gaarne volgt langs al de lange kronkelpaden waarop hij u voert. Kiest hij gewoonlijk een paar hoofdpersonen en groepeert hij om hen heen allerlei ander personeel, zooals bijv. in dezen roman, hij zorgt wel, dat ook deze nevenfiguren belangrijk genoeg zijn om de aandacht bezig te houden en laat zonder sprongen en schokken alles geleidelijk, natuurlijk uitloopen op de ontknooping, of beter gezegd: op de aanschouwelijke voorstelling van hetgeen hij met zijn gansche verhaal wilde doen uitkomen. Het zijn in den regel zedekundige of zielkundige questies, welke hij behandelt, echte tendenzromans die hij schrijft; maar hij doet het met zooveel kunst, hij is zoo plastisch, zoo zielkundig waar en tevens zoo weinig plat of alledaagsch, dat die strekking volstrekt niet schaden zou aan het aangename en onderhoudende der lectuur, als hij ze niet in zijne titels uitdrukkelijk vooraf reeds aanwees. Toen ik voor ettelijke jaren zijn ‘Kunt gij haar vergeven?’ aankondigde, maakte ik op deze fout reeds
opmerkzaam; en om niet te herhalen wat ik toen schreef over het verkeerde van zulke vragende titels, zeg ik er alleen van, dat de Schrijver, door zulk eene vraag voorop te stellen, van den beginne af den lezer dwingt naar het antwoord te zoeken, waardoor het genot van het lezen zeker niet verhoogd en de illusie ver-<pb n="633"/>stoord wordt. Men moet niet vooraf weten dat een roman eenige strekking heeft, veel minder nog welke die strekking is. Dezen keer is echter niet Trollope maar de Vertaler de man die deze fout maakt, en Dr. van Deventer heeft de schuld dat men terstond begint te onderzoeken wie gelijk heeft. Al heel spoedig vindt men dat beide, én de man én de vrouw, ongelijk hebben; maar naarmate men voortleest wordt het ongelijk aan zijn kant grooter, en lang voordat men aan het einde of aan de ontknooping is zegt men: niet zij maar hij is verre de meest schuldige!.....Trollope heeft dit niet bedoeld en zijn titel is in 't geheel geen vraag. <hi rend="i">He knew he was Richt</hi>; zoo luidt hij in 't oorspronkelijke, en dit is in goed Hollandsch: ‘Hij wist dat hij gelijk hadt;’ wat men ook het geheele boek door duidelijk ziet uitkomen, zoodat men onwillekeurig al zeer spoedig den klemtoon zet op het tweede ‘hij’ en leest: ‘hij wist wel, dat hij gelijk had,’ met er in gedachte bij te voegen: ‘en zij ongelijk,’ al wordt deze opinie van den door zijn hoogmoed en zijne heerschzucht verblinden man door den lezer niet gedeeld. De vraag is dus eigenlijk niet, wie werkelijk gelijk had, maar wie <hi rend="spat">meende</hi> gelijk te hebben en wat hem hiertoe bracht, hoe hij hierin gestijfd, door welke drogredenen hij op zijn rampzaligen weg voortgedreven en eindelijk geheel ongelukkig gemaakt werd.</p>
<p>Waarlijk, het hier behandelde onderwerp is interessant genoeg; en zou de roman vervelend hebben moeten worden als hij alleen het verhaal gaf van den strijd tusschen de beide echtgenooten, de liefdesgeschiedenissen der nevens hen optredende personen geven de noodige afwisseling en bovendien belangrijke tafereelen, waarop fijn gepenseelde karakters zeer goed hunne rollen vervullen. De waarheid, dat de vrouw of het meisje alles door zachtheid (volstrekt niet onbestaanbaar met vastheid van karakter!) en niets door hardheid wint, is in dezen roman zoo fraai in beeld gebracht, dat hij reeds hierom aanbeveling verdient. Ik herhaal daarom: wie zich door het uitvoerige van Trollopes schrijfwijze niet laat afschrikken, noch er tegen heeft, dat een roman grootendeels met het doel wordt geschreven om eene zielkundige questie te behandelen, hij neme dit boek ter hand, hij zal het niet onvoldaan nederleggen, veel er uit kunnen leeren en, <hi rend="i">last not least</hi>, zich aangenaam bezig houden.</p>
<pb n="634"/>
<p>No. 3. Met meer recht nog dan van Trollopes romans kan dit laatste van die van deze schrijfster gezegd worden: zij leveren aangename lectuur en deze <hi rend="i">Vlinderkoningin</hi> met name is recht amusant. Hier is niets langdradigs of al te breedsprakigs. De man, die hier sprekende wordt ingevoerd en een klein tijdperk van zijn eigen leven beschrijft, vertelt zoo onderhoudend, zoo prettig, zoo boeijend zelfs, dat gij de schrijfster onder de geestigste romancières van haar aan schrijvende dames zoo rijk vaderland rangschikken kunt. Ik herinner mij in geen boek onze mannelijke ijdelheid, zoo goelijk en toch zoo in al hare dwaasheid ten toon gesteld (<hi rend="i">persifflée</hi>, zou een Franschman zeggen) gezien te hebben als in dit, en ik bewonderde in stilte de diepe kennis van ons geslacht bij eene vrouw, te gelijk met het vernuft waarmede zij haar held zoo hoogst naief zich laat verraden of zijne eigen dwaasheid aan het licht brengen zonder dat hij dit zelf schijnt te bemerken. Trouwens wat hij opbiecht zou veel minder prettig te lezen zijn, als hij toonde zelf in te zien hoe ingenomen met zich zelven hij is, hoe belagchelijk zijne verbeelding dat alle dames verliefd op hem zijn. Wil men deze ijdelheid niet onder de groote gebreken tellen en hare kastijding (want eene geeseling met de scherpe roede der satire vindt gij hier niet) geen diepzinnige of hoog ernstige zaak noemen; - wil men beweren, dat deze roman niet diep gaat en geen belangrijke levensquestie of gewichtig zielkundig vraagstuk behandelt, mij is het wel; maar in onze veel bewogen dagen, waarin zoo veel op zedelijk, staatkundig, godsdienstig en kerkelijk gebied ter sprake komt, dat een mensch akelig maakt, acht ik het een genot zich ook eens bezig te houden met iets dat u al die ellende vergeten en denken doet aan het belagchelijke van deze of gene zijde van het menschelijke gemoed. Humoristisch is deze <hi rend="i">Vlinderkoningin</hi> of, beter gezegd, dit stukje autobiographie;
wie door het een of ander in het openbare leven uit zijn humeur is leze het, hij zal weer in zijn humeur komen, en dit is eene wezenlijke dienst die de schrijfster bewijst. Kregen coquette meisjes en babbelzuchtige vrouwen niet te gelijker tijd een lesje, ik zou dezen roman alleen aan heeren aanbevelen; maar nu kan het geen kwaad dat de dames eens zien hoe wij mannen er langs krijgen; zij krijgen ook haar deel en de lectuur is voor beiden goed.</p>
<p>Voor eene ontleding of nadere aanduiding van hetgeen hier
<pb n="635"/>door Dr. Guy uit zijn leven verhaald wordt, is het boek niet vatbaar, of liever, dit zou het genot der lezing verminderen De schrijfster zelve heeft met haar motto uit Byrons <hi rend="i">Giaour</hi>, naar de keurige vertaling van onzen Ten Kate, al kennelijk genoeg aangegeven, dat wij met eene liefdesgeschiedenis te doen hebben; maar dat deze niet is van de gewone soort, noch met den gewonen toestel van hartroerende ontboezemingen, hartbrekende scènes en hartverscheurende hartstochtelijkheden in elkander is gezet, durf ik gerust verzekeren. Alles gaat in dezen roman natuurlijk in zijn werk; en ook dit acht ik eene groote verdienste, dat de schrijfster met zoo weinig omhaal van natuur-, persoons- en karakterbeschrijving toch zoo plastisch menschen en zaken weet voor te stellen, dat men meent hen te hooren en te zien.</p>
<p>Wie het boek vertaald heeft, weet ik niet, maar dat het uitmuntend geschied is, zoodat men vergeet eene vertaling te lezen, weet ik wel. Ook de Uitgever zorgde voor eene uitgave, zooals wij van hem gewoon zijn en spaarde ons voor het gezicht van leelijke prentjes.</p>
<p>No. 4 en 5 neem ik bij elkander en kondig ze samen aan omdat zij van dezelfde schrijfster zijn. Wie beide romans wil lezen houde zich niet aan de volgorde waarin zij geschreven werden, maar leze eerst <hi rend="i">Vrouw tegen Vrouw</hi> en dan <hi rend="i">Eindelijk de mijne</hi>. Ik geef dezen raad omdat ik laatstgenoemde veel beter vind dan eerstgenoemde. Er moge veel moois in <hi rend="i">Vrouw tegen Vrouw</hi> te vinden zijn, zooals van Miss Marryat te verwachten is, - zij moge de geschetste karakters, zooals men dit noemt, goed volhouden, - dat mooije, dat in menig tafereel, door haar met talent geschilderd, den lezer treft en boeit wordt overschaduwd, deels door het minder natuurlijke van de hoofdzaak der intrigue (den eed aan Dr. Browne), deels door den hoogmoed der beide hoofdpersonen. Ik wil van de intrigue alleen zeggen, dat zij genomen is uit het afgezaagde thema der Engelsche wetgeving op het huwelijk, wat voor ons Nederlanders weinig aantrekkelijks heeft, omdat wij ons zoo moeijelijk kunnen verplaatsen in de noodlottige gevolgen die bij onze overburen de gemakkelijkheid van openbare en geheime echtverbintenissen na zich sleept; maar in weerwil hiervan zou de roman, naar mijn oordeel, beter hebben kunnen zijn, als de personen die onder die gevolgen lijden minder hoogmoedig waren geweest. Door hun
<pb n="636"/>trotsch, onbuigzaam karakter verzwakken zij de sympathie van den lezer; en hoeveel medelijden men ook moge hebben met den onnatuurlijken toestand waarin zij gebracht worden door boven bedoelden ter kwader ure hun afgepersten eed, dat medelijden zou oneindig dieper gevoeld worden, de belangstelling in hun lot veel grooter zijn, als zij wat meer beminnelijk, Rachel vooral wat minder eigenzinnig en hooggevoelig, geteekend waren. ‘Rachels vriendin’ - de Vrouw die den titelrol vervult van ‘tegen’ de Vrouw te intrigueeren, al bedient zij zich hierbij van de hulp van eene andere vrouw - die ‘vriendin’ en hare helpster zijn ook wel wat heel gemeen, om niet tusschenbeiden een beetje boos te worden dat zij met zooveel verschooning door anderen behandeld worden. Maar waarschijnlijk moest dit wel geschieden om de intrigue recht tragisch te maken en heeft de schrijfster wel een weinig te veel uit het oog verloren, dat de grootste vijandin van Rachel eigenlijk niet Mistress Arundel is maar Rachel zelve, wat moeite zij zich ook geeft om haar als het slachtoffer voor te stellen van een samenweefsel van allerlei omstandigheden, door de ‘vriendin’ met zooveel boosheid geëxploiteerd om haar ongelukkig te maken. Naar mijn inzien is dan ook niet de hoofdzaak van den roman, hoe de eene vrouw ‘tegen’ de andere, maar hoe noodlottig de vrouw ‘tegen’ zich zelve kan zijn. Zeker moest het boek een titel hebben, en ik zou het daarom dan ook oneindig beter gevonden hebben als die ontleend ware aan datgene wat Rachel in zulk eene valsche positie brengt, ik bedoel den boven reeds aangeduiden eed, met alles wat aanleiding gaf om haar en Craven dien af te persen.</p>
<p>De Hollandsche vertaler heeft Miss. Marryats titel <hi rend="i">Woman against Woman</hi> woordelijk vertaald en dus geen schuld aan het onjuiste en onduidelijke dezer titulatuur, maar wat hem of zijn confrater die No. 4 vertolkte bewogen heeft om <hi rend="i">The confessions of Gerald Escourt</hi>, zooals het boek in 't Engelsch heet, te verknoeijen in ‘<hi rend="i">Eindelijk de mijne</hi>’, verklaar ik niet te begrijpen. Onder het lezen van <hi rend="i">Vrouw tegen Vrouw</hi> moge men bij de kennismaking met Rachels dienstmeid of met hare ‘vriendin’ onwillekeurig vragen: zoudt gij de vrouw zijn die tegen deze vrouw in 't strijdperk treedt? Dit doet geen kwaad, omdat er heel wat anders is dat spoedig de nieuwsgierigheid opwekt en de belangstelling prikkelt; maar als men in No. 4 den held van het boek verliefd ziet worden op de schoone Ada komt terstond
<pb n="637"/>de gedachte boven, oh! dat zal ‘eindelijk de mijne’ zijn! En die gedachte blijft den lezer bij, al wordt het ook nog zoo onwaarschijnlijk dat hij ‘haar krijgen zal’, wat het genot der lectuur zeer verzwakt. Dit zou zeker niet het geval zijn als men alleen wist te doen te hebben met ‘de belijdenissen’ van iemand, die eerlijk opbiecht wat hem in den weg stond om zijn doel te bereiken.</p>
<p>De diepe zedelijke zin die hierin opgesloten ligt, het ‘eigenschuld plaagt den mensch het meest’, wat hier zoo naar het leven geschetst wordt, in verband met gebreken en dwaasheden van het maatschappelijke (Engelsche) leven, waardoor de ondeugd vereerd en de deugd miskend wordt, - dit een en ander geeft aan dezen roman in mijn oog veel hooger waarde, dan die ik aan <hi rend="i">Vrouw tegen Vrouw</hi> toekennen kan. Beide romans mogen alleszins lezenswaardig zijn en getuigen voor de menschen- en wereldkennis der rijk begaafde schrijfster, <hi rend="i">De bekentenissen van Gerald Escourt</hi> zijn nog iets meer en daarom raadde ik boven reeds een ieder die beide boeken lezen wil eerst No. 5 en dan dit te lezen, omdat No. 5 bij No. 4 zeer afvalt.</p>
<p>Jammer is het, dat ook hier een eed te pas wordt gebracht, die tot een allertreurigst misverstand aanleiding geeft. Dit was volstrekt niet noodig geweest. In het gedrag van een niet streng zedelijk jongmensch met een zwak karakter, zooals Gerald, was genoeg te vinden om een meisje als Ada te laten handelen zooals zij gehandeld heeft, zonder tot zulk een afgesleten romankunstje de toevlucht te nemen, als die eed en die ring. De diepe gedachte, ja, de groote zedekundige les, die Miss Marryat in dezen roman geeft, ware duidelijker uitgekomen en scherper nog ingedrongen in het hart van dezen of genen nog niet geheel bedorven jeugdigen lezer, die haar boek leest, om de intrigue zeker eerst, maar onwillekeurig straks om te zien, of Geralds ligtzinnigheid en zwakheid van karakter hem ook den prijs zullen doen verliezen waarom het hem te doen is. Treffend, overtuigend treedt de schrijfster op tegen de ellendige moraal, die het liederlijke gedrag van aanzienlijke losbollen onder de kleine dwaasheden der jeugd rangschikt, waaraan een fatsoenlijk meisje zich niet storen moet, terwijl diezelfde moraal zoo onverbiddelijk streng is ten opzichte der vrouw en haar éene enkele jeugdige mispas nooit vergeeft. Het fiere, edele en toch zoo echt vrouwelijke karakter van Ada is een krachtig
<pb n="638"/>protest tegen dit meten met twee maten, en ik verklaar in langen tijd geen vrouwenbeeldje in een Engelschen roman gevonden te hebben, zoo voortreffelijk van opvatting en teekening als deze hoofdfiguur in dit boek. Ada worden ware en overschoone denkbeelden in den mond gelegd; haar gedrag is zoo karaktermatig en nobel, haar hart zoo fijn gevoelig, zoo rein, zoo beminnelijk, dat men de schrijfster zou kunnen benijden die zulk een type weet te fingeeren, te meer omdat hier van geen brave Maria of welk onmogelijk, onnatuurlijk vrouwelijk ideaal sprake is, maar Ada, eene vrouw is en blijft van vleesch en bloed, zooals onze vrouwen, moeders en zusters zijn. Er is in dit boek meer dan eene schoone bladzijde, die verdient gelezen en overdacht te worden. Al is het hier en daar wat lang, dit is eigenlijk geen langdradigheid of vervelend gezeur, en behoeft niemand af te schrikken, er is leven en beweging genoeg in. 't Ware te wenschen, dat de Uitgever voor beide romans van Miss Marryat wat beter papier en wat fraaijer letter gegeven had, zij verdienen het wel, vooral als men de prijs van ƒ 6,80 en ƒ 7 in aanmerking neemt. De vertaling verdient lof; al is zij niet altijd even vloeijend, zij laat zich toch gemakkelijk lezen; en vitten of aanmerkingen maken laat ik bij zoo veel goeds liever aan anderen over.</p>
<p>&nbsp;</p>
<p><hi rend="spat">Kampen</hi>, Augustus 1871.</p>
<p>J. <hi rend="sc">Hoek</hi>.</p>
<div type="section">
<interpGrp>
<interp type="primair" value="18711000"/>
<interp type="primair" value="18711028"/>
<interp type="primair" value="18710800"/>
<interp type="primair" value="18710718"/>
</interpGrp>
<head rend="h4">II. Godgeleerdheid.</head>
<q rend="bq">HET CHRISTELIJK WONDERGELOOF (.) Eene reeks van beschouwingen (.) Uitgegeven en ingeleid door J.H. Gunning Jr. Amsterdam, Höveker &amp; Zoon, 1871. 192 blz.
<lb/>HET GELOOF EN DE GELOOFSGRONDEN VAN EEN MODERN CHRISTEN. In brieven, door T. Roorda, doctor in de godgeleerdheid en in de letteren, lid van de kon. akademie van wetenschappen te Amsterdam, Hoogleeraar te Leiden. Leiden 1871. P. Engels, 74 blz. Prijs ƒ 0,60.</q>
<p>Twee geloofsgetuigenissen zijn ons in de beide, hier boven
<pb n="639"/>genoemde werkjes geschonken. Twee geloofsgetuigenissen, afgelegd door ‘leeken’ voor ‘leeken’. Prof. Roorda moge den titel van theologiae doctor dragen, zijne wetenschappelijke loopbaan heeft hem van de nauwgezette beoefening der godgeleerdheid in strengen zin, vervreemd Zijne plaats is onder de heroën der oostersche letterkunde; zijne maatschappelijke verhouding tot de theologanten en godsdienstpredikers van beroep, mitsdien volkomen gelijk aan die van den ‘Nederlander, buiten 's lands in aanzienlijke staatsbetrekking geplaatst’, auteur van <hi rend="i">Het christelijk wondergeloof</hi></p>
<p>Uitgezonderd de genoemde overeenkomst in oorsprong en bestemming, zou het moeilijk vallen, de vergelijking van beide geschriften door te zetten. Wat vorm en inhoud betreft, wijken zij hemelsbreed van elkander af. De taal van den hoogleeraar is eenvoudig en, zonder bepaald wegslepend te zijn, aangenaam boeiend; die van den ‘Nederlander, buiten 's lands in aanzienlijke staatsbetrekking geplaatst’, ietwat stroef, in woordenkeus en constructie niet altijd even zuiver hollandsch, hier en daar niet weinig gezwollen, terwijl meermalen het zoogenaamd wetenschappelijk betoog zich in den hoogdravenden, nog altijd niet genoeg, naar het schijnt, gekastijden, zalvenden preektoon verloopt. Het een zoowel als het ander laat zich intusschen voldoende verklaren, zonder iemand de vrijheid te gunnen tot uitbundige lofspraak of scherp verwijt. Immers den heer Roorda heeft het nimmer ontbroken aan de gelegenheid om onze schoone moedertaal te blijven spreken en beoefenen, terwijl de kalme, tegelijkertijd humane en verdraagzame gemoedsstemming van den modernen christen, zijne pen bestuurde. De ‘Nederlander enz.’ daarentegen was, zijns ondanks, bloot gesteld aan de gevaren 1o. van wat de heer Gunning een ‘langdurige uitlandigheid’ noemt; 2o. van wat hij zelf aanduidt, als een veelvuldig gebruik maken van gedrukte preeken, bij het verzamelen der kennis, wier bezit hij noodig achtte om als schrijver op te treden; en 3o. van wat wij als de minder aangename en weinig smaakvolle eigenschappen der ‘geloovige’ richting kennen, wanneer zij andersdenkenden aanvalt of zich tegenover dezen verdedigt.</p>
<p>Voorts toont prof. Roorda, wat trouwens niemand anders verwachten zal, kennis te dragen van wat in den laatsten tijd op godsdienstig en meer bepaald theologisch gebied ten onzent is omgegaan; terwijl het boekje van den Nederlander enz., hoewel
<pb n="640"/>in 1871 voor het eerst uitgegeven, reeds eenige jaren oud schijnt. Dr. Zaalberg en zijne toespraken over <hi rend="i">De godsdienst van Jezus</hi> zijn <hi rend="i">de</hi> moderne theologie in het vaderland van den uitlandige, ‘een man van grondige wetenschap’, volgens de verzekering van den heer Gunning.</p>
<p>‘Persoonlijke redenen’ hebben dien geleerden staatsman bewogen, zijn naam niet op den titel te vermelden, den heer Gunning te verzoeken zich te belasten met de uitgave en inleiding bij het nederlandsch publiek, van zijn papieren kind en zichzelf niet nader te schetsen, dan als een te H. resideerenden schrijver der ‘vrucht eener geheel veranderde gezindheid op godsdienstig gebied, eene getuigenis der waarheid na lange huldiging der heillooste dwaling.’ Of het die bekeering is, verbonden met 's mans grondige wetenschap, waarom de heer Gunning dezen ‘nietgodgeleerden’ getuige zoo hoog schat; dat weet ik natuurlijk niet. Maar wel durf ik verzekeren dat de aangehaalde woorden, in verband beschouwd met het geheele boekje, de stof aan de hand doen voor een belangrijke psychologische studie, mits men de <hi rend="i">Voorrede</hi> van den heer Gunning ongelezen late. Want, aangenomen dat de Haagsche predikant, als waarheidlievend man, zich niet zal leenen tot een wel gewenschte, doch zijns inziens niet verdiende opvijzeling van personen en zaken; mede aangenomen, dat de voorredenaar niet heeft misgetast in zijne waardeering van den Nederlander enz., dan zou hier enkel gelegenheid zijn tot de oplossing van een aantal psychologische raadselen.</p>
<p>Nemen wij daarom liever den schrijver en zijn boek, zonder het oordeel van zijn vertrouwde in het vaderland. Wie is deze naamlooze held? Een getuige der waarheid, roept hijzelf ons toe. Dat klinkt wel een weinig pedant, vooral wanneer wij later vernemen, dat Jezus, zelfs indien men slechts let op de drie eerste evangeliën, aan ondragelijke inbeelding zou hebben geleden, indien hij - om nog eens met den heer Gunning te spreken - een ‘bloot mensch’ is geweest. Maar, wie een getuige der waarheid is, mag het zeggen. Anders wordt daarentegen het geval, indien het later blijkt dat <hi rend="i">de waarheid</hi> hier zooveel zeggen wil als: de meer of minder streng gehandhaafde kerkleer der rechtzinnige protestanten. Van deze legt de Nederlander enz. een getuigenis af, maar of nu die gebenedijde inderdaad waarheid, en nog wel <hi rend="i">de</hi> waarheid vertegenwoordigt,
<pb n="641"/>dat wordt gemakshalve niet onderzocht. Hij die van uit den vreemde van haar getuigde, heeft haar als <hi rend="i">de</hi> waarheid erkend. Dat is genoeg; de zoekende en weifelende wereld legge het hoofd in den schoot en luistere in diep ootmoedige houding, zwijgend toe!</p>
<p>Vanwaar heeft onze getuige zijne kennis? Stond hij van kindsbeen af in de dienst der waarheid? Het ontkennend antwoord is reeds gegeven, in de herinnering eener ‘geheel veranderde gezindheid op godsdienstig gebied.’ Alzoo: de Nederlander enz. had vroeger andere godsdienstige overtuigingen. Toen volgde hij de stem der waarheid niet, maar - de bedoeling is duidelijk - de moderne richting! Zij is die geheel andere gezindheid op godsdienstig gebied. Tegen haar wordt nu een strijd op leven en dood aangebonden. Het wapen, dat haar in de ziel moet treffen, is een ‘offer der dankbaarheid, hoe gering ook, aan den algoeden God, wiens genade zijn geest heeft ontboeid....van bijkans volslagen ongeloof.’ Inderdaad, het staat er: van bijkans volslagen ongeloof. Het daaraan geboeid zijn met den geest, dat is dan het huldigen der heilloosste dwaling; de lijder is als zoodanig, d.w.z. als lijder, een met bewustzijn handelend wezen, en de kwaal, waaraan hij lijdt, niet meer of minder dan bijkans volslagen ongeloof, zou nog een bepaalde gezindheid op godsdienstig gebied kunnen heeten! Die het vatten kan, vatte het.</p>
<p>Neen, mijnheer de Nederlander in aanzienlijke staatsbetrekking buiten 's lands, zoo leeren wij u nooit kennen. Als gij geen getuige der waarheid waart, zouden wij meenen, dat gij met woorden schermt en in uwen ijver, zonder het te weten, een karikatuur maakt van uzelf zooals gij vroeger bestondt. Gij zoudt voorheen godsdienstig, en wel modern godsdienstig zijn geweest en tegelijkertijd bijna volslagen ongeloovig? Op gevaar van in ongenade te vallen bij de waarheid, wier dienaar gij zijt, dat kunnen wij niet aannemen. Om kort te gaan, zullen wij maar ronduit zeggen, hoe wij het er voor houden, dat gij in een vroegere periode van uw leven, u om God noch godsdienst bekommerdet, geestelijk dood en onverschillig waart, toegerust met een aantal sabeltjes en speertjes, die fraaiklinkende wetenschappelijke namen droegen, ter bestrijding van het wondergeloof en andere elementen van het godsdienstig geloof uwer medemenschen. Gij beeldet u in, dat die wapen-<pb n="642"/>rusting u goed stond en dat zij u het recht gaf op den toenmaals, naar het u toescheen, zeer begeerlijken titel: modern. Eindelijk viel het u te hard, de verzenen nog langer tegen de prikkels te slaan. De behoeften van het gemoed spraken al luider en luider. Waar zoudt gij bevrediging vinden? Niet bij de modernen, want dezen hadden u onvoldaan gelaten.....omdat gij, wel in uwe schatting en in naam, maar in waarheid nooit modern godsdienstig waart geweest. Dan voor het altaar <hi rend="i">der</hi> waarheid geknield!</p>
<p>Zoo zal zich het geval wel hebben toegedragen. Want wij kunnen van een getuige der waarheid niet aannemen, dat hij opzettelijk een scheeve voorstelling zal geven van wat hij vroeger, met anderen wier geestverwant hij toen heette, geloofde. Deze getuige bestrijdt doorloopend het standpunt van bijkans volslagen ongeloof, hier en daar opgeluisterd met enkele denkbeelden van moderne christenen. Zelfs noemt hij dit monster den boei, die hem eenmaal gekluisterd hield. De gevolgtrekking, zoo als zij boven werd gemaakt, ligt alzoo voor de hand. Een andere is deze, dat wij hier nu geen tot de waarheid bekeerden modernen christen hooren, al bestaat er een Nederlander enz. die zich inbeeldt aldus tot ons te spreken. En een derde gevolgtrekking bestaat daarin, dat wij het dezen getuige der waarheid niet kwalijk moeten nemen, wanneer hij zijn vijand onrecht doet, door het portret van een ander als diens conterfeitsel aan de wereld te laten zien. Ondanks zijne grondige wetenschap, wist hij niet beter.</p>
<p>Houdt men dit een en ander in het oog, dan is de lektuur van <hi rend="i">Het christelijk wondergeloof</hi> misschien voor dezen en genen niet onbelangrijk. De psycholoog vindt hier en daar niet te versmaden aanwijzingen, ter kenschetsing van het proces, dat eindigde met de geboorte van den getuige der waarheid. Diens nieuwe vriend, de ‘geloovige’, treft hier een oorzaak aan van dankbare blijdschap. De onpartijdige toeschouwer, die noch psycholoog, noch geloovige is.......ja, wat die aan dit boekje zal hebben, weet ik waarlijk niet.</p>
<p>Een uiteenzetting van het christelijk wondergeloof, denkt men wellicht. Maar neen, daarvoor zijn deze beschouwingen te onsystematisch geordend, gesteld dat het geloof aan wonderen ooit een christelijk geloof kon heeten, of dat men, op het standpunt des ‘geloofs’ zich plaatsende, van een heidensch, in onderschei-<pb n="643"/>ding van een christelijk wondergeloof mocht spreken. Over het begrip des wonders wordt in het vijfde, over het geloof aan wonderen in het vierde hoofdstuk gehandeld, nadat in de drie eersten <hi rend="i">het</hi> ‘wonder, dat hoofdinhoud is van het christelijk geloof en de daarmede in het naauwst verband staande wonderen, de wonderen van den Zaligmaker en de wonderen door menschen verrigt,’ zijn besproken. Men zou zoo meenen: de bepaling van wat wij onder een wonder hebben te verstaan, en wat men verder over het geloof aan wonderen in het algemeen, wilde opmerken, moest voorafgaan. Maar een getuige der waarheid weet het natuurlijk beter.</p>
<p>Men kan aardige dingen van hem hooren. De belangrijkste zijner ontdekkingen is misschien wel deze, dat Napoleon I reeds aan alle bestrijding van het wondergeloof den nekslag heeft gegeven. Hoe jammer dat niet vroeger eenig staatsman-dilettanttheoloog de papieren van den grooten keizer heeft doorsnuffeld. Jammer ook dat onze Nederlander enz. het ‘ware punt van uitgang, krachtig en helder aangewezen’ door den gevallen franschman, pas op bl. 103 meende te moeten noemen. ‘Alle verschijnselen des levens, ook de meest gewone en de minst treffende, behooren tot het gebied du <hi rend="i">merveilleux</hi>’; en iets vroeger: bij alle zoogenaamde wonderen, is het slechts de vraag of die dingen <hi rend="i">zijn</hi>. Verrassende opmerkingen van den geloovigen keizer; wat diepe eerbied, blijkens die woorden, voor het wonder in den gewonen zin! Niemand zal natuurlijk zoo dwaas zijn, daaruit af te leiden, dat de spreker zich met de vraag naar de mogelijkheid van het wonder in abstracto niet wilde inlaten, en kortweg het bestaan van alle wonderen loochende, door alles tot het gebied du merveilleux terug te brengen.</p>
<p>Zoo mogelijk, nog treffender is de stelling van den Nederlander enz. zelf, bl. 96: het duistere begrip des wonders bij een eenig mensch is voldoende (ter bestrijding der wonderontkenning) en de ontkenning van het bestaan des wonders vindt reeds in het woord wonder hare wederlegging.’ Eenvoudiger kan het niet. Al weer bitter jammer, dat wij het niet eerder hebben geweten. ‘Wanneer wij een voorwerp, een wezen of een begrip <hi rend="i">noemen</hi>, zoo is daarmede reeds hun bestaan erkend; en wij kunnen aan geen ding of aan geene persoon eene handeling of eene eigenschap toeschrijven, zonder die eerste eigenschap, het zijn, steeds te veronderstellen’; bl. 94. Denk aan spoken, man-<pb n="644"/>netjes in de maan, nog niet bestaande staatkundige conflicten; noem die heeren, of spreek den naam dier schrikbeelden uit en die spoken, met achtbaar gevolg, bestaan.</p>
<p>De getuige der waarheid noemt het begrip wonder en het pleit is voldongen: het wonder bestaat. Hij doet nogmaals zijnen mond open en geeft een omschrijving van het wonder; die bepaling draagt nu den stempel der juistheid. Zoo kan het wonder beurtelings wezen: wat uitzondering is op den regel, bl. 22, 32; wat afwijking van de natuurwet moet heeten, bl. 48; ‘de vrije daad Gods, waardoor den mensch de hoogere wereld zijner bestemming getoond wordt; eene <hi rend="i">natuurlijke</hi> werking der eeuwigonuitputtelijke scheppingskracht, aan de geestelijke openbaring tot stoffelijke omgeving en als het ware tot ligchaam dienende: bevestiging van reeds bestaand, hoogstens opwekking van sluimerend of onbewust geloof’, bl. 88; ‘alle natuurverschijnsel dat niet door eenig ander, reeds bestaand voortgebragt wordt’; ‘alle verkrijging van kennis langs anderen weg dan die onze vermogens is aangewezen’, ‘het eeuwige leven waaraan de mensch, ondanks de zonde, deel heeft door het geloof’, bl. 122; terwijl toch ‘alle verschijnselen des levens, ook de minst treffende, behooren tot het gebied du <hi rend="i">merveilleux:</hi> al wat is getuigt voor ons, die niets hebben, niets zien en niets kunnen dan wat ons gegeven is, van de wonderlijke magt des Scheppers en Gevers’, bl. 103; hoewel ‘wij eerst dan een wonder hebben, wanneer het verschijnsel, afwijkend van alle bestaande natuurwetten, aan geene waarneembare oorzaak hoegenaamd is toe te schrijven dan aan de vrije kracht Gods’, bl. 115; niettegenstaande men in elke natuurwet niets anders behoort te erkennen dan ‘eene reeks vrije daden Gods’, bl. 145.</p>
<p>Begrijpt gij nu nog niet, wat een wonder is? Het is de uitzondering en de regel, de afwijking van Gods werk en de daad van den Almachtige. Gij vraagt, hoe die tegenstrijdige bepalingen te handhaven zijn? Onverstandige, het is u wel aan te zien dat gij nog geen getuige der waarheid zijt. Ga ter schole bij den Nederlander enz. Hij zal u nog andere voortreffelijke dingen leeren, o.a. dat wonderen eigenlijk ‘geen onmisbaar bestanddeel eener zuivere godsdienstleer zijn’, maar dat toch ‘één wonder uit het Evangelie niet kan worden weggenomen, zonder dat tevens geheel het Evangelie wegvalt: het is Christus zelf, het groote feit dat Hij mensch was, die tevens waarachtig God
<pb n="645"/>is’, bl. 4. Dat er ‘tweeledige wonderen’ zijn, nl. wonderen, door den mensch verricht, waarbij wij ‘behalve het eigentlijk teeken zelf, ook dit (zien) dat God te dien einde de hand van een Zijner schepselen leent’, bl. 59. Dat de rechtzinnigen zich niet aan menschvergoding schuldig maken, wanneer zij Jezus aanbidden, omdat zij van Hem gelooven, dat Hij in waarheid God is, bl. 185, hoewel men van den heiden moet verklaren, dat hij ‘diergestalten, hemelligchamen, krachten der natuur’ aanbidt, ja zelfs ‘menschen zooals hij, hetzij hij vergoodde wie hem op aarde had welgedaan, dikwerf ook wie hem verguisd had, hetzij hij algemeene menschelijke gaven verpersoonlijkte’, bl. 156. De godsvereering is dan ook ‘in alle heidendom: een mengsel van bijgeloof en vrees, van zinnelijkheid en bloeddorst’, bl. 156. Desniettegenstaande moet ‘het ware Christendom, ook in andere godsdiensten de mogelijkheid des wonders erkennen’, bl. 62. De heidenen gelooven aan wonderen, hunne godsdiensten zijn valsche; zij wemelen daarom van wonderen - pas op dat gij de onjuiste gevolgtrekking niet maakt: hoe zuiverder godsdienst hoe minder wondergeloof - maar men kan toch niet ‘alle heidensche wonderen verwerpen’, bl. 61. Hoe nu de heidenen kwamen aan het geloof der in hun midden ‘geschiedde wonderen’, zullen wij zeker moeten afleiden uit de stelling: ‘de kenteekenen van den regtstreeks goddelijken oorsprong heeft het wonder slechts voor hem, die reeds in waarheid aan God gelooft’, bl. 76, wat niet mogelijk is dan in Israël en bij hen, die God door Israël kennen, bl. 153.</p>
<p>Hoe verleidelijk het moge wezen, de aandacht op meer voortreffelijkheden in den arbeid van dezen getuige der waarheid te vestigen, ik moet mij bedwingen en de lange reeks mijner aangestipte opmerkingen verder ongebruikt laten liggen. Misschien heeft men wel reeds begrepen, waarom ik mij niet waag aan een wederlegging der krachtige argumenten, waarmede hier de moderne richting wordt bestreden. De logica der waarheid is mij te machtig. Men moet deze geloofsgetuigenis lezen, zonder verder te denken dan de lengte van den regel, waarop juist het oog is gevestigd, gedoogt. Anders is het niet mogelijk, onverdeeld te genieten.</p>
<p>Een gelijke inspanning vraagt de heer Roorda voor zijne brieven niet. Bij hem mag uw menschelijk denk- en redeneervermogen op de gewone wijze werken. Hij schrijft ook niet, ge-<pb n="646"/>lijk zijn collega in den vreemde, ter ‘bevestiging’ van het geloof zijner geestverwanten; maar ter eenvondige kenschetsing van het geloof der zoogenaamde moderne christenen en wat de gronden zijn, waarop dat geloof (be)rust. Hij kon ook niet optreden als een getuige der waarheid, want hij was zich bewust, slechts <hi rend="i">zijne</hi> opvatting, <hi rend="i">zijne</hi> voorstelling van het moderne christelijke geloof en van de gronden, waarop het (be)rust, te kunnen geven. Dit heeft hij gedaan, wij mogen vooronderstellen, met de vereischte nauwkeurigheid; want beoordeelen kunnen wij natuurlijk niet, of de heer Roorda nog iets anders gelooft en zijn geloof op nog andere, dan de hier genoemde gronden bouwt.</p>
<p>Dat geloof spreekt zich uit over God, den Oneindige, Schepper, Albestuurder, Vader van den mensch; over Jezus, als den grootsten profeet, den waren tolk van het godsdienstig en zedelijk gevoel, door wien het eerst de ware kennis van God en de ware godsdienst geopenbaard werd; en over 's menschen ware bestemming, als niet in het tegenwoordige leven te bereiken. Op de nadere ontwikkeling van dit drievoudig geloof, volgt de aanwijzing der gronden, waarop het bij den heer Roorda rust, met opgaaf van redenen, waarom zooveel andere leerstellingen door hem, als modern christen, worden verworpen. Die polemiek, als ik het zoo noemen mag, had m.i. wel wat breeder opgezet mogen zijn. Met name van de wonderkwestie maakt de hoogleeraar zich, bl. 21 vv., wel wat heel gemakkelijk af. Gelukkig daarom voor het doel, waartoe het boekje werd uitgegeven, dat de schrijver er bl. 65-67 op terug komt. Had onze Nederlander in aanzienlijke staatsbetrekking buiten 's lands die bladzijden gelezen, voordat hij zijne beschouwingen over het christelijk wondergeloof schreef; hij ware hoogstwaarschijnlijk minder tegen windmolens te velde getrokken.</p>
<p>Ik zal den inhoud van Roorda's brieven niet verder omschrijven; maar liever den wensch uitspreken, dat velen ze aandachtig lezen en overwegen, vooral zij die nog altijd twijfelen of een volgeling der nieuwe richting wel godsdienstig kan zijn; of die meenen dat het godsdienstig geloof van den zoodanige, indien hij het heeft ‘behouden’ uit de schipbreuk der verworpen leerstellingen, eigenlijk in de lucht hangt en elken redelijken grondslag mist, woarom het voor den eersten aanval van het gezond verstand zou moeten bezwijken. Dat ‘atheïsten’ -<pb n="647"/>aangenomen dat zij er zijn, althans zij, die daarvoor willen doorgaan - en de ‘jongelingen’, wier oppervlakkige redeneering hen zoo licht tot ongeloof verlokt, niet onopgemerkt laten, wat hier speciaal aan hun adres wordt gericht! Zij zullen het niet in alles met den heer Roorda eens zijn, maar dat behoeft ook niet. Naast éénheid van geloof is er in het moderne christendom - terecht genoemd: ‘niets anders dan een nieuwe ontwikkeling van het Christendom, en wel van het protestantsche Christendom, die, ofschoon reeds lang voorbereid, eerst in onze dagen, om zoo te spreken, tot rijpheid gekomen is’ - een ruime plaats voor verscheidenheid in opvatting en omschrijving van dat geloof, zoowel als van de gronden, waarop het steunt.</p>
<p>De vrienden van het moderne christendom mogen den heer Roorda dankbaar zijn voor zijne poging om rekenschap te geven van zijn geloof. Brengen zijne brieven hun niet veel eigenlijk gezegd nieuws, ook zij hebben wel eens behoefte aan een eenvoudige ‘bevestiging in dat geloof, hetwelk de beloften heeft des toekomstigen en des tegenwoordigen levens;’ terwijl zij gaarne van tijd tot tijd, uit de handen van kundige geestverwanten, nieuwe wapenen in den ouden strijd ontvangen, zij het dan ook dat die wapenen, meer naar den vorm, dan naar den inhoud van de reeds langer gebruikte verschillen.</p>
<p>Die in vijandelijke houding ter rechter of ter linkerzijde zijn geschaard, mogen de goedheid hebben, hun oordeel voor een wijle op te schorten en eerst van deze geloofsgetuigenis van een modern christen kennis te nemen. Misschien wordt daardoor hunne meening minder bitter en bekoelt de spotlust. Stellig zal het daarna uitgesproken oordeel juister zijn, dan wat men nu vaak van beide bedoelde kanten over het moderne christendom hoort.</p>
<p><hi rend="spat">Winkel</hi>.</p>
<p>Dr. W.C. <hi rend="sc">van Manen</hi>.</p>
<q rend="bq">GODSDIENSTIGE OVERDENKINGEN, door <hi rend="spat">Joh</hi><hi rend="sup">s</hi>. <hi rend="spat">Dyserinck</hi>. Twee deelen. - Haarlem. De Erven Loosjes 1868 en 1869.
<lb/>GEBEDEN ter inleiding van de Godsdienstige overdenkingen door <hi rend="spat">Joh</hi><hi rend="sup">s</hi>. <hi rend="spat">Dyserinck</hi>. - Haarlem, De Erven Loosjes.</q>
<p>Hoewel reeds in 1868 en '69 verschenen, werden boven-<pb n="648"/>genoemde <hi rend="i">Overdenkingen</hi> pas in 1871 ter aankondiging in dit tijdschrift gezonden. De uitgevers zullen wenschen, dat de aandacht onzer lezers daarop gevestigd worde, zij het dan ook wat laat, tengevolge eener mij niet bekende reden. Welnu, dat geschiede bij deze, voor het minst met een enkel woord. De inhoud is niet verouderd en ik gis, dat daarvoor althans gedurende de eerste jaren geen gevaar zal bestaan. Dat is de lichtzijde van geschriften, waarin men vruchteloos eenig spoor van actualiteit zal zoeken.</p>
<p>De heer Dyserinck heeft, in elk der twee deelen, vier en twintig godsdienstige overdenkingen gegeven. Het zijn korte opstellen, van 6-8 bladzijden groot. Zij zijn nagenoeg allen naar één model vervaardigd: een opschrift, een inleiding, een tekst, een nadere ontwikkeling der gekozen bijbelwoorden, of van het daarin besproken of daaraan ontleende onderwerp en een enkel woord tot opwekking, vermaning of vertroosting tot besluit.</p>
<p>Dit wat den vorm betreft. De inhoud is hoogst eenvoudig, verstaanbaar voor den geringst ontwikkelde, ernstig, ik zou zeggen: nagenoeg overal waar, leerrijk voor den burgerman, stichtelijk voor wie zich met een weinig gemoedelijkheid tevreden stelt. Men zal er nooit slechter van worden, vermoedelijk wel beter, indien men bij tusschenpoozen de twee bundels doorleest. Het is natuurlijk geen lektuur om in een paar avonden meê af te rekenen. Aangrijpends heb ik, om de waarheid te zeggen, er niets in gevonden. Van profetischen gloed en geestelijke verheffing heb ik althans niets gemerkt. Misschien zullen anderen gelukkiger zijn. Maar eenvoudig en begrijpelijk zijn deze overdenkingen, en dat zegt, ten bate van een aantal menschen, reeds veel. Ik geloof daarom wel, dat zij nut kunnen stichten, zoodra zij maar in de rechte handen komen.</p>
<p>Het standpunt van den schrijver is dat van den vrijzinnigen christen, die het goed meent met de godsdienst des harten, die zich, tot in het schroomvallige toe, beijvert alles te vermijden wat maar in de verte den andersdenkende aanstoot zou kunnen geven - zelfs de bijdragen voor de feestdagen zijn zoo kleurloos mogelijk - en die zich zeer gaarne van de taal des bijbels bedient. De nette druk wordt ontsierd door een in het oog loopend groot aantal gespatiëerde teksten.</p>
<p>Van de <hi rend="i">Gebeden</hi> zeg ik liever niets. Vóór iedere <hi rend="i">Overdenking</hi>
<pb n="649"/>een geschreven gebed te lezen van 10 à 20 regels het is mogelijk dat men ernstig daarbij blijft; maar dan zal men toch in te vele gevallen den waren toon des gebeds, het kinderlijk vertrouwvol spreken met den Vader, missen. Het gaat m.i. ook niet aan, vooruit vast te stellen, dat men b.v. op zekeren tijd, vóór het lezen eener godsdienstige overdenking, ‘meer dan ooit’, ‘Gods hulp’ zal ‘behoeven’. Als de lektuur zoo gevaarlijk was, ware het beter die bladzijden uit het manuscript te verwijderen. Doch misschien denken de vrienden van den heer Dyserinck er anders over. Niet alle bezitters der <hi rend="i">Overdenkingen</hi> toch zullen in het genot van daarbij passende <hi rend="i">Gebeden</hi> worden gesteld. Op den titel van het dunne boekje staan de intieme woorden: <hi rend="i">niet in den handel</hi>. Dat is waarschijnlijk ook wel zoo goed. De <hi rend="i">Overdenkingen</hi> mogen, ook zonder inleiding, haren weg vinden.<note n="1)" place="foot">Het bovenstaande was geschreven en verzonden, toen ik uit de <hi rend="i">Kerk aan boord</hi>, in <hi rend="i">Los en vast</hi> 1861 2e afl., ontdekte, dat de heer Dyserinek, op verzoek van den Minister Brocx, zijne <hi rend="i">overdenkingen</hi> in het licht heeft gezonden, om te dienen als handboek bij de gemeenschappeiijke godsdienstoefening aan boord. Niemand voorwaar, die deze bestemming uit den inhoud zou hebben afgelefd! Of moet de ‘erkentelijkheid’, waarvan de opdracht aan den heer Brocx gewaagt, den weg wijzen? Intusschen is nu de kleurloosheid - zie <hi rend="i">Los en vast</hi> - verklaard en zijn de <hi rend="i">Gebeden</hi> niet langer een raadsel.</note></p>
<p>&nbsp;</p>
<p><hi rend="spat">Winkel</hi>, Oct. '71.</p>
<p>W.C. <hi rend="sc">van Manen</hi>.</p>
<q rend="bq">DE VASTHOUDENDHEID AAN DEN LEVENDEN EN WERKENDEN GOD DOOR DEN GEESTELIJKEN STAND. Open brief aan Mr. S. van Houten, Lid van de Tweede Kamer der Staten-Generaal, door H. <hi rend="spat">Brouwer</hi>, predikant bij de Herv. Gemeente te Zwolle. - Zwolle, W.E.J. Tjeenk Willink, 1871. Prijs ƒ 0,30.</q>
<p>‘Voor den toon vraag ik geen verschooning,’ zoo spreekt de heer Brouwer aan 't eind van zijn brief. Voorwaar, dat behoefde ook niet, want het is voor den heer v. Houten te hopen, dat
<pb n="650"/>hij zich bij het doorlezen van dit geschrift dikwijls klein heeft gevoeld, en dat hij, aan het eind gekomen, berouw had over het artikel, waardoor het werd uitgelokt, gepaard aan hoogachting voor den man, die hem op zoo waardige wijze, zóo flink, zóo rond en zóo liefderijk tevens, op zijn plaats heeft gezet.</p>
<p>Wat was de aanleiding tot het schrijven van dezen brief? Dit. Mr. van Houten had in het Augustus-nummer van ‘de Gids’ van dit jaar een stukje geplaatst, getiteld: ‘De methode der natuurwetenschap in verband met die der geestelijke wetenschappen’. - Het was een sensatie-artikel, welk soort in zwang schijnt te komen. Dr. A. Pierson heeft ons van tijd tot tijd op een van dezen aard vergast en ook zijn broeder ontroerde ons eenmaal met een dergelijk. Nu heeft Mr. van Houten er ook een geschreven. In 16 pagina's wordt een nieuwe weg gebaand en een geheel nieuw gezichtspunt geopend. Dit kan nu wel is waar zelfs in minder bladzijden geschieden. Maar - dergelijke vellen worden zelden ter perse gelegd, en vaak zijn zulke keerpunt-artikels jammerlijke mislukkingen. Dr. A. Pierson is niet de eenige, die - om met den ‘Tijdspiegel’ van l.l. Juli. te spreken - bij zulk een feestelijke gelegenheid eenige bokjes schiet. Dat dit ook Mr. van Houten overkomen is, heeft de heer Brouwer hem klaar genoeg aangetoond.</p>
<p>Maar niet de vaak onbekookte aanmerkingen en oppervlakkige redeneeringen van het lid der Tweede Kamer deden hem naar de pen grijpen. Er was in het Gidsartikel iets, dat hem meer ergerde en bedroefde dan alle ketterijen, meer zelfs dan de verklaring: ‘De mensch is stof en zal tot stof wederkeeren.’ Hij gevoelde zich diep beleedigd. En terecht. Immers ronduit gaf de schrijver te kennen, dat een der hoofdredenen, waarom de wetenschap buiten staat is de wereld te hervormen, het geloof is in een levenden en werkenden God, welk geloof door de geestelijken in stand gehouden en aangeprezen wordt, omdat zij er voordeel van hebben en er door heerschen kunnen. Nevens de geestelijken krijgen de mannen van wetenschap dezelfde beschuldiging naar 't hoofd, daar, volgens van Houten, ook hun menigwerf de wetenschap eene ‘melkgevende koe’ is en niet de ‘hemelsche godin’ huns levens.</p>
<p>Hierover tast Brouwer hem aan. Wat hij er over zegt, ligt voor de hand. Er is ook, voorwaar! niet veel scherpzinnigheid
<pb n="651"/>en diepte toe noodig om de valschheid der aantijging in te zien. Het is de toon, waarop zij weerlegd wordt, die den brief schoon maakt. Men voelt levendig, dat de schrijver niet slechts persoonlijk gekrenkt, maar er ook diep over getroffen is, dat een mensch van kennis, een volksvertegenwoordiger, zoo durft lasteren. Een wonderlijken indruk maakt het, indien men het artikel van den heer van Houten en den brief van den heer Brouwer dadelijk achter elkaar leest. Ik kan mij den mensch niet best denken, die daarna vóor genen tegen dezen partij zou trekken. Uit dien brief toch spreekt een man van verstand en hart beiden.</p>
<p>Dit neemt niet weg, dat Brouwer aan van Houten misschien eenigszins meer recht had kunnen laten weervaren. Hij had de waarheid, die aan de beschuldiging ten grondslag ligt, scherper moeten in 't oog vatten, om de fout, door zijn beleediger begaan, te begrijpen en hem dus te gemakkelijker te vergeven. Het is toch een feit, dat geestelijken van allerlei gezindte, uit verschillende tijden, hunne volgelingen om den tuin geleid en hun ‘heilig zand’ in de oogen gestrooid hebben. Dit geldt niet slechts van de ‘Alfoersche priesters’ en de Romeinsche wichelaars uit den tijd van het ‘verkankerd heidendom’, maar ook van onze omgeving. Er zijn niet alleen eenige ‘ellendelingen’ in onzen stand, maar, helaas! er is veel geestelijke kwakzalverij! Dit weet de heer Brouwer ook wel. Kan hij toch zich volkomen indenken in den gedachtenkring en het gemoedsleven van een R.K. priester? Kan hij altijd, wanneer hij hoort, hoe sommige ultra-orthodoxe predikanten met klanken schermen en met wonderlijke dogmen spelen, de verdenking van zich weren, dat zij zich die manier van spreken hebben aangewend, half onnadenkend misschien, zichzelven bedriegende, om hunnen gemeenten te believen? Ik gis, dat hij hierbij ook wel eens de schouders ophaalt. Het vermoeden, dat andersdenkenden oneerlijk zijn, wordt dan ook zeer dikwijls uitgesproken. Wanneer men een tijdlang als modern predikant in eene gemeente verkeerd heeft, dan kent men eenigszins den omvang van dat wantrouwen. ‘Mijnheer! zoudt ge nu waarlijk denken, dat Ds. die en die wezenlijk, in den grond van zijn hart, aan wonderen gelooft?’ die vraag kan men hooren, niet van twee of drie menschen, niet van Jan Raps maar van zeer velen en van zeer ernstige lieden. De vraag wordt vaak gedaan op een toon van smartelijke verwondering en met
<pb n="652"/>heiligen ernst, op een toon, die getuigt van eene welgegronde overtuiging, waardoor men niet begrijpt, dat een ander de zaak ook niet zoo inziet. Die argwaan is niet goed en gemakkelijker te vergeven in den eenvoudige, die de geschiedenis van het menschelijk denken niet kent, dan in den man van wetenschap, die de kunst om te waardeeren, o.a. uit de beoefening der geschiedenis, moest geleerd hebben. Maar dat zij zoo gewoon is, maakt de overtreding toch iets verschoonlijker, niet waar?</p>
<p>Daarenboven moet men nog iets aan van Houten toegeven. Dit namelijk, dat hoe minder eene godsdienstovertuiging rekening houdt met de natuurwetenschappen en hare resultaten, er des te meer kans is voor geestelijke kwakzalverij en priesterheerschzucht. Brouwer-zelf vermeldt het bijgeloof van zieken aangaande de kracht der voorbede van een predikant. Welnu, waar men gelooft, dat die voorbede in staat is den kranke gezond te maken, daar zal er zeker voor wonderdoeners, duivel-banners en dergelijken een schoone kans zijn; ook waar men meent, dat de hemel door die voorbede ten minste eenigermate geopend wordt, daar heeft de geestelijke grooten invloed en kan hij in menig geval met den kranke doen wat hij wil, hoewel niet zoo gemakkelijk als wanneer men hem voor een redder des lichaams houdt. Maar hoe meer men de toovermacht van het gebed eens anderen ontkent en er alleen waarde aan toeschrijft in zoover het hem, die door pijn, zwakte of zorg, buiten staat is om zelf te bidden, de woorden op de lippen legt en alzoo klanken geeft aan hetgeen er in zijn hart omgaat, des te minder zal die voorbede worden ingeroepen, omdat er bij deze ziens-wijze vrij wat meer geestelijke ontwikkeling toe behoort, om er behoefte aan te gevoelen, dan wanneer men, min of meer bewust, daaraan eenige rechtstreeksche inwerking toekent. Dientengevolge bestaat er bij deze zienswijze ook het minst verzoeking tot geestelijke kwakzalverij. Voor een Alfoersch priester is dus die verzoeking het sterkst; voor een R.K. geestelijke grooter dan voor een protestansch predikant; voor een leeraar van moderne richting is zij kleiner dan voor een orthodoxen. Terwijl deze toch gedurig om zijn voorbede gevraagd wordt, komt dit bij ons veel zeldzamer voor. Ook ik ken bij ervaring het heerlijk gevoel wanneer een kranke met innige dankbaarheid zegt: ‘Dat is naar mijn hart! zoo wenschte ik te bidden!’ Maar de gelegenheid daartoe komt niet vaak voor, daar door een
<pb n="653"/>Christen van moderne zienswijze niet slechts zelden het verzoek om voorbede zal gedaan worden, maar er ook kans was, dat hij, die haar aanbood, ten antwoord kreeg: ‘Dank u; ik kan het nog zelf wel!’</p>
<p>Waar nu de verleidingen tot zondigen het talrijkst zijn, daar zijn in den regel de meesten, die voor de verzoeking bezwijken. De gelegenheid maakt den dief. Ziedaar, wat de heer van Houten half begrepen, half gevoeld heeft, en wat hem heeft verleid tot den misslag om alle priesters en predikanten op éen lijn te zetten, hen kort en goed voor kwakzalvers verklarende. De heer Brouwer geeft hem een verdiende berisping, en dat op echt Christelijke wijze. Ga daarmee het artikel in den doofpot!</p>
<p>Het geheele artikel? Ja, ik geloof, dat wij er niet veel uit leeren kunnen. Brouwer toont in het tweede deel van zijn brief, dat hij niet alleen waardig zijn goeden naam als eerlijk man weet te handhaven, maar ook duchtig kan redeneeren, zoodat het den heer van Houten moeilijk zou vallen hem te weerleggen. Niet dat al de redeneeringen van den heer Brouwer steek houden; met name zou ik bl. 21, 22, over de ingrijpingen Gods, niet gaarne onderschrijven. Maar al is hij hier en daar - het zij met bescheidenheid gezegd - zwak, wanneer hij zijn standpunt verdedigt, hij toont duidelijk genoeg aan, dat de staat-huishoudkundige uit Groningen niet zeer thuis is in hetgeen er op theologisch gebied omgaat en tegen caricaturen vecht, die hij zich van anderer denkwijs vormt.</p>
<p>Ik eindig met Brouwer's slotwensch: ‘Moge de strijd des levens ons, elk in zijn kring, maar nader tot de waarheid brengen, waarin voor geest en hart en leven vrede is?’</p>
<p>&nbsp;</p>
<p><hi rend="spat">Harlingen</hi>, 28 Oct. '71.</p>
<p>H. <hi rend="sc">Oort</hi>.</p>
<q rend="bq">DE ARBEIDERSKWESTIE EN DE KERK. Een woord over het sociale vraagstuk. Naar het hoogduitsch. Ingeleid door Dr. A. <hi rend="spat">Kuyper</hi>. Amsterdam. H.J. van Kesteren en Cie. 1870.</q>
<p>‘Geen staatsman, maar een evangeliebelijder is een woord, dat door enkele orthodoxen, die toch gaarne als staatslieden willen
<pb n="654"/>geëerd worden en hooge betrekkingen bekleeden, den heer Groen van Prinsterer wordt nagezegd. Toch geeft het bezwaarlijk een goeden zin. Niet, dat men erkent van staatkunde niets te weten, ja, dat men in deze zijne onkunde eer een reden van vreugd dan van smart vindt. Maar dat men ondanks dit gemis toch raadgevingen op dat gebied schenkt of lid van een staatslichaam wil zijn. Als een timmerman voor mij wil werken, die zich fier aanbeveelt met de betuiging: ‘Geen timmerman, mijnheer! maar een evangeliebelijder!’ dan bedank ik vriendelijk voor zijn dienst, want hij slaat, tien tegen éen, den spijker niet op den kop.</p>
<p>Zoo zou de schrijver van dit werkje ook kunnen zeggen: ‘Geen staathuishoudkundige, maar een predikant!’ Best! Wie een volijverig, trouw herder van een gemeente is, heeft een schoone roeping in de wereld. Maar ieder op zijn plaats! Ik vertrouw iemand de sociale questie nog niet ter beantwoording toe, al is hij een gemoedelijk predikant. Dit is de schrijver bepaald. Het Luthersch kerkgenootschap, waarin hij zeker werkzaam is, - want hij noemt het sabbatsgebod het derde, het eeren der ouders het vierde enz., wat de vertaler wel had mogen wijzigen, - dat kerkgenootschap heeft zeker een trouw dienaar in hem; als hij even kordaat optreedt, als zijn raad gemoedelijk is, is hij zeker nuttig werkzaam. Maar de arbeidersvraag brengt hij geen stap vooruit.</p>
<p>Hij raadt tegen de nooden van den vierden stand aan: evangelisatie en een zeer ouderwetsche inrichting der maatschappij, heerschappij der orthodoxie, het kerkelijk huwelijk, handhaving van den Zondag, een gestrenger wetgeving, vooral tegen den diefstal, afschaffing van sterken drank, spaarbanken, volksonderwijs, en vereenigingen, wier leden zich verbinden hunne dienstboden onder strenge tucht te houden, hun goed voor te gaan en niemand in dienst te nemen, die een slecht getuigschrift vertoont.’ Ik zou hiernaast nog wel willen aanraden een vereeniging van dienstboden, die zich verbinden om een oogje op hare heeren en vrouwen te houden en geen menschen te dienen, die niet zedelijk rein zijn; indien het middel des schrijvers helpt om de slechte dienstboden te doen verdwijnen, dan zal mijn middel probaat zijn om alle verkeerde burgers en rijken te genezen; zou het niet?</p>
<p>Onder de aanbevolen middelen zijn bepaald uitnemende zaken, en niemand betwijfelt, dat meer zedelijkheid en godsvrucht de
<pb n="655"/>genezing van menig maatschappelijk euvel zou bespoedigen. Maar daarmee is de arbeiderskwestie niet opgelost. Immers de vraag is: hoe krijgt de arbeider meer loon? Hij kan zeer bezwaarlijk zijn kinderen goed opvoeden, laat staan hun goed onderwijs geven, indien hij niet meer verdient. Woning, voedsel, kleeding, gelegenheid tot ontspanning, vrije tijd - alles moet beter worden, zal hij werkelijk gelukkig zijn. De knappe, ijverige, oppassende werkman krijgt niet genoeg. Dit is het feit, dat ook op zijn zedelijken toestand heilloos werkt. Evangelizeer dus! Uitnemend! Als predikant hebt gij zelfs bepaald die roeping. Maar verwacht daarvan alle heil niet.</p>
<p>De schrijver van het werkje is, geloof ik, blind voor het <hi rend="sc">recht</hi> van den werkman. Hij acht hem als een onmondige, een kind, dat geregeerd en welgedaan moet worden. Een mij bevriend patroon, verhaalt hij bl. 14, die werkelijk een hart had voor zijn 800 werklieden en met Kerstmis aan ieder vijf spiksplinter nieuwe daalders schonk, dus 4000 daalders samen, zei me: ‘Allen zullen zich verheugen, maar slechts de vlijtige, trouwe, matige, spaarzame werklieden zullen er baat bij vinden.’ - Nu, er behoeft geen geest uit zijn graf op te staan, ja, zelfs geen hartelijk patroon tot ons te komen, om ons die nuchtere waarheid te leeren. Menig trotsch en hardvochtig mensch, die zeer weinig voelt voor een arbeider, herinnert ons dat vaak genoeg en gebruikt het als reden om het loon zijner werklieden niet te verhoogen. Ik vertrouw het hart van dien patroon niet, dien vriend van onzen gemoedelijken predikant. Aan ieder zijner 800 werklieden op Kerstmis ongeveer 9 gulden te geven, dat klinkt! Maar hebben die menschen een fatsoenlijk loon? Of moeten die 5 Thaler dienen om hen door den winter te helpen, waar zij anders ondanks oppassendheid niet doorkomen kunnen? Treedt die aalmoes in de plaats van loon? Ik ben zoo bang, dat die brave predikant zich laat verschalken door dien bevrienden patroon. Hij rekent het zoo uit. ‘4000 daalders saam!’ ‘De stukken waren spiksplinter nieuw!’ Dat blonk voor de arme slokkers! Er zijn voorbeelden, dat de menschen gehuurd worden op een nieuwjaarsgift of een herfstgeschenk en dat dit een zeer klein loon moet goedmaken. Een geschenk van ƒ 10 in geld of in goederen komt den arbeider te pas, maar gedeeld door 52 geeft het nog geen twee dubbeltjes loon in de week. Laat den schijn ons niet bedriegen!</p>
<pb n="656"/>
<p>Te recht zegt Kuyper in het inleidend woord: verlorenen te redden is een edel werk, maar het vraagstuk zelf onder de oogen zien en oplossen is grooter. Juist! Maar dit wordt niet opgelost door den arbeid der Kerk. De gegoeden - schrijft onze predikant - moeten gewonnen worden door de toespraak van den predikant, opdat zij zich het heil der hunner onderhoorigen aantrekken. Anders kan men niets. - Met allen eerbied voor uwe invloedrijke pogingen, ik vrees, dat de arbeiders dood zijn, voordat alle gegoeden op uw prediking het loon verhoogen.</p>
<p>Houd maar op met uw gepreek, waarbij gij den arme zijn gemis aan spaarzaamheid, vlijt, overleg, matigheid enz. verwijt en den gegoede zachtelijk vermaant hem goed voor te gaan, zelfs te helpen, als hij het verdient. en onmatigheid en ledigheid te keeren. Fraaie woorden! Maar zij baten niets dan dat zij hoogstens op enkele plaatsen eenige verzachting voor de wonden geven.</p>
<p>Heeft de Kerk een roeping tegenover de arbeidersvraag? Wij zullen maar, op de wijze des schrijvers, deze vraag zoo veranderen: Hebben de dienaren der Kerk, hebben alle Christenen, niet als staathuishoudkundigen maar als christenen, in deze zaak een roeping? Ja. Zij is deze om overal luid te verkondigen: vóor de barmhartigheid gaat het recht. De arbeider heeft <hi rend="sc">recht</hi> op meer loon. Wij hebben te verkondigen, dat men een beter vertrouwen moet hebben op den mensch en niet denken, dat, als het loon verhoogd wordt, de kroeghouders er het meest baat bij zullen vinden. Een heerlijke dekmantel des gewetens! Indien wij deze zaak aandurven, dan geven wij onze gemoedelijke raad-gevingen aan den arbeider, maar onze scherpe vermaningen aan den werkgever. De middelen te beramen het loon te doen rijzen, dat is echter het werk niet der Kerk, want daartoe moest zij staathuishoudkunde kennen, en hierin krijgen noch geven hare dienaren onderricht.</p>
<p>&nbsp;</p>
<p><hi rend="spat">Harlingen</hi>, Aug. 1871.</p>
<p>H. <hi rend="sc">Oort</hi>.</p>
<q rend="bq">DE HOLLANDSCHE GEMEENTE TE LONDEN in 1870/71, naar de oorspronkelijke bescheiden door de Marnix-Vereeniging uitgegeven; door Dr. A. <hi rend="sc">Kuijper</hi>. Prijs 50 cent.</q>
<p>Dit geschrift maakt het 8<hi rend="sup">ste</hi> en 9<hi rend="sup">de</hi> nommer uit van den tweeden
<pb n="657"/>jaargang der <hi rend="i">Volksbladen</hi>, die bij den uitgever M.C. Bronsveld te Harderwijk, onder den naam van <hi rend="i">Voor driehonderd jaren</hi>, worden uitgegeven en waarvan menigeen en die in onze oudheid belangstellen een aangename lectuur verschaft, wanneer hij slechts niet, op den titel <hi rend="i">Volksbladen</hi> afgaande, verwacht er zeer populaire geschriften in te zullen aantreffen, want dat zijn ze niet.</p>
<p>Het werkje, welks titel wij hierboven afschreven en dat, evenals ieder nummer der Bladen, afzonderlijk verkrijgbaar is, heeft groote waarde. Wat de aanleiding tot de samenstelling er van was, willen wij met een enkel woord herinneren.</p>
<p>Er bestaat sedert een paar jaar in ons land eene Marnix-Vereeniging, wier doel is de belangrijkste handschriften te doen drukken, die bijdragen bevatten tot de kennis der geschiedenis van de protestantsche kerkgenootschappen in ons vaderland. Hare uitgaven zijn niet in den handel, maar worden gratis verstrekt aan de leden der Vereeniging. Onlangs nu heeft zij, als eerste deel harer werken, de kerkeraadsprotocollen van de Hollandsche Gemeente te Londen van het jaar 1570 uitgegeven. Het werkje van Dr. Kuyper is een uittreksel uit dat boek, en bevat een schets van den toestand dier gemeente.</p>
<p>Reeds door deze schets krijgen wij een levendige voorstelling van die ‘gemeente onder het kruis,’ van haar oorsprong, de verhouding tot de Anglikaansche kerk, den partijstrijd in haar midden en de werkzaamheden van haar kerkeraad. Dat Dr. Kuyper haar met groote ingenomenheid teekenen zou, was te verwachten. Inderdaad schijnt het soms, dat hij ons wel zou willen terugvoeren naar dien tijd en in onze gemeente den geest van die dagen zien herleven. Maar dit blijkt slechts hier en daar uit enkele regels en uit den toon, waarop het in Londen gebeurde verhaald wordt. Overigens geeft hij eenvoudigweg verslag van hetgeen de oude protocollen aan het licht brengen, en dit is zoo belangwekkend, het doet ons een zoo diepen blik slaan in het toenmalig gemeenteleven, waarin wij ons nu niet dan met moeite verplaatsen kunnen, dat zelfs zij, die, evenals de ondergeteekende, er ver van af zijn om die toestanden terug te wenschen, ja, die niet gaarne tot eene gemeente zouden behooren, waarin bijv. de avondmaalsviering verplicht was, met genot dat boekje zullen doorlezen.</p>
<p>Mogen velen er kennis mee maken! Het kan ook tot verhelde-<pb n="658"/>ring van onzen blik op de kerkelijke vraagstukken van heden niet anders dan heilzaam zijn, dat men weet, welk het karakter was van den tijd onzer vaderen, die door sommigen wordt terugbegeerd. En wanneer dit boekje in de handen komt van hen, die ƒ 10 's jaars voor zulk een doel mogen afzonderen, dan hoop ik, dat ten minste enkelen zich opgewekt zullen gevoelen om zich bij den secretaris der Marnix-Vereeniging, den heer Mr. A.W. van Beeck Calkoen, te Utrecht, als lid aan te melden.</p>
<p>&nbsp;</p>
<p>Harlingen, 18 Juli 1871.</p>
<p>H. <hi rend="sc">Oort</hi>.</p></div>
<div type="section">
<interpGrp>
<interp type="primair" value="18710300"/>
</interpGrp>
<head rend="h4">III. Onderwijs.</head>
<q rend="bq">HET GEOGRAFISCH ONDERWIJS volgens de methode van Carl Ritter, door <hi rend="spat">Eduard Hermann Oberländer</hi>, voor Nederlanders bewerkt door Ad. Deenik. Met eene voorrede van Mr. B.H. Pekelharing, leeraar in de staats- en handelswetenschappen en de aardrijkskunde aan de Hoogere Burgerschool te Zutphen. Zutphen A.E.C. van Someren, 1870. Prijs ƒ 1.30.
<lb/>BEGINSELEN DER VOLKENKUNDE, door A. <hi rend="spat">Sasse</hi>, med. doctor te Zaandam. Te Haarlem, bij de Erven F. Bohn. 1870.</q>
<p>Twee boeken, die ieder in eene bepaalde behoefte op het gebied van 't onderwijs trachten te voorzien maar voor een geheel verschillend publiek bestemd zijn: het eerste voor de onderwijzers, het tweede voor de leerlingen.</p>
<p>De aardrijkskunde is eene der jongste in de rij der wetenschappen. Deze stelling klinkt schijnbaar paradoxaal, wanneer men denkt aan het groot aantal geografen, die zich door alle tijden hebben gewijd aan de studie en de beschrijving van den aardbodem of zijne deelen; van Aristoteles en Strabo af tot Mercator en Witsen. Het hangt er maar van af, wat men onder eene wetenschap verstaat. Eene reeks van monografieën over zekere los met elkander samenhangende onderwerpen, een oneindig aantal cijfers en statistieke gegevens kunnen de bouwstoffen vormen eener wetenschap, maar zij kunnen evenmin
<pb n="659"/>aanspraak maken op den naam van geografische als Manetho's Egyptische koningslijsten op dien van historische wetenschap. En toch wat was de aardrijkskunde voor een halve eeuw anders dan eene beschrijving van den politieken toestand der landen, met eene dorre opnoeming van de rivieren, die er door heen stroomen, de bergen, waar deze ontspringen en de voornaamste steden met het aantal hunner (toenmalige) inwoners, enz.? En nog, sla de handboeken open, in de laatste jaren hier te lande voor het onderwijs in de aardrijkskunde verschenen, - hun aantal is legio! - tien tegen een, dat gij de behandeling vindt, van welke het hier besproken werkjen een zoo uitstekend voorbeeld uit Stein's kleine geografie aanhaalt (blz. 75).</p>
<p>‘De stad Frankfort heeft 3600 huizen, zonder de 5200 vreemdelingen 42800 inwoners, waaronder 5800 katholieken, 2000 protestanten en 5200 joden; merkwaardig is het stadhuis (de Römer), de Domkerk, waar eertijds de Duitsche keizers gekozen en gekroond werden; het is de zetel van den Duitschen Bondsraad; het heeft een geneeskundige akademie, een Lyceum, een gymnasium, een architektonische school, een schilder- en teekenakademie, een museum en bibliotheek enz., eene vereeniging tot bevordering van fraaie kunsten en wetenschappen, een Zondagsschool voor handwerkslieden, een vereeniging tot verspreiding van het Christendom onder de joden, een conservatoire, een hospitaal voor lijders aan toevallen, spaarkassen, boekdrukkerijen, fabrieken van zijde, wol, fluweel, katoen, goud en zilver, wasdoek, tabak, zwartsel, tapijten, goud- en zilverdraad enz., een zeer belangrijken handel buiten en behalve de beide missen; er zijn 17 boekhandelaars; het is het hoofddepôt der Rhijnsche en Moezelwijnen en de geboorteplaats van Goethe en Klinger. Met de voorstad Saksenhausen heeft Frankfort door een brug van 400 schreden over de Main gemeenschap.’ En met zulke onverteerbare kost worden de hersens onzer kinderen op de lagere en maar al te dikwijls ook op de middelbare scholen volgepropt. Ongetwijfeld zijn er uitzonderingen, en nemen ze met den tijd toe, maar deze onderwijzers zullen wel met mij instemmen, dat het geografisch onderwijs hier te lande nog ontzaglijk veel te wenschen overlaat. Trouwens, hoe kan ons dat verwonderen, waar wij zien, dat aan geen onzer universiteiten een leerstoel bestaat voor de aard-<pb n="660"/>rijkskunde, die toch sinds een halve eeuw wel degelijk eene zelfstandige wetenschap is geworden!</p>
<p>De heer Ad. Deenik heeft daarom een goed werk gedaan door zijne poging om die miskende en voor een goed deel onbekende wetenschap bij ons volk te introduceeren. Wat op het voetspoor van onzen Lambert ten Kate een Grimm was voor de taalstudie in hare ruimere beteekenis, dat zijn Humboldt en Ritter geweest voor de aardrijkskunde. De eerste richtte zich daarbij meer tot de mannen van wetenschap en de beschaafde klassen, de tweede bracht leven in het geografisch onderwijs.</p>
<p>De aardrijkskunde is bij uitnemendheid geschikt zoowel om den geest te ontwikkelen als ter praktische toepassing op het leven. Zij is voor den koopman van onberekenbaar nut, en tevens is zij de grondslag der strategie, zij is de noodzakelijke hulpwetenschap voor de geschiedenis, en zij alleen kan eene gezonde oplossing aan de hand doen voor de ingewikkelde vraagstukken der staatkunde. Zoo de Duitschers zich beroemen op degelijk onderwijs, zoo zij den spot kunnen drijven met de onwetendheid der Franschen, het is vooral op aardrijkskundig terrein, dat deze kennis en deze onkunde aan het licht komen, Dubbel is het daarom te betreuren, dat bij ons, waar het onderwijs in talen zoowel als in wis- en natuurkundige wetenschappen op even breeden als degelijken grondslag gevestigd is, dat in aardrijkskunde daarentegen bijna in alle opzichten zoo stiefmoederlijk bedeeld is. Het is waarlijk hoog tijd, dat hieraan een eind kome. Een eerste stap daartoe is het, dat onze onderwijzers bekend worden met den arbeid van Ritter, dat zij een inzicht krijgen in wat eigentlijk aardrijkskunde is. Voor zoover hun de gelegenheid tot speciale geografische studiën ontbreekt, zal het hier besproken werkje hun een zeer goed inzicht geven in de methode, die zonder twijfel bij het geografisch onderwijs de eenig ware is. ‘De school’ zooals de schrijver terecht zegt, ‘mag niet vreemd blijven aan de nieuwe opvattingen der geografie, doch wel zal zij die in <hi rend="i">meer</hi> of <hi rend="i">minder</hi> uitgebreiden zin moeten toepassen, naar gelang van de meerdere ontwikkeling en beschaving der leerlingen.</p>
<p>In het middelbaar of uitgebreid lager onderwijs vooral, mag de oude sleur volstrekt niet langer heerschen. Maar zelfs in de hoogere klassen der volksscholen moet de aardrijkskunde volgens het vergelijkend principe op eenvoudige, populaire wijze onder-<pb n="661"/>wezen worden. Doet men dit nict. dan laat men een gedeelte van de verstandelijke vermogens der kinderen sluimeren, die ten leven opgewekt hadden moeten worden; men zet hun steenen voor in plaats van brood.’</p>
<p>Wil men weten, waarin dan eigentlijk Ritters methode bestaat, ik weet niet heter te doen dan de woorden uit de voorrede aan te halen, in welke Mr. Pekelharing haar uitmuntend formuleert. ‘De aarde beschouwende uit het verheven oogpunt van “de groote opvoedingsruimte voor het menschelijk geslacht,” vangt de vergelijkende aardrijkskunde aan met de beschouwing van de rol, door de aarde als hemellichaam vervuld; zij onderzoekt verder de verhouding tusschen het land en het water aan de oppervlakte, om de wateren der zee niet minder nauwkeurig waar te nemen dan de gesteldheid van het land. Bij het laatste onderzoekt zij in de eerste plaats, hoe het land zich uitstrekt in lengte en breedte, en welke kustontwikkeling het bezit, om verder de oppervlakte van het land te vergelijken met den waterspiegel van de zee, zoodat tevens blijke van het verband, hetwelk tusschen den vertikalen en den horizontalen vorm bestaat. De stroomstelsels worden beschouwd in hunne afhankelijkheid van den bodem en van het klimaat. Hoe het laatste wederom den invloed ondervindt van de natuurlijke gesteldheid van den bodem, en door welke oorzaken het wordt beheerscht, wordt tevens in het licht gesteld. Met dit alles hangen het plant- en dierenleven en de natuurlijke rijkdom in 't algemeen nauw samen. Zoo komt de beurt aan de bevolking met hare middelen van bestaan en van verkeer. Hare kenmerken en dichtheid, leefwijze en karaktertrekken, haar regeeringsvorm en godsdienst, moeten steeds worden beschouwd in samenhang met de ligging en den vorm, het klimaat en de natuurgaven van het land; zoodat dan ook bij de staatkundige indeeling en de beschrijving der voornaamste plaatsen gelet worde op den invloed, daarop door de genoemde en andere oorzaken uitgeoefend.</p>
<p>Zoo blijke steeds het onderling verband tusschen de geografische verschijnselen; zoo worde ook hier het “Alles Sein ist Wechselwirkung” bewaarheid, en vinde de aardrijkskunde haar eindpunt, waar zij de waargenomen verschijnselen in betrekking heeft gebracht tot de maatschappelijke samenleving.’</p>
<p>Moge dan het hier besproken werkje een goed onthaal vin-<pb n="662"/>den bij alle onderwijzers, dan zal het ongetwijfeld een gunstigen invloed uitoefenen op het aardrijkskundíg onderwijs zoowel aan onze lagere als aan onze middelbare school.</p>
<p>In meer letterlijken zin nog dan de aardrijkskunde kan de volkenkunde eene jeugdige wetenschap genoemd worden, eene wetenschap, aan welke nog steeds bijna nergens een zelfstandig bestaan gegund wordt. Als Asschepoetster in het sprookje moet zij zich vergenoegen met een hoekjen aan den haard van hare beide oudere zusters, de aardrijkskunde en de dierkunde. Terwijl de beide laatstgenoemden ruimschoots bedeeld werden met al de hulpmiddelen om schitterend te paraisseeren in den kring van 't openbaar onderwijs moet de arme anthropologie (van welke de volkenkunde een onderdeel is) nog wachten op de goede fee, die haar het glazen muiltje zal brengen. Werd zij niet nog in de laatst ingediende wet op het hooger onderwijs te eenenmale geïgnoreerd, zoodat het aan de buitengewone beleefdheid der hoogleeraren in de zoölogie is overgelaten, of zij de studeerende jongelingschap zullen bekend maken met iets meer dan de namen van Darwin en Carl Vogt, Häckel en Quatrefages? Kan men dan verwachten, dat het haar bij het middelbaar onderwijs beter zal gaan?</p>
<p>Dr. A. Sasse te Zaandam intusschen heeft getracht, zij het dan in bescheiden mate, de taak dier weldoende fee op zich te nemen. In 114 bladzijden geeft hij een kort overzicht van de ‘beginselen der volkenkunde’, dat als handboek bij het middelbaar onderwijs moet dienen. Het zou ondankbaar zijn al te kritisch te zijn, waar het een zoo moeilijke taak geldt, die ontegenzeggelijk met ijver en studie is volbracht.</p>
<p>Het spreekt van zelf, dat wij bij een werkje van dien omvang geene volledigheid kunnen verwachten, en dat in eene wetenschap, die nog zooveel onzekers bevat, de schrijver er nog al eens toe moest komen den knoop door te hakken, zoodat het niet moeilijk zou vallen sommige zijner stellingen te bestrijden. Zoo zullen, om maar een enkel voorbeeld aan te halen, vele lezers zeker met eenige bevreemding op blz. 7 de uiteenzetting vinden van het land Eden met zijne vier rivieren. Zooveel heeft de wetenschap toch reeds geleerd, dat de oppervlakte der aarde ontzaglijke veranderingen heeft ondergaan, sinds de menschen er het eerst verschenen, en dat het dus volmaakt ijdel is de eerste woonplaats van het menschdom te zoeken in
<pb n="663"/>verband met tegenwoordig stroomende rivieren. Wanneer wij daarbij in aanmerking nemen, dat de Joodsche traditie, zooals die in Genesis wordt medegedeeld alleen dat gedeelte der aarde betreft, dat door zoogenaamd Semitische volken bewoond wordt, dan klinkt het dubbel vreemd, dat de schrijver haar een bijzonder gezag wil toekennen op grond van de ‘merkwaardige’ overeenstemming met ‘wat de geschiedenis leert; dat de beschaving van Babylon uitgegaan is en zich in westelijke richting (vooral door den handel) van halt tot halt over Europa verspreid heeft.’ Dit laatste toch is nog volstrekt niet uitgemaakt en kan in ieder geval slechts toepasselijk zijn op de ontwikkeling der Europeesche volken, geenszins op <hi rend="i">de</hi> beschaving in het algemeen. Immers in Egypte bestond reeds een welgeordende staat duizenden jaren voor de bevolking van Mesopotamië haar nomadenleven vaarwel zeide, steden stichtte en rijken en daardoor den beschavenden invloed van landbouw en handel kon deelachtig worden. Weliswaar schijnt de schrijver dit te ontkennen, daar hij op blz. 88 zegt: ‘toch is er veel wat grond geeft voor het vermoeden, dat ook de Egyptitische beschaving, althans de grondslagen daarvan, uit het Noorden, b.v. uit Babylon, gekomen is. Vindt men hier al niet zulke oude sporen van beschaving als in Egypte, er zijn toch ook omstandigheden, die maken dat de overblijfselen der oudheid in Egypte gemakkelijker bewaard konden worden dan in Babylonië. In de eerste plaats had men in Egypte geschikte bouwsteen (graniet en andere steensoorten), terwijl men zich in Babylonië behelpen moest met leem, dat gebrand of eenvoudig met gehakt stroo vermengd en in de zon gedroogd werd. In de tweede plaats valt in Egypte behalve in den Delta nooit regen, die de voorname oorzaak is van de vernietiging onzer gedenksteenen.’ Hoe onbeduidend en negatief deze argumenten voor de Babylonische beschaving zijn, zal ieder inzien,
en er behoort voorzeker wel een sterk parti-pris voor de Joodsche overlevering toe om aan te nemen, dat de kiem der beschaving van het gansche menschdom zou gelegd zijn door een volk, waarvan die overlevering zelve den oorsprong op ongeveer tweeduizend jaar vóór onze tijdrekening stelt, terwijl toch reeds honderden van eeuwen de mensch over een goed deel van den aardbol verspreid was, en op zoo verschillende punten sporen van eene beschaving voorkomen geheel verschillend van de Babylonische.</p>
<pb n="664"/>
<p>Maar, zooals ik reeds zeide, het is met mijn oogmerk den schrijver lastig te vallen, omdat hij hier en daar, waar de wetenschap hem in den steek laat, zijn toevlucht neemt tot wel wat gewaagde hypothesen, en evenmin wil ik met den schrijver twisten over sommige voorstellingen, waartegen bezwaren zouden kunnen worden ingebracht. Daartoe bevat het werkje te veel goeds; ongetwijfeld zal het dan ook menigen onderwijzer, die met mij van oordeel is, dat geen studie interessanter en nuttiger is voor den leerling dan de kennis van zijn eigen geslacht, recht welkom zijn.</p>
<p>&nbsp;</p>
<p><hi rend="spat">Deventer</hi>, Maart 1871.</p>
<p>G.J. <hi rend="sc">Dozy</hi>.</p>
<q rend="bq">D. <hi rend="sc">Hoekzema</hi>, Gleanings in English Prose. 3rd Ed.
<lb/>D. <hi rend="sc">Hoekzema</hi>, Gleanings in English Poetry 2nd Ed.
<lb/>Groningen, J.B. Wolters.</q>
<p>De gunstige ontvangst, die deze beide werkjes sedert eenige jaren bij docenten en leerlingen hebben gevonden, en die van het eerstgenoemde een' derden en van het tweede een' tweeden druk heeft noodzakelijk gemaakt, is op zich zelf reeds een voldoende waarborg voor hunne bruikbaarheid. Zij komen op de programma's van verschillende inrichtingen voor lager en middelbaar onderwijs voor, en de bewerker heeft bij iederen herdruk ijverig de gelegenheid te baat genomen om zijn werk zooveel mogelijk in bruikbaarheid te doen winnen.</p>
<p>Het eerste is eene verzameling van met zorg gekozen stukken uit, voor 't meerendeel moderne, prozaschrijvers. In de opvolging der stukken heeft de verzamelaar het beginsel van geleidelijken overgang van het eenvoudige en gemakkelijke tot moeielijker stukken goed in 't oog gehouden, zoodat het boek uitnemend geschikt is als leesboek voor de derde klasse eener hoogere burgerschool, aangenomen dat, zooals op de meeste plaatsen het geval is, het onderwijs in het Engelsch in de tweede klasse aanvangt. De verzamelaar is blijkbaar volkomen doordrongen van het beginsel, dat het voor een leesboek een eerste vereischte is, dat de stukken onderhoudend en amusant zijn, en op den
<pb n="665"/>duur de aandacht gespannen houden. In dit opzicht is de keus dan ook zeer gelukkig te noemen, en wij weten uit eigen ondervinding, met hoeveel animo de hier voorkomende fragmenten uit Dickens, Irving, Marryat, Motley, Macaulay, enz. worden gelezen en bestudeerd. De vermakelijke <hi rend="i">farce</hi> ‘<hi rend="i">Box and Cox</hi>’, eene der geliefdste van het moderne komische tooneel in Engeland, besluit op waardige wijze de bloemlezing, en verdient, naar onze meening, in vele opzichten de voorkeur boven de <hi rend="i">extravaganza</hi> ‘<hi rend="i">Visitors to the Exhibition</hi>’ die in eene vroegere editie hare plaats innam.</p>
<p>De verzameling poëzij, die het <hi rend="i">Companion-volume</hi> tot het zoo even besprokene vormt, bevat van bijna iederen meer bekenden Engelschen dichter iets karakteristieks of iets dat algemeen bekend is, en tot de <hi rend="i">household treasures</hi> van het Engelsche volk behoort. Verscheidene der kortere gedichten zijn dan ook bijzonder geschikt om van buiten geleerd te worden. Ook hier hebben de dichters der negentiende eeuw de meeste bijdragen geleverd, en de keuze uit dien rijken schat getuigt van fijnen smaak en grooten tact. Inderdaad, met zeer enkele uitzonderingen zijn meest al deze gedichten juweeltjes; men vindt er niets onder dat alleen tot vulling dient, en wie met de poëtische litteratuur van Engeland vertrouwd is, zal op bijna elke bladzijde oude en geliefde bekenden aantreffen. Als anthologie uit de Engelsche dichters zal dit boek dan ook wel zijn' weg vinden, en reeds gevonden hebben, ook buiten de schoolwereld onder het beschaafde publiek, bij hetwelk de belangstelling in de Engelsche letterkunde ontwijfelbaar toeneemt. De laatste 60 bladzijden worden ingenomen door vrij uitgebreide fragmenten uit Shakespeare's meesterstukken. Als inleiding tot de studie en het genieten van den grooten meester kunnen zij ongetwijfeld van veel nut zijn. Ééne aanmerking houde de oordeelkundige verzamelaar mij ten goede. Het fragment uit Macbeth, IV, 3. getiteld: <hi rend="i">Malcolm tries Macduff</hi> komt mij minder geschikt voor ter letterlijke overname in eene verzameling als deze. Dezelfde overweging die den bewerker deed besluiten om op bl. 243 uit Shylock's oud-testamentisch verhaal eenige regels weg te laten, gebood dit mijns inziens ook in Malcolm's schildering van zijn eigen karakter.</p>
<p>De ophelderende aanteekeningen, die in beide deelen aan het einde gevonden worden, kunnen niet anders dan welkom zijn,
<pb n="666"/>daar zij kort en zakelijk, de meeste moeilijkheden ophelderen, en dikwijls het raadplegen van werken, die niet ieder bij de hand heeft, onnoodig maken.</p>
<p>Ik eindig met den wensch dat aan beide werkjes meer en meer die gunstige onderscheiding ten deel valle, die zij zoo ten volle verdienen en ter verwerving waarvan de uitgever door een' prettigen vorm en onberispelijke uitvoering het zijne ruimschoots heeft bijgedragen.</p>
<p>&nbsp;</p>
<p>A.</p>
<p>C.S.</p></div>
<div type="section">
<head rend="h4">IV. Biblioscopie.</head>
<q rend="bq">ONDEUGENDE SCHERTS. Volksvoorlezingen van M. <hi rend="sc">van Geuns</hi>, Doopsgezind predikant te Leeuwarden. Arnhem, J. Henvelink, 1871</q>
<p>Met een zeer bescheiden voorbericht zendt de schrijver deze ‘kinderen’ de wijde wereld in, - zoo bescheiden dat het is om de kritiek te ontwapenen. Toch veroorloven we ons op te merken, dat ‘scherts’ iets anders is dan boert, en dat het ons niet duidelijk is geworden om wat reden de heer van Geuns zijne ‘scherts’ ‘ondeugend’ noemt. Dit praedicaat ‘ondeugend’ doet denken aan schalkerij die bedekt wat zij niet rechtstreeks zegt, en hiervan hebben wij in het boekske slechts zeer enkele sporen gevonden. Er wordt in dit zestal voorlezingen, in de Leeuwarder ‘Vereeniging voor volksbijeenkomsten’ en ten deele ook elders uitgesproken, wel veel boertigs en daarin of daarnevens veel belangrijks en behartigingwaardigs gezegd, maar wij misten het door den schrijver zelven aangeduide ‘ondeugende’, dat als 't ware tegen B knipoogt bij 't geen men aan A ‘in de maag geeft.’</p>
<p>‘<hi rend="i">Il faut juger les écrits d'après leur date</hi>’; maar ‘voorlezingen’ ook allereerst naar het publiek voor 't welk zij bestemd waren; en als zij in het licht worden gegeven rijst de vraag of hetgeen voor dát publiek uitnemend geschikt was om te worden aangehoord, ook voor de openbare uitgave geschikt
<pb n="667"/>is. En behoudens het eerste, waarover schrijver dezes niet kan oordeelen, betwijfelt hij het tweede. Wij schrijven slechts de inleiding tot de Voorlezing over ‘zwijgen en spreken’ af: ‘Ik heb het er op gezet om van avond eens heel brutaal te zijn! Gij zult misschien zeggen: daarvoor hebben wij u niet noodig; daar zijn er onder ons, die dat ook wel kunnen! 't Is goed, mijne vrienden, dat gij zelven dat zegt; ik zou het liefst niemand vlak in zijn aangezicht zeggen: dat ware al te brutaal! maar ik ben brutaal genoeg om te zeggen: ik kleed er mij voor om nog brutaler te zijn. Ik hoor mijne moeder nog zeggen, als ik eens niet op mijn mondje gevallen was: Weêrgasche jongen, je bent zoo brutaal als de beul! Maar al mocht uw moeder datzelfde misschien ook van u kunnen zeggen, gij zult van avond voor mij moeten onderdoen. Alle eer aan den beul, maar hij steekt mij van avond de loef niet af. Ik heb het er op gezet om van avond de brutaalste van u allen te zijn. En nu denkt gij misschien, dat ik zal gaan kijven en schelden en razen en tieren, zoo hard ik kan. Daarop heb ik geen plan. Ik denk iets anders te doen. Ik ga doodbedaard tot u spreken. Dat klinkt u vreemd in de ooren! Doodbedaard en brutaal! Toch is het zoo! Oordeelt zelven maar! Weet gij wat ik ga doen? Ik ga u verzoeken, neen, ik ga u gebieden, om te doen, wat ik zelf niet van plan ben te doen. Ik ga het tegendeel doen van hetgeen ik u aanraad, neen, gelast om te doen. Ik ben onbeschaamd genoeg om te zeggen; doe naar mijne woorden, niet naar mijne werken! In alle driestheid roep ik u toe: houdt allen uwen mond, zwijgt allen stil! En zonder blikken of blozen ga ik zelf voort te spreken. Ik gelast u te zwijgen en, als om u de volle laag te geven, ga ik spreken over uw zwijgen.’</p>
<p>Ik kan 't niet helpen - voor mij heeft die welsprekendheid veel van....mag ik het zeggen? den clown voor een kermistent. 't Is mogelijk dat zulk gekout voor 't publiek waarvoor het werd uitgesproken, hoogst gepast was; ik geloof het zelfs gaarne, maar tusschen de familiaire volksvoorlezing en de uit gave ligt eene zeer diepe klove. ‘Ondeugende scherts’ kon ik niet vinden, wel goedhartig gepraat, niet arm aan zedelijk nut.</p>
<p>&nbsp;</p>
<p>v.O.</p>
<pb n="668"/>
<q rend="bq">VROUWENBEELDEN, door L. <hi rend="spat">Mühlbach</hi>. Haarlem, De Erven Loosjes. In groot 80. 314 blz.</q>
<p>‘De markiezin de Lavalette’, ‘de gravin de Chateaubriand’ en ‘Charlotte, keizerin van Mexico’ zijn historische personen. Terwijl het treurige levenslot der laatstgenoemde beminnelijke, thans diep beklagenswaardige vorstin met eenvoudige historische trekken wordt geschetst, zijn de lotgevallen der beide eerste met een luchtig kleedje van romantiek omhangen. ‘De gravin Sophia Potoszka’ zal wel geheel tot het gebied der verdichting behooren, schoon door hare uiterst avontuurlijke geschiedenis een gedeelte van die van Catharina II van Rusland en den Poolschen opstand is heengeweven. De ‘studie’ eindelijk: ‘beroemde vrouwen van Griekenland’ getuigt van geen diepe studie; hetaeren als Laïs en Phryne worden hier door eene vrouw veel gunstiger beoordeeld dan die zeer dure maar daarom niet minder zedelooze dames verdienden.</p>
<p>Men kent den trant van Mühlbach; doch zij die smaak vinden in hare grootere historische romans zullen bij het lezen van dezen bundel waarschijnlijk wel met ons instemmen in de bewering dat zij dit met Spindler gemeen heeft, dat in den regel hare korte verhalen oneindig ver beneden hare uitvoerige uitgewerkte staan; misschien ook dit, dat onder de eerste veel op haar naam is uitgegeven, hetgeen eigenlijk van een andere hand is.</p>
<p>&nbsp;</p>
<p>v.O.</p>
<q rend="bq">DUITSCHLANDS CASSANDRA. De roof van den Elzas en de verovering der Palts onder Lodewijk XIV. Een historischen roman, door <hi rend="spat">Herbert Rau</hi>. Uit het Hoogduitsch. Deventer, A ter Gunne 1871. Prijs ƒ 2,50.</q>
<p>Aan den ‘historischen roman’ doen wij hooger eischen dan die bevredigd worden door dit vrij luchtig opgeslagen verhaal. Zoeke men er geene diepe historische studie in, het lezit uit
<pb n="669"/>het Duitsche standpunt beschouwd in groote mate <hi rend="i">le mérite de l'apropos</hi>. 't Blijft echter altijd eene ietwat zonderlinge redendering, dat - want dit wil men niet onduidelijk te kennen geven - hebben de Duitschers in de tweede helft der XIXde eeuw misschien hier en daar wat ruw in Frankrijk huisgehouden, de Franschen wel mogen begrijpen: er lag nog eene oude rekening te vereffenen wegens de onmenschelijke verwoestingen in de Paltz een kleine twee eeuwen vroeger; en hebben de Duitschers in 1870 den Elzas aan Frankrijk ontnomen, Frankrijk had dien Elzas in 1681 aan Duitschland ‘ontroofd’.</p>
<p>Als verdichte geschiedenis laat ‘Cassandra’ zich lezen, zonder de aandacht bijzonder te boeien verveelt zij niet, behalve op enkele plaatsen, b.v. het laffe misverstand dat in de gesprekken met den dooven Wedel herhaaldelijk ontstaan. Van pater Abraham a Sancta Clara werdt eene geestige preek ten beste gegeven; maar in overeenstemming met den tijd des verhaals dan de redekavelingen ten huize Dokmerstein, die meer de wijsbegeerte der XIX<hi rend="sup">de</hi>, dan der XVII<hi rend="sup">de</hi> eeuw ademen.</p>
<p>De vertaling is beter dan men, op de eerste bladzijden Speijer (Spiers) lezende, verwachten zou. Feilen als: ‘nederig’ voor ‘gering,’ ‘wanneer’ voor ‘indien’ enz. zullen voor onze herhaalde klachten wel niet wijken.</p>
<p>&nbsp;</p>
<p>v.O.</p>
<q rend="bq">GESCHIEDENIS VAN DEN DUITSCH-FRANSCHEN OORLOG in 1870.-71, aan het volk verteld door W.N. <hi rend="sc">Wolterink</hi>, schrijver van ‘Uit den Geuzentijd’ enz. Dordrecht, J.P. Revers 1871. Prijs 0.65.
<lb/>IN HET BELEGERDE PARIJS. Herinneringen en indrukken, door <hi rend="spat">Francisquo Sarcey</hi>, kroniekschrijver van den ‘Gaulois’ (Ooggetuige). Naar den negenden druk vertaald door W.N. Wolterink. Bij denzelfden. Prijs ƒ 1,40.
<lb/>HET VERBRANDE PARIJS. Korte schets van de gebeurtenissen te Parijs, van het ontstaan tot aan den val der commune. Zierikzee, de Looze &amp; Waale. 1871</q>
<p>Gevoegelijk kondigen wij dit drietal samen aan.</p>
<pb n="670"/>
<p>N<hi rend="sup">o</hi>. 1 is veelmeer een in hoog opgewonden toon geschreven overzicht dan eene kalme ‘geschiedenis’. Onpartijdigheid, een eerste vereischte van den geschiedschrijver, zoeke men hier niet, want al wordt het verkeerde in de Fransche natie, het Fransche leger en de Franschen keizer niet ontveinsd, de toon ten aanzien van Duitschland, Keizer Friedrich Wilhelm en Bismarck is meer dan scherp, scheldend zelfs op enkele plaatsen. Wij hebben in deze onbekookte <hi rend="i">Kraftsprache</hi> den talentrijken schrijver van ‘Uit den Geuzentijd’ niet herkend; dat spijt ons voor zijnen letterkundigen naam en dezen ten gevalle wenschen we liefst dit boekske aangemerkt te zien als vrucht van onbedachtzaamheid.</p>
<p>N<hi rend="sup">o</hi>. 2 heeft blijvende waarde als getuigenis van iemand die in het belegerde Parijs tegenwoordig was en zich blijkbaar veel moeite gegeven heeft om den loop der gebeurtenissen zoo goed mogelijk te volgen. Ook als letterkundig voortbrengsel verdient het eenen lof, op welken schrijver en vertaler beiden aanspraak hebben. De uitgever zorgde bij beide boekjes voor nette uitvoering en goedkoopen prijs.</p>
<p>N<hi rend="sup">o</hi>. 3 is de ‘korte schets,’ van de treurigste episode in het treurige drama. Men beeft terug van zooveel gruwelen en nog meer van de gruwelen die gevolgd zouden zijn indien het heilloos plan der vernieling van geheel Parijs ware uitgevoerd, En dan spreekt men nog van beschaving, alsof die het uitsluitend eigendom, maar ook het kenmerkend teeken der negentiende eeuw ware!</p>
<p>&nbsp;</p>
<p>v.O.</p>
<q rend="bq">I. EEN GELUKSKIND. Vertelling van H.C. Andersen. Vertaald door Mevrouw <hi rend="spat">van Westhreenen</hi>. Amsterdam. P.N. van Kampen. 1871.
<lb/>II. ONZE JONGENS. Naar het Engelsch van R. Ascott Stope, door W. <hi rend="spat">Marten Westerman</hi>. Met een woord vooraf van P.H. Hugenholtz Jr. Tweede druk. Arnhem, J. Heuvelink 1871.
<lb/>III. DORDRECHT VOOR DE HERVORMING, door Dr. G.D.J. <hi rend="spat">Schotel</hi> Harderwijk, M.C. Bronsveld, 1871.
<pb n="671"/>
<lb/>IV. KLEINE BIJDRAGEN VOOR DE UIT- EN INWENDIGE ZENDING. Door M.A. <hi rend="spat">Amshoff</hi>. Zutphen, J.H. Wansleven en Zoon 1871.</q>
<p>Van elk dezer boekjes behoeft slechts een enkel woord te worden gezegd.</p>
<list>
<label>I.</label><item>is in den bekenden, lieven trant van Andersen en door eene bevoegde hand uitmuntend vertaald.</item>
<label>II.</label><item>had geen aanbeveelend voorafwoord noodig. Een tweede druk bewijst genoeg dat dit van paedagogische tinnegieterij geheel vrije boekje zijnen weg reeds gevonden heeft.</item>
<label>III.</label><item>is No. 1, 1871 van de bekende verzameling: ‘<hi rend="i">Voor drie honderd jaren</hi>’. Wat Schotel schrijft is solide, en als het Dordrecht betreft is hij vooral op zijn terrein.</item>
<label>IV.</label><item>is uitgegeven ten voordeele van de scholen in de Minahasa, die waarlijk ondersteuning behoeven en verdienen. Maar ook op zich zelv' is het eenvoudig stukje die weinige centen ruim waardig.</item></list>
<p>Onze aankondiging gelde tevens als aanbeveling.</p>
<p>&nbsp;</p>
<p>v.O.</p>
<q rend="bq">SATANS RATTENVAL, door Hans Wachenhusen. Vertaald door J. <hi rend="sc">van Gogh</hi>. Dordrecht, J.P. Revers. Prijs ƒ 1.00</q>
<p>Evenals in een paar andere boekjes, vroeger uitgekomen, de ‘mystères der groene tafel’ werden ontsluierd, zoo levert de als geestig schrijver bekende Wachenhusen hier eene aanschouwelijke en onderhoudende voorstelling van de speelbanken te Homburg, Wiesbaden enz., den lezer echter de akeligheden van zelfmoorden sparende. De anecdote aan het slot, eene vervalschte plaatsing der rouletto voorstellende, moge men ‘verhalen;’ zoo als zij daar staat is de zaak eene blijkbare onmogelijkheid.</p>
<p>De uitvoering, gelijk aan die van ‘Eva te Parijs,’ is net.</p>
<pb n="672"/>
<q rend="bq">Honderd vierstemmige koralen met Nederlandsche texten, in partituur en stemmen uitgegeven door de Nederlandsche Koraal vereeniging. Partituur. Amsterdam, J.C. Loman Jr 1870.
<lb/>Aanteekeningen op de vierstemmige koralen uitgegeven in 1865-1869 door de Nederlandsche Koraalvereeniging. Amsterdam. - J.C. Loman. - 1870.</q>
<p>Ieder, die ook maar eenigen muziekalen zin heeft, gevoelt, dat er aan het gewone kerkgezang veel ontbreekt. Natuurlijk bij het eene kerkgenootschap meer dan bij het ander. Bij het hervormd kerkgenootschap zeker niet het minst. Natuurlijk ligt dit voor een zeer groot deel aan het zingen zelf. Niet ieder gemeentelid heeft kennis van muziek of genoeg stem. En toch de geheele gemeente moet nu eenmaal zingen. Maar wat kan er hartverheffends zijn in de aanheffing van een godsdienstig lied op eene wijze, dat daarbij van muziek naauwelijks sprake kan zijn. En zoo gebeurt het menigmaal.</p>
<p>Maar het gebrek ligt ook voor een deel aan de kerkelijke muziek, welke men bij de openbare godsdienst oefeningen te zingen heeft. Daaraan valt in den eersten tijd niet veel te doen. Eene geheele verandering te brengen in de kerkelijke muziek is voor het oogenblik ondoenlijk. In het zingen zelf daarentegen kan gemakkelijk verbetering aangebragt worden. Er worde vooral op de jeugd gewerkt. Men bevorderen de oprigting of instandhouding van volkszangscholen en volkszanggezelschappen. De vruchten zullen zich wel spoedig vertoonen.</p>
<p>De Nederlandsche Koraalvereeniging heeft getracht aan het gebrek aan goede koraal-muziek te gemoet te komen. Zij heeft een stel koralen bij elkander verzameld, ten einde deze te doen uitvoeren door leden van welk kerkgenootschap ook. Inderdaad zij zijn daarvoor uitnemend geschikt. Ook zijn zij uitmuntend geschikt tot oefening in het gezang. Men neme er slechts de proef van. Men zinge die liederen onder zich of in zangvereenigingen en ik twijfel niet, of men zal er zeer voldaan over zijn.</p>
<p>Maar zullen die liederen door het Nederlandsche zangerspubliek gezongen worden? Eene vraag, welker beantwoording ik liever ter zijde stel om haar te vervangen door de opwekking, dat elk in zijn kring het zijne doe, om de uitvoering daarvan
<pb n="673"/>zooveel mogelijk te bevorderen. Het kan, dunkt mij, zoo moeijelijk niet zijn, om het zoover te brengen. Laten de onderwijzers in het zingen voortgaan. Laten zij bij de zangvereenigingen, met welker leiding zij belast zijn, die liederen invoeren en laat ieder hen in hun streven steunen. Dan zal het doel van de Nederlandsche Koraalvereeniging, die zich op dit gebied groote verdiensten verworven heeft, er van de uitgave der koralen bereikt zijn, wat ik zeer hoop en waartoe de aankondiging van het aan het hoofd dezer regelen geplaatste iets moge bijdragen.</p>
<p>&nbsp;</p>
<p><hi rend="spat">Deventer</hi>.</p>
<p>C. <hi rend="sc">Duijmaer van Twist</hi>.</p>
<q rend="bq">BIJDRAGEN TOT DE KENNIS DER VLAAMSCHE TOONKUNSTENAARS. Adriaan Willaert. Levensschets door Edward Gregoir. Verkrijgbaar te Brussel, Parijs, Mainz en Londen bij de Gebroeders Schott, te Rotterdam bij M. Tassemeijer en te Antwerpen bij M. Rummel. 1869.</q>
<p>Onder de mannen van de muziekale Vlaamsche school in de 15e eeuw, aan wie men de grootste verdiensten toekende, behoort Adriaan Willaert, Willaer of Willar, meer bekend in Italie onder den naam van Adriano, geboren te Rousselaere, in West-Vlaanderen, tusschen 1488 en 1490 of volgens anderen in 1480. Hij was voor de regtsgeleerdheid bestemd, maar zijne natuurlijke neiging voor de muziek kreeg in hem weldra de overhand. Voor de beoefening der regtsgeleerdheid naar Parijs gezonden (in 1514), leerde hij aldaar een bekwaam kunstenaar kennen, den componist en leermeester Johan Mouton, een Franschman, kapelmeester van Frans I en leerling van den Belgischen meester Josquin de Près, die hem in de muziek onderwees. Van daar trok Willaert naar Rome en Venetie. Later werd hij aan het Hof van Koning Lodewijk van Hongarije en Boheme gevonden. Zijne compositiën begonnen verspreid te worden en zijn naam werd reeds zoo hoog geschat, dat hij op 12 December 1527 als kapelmeester in St. Marcus te Venetie, eene der beduidendste plaatsen na St. Pieter <hi rend="i">te</hi> Rome, kon aangesteld
<pb n="674"/>worden. En in 'die betrekking kwamen vele jonge toonkunstenaars zich tot hem wenden, om in de muziek onderwezen te worden.</p>
<p>In September 1563 kwam Willaert te Venetie te overlijden. Zijne geboorteplaats heeft besloten een monument voor hem op te rigten.</p>
<p>Willaert was de stichter of grondlegger dier beroemde Venetiaansche muziekschool, welke een tal van uitstekende componisten en toonkunstenaars heeft voortgebragt.</p>
<p>Ook de leden van zijn geslacht waren zeer muziekaal. Zijne dochter Catharina heeft in haren tijd eenen beduidenden naam als componiste verkregen.</p>
<p>Ziedaar het een en ander ontleend aan het boekje van den heer Gregoir, aan het hoofd dezer aankondiging vermeld. Het boekje zij verder aan de aandacht van het belangstellend publiek aanbevolen. Achteraan volgt eene lijst der bekende werken van Willaert.</p>
<p>&nbsp;</p>
<p><hi rend="spat">Deventer</hi>,</p>
<p>C. <hi rend="sc">Duijmaer van Twist</hi>.</p></div>
<div type="section">
<head rend="h4">V. Bibliographisch Nieuws.</head>
<q rend="bq"><hi rend="i">Een herdruk van</hi> <hi rend="sc">Cremers</hi> ‘<hi rend="i">Novellen en eene Volksuitgave van</hi> P.v. <hi rend="sc">Limburg Brouwer's</hi> <hi rend="i">Romantische Werken</hi>’</q>
<p>Tot de meest verdienstelijke uitgevers van ons vaderland behoort zeer zeker de heer A.W. Sijthoff te Leiden. Zonder hierdoor iets aan den ondernemingsgeest van een zijner confraters - 't zij hij D.A. Thieme of Kruseman, Wolters of Roelants, Nijhoff of Noothoven van Goor, Funke of van Kampen, Bohn of van Druten en Bleeker, 't zij hij anders heete - te kort te willen doen, zal toch niemand, die weet, wat onze Leidsche uitgever gedurende de laatste jaren in den handel bracht, dit getuigenis wraken. - Vóór ons ligt althans weer een boek van den genialen Cremer, behelzende eene verzameling
<pb n="675"/>‘Novellen,’ die, tot één bundel vereenigd, in een nieuw formaat ons worden aangeboden. Vroeger zagen zij, in drie afzonderlijke deelen het licht, welke te samen ƒ 5.70 kostten. Thans zijn zij verschenen in één band, roijaal 80. en voor goedkooper prijs. Men vindt in dezen bundel, de oude en welbekende: <hi rend="i">Portretten</hi>, <hi rend="i">Kees springer in de kerk</hi>, <hi rend="i">Kees springer buiten de kerk</hi>, <hi rend="i">Driemaal gezien</hi>, <hi rend="i">Herinneringen van Fidélius. Wat vader Harmen vertelt. Naar omhoog. Wat ik hoorde en zag in den spoorwagen en binnen de wachtkamer I en II. Zes schetsen in ééne lijst. Arme Samuël</hi>. Niets nieuws, gelijk men ziet, maar toch niet onwelkom. Wij zijn er althans dankbaar voor, dat wij deze stukken, die ons bij de eerste kennismaking zoo'n onvermengd literarisch genot opleverden, thans in een flink boekdeel mogen ontvangen. Onwillekeurig worden wij er toe uitgelokt, om de ‘<hi rend="i">Portretten</hi>’ nog eens te bekijken, - <hi rend="i">Kees Springer</hi> in de kerk af te luisteren of daarbuiten op zijne schreden te volgen. Kortom, wij nemen 't boek ter hand, met 't plan om het hier en daar in te zien, - en....in plaats van het vluchtig te doorbladeren, worden wij op nieuw geboeid door 't oude en leggen het niet ter zijde, zonder stillen dank aan den uitgever, die ons de gelegenheid schonk, om nog eens te genieten, wat anders vermoedelijk ons niet, voor 't minst niet zoo spoedig, zou gebeurd zijn. De stukken van den heer Cremer zijn eene herhaalde lectuur allezins waard, al verliezen zij ook veel bij 't gemis der origineele voordracht van den gevierden auteur. Intusschen is dit laatste meer van toepassing op zijne <hi rend="i">Overbetuwsche</hi> Novellen, dan op deze verhalen. Ik geloof zelfs, dat laatstgenoemden bij eene bedaarde lezing meer winnen dan verliezen, en kan gerust ieder aanraden hiervan
de proef te nemen. Gaat het anderen als mij, dan zal hij ze niet zonder op nieuw genoten te hebben - wat zeg ik? niet zonder nogmaals geleerd en gesticht te zijn, - uit de hand leggen. Maar...wij behoeven over de voortbrengselen van een man als Cremer waarlijk niet meer te zeggen. Aan eene herhaling van oude en algemeene erkende feiten of waarheden hebben de lezers van ons tijdschrift geen behoefte.</p>
<p>Tevens ontvingen wij voor ons tijdschrift de 1<hi rend="sup">e</hi> aflevering eener <hi rend="i">Volksuitgrve</hi> van P. van Limburg Brouwer's ‘Romantische werken’ Wat hieronder te verstaan is, zullen wij wel niet behoeven te bepalen. Heeft de Groninger Hoogleeraar zich
<pb n="676"/>indertijd door wetenschappelijke geschriften, als b.v. zijne ‘<hi rend="i">Histoire de la civilisation des Grecs</hi>’ een welverdienden roem als geleerde verworven ook op 't gebied der belletrie muntte hij uit door zijne geestige, soms scherpe pen. Sieraden onzer letterkunde zijn in waarheid o.a. zijn ‘<hi rend="i">Leesgezelschap van Diepenbeek</hi>.’ Juweeltjes, tintelende van humor, zijn ook de kleinere stukjes door hem uitgegeven. Hoe dikwerf wij b.v. zijn verhaal van den <hi rend="i">Ezel</hi> en het <hi rend="i">Speelgoed</hi> ook opsloegen, weten wij niet meer; maar dat zulke voortbrengselen niet genoeg genoten kunnen worden, ja! dàt heeft ons de ervaring geleerd. - Een aangenaam nieuws zal het dus voor het lezend en denkend publiek van ons vaderland zijn, te vernemen, dat de heer <hi rend="i">Sijthoff</hi> eene komplete volksuitgave van Brouwer's romantische werken ondernomen heeft, die in hoogstens 24 afleveringen het licht zal zien en bij inteekening in geen geval meer dan ƒ 6, - zal kosten. 't Zal wel overbodig wezen, te verzekeren, dat de uitvoering aan de eischen van den goeden smaak voldoen zal, doch wat wij niet mogen terughouden is: 't bericht, 't hoogst welkom bericht, dat de heer P.A.S. van Limburg Brouwer deze uitgave met eene voorrede zal verrijken.</p>
<p>&nbsp;</p>
<p>E.</p></div></div>
</body>
</text>
</TEI.2>
