<?xml version="1.0" encoding="UTF-8"?><!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2> 
  <teiHeader> 
	 <fileDesc><titleStmt> 
		  <title type="main"> 11. Ander psalmen</title> 
		  <author>Jan Utenhove</author> 
		</titleStmt><editionStmt>
		  <p>GEBRUIKT EXEMPLAAR</p> 
		  <p>Microfilm Universiteit van Amsterdam sign.: 481 G 30 [3]</p>
<p>&nbsp;</p>		   
		  <p>ALGEMENE OPMERKINGEN</p>
		  <p>Voor dit bestand van <hi rend="i">11. Ander Psalmen</hi>
			 is gebruik gemaakt van een microfilm van het exemplaar van de Universiteit van
			 Amsterdam, afdeling Zeldzame en Kostbare Werken (sign. 481 G 30 [3]). De
			 onderhavige versie is een diplomatische weergave van deze microfilm, behalve
			 bij de volgende ingrepen: de notenbalken zijn achterwege gelaten, de tekst die
			 in de notenbalken stond wordt hier gepresenteerd als ‘normale’ versregels. De notenbalken zijn terug te vinden in de facsimilescans.</p>
<p>&nbsp;</p>			  
		  <p>REDACTIONELE INGREPEN</p> 
		  <p>In deze uitgave zijn de abbreviaturen opgelost. Het paragraafteken
			 is achterwege gelaten. </p> 
		  <p>De vertaling van enkele woorden van margenoot fol.A2v en margenoot
			 fol. B3r is onzeker: 'van der oueruloedt Christi, hebbe<hi rend="i">n</hi> wy al
			 ontfanghen Jo.1 Hc.1. wa<hi rend="i">n</hi>t hy is die rechte Faron waervan dat
			 Psalmo 133. staet. So vermaendt Christus zijn bruyt so Luc.14. Joan 12. staet'.
			 en 'So spreken oock de godloose Sap. in't 2 maer sy en sullen die
			 straffe niet ontloopen. so 2. Pet. 3 staet.'</p> 
		  <p>Het folionummer B3r was aangegeven als B4r, dit is gecorrigeerd.
			 </p><p>&nbsp;</p> 
		</editionStmt><publicationStmt> 
		  <availability> 
			 <p>2001 dbnl</p><p>&nbsp;</p> 
		  </availability> 
		  <idno>uten003ande01_01</idno>
		  
		</publicationStmt><notesStmt><note>scans</note><note>DSOLmetadata:yes</note></notesStmt><sourceDesc> 
		  <p>Jan Utenhove <hi rend="i">11. Ander psalmen</hi>. Gillis van der Erven, Emden,
			 1559</p><p>&nbsp;</p> 
		</sourceDesc></fileDesc> 
	 <encodingDesc> 
		<p>DBNL-TEI 1</p> 
	 </encodingDesc> 
	 <revisionDesc> 
		<change> 
		  <date>2001-01-23</date> 
		  <respStmt> 
			 <name type="person">CB</name> 
		  </respStmt> 
		  <item>colofon toegevoegd</item> 
		</change>
	<change> 
		<date>2003-02-21</date> 
		<respStmt> 
			<name>IH</name> 
		</respStmt> 
		<item>bestand verbeterd volgens richtlijnen oktober 2002</item> 
	</change> 	
	 	<change>
	 	<date>2008-03-12</date> 
		  <respStmt> 
			 <name type="person">DS</name> 
		  </respStmt> 
		  <item>conversie van het bestand naar teixlite</item> 
</change>	
	 </revisionDesc> 
  </teiHeader> 
  <text>
  	<interpGrp>
  		<interp type="primair" value="uten003ande01"/>
  	</interpGrp>
	 <body> 
		<div type="chapter">
 <pb ed="fol." n="A1r"/> 
		  <head rend="h2">11. Ander psalme<hi rend="i">n</hi> door 
			 <name type="person">J.V.</name> Autheur der Duytscher ghemeynten (die te
			 <name type="topo">Londen</name> was) sangkboeck, namaels daertoe in rijme, op
			 sangkswijse te samen ghestelt, en<hi rend="i">de</hi> nu op het eerste in drucke tot
			 stichtinghe ende troost aller vromer Christenen wtgegaen.</head>
<p>&nbsp;</p>			  
		  <p><name type="bible">Ephes.5.c.19,</name></p>
<p>&nbsp;</p>		   
		  <p>Wordet vol gheests, ende spreket onder malkanderen door Psalmen ende
			 lofsanghen ende gheestelicke liedekens, singet ende Psalmet den Heere in uwen
			 herten.</p>
<p>&nbsp;</p>			  
		  <p>An. 1559.</p> 
		  
		</div> 
	 	<div type="chapter">
<interpGrp> <interp type="song" value="uten003ande01_0001"/> </interpGrp><interpGrp><interp type="primair" value="bibpsal045"/></interpGrp><pb ed="fol." n="A1v"/>
		  <head rend="h3">Het Argument des 45. Psalms.</head> 
		  <p>Onder de figuer van dat houwelick <name type="bible">Salomonis</name>, met de
			 dochter va<hi rend="i">n</hi> Pharao, beschrijft ons <name type="bible">Dauid</name> hier dat
			 gheestelick houwelick Christi, met zijnder ghemeynte, so Osee,2.en<hi rend="i">de</hi>
			 Ephes.5. staet, ende Dauid bewijst klaerlick, dat<name type="bible">Christus</name>
			 warachtich God zy, en<hi rend="i">de</hi> oock warachtich mensche.</p> 
		  <lg type="poem"> 
		  <head>Eructauit cor meum. 
		  <lb/>I V.</head>
			 <l>My koemt te voren een rede goedt</l> 
			 <l>Die wt dat herte bersten moet,</l> 
			 <l>welck ick den Koninck wil toe-schrijuen, </l> 
			 <l>Mijn tongh is nu <pb ed="fol." n="A2r"/> seer wel ghemoedt, </l> 
			 <l>also te dichten met der spoedt, </l> 
			 <l>als een rasch schrijuer konde schrijuen.</l>
<l>&nbsp;</l>			  
			 <l>Du bist de schoonste die daer leeft</l> 
			 <l>Dynen lippen ghenade aen kleeft</l> 
			 <l>Mits dat dy God seer heeft begnadicht</l> 
			 <l>Gordt aen dijn sweert met grooter kracht</l> 
			 <l>Gheweldich Vorst so groot geacht</l> 
			 <l>Suldy zijn door dijn wonderdaden.</l> 
<l>&nbsp;</l>				 
			 <l>Met spoet rijdt eerlick ouer breyt</l> 
			 <l>Op het woort der warachticheyt</l> 
			 <l>Tot den volcken met grooter eeren</l> 
			 <l>Vergheselschapt met sachtmoedicheyt</l> 
			 <l>End allerley gherechticheyt</l> 
			 <l>Dijn rechte hant sal dy wonder leeren.</l> 
<l>&nbsp;</l>				 
			 <l>Dijn pijlen sullen scherp en hart</l> 
			 <l>Doorgaen dyner vyanden hert</l> 
			 <l>Die volcken sullen voor dy vallen</l> 
			 <l>Dijn throon bestaet doch eewelick</l> 
			 <l>Den stat O God dijns Coninckrijcks</l> 
			 <l>Is des gherechticheyts staf in allen.</l> 
<l>&nbsp;</l>				 
			 <l>Du hebst lief de gherechticheyt</l> 
			 <l>En haet oock allerley boosheyt</l> 
			 <l>Daerom dat dy God bouen allen</l> 
			 <pb ed="fol." n="A2v"/> 
				<l><note place="margin">van der oueruloedt Christi, hebbe<hi rend="i">n</hi> wy
				  al ontfanghen<name type="bible"> Jo.1 Hc.1.</name> wa<hi rend="i">n</hi>t hy is die rechte Faron
				  waervan dat <name type="bible">Psalmo 133.</name> staet. <lb/>So vermaendt Christus zijn bruyt
				  so<name type="bible"> Luc.14.</name> <name type="bible">Joan 12.</name>staet.</note> Dijn
				metghesellen heeft ghesalft,</l> 
			 <l>Met der blyschap olij en salf,</l> 
			 <l>Die op dyn lidtmaten moet vallen.</l> 
<l>&nbsp;</l>				 
			 <l>Dijn kleyders wel rieckende zijn</l> 
			 <l>Na Myrrhe, Aloe en Cassi fijn</l> 
			 <l>Wt yvooren palaysen ghenomen</l> 
			 <l>Om dy alwech te maken vro</l> 
			 <l>Der Koninghen dochters daer toe</l> 
			 <l>In dynen dienst ghewillich komen.</l> 
<l>&nbsp;</l>				 
			 <l>Dijn bruyt staet dy ter rechter hant</l> 
			 <l>Verciert met goude van Ophir gent</l> 
			 <l>Hoort dochter siet neycht doch dijn oore</l> 
			 <l>Vergheet dijn volck als dreck en stof</l> 
			 <l>Vergheet dijns vaders huys en hof</l> 
			 <l>Cleeft hem aen hem alleen wilt hooren.</l> 
<l>&nbsp;</l>				 
			 <l>En den Coninck sal dijn schoonheyt frisch</l> 
			 <l>belusten want hy dijn Heere is</l> 
			 <l>Du salst hem dienen ende aenbidden</l> 
			 <l>Die dochter Syri met gheschenck</l> 
			 <l>Ende die de rijckste onder t'volck zijn</l> 
			 <l>Sullen oock voor dijn aenschijn bidden.</l> 
<l>&nbsp;</l>				 
			 <l>T'ciersel der koninghinnen schoon</l> 
			 <l>Is inwendich door s'konincks doen</l> 
			 <l>Haer kleedt is van goude gheulochten</l> 
			 <l>Den Coninck toe sal sy zijn bracht</l> 
			 <l>In kleyderen konstich ghewracht</l> 
			 <l>Met de maeghden die haer steits volghen.</l> 
<l>&nbsp;</l>				 
			 <l>In blijschap en verhoeghing groot</l> 
			 <l>Sullen sy buyten allen noot</l> 
			 <l>In s'konincks tempel ghebracht werden</l> 
			 <l>Voor dijn vaders sullen dy</l> 
			 <l>Kinders zijn die du stellet vrij</l> 
			 <l>Tot vorsten door de gantsche aerde.</l> 
<l>&nbsp;</l>				 
			 <l>Dijns naems met schrijuen wil ick seer</l> 
			 <l>Ghedachtich zijn so lang so meer</l> 
			 <l>Tot alle eewen en gheslachten</l> 
			 <pb ed="fol." n="A3r"/>
			 <l>Daerom sullen de volcken dy</l> 
			 <l>Belijden eewelick seer blij</l> 
			 <l>End dynen naem altijt groot achten.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0002"/> </interpGrp><interpGrp><interp type="primair" value="bibpsal046"/></interpGrp> 
		  <head rend="h3">Het Argument des 46. Psalms.</head> 
		  <p>Dauid hoochlick verblijdende, singet van Gods stercke macht, ende
			 van zijn vaderlicke hulpe, ende bewijst dat hy vastelick op God betrout, ende
			 niet vreest wat daer geschiet, na dien dat God met hem is. Desen Psalm verweckt
			 oock alle kranck-gheloouighe, om op God te betrouwen, wanneer de goddeloose
			 rasen ende veruolghen.</p> 
		  <lg type="poem"> 
		  <head>Deus noster refugium. 
		  <lb/>I V.</head>
			 <l>God is ons een toeulucht en vaste borcht, </l> 
			 <l>In teghenheyt bystandich onbesorcht, </l> 
			 <l>dies sullen wy niet schricken, </l> 
			 <l>Al waert schoon dat <pb ed="fol." n="A3v"/> d'aertrijcke sou
				vergaen, </l> 
			 <l>Of die berghen in Zee sick souden slaen, </l> 
			 <l>wy souden niet verschricken 
				<note place="margin">Hoe seer dat de godloose rasen so sullen sy
				  Gods woort niet wtroeyen, maer het sal altijt de gemeynte Gods
				  vertroosten.</note></l>
<l>&nbsp;</l>					   
			 <l>Laet d'ruyschen t'meer en sick verheffen op</l> 
			 <l>Laet die berghen met haren hooghen sop</l> 
			 <l>Sick roeren en beweghen</l> 
			 <l>Die beken schoon aller ghenadicheyt</l> 
			 <l>Sullen Gods stat verhoeghen ouerbreyt</l> 
			 <l>End s'Heeren woonst verheuen.</l> 
<l>&nbsp;</l>				 
			 <l>Midden in haer is God daerom sal sy</l> 
			 <l>Niet wanckelen, want God sal se staen by</l> 
			 <l>Al voor des morghen stonde</l> 
			 <l>Die volcken zijn seer oproerich gheweest</l> 
			 <l>Die Rijcken zijn door oploop oock beweecht</l> 
			 <l>D'aerde is ghedroocht te gronde.</l> 
<l>&nbsp;</l>				 
			 <l>Maer voor ons is der heerscharen Heer besorcht,</l> 
			 <l>Die God Jacobs is ons een vaste borcht</l> 
			 <l>In alle teghenheden</l> 
			 <l>Komet doch al en willet mercken aen 
				<note place="margin">Den vredelicken tijt in dat geestelick rijcke
				  Christi.</note></l> 
			 <l>Die wercken groot die de Heer heeft gedaen</l> 
			 <l>Ende zijn wonderheden.</l> 
<l>&nbsp;</l>				 
			 <l>Ghenadelick weert hy de krijghen wreet</l> 
			 <l>Totten eynde des gantschen aertrijcks breet</l> 
			 <l>Maeckt die boose ter schanden</l> 
			 <pb ed="fol." n="A4r"/>
			 <l>Die bogen sterck breect hy met grooten
				spoet</l> 
			 <l>De spiesen scherp maeckt hy te niet, en verboet,</l> 
			 <l>Die waghenen ten lande. 
				<note place="margin">God vermaent die gheweldige tot zijnder
				  kennisse</note></l> 
<l>&nbsp;</l>					  
			 <l>Staet doch af en my voor dijn God bekent</l> 
			 <l>Die daer groot ben in den wolcken bekent</l> 
			 <l>Ouer die gantsche aerde</l> 
			 <l>Met ons is der heerscharen Heer en God</l> 
			 <l>Die God Jacobs sal ons een vaste slot</l> 
			 <l>In noodt beuonden worden.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0003"/> </interpGrp><interpGrp><interp type="primair" value="bibpsal052"/></interpGrp> 
		  <head rend="h3">Het Argument des 52. Psalms.</head> 
		  <p>De heylighe <name type="bible">Dauid</name> straft de goddeloose die de
			 goetheyt Gods verachten, de welcke ouermits dat sy op haer seluen staen, sullen
			 haestelick vergaen, maer die gheloouighe die op God betrouwen, sullen groen
			 zijn gelijck den Olijuen boom.</p> 
		  <lg type="poem"> 
		  <head>Quid glorias.
		  <lb/>I V.</head>
			 <l>Waerom roemdy du machtighe in boosheyt, </l> 
			 <l>die goetheyt Gods men daghelicks wel siet, </l> 
			 <l>Schand <pb ed="fol." n="A4v"/> en verderf dijn tong steits
				ouerlegt, </l> 
			 <l>Als een scherp schers dat buyten weghe schiet, </l> 
			 <l>Schadighen steits, wel doen bemint ghy niet, </l> 
			 <l>die loghenen beminstu meer dan t'rechte, </l> 
			 <l>tot schandelickheyt dijn valsche tonghe wtrechtet.</l> 
<l>&nbsp;</l>				 
			 <l>God sal dy schenden ende dy dryuen vrij, </l> 
			 <pb ed="fol." n="A5r"/>
			 <l>Wt dijn lant ende dijn Saedt te niete
				doen,</l> 
			 <l>D'welck de vrome schouwende sullen sy,</l> 
			 <l>Vreesen en oock bespotten de onvroen,</l> 
			 <l>End segghen dit's den man die euen koen</l> 
			 <l>Op God niet staet maer op zijn groote hauen</l> 
			 <l>End sterckt sick in alle boose daden.</l> 
<l>&nbsp;</l>				 
			 <l>Maer ick sal den groenen olijuen boom</l> 
			 <l>Doch zijn gelijck in't huys des Heeren breyt</l> 
			 <l>Want ick mijn hoop sekerlick sonder droom</l> 
			 <l>In Gods goetheyt voor eewich heb gheleyt</l> 
			 <l>Eewich sal ick tot dijn lof zijn bereyt</l> 
			 <l>door dijn toesage wil ick dijn hulpe verwachten</l> 
			 <l>Om dijns naems wil, dien die de vrome grootachten.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0004"/> </interpGrp><interpGrp><interp type="primair" value="bibpsal067"/></interpGrp> 
		  <head rend="h3">Het Argument des 67. Psalms.</head> 
		  <p>Dauid biddet God den Heere, dat hy niet alleen de Joden, maer oock
			 de heydenen met zijn kennisse begauen wil, het welcke hy oock ghelooft dat
			 gheschieden sal: Daerom vermaent hy oock alle volcken om God te louen ende te
			 dancken.</p> 
		  <lg type="poem"> 
		  <head>Deus misereatur noster.</head> 
			 <l>Ons' God wil ons ghenadich zijn, </l> 
			 <l>En synen seghen gheuen, </l> 
			 <l>verlicht ons met zijn aenschijn, </l> 
			 <l>Hier end int eewich leuen, </l> 
			 <pb ed="fol." n="A5v"/> 
			 <l>Op dat wy heyden leern fijn, </l> 
			 <l>zijn weghen t'allen tyden, </l> 
			 <l>ende de salicheyt diuijn, </l> 
			 <l>die hy ons om verblijden: </l> 
			 <l>Ons schijnt sonder vermijden.</l>
<l>&nbsp;</l>				  
			 <l>Die volcken dancken dy O Heer</l> 
			 <l>En prijsen dynen name</l> 
			 <l>Sy verhoeghen in dyner leer</l> 
			 <l>En iuychen vrolick t'samen</l> 
			 <l>Dat du recht vonnist dat volck al</l> 
			 <l>Dat hier woont beneden</l> 
			 <l>En leydet dat na dijn gheual</l> 
			 <l>In de hemelsche steden</l> 
			 <l>Daer blijschap is met vreden</l> 
<l>&nbsp;</l>				 
			 <l>Die Heyden dancken dy eenpaer 
				<note place="margin">Alle gheestelicke ende oock lichamelicke
				  segeninghen komen van God.</note></l> 
			 <l>Sy louen dy ghenadich</l> 
			 <l>Want du maeckt de aerde vruchtbaer</l> 
			 <l>En gheeft vruchten ghestadich</l> 
			 <l>En seghent ons met oueruloet</l> 
			 <l>Met dyne gauen krachtich.</l> 
			 <pb ed="fol." n="A6r"/> 
			 <l>Du seghenst ons tot ons behoedt</l> 
			 <l>Dies moeten wy ghedachtich</l> 
			 <l>Dijns wesen Heer almachtich.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0005"/> </interpGrp><interpGrp><interp type="primair" value="bibpsal083"/></interpGrp> 
		  <head rend="h3">Het Argument des 83. Psalms.</head> 
		  <p>Dauid begheert van God hulpe tegen die omligghende onbesneden
			 natien, die Jerusale<hi rend="i">m</hi> ende die ghemeynte Gods altijt sochten te
			 verniele<hi rend="i">n</hi>, desen Psalm is oock een gebet der Christenen, teghen alle
			 Tyrannen ende poorten der hellen, die de kercke Christi willen
			 ouerweldighen.</p> 
		  <lg type="poem">
		  <head>Deus ne sileas.
		  <lb/>I V.</head> 
			 <l>Swijcht doch niet Heer, O God wilt niet stil wesen, </l> 
			 <l>Verdraecht doch niet langher dit iammer wesen, </l> 
			 <l>Dijn viande<hi rend="i">n</hi> Want sy sick steken op, </l> 
			 <l>Die dy <pb ed="fol." n="A6v"/> haten verheffen haren kop, </l> 
			 <l>teghen dijn volck listelick sy raedtslaghen, </l> 
			 <l>teghen dijn erf hebben sy raet gheslaghen. 
				<note place="margin">De Godloose verbinden haer te samen teghen de
				  vroomen maer God maeckt te niete alle haer raetslaghen, ende vangt die in haer
				  wijsheyt.</note></l>
<l>&nbsp;</l>					   
			 <l>Sy hebbe<hi rend="i">n</hi> geseyt laet ons nu gantz wtroeyen</l> 
			 <l>dat se niet meer volck zijn noch niet en bloeye<hi rend="i">n</hi></l> 
			 <l>Dat gheen ghewach sy des naems Israel,</l> 
			 <l>Gherooft hebben sy en teghen dy rebel</l> 
			 <l>Een bont gemaect Edom ende Dismaeliten</l> 
			 <l>Moab oock gaer end die Gebaliten.</l> 
<l>&nbsp;</l>				 
			 <l>Amon daer toe, Amalech de Palestijnen</l> 
			 <l>Die van Tyro ende Assur met den synen</l> 
			 <l>Die kinderen Loth hulpe hebben ghedaen</l> 
			 <l>Laet hen den loon met Madian ontfaen</l> 
			 <l>Met Sysara en Jabin aen kysons beken</l> 
			 <l>In Endor al vergaen, soo't heeft ghebleken.</l>
<l>&nbsp;</l>				  
			 <l>Maeckt dat al haer vorsten als Oreb varen</l> 
			 <l>Als Cheb, Sebach Salmana sonder sparen,</l> 
			 <l>Die daer seyden laet ons de woonste Gods</l> 
			 <l>Besitten vrij als het deel onses lots,</l>
		 <pb ed="fol." n="A7r"/> 
		 <l>Jerusalem latet ons nu vertreden</l> 
			 <l>End het gantsche lant met alle syne steden.</l> 
<l>&nbsp;</l>				 
			 <l>O God wilt se als een Rat onghestadich maken,</l> 
			 <l>Als een stoppel voor den wint door dijn wraken,</l> 
			 <l>ghelijck een vuer dat een groen wout verbrant,</l> 
			 <l>Ende als een vlam die de hooghe bergen brant,</l> 
			 <l>So laetse fel dijn onstuym weder vinden,</l> 
			 <l>Ende verslaetse met dyn harde draeywinden.</l> 
<l>&nbsp;</l>				 
			 <l>Haer aenghesicht wilt met schaemten versoecken,</l> 
			 <l>op dat also sy dynen naem besoecken,</l> 
			 <l>Maecktse beschaemt verslaetse in eewicheyt</l> 
			 <l>Gantsch ongeacht brengt in verdriet en leyt,</l> 
			 <l>Op dat hen mach dijn naem wel bekent werden,</l> 
			 <l>En<hi rend="i">de</hi> dat du bist de Heer allein op aerden.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0006"/> </interpGrp><interpGrp><interp type="primair" value="bibpsal085"/></interpGrp> 
		  <head rend="h3">Het Argument des 85. Psalms.</head> 
		  <p>Dauid door den heylighen Gheest singht ende propheteert van der
			 toekoemste Messie, ende van zijn gheestelick Coninckrijcke, in't welcke
			 gherechticheyt, vrede ende waerheyt sullen regneren, gelijck oock Esa.11.
			 staet, en<hi rend="i">de</hi> eyndelicke<hi rend="i">n</hi> bewijst hy oock hoe der gheloouiger
			 sonden, door Christum wechgenome<hi rend="i">n</hi> zijn, so Danielis in't 9, en<hi rend="i">de</hi>
			 Mich.7. staet, ghelijckt oock het gheheele nieuwe Testament leert.</p> 
		  <lg type="poem"> 
		  <head>Benedixisti domine. 
		  <lb/>I V.</head> 
			 <l>Dijn aertrijck Heer ghenade hebstu <pb ed="fol." n="A7v"/>
				ghedaen, </l> 
			 <l>Du hebst Jacob van den banden ontslaen. </l> 
			 <l>Du hebst dijns volcks boosheyt ghenomen wech, </l> 
			 <l>Sijn sonden al wt ghenaden hebst bedeckt, </l> 
			 <l>dijn gramschap groot, hebstu versoet ten eynde, </l> 
			 <l>End dynen thoorn daervan oock willen wenden.</l> 
<l>&nbsp;</l>				 
			 <pb ed="fol." n="A8r"/> 
			 <l>Keert dy tot ons God onses
				salicheyts</l> 
			 <l>Went van ons af den bra<hi rend="i">n</hi>t dijns toornicheyts</l> 
			 <l>Wilstu alwech teghen ons zijn verstoort</l> 
			 <l>Of dynen toorn vertrecken van nu voort</l> 
			 <l>Bistu niet die, ons ten leuen wilt bringhen</l> 
			 <l>waer voor dijn volck in dy sick sal ontspringe<hi rend="i">n</hi></l> 
<l>&nbsp;</l>				 
			 <l>Thoont doch O Heer ons dijn barmherticheyt,</l> 
			 <l>ghenadelick gheeft ons dijn salicheyt</l> 
			 <l>Hooren wil ick wat God de Heere mildt</l> 
			 <l>Spreeckt, want tot zijn volck vrede spreken wilt,</l> 
			 <l>En<hi rend="i">de</hi> oock daertoe weldadich zijn tot alle<hi rend="i">n</hi></l> 
			 <l>Op dat sy niet tot sotticheyt veruallen. 
				<note place="margin">Dit is den staet van den gelucsaligen tijd
				  des geestelicken Konincrijcks Christi.</note></l> 
<l>&nbsp;</l>					  
			 <l>T'heyl is voorwaer den godureesenden by</l> 
			 <l>Op dat by ons d'heerlickheyt ware vrij</l> 
			 <l>ghenade en waerheyt komen sick in't gemoet</l> 
			 <l>Rechticheyt en vreed sullen sick kussen soet</l> 
			 <l>T'ghelooue sal vast spruyten wt der aerden</l> 
			 <l>gherechticheyt sal wt den Hemel gheschout werden.</l> 
<l>&nbsp;</l>				 
			 <l>De Heere sal oock zijn goedertierenheyt</l> 
			 <l>Gheuen seer mildt en storten ouer breyt</l> 
			 <l>Ons aerdtrijck sal zijn vrucht brengen voort</l> 
			 <l>In oueruloedt al na des Heeren woort</l> 
			 <l>Gherechticheyt sal voor den vromen treden</l> 
			 <l>En ouer wech sal hy fijn gaen in vreden.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0007"/> </interpGrp><interpGrp><interp type="primair" value="bibpsal086"/></interpGrp> 
		  <head rend="h3">Het Argument des 86. Psalms.</head> 
		  <p>Dauid met desen schoonen Psalm, bidt God, dat hy hem (mitsgaders dat
			 hy onnoosel is) voor die listen der vyanden wil bewaren, ende zijn ghemoet met
			 lust der doechden ende der godsalicheyt ontsteken. Ende eyndelick loeft hy de
			 goetheyt en<hi rend="i">de</hi> de barmhertteheyt des Heeren.</p> 
		  <lg type="poem"> 
		  <head>Inclina domine.
		  <lb/>I. V. </head> 
			 <pb ed="fol." n="A8v"/> 
			 <l>O Heer neicht tot my dijn ooren, </l> 
			 <l>End wilt my als nu verhooren, </l> 
			 <l>Want ick all sins ben verdruckt, </l> 
			 <l>Gaet ellendich en bedruckt, </l> 
			 <l>Bewaer bid ick dy mijn leuen, </l> 
			 <l>Want tot doecht ben ick begheuen, </l> 
			 <l>Mijn God bewaer dynen knecht, </l> 
			 <l>Die sick dy betrouwet recht.</l>
<l>&nbsp;</l><pb ed="fol." n="B1r"/> 
<l>O Heer, zijt my doch weldadich</l> 
			 <l>Goetgunstich ende oock ghenadich</l> 
			 <l>My die so ootmoedelick</l> 
			 <l>Dy aenbidde daghelicks</l> 
			 <l>End wil dijns knechs siel verblijden</l> 
			 <l>Die sick dijns roemet t'allen tijden</l> 
			 <l>Want tot dy mijn Heer mijn God</l> 
			 <l>Hert ende ghemoet hef ick op.</l> 
<l>&nbsp;</l>				 
			 <l>O Heer op dy wacht ick gheduldich</l> 
			 <l>Want du bist sacht ende ghehuldich</l> 
			 <l>Seer goedich tot alle man</l> 
			 <l>Die dy van herten roept aen</l> 
			 <l>Mijn ghebedt dan Heer volkomen</l> 
			 <l>Tot dynen ooren laet komen</l> 
			 <l>End hoor so du alwech doet</l> 
			 <l>Myns biddens stem metter spoet. 
				<note place="margin">In allen noodt salmen God alleen aen roepen,
				  want hy is't alleen die van den beginne, die bedruckte hoort, ende
				  vertroost.</note></l> 
<l>&nbsp;</l>					  
			 <l>So haest als my noodt beuanghet</l> 
			 <l>Tot dy roep ick met verlanghen</l> 
			 <l>Want my pleegstu in't ghemeyn</l> 
			 <l>By te staen end anders gheyn</l> 
			 <l>Daer is gheen God te ghelijcken</l> 
			 <l>By dy O Heer des aertrijcken</l> 
			 <l>End daer is noch God noch man</l> 
			 <l>Die dijn wercken na doen kan.</l> 
<l>&nbsp;</l>				 
			 <l>Alle dijn schepsel met hoopen</l> 
			 <l>Sal tot dy komen gheloopen</l> 
			 <l>En sal dy aenbidden seer</l> 
			 <l>En groot maken dijns naems eer,</l> 
			 <l>Want du bist groot bouen maten</l> 
			 <l>Ende van groote weldaden</l> 
			 <l>Daerom hebstu desen prijs</l> 
			 <l>Dat du gantsch alleyn God zijst.</l> 
<l>&nbsp;</l>				 
			 <l>O Heer wijst my dyne weghen</l> 
			 <l>Dat ick wandele recht ter deghen</l> 
			 <l>Bedwingt mijn herte dat het dy</l> 
			 <l>En dijn name vreese vrij</l> 
			 <pb ed="fol." n="B1v"/> 
				<l><note place="margin">Die wege<hi rend="i">n</hi> Gods zijn ons onbekent ten
				  sy datse ons God door zijn woort wijse, ende ons daerin doet wandelen.</note>
				Mijn Heere God van gantscher herten</l> 
			 <l>Dijn lof wil ick stedes beherten,</l> 
			 <l>En dynen naem totter doodt</l> 
			 <l>Sal ick altijt maken groot.</l> 
<l>&nbsp;</l>				 
			 <l>Want dijn goedicheyt ghepresen</l> 
			 <l>Hebstu aen my wel bewesen</l> 
			 <l>Mijn siel treckende wt der noot</l> 
			 <l>End vrijende van der doot</l> 
			 <l>Heer die grootsche my bespringhen</l> 
			 <l>En met grooten hoopen bringhen</l> 
			 <l>End staen na mijnder siele stracx</l> 
			 <l>Sonder op dy te hebben acht.</l> 
<l>&nbsp;</l>				 
			 <l>Maer Heer du bist seer barmhertich 
				<note place="margin">Een warachtighe beschrijuinge Gods, want hy
				  is so veel als ons noodich is te weten so Ex 23. staet</note></l> 
			 <l>Seer weldadich ende goethertich</l> 
			 <l>Lanckmoedich in toornicheyt</l> 
			 <l>Gaer goet en vol trouwicheyt</l> 
			 <l>Siet my aen zijt my ghenadich</l> 
			 <l>Gheeft kracht dynen knecht ghestadich</l> 
			 <l>End den soon dyner dienstmaeght</l> 
			 <l>Bewaer ende maeckt onuersaecht.</l> 
<l>&nbsp;</l>				 
			 <l>Wil doch een teecken ter deghen,</l> 
			 <l>Dyner goedicheyt my gheuen</l> 
			 <l>Op dat gantsch werden beschaemt</l> 
			 <l>Die my haten onbeschaemt</l> 
			 <l>End op dat het hen mach rouwen</l> 
			 <l>Wanneer sy sullen aenschouwen</l> 
			 <l>Dat du Heer my byghestaen</l> 
			 <l>En vertroosting hebst ghedaen.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0008"/> </interpGrp><interpGrp><interp type="primair" value="bibpsal094"/></interpGrp>
		  <head rend="h3">Het Argument des 94. Psalms.</head> 
		  <pb ed="fol." n="B2r"/> 
		  <p>Die heylige Dauid straft in desen Psalm die
			 Epicureen, Atheisten ende die goddeloose Tyrannen, die de godsalighe veruolghen
			 ende benouwen, euen als of daer gheen God ware, die het merckt ende straffen
			 sal, ende hy troost alle vrome die van sulcke veruolghinge lijde<hi rend="i">n</hi>,
			 segghende: dat se de Heere verlossen sal, en<hi rend="i">de</hi> dat hy de goddeloose
			 straffen ende verderuen sal.</p> 
		  <lg type="poem"> 
		  <head>Deus vltionem.
		  <lb/>I V.</head> 
			 <l>O Heer en God der sonden wreker recht, </l> 
			 <l>God wreke recht wilt dijn kracht laten blijcken, </l> 
			 <l>Heft dy nu op O Rechter des aertrijcken, </l> 
			 <l>Om die grootsche te gheuen loon en recht, </l> 
			 <pb ed="fol." n="B2v"/> 
			 <l>hoe lang sullen die boose Heer hebben
				recht, </l> 
			 <l>Hoe lang sullen sy sick moetwillich draghen, </l> 
			 <l>Hoe lang sullen sy spreken met hoochmoedt, </l> 
			 <l>End in boosheyt sick roemen end behaghen.</l> 
<l>&nbsp;</l>				 
			 <l>Dijn ghelieft volck vrijuen sy vast ontwee<hi rend="i">n</hi></l> 
			 <l>End dijn erfdeel seer schandelick sy plaghen</l> 
			 <l>Weduwen en vreemdelingen sy dootslaghen</l> 
			 <l>Weeskens bedruckt verworghen sy met een 
				<note place="margin">So spreken oock de godloose
				  <name type="bible">Sap.</name> in't 2 maer sy en sullen die straffe niet ontloopen. so 2.
				  <name type="bible">Pet.</name>3 staet.</note></l> 
			 <l>Daerentusschen dencken sy op dy niet</l> 
			 <l>Maer segghen stout de Heer siet niet de saken</l> 
			 <pb ed="fol." n="B3r"/> 
			 <l>Den God Jacobs weet niet watter
				geschiet</l> 
			 <l>En<hi rend="i">de</hi> verstaet niet van t'ghene dat wy maken.</l> 
<l>&nbsp;</l>				 
			 <l>Wordet doch wijs onuerstandighe lien,</l> 
			 <l>O ghy dwasen wanneer sulstu vroedt wesen</l> 
			 <l>Die d'oor gemaeckt heeft hoe sal hy doof zijn</l> 
			 <l>Die d'oogh gewracht heeft hoe sal hy niet sie<hi rend="i">n</hi></l> 
			 <l>Die de volcken straft ende wetenschap gheeft</l> 
			 <l>Den mensche al, soud' hy wilt dit betrachten,</l> 
			 <l>V straffen niet, want de Heer is't die heeft</l> 
			 <l>Ende bekent, aller menschen ghedachten. 
				<note place="margin">God castijt de syne wel maer hy verworpt de
				  syne niet die hy verkoren heeft, so <name type="bible">Rom.8. ende 11.</name>
				  staet.</note></l> 
<l>&nbsp;</l>					  
			 <l>Wel salich is den man Heer die du strafst</l> 
			 <l>En dien du hebst in dijn wet onderwesen</l> 
			 <l>Op dat du dien, rust gheefst in teghenheden</l> 
			 <l>Dewijl men den boosen eenen kuyl graeft</l> 
			 <l>Want die sal zijn volck verwerpen niet</l> 
			 <l>Sijn erfdeel oock, sal hy gheensins verlaten</l> 
			 <l>Tot dat t'ghericht met gerechticheyt geschiet</l> 
			 <l>Die de vromen gheensins sullen nalaten.</l> 
<l>&nbsp;</l>				 
			 <l>Wie sal voor my teghen de boose opstaen</l> 
			 <l>Wie sal voor my staen teghen die boozdaders</l> 
			 <l>Ten waer dat my de Heer gheholpen hadde</l> 
			 <l>Mijn siel die waer nu schoon ter helle gegaen</l> 
			 <l>Als ick oock dacht mijn voet is op den val</l> 
			 <l>Dijn goedicheyt heeft my seer vast gemaket</l> 
			 <l>Na d'hitte groot mijnder ghedachten al</l> 
			 <l>So hebben my dijn troostinghen vermaket.</l> 
<l>&nbsp;</l>				 
			 <l>Hebstu iet ghemeyn met der Tyranne<hi rend="i">n</hi> stoel</l> 
			 <l>Die daer verdruct onder den schijn van rechte</l> 
			 <l>T'samen loopen sy onder schijn van rechte</l> 
			 <l>T'onnoosel bloet domme<hi rend="i">n</hi> sy en maken koel</l> 
			 <l>Maer den Heer is my als een vaste borcht</l> 
			 <l>Mijn God is my de steenroots mijns betrouwen</l> 
			 <l>Vergelden sal hy hen t'boos onbesorcht</l> 
			 <l>En in haer quaet verdoeme<hi rend="i">n</hi> se en benouwen.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0009"/> </interpGrp><interpGrp><interp type="primair" value="bibpsal0112"/></interpGrp> 
		  <head rend="h3">Het Argument des 112. Psalms.</head> 
		  <pb ed="fol." n="B3v"/> 
		  <p>In desen Psalm beschrijft ons Dauid die
			 goetheyt ende milde liberaelheyt Gods, ende vermaent allen Christene<hi rend="i">n</hi>,
			 dat sy met hantreyckinghe, die wt de warachtighe liefde koemt, God nauolghen,
			 de sulcke sullen blijuen, maer de goddeloose worden wtgeroeyt, op dese wyse
			 ende met dese woorden, vermae<hi rend="i">n</hi>t oock <name type="bible">Paulus</name> alle
			 Christene<hi rend="i">n</hi>, tot hantreyckinge 2. <name type="bible">Cor. 8.</name> ende 9.</p> 
		  <lg type="poem"> 
		  <head>Beatus vir qui timet.
		  <lb/>I V. </head> 
			 <l>Salich is de man die daer leeft.</l> 
			 <l>In rechter ontsicht des Heeren, </l> 
			 <l>End die een welgheuallen heeft, </l> 
			 <l>In zijn gheboden en leeren, </l> 
			 <l>Sijn zaet op aerden sal, krachtich zijn, </l> 
			 <l>End t'zaet der vromen <pb ed="fol." n="B4r"/> t'welck God oock
				sijn, </l> 
			 <l>In seghening sal vermeeren </l> 
<l>&nbsp;</l>				 
			 <l>Rijckdom en alle ouervloedt</l> 
			 <l>Sullen in zijn huys wesen</l> 
			 <l>Sijn gherechticheyt blijuen moet</l> 
			 <l>Hoe seer hy hier is in vreesen</l> 
			 <l>T'licht schijnt den vromen in duysterheyt</l> 
			 <l>End worden ghetroost in teghenheyt</l> 
			 <l>Door Gods ghenade ghepresen. 
				<note place="margin">Het officie des Christenen mensches, die van
				  God met wterlicke segheninghe begaeft is, is dat hy mildelick wtdeelt als een
				  goet dispensier.</note></l> 
<l>&nbsp;</l>					  
			 <l>Weldadich is de goede man</l> 
			 <l>Door wtleenen en gherieuen,</l> 
			 <l>End al zijn saken hy wel kan</l> 
			 <l>Met oordeel en stichting drijuen</l> 
			 <l>Salich is hy want door gheen gheual</l> 
			 <l>Beweecht hy nemmermeer werden sal</l> 
			 <l>Den vromen man sal steits blijuen.</l> 
<l>&nbsp;</l>				 
			 <l>Van t'quaet gheruchte dat ouer koemt</l> 
			 <l>Schroemt hy sick niet met allen</l> 
			 <l>Want hy sick in den Heere roemt,</l> 
			 <l>waer op t'herte is verualle<hi rend="i">n</hi>,</l> 
			 <l>hy staet vast en vreest oock gaer niet,</l> 
			 <l>Tot dat hy zijn vyande<hi rend="i">n</hi> siet,</l> 
			 <l>na zijn begheerte oueruallen.</l> 
<l>&nbsp;</l>				 
			 <l>Hy deelet wt met herten bly,</l> 
			 <l>En geeft van t'syne den armen,</l> 
			 <l>Sijn gerechticheyt blijuet vrij,</l> 
			 <l>Eewich mitds zijn ontfermen,</l> 
			 <l>Syrien thorne verheuen staet,</l> 
			 <l>vol eer, maer t'viants begheerte quaet,</l> 
			 <l>Sal haest vergaen met karme<hi rend="i">n</hi>.</l> 
<l>&nbsp;</l>				 
			 <l>Met verdriet en toorn is hy beuaen</l> 
			 <l>Dies bijt hy t'samen die tanden.</l> 
			 <pb ed="fol." n="B4v"/> 
			 <l>Maer t'zijnder tijt sal hy vergaen</l> 
			 <l>Ende worden tot schanden</l> 
			 <l>Want des schalckens begheeren al</l> 
			 <l>Sal vergaen en komen ten val</l> 
			 <l>Ouer alle de landen,</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0010"/> </interpGrp><interpGrp><interp type="primair" value="bibpsal132"/></interpGrp>
		  <head rend="h3">Het Argument des 132. Psalms.</head> 
		  <p>Dauid van syne vyanden verdruct zijnde, begheert ende bidt hulpe van
			 den Heere, toonende met een schoone gelijckenisse des dienstknechts ende
			 maeghts, syne sorchuuldige gehoorsaemheyt, die oock alle gheloouige sullen
			 nauolghen.</p> 
		  <lg type="poem"> 
		  <head>Ad te domine leuaui.
		  <lb/>I V.</head> 
			 <l>Mijn ooghen hef ick tot dy God alleyn</l> 
			 <l>bewooner der hemelen Heere,</l> 
			 <l>Recht als der knechten ooghen ghemeyn,</l> 
			 <l>Sien op de milde hant haerer Heeren,</l> 
			 <l>End <pb ed="fol." n="B5r"/> als der maeghden ooghen sien vrij,</l>
			 
			 <l>op haer vrouwen hant, So sien wy,</l> 
			 <l>Op God en onsen Heere. 
				<note place="margin">Gedult ende lanckmoedicheyt Dauids in het
				  cruyce ende lijden.</note></l> 
<l>&nbsp;</l>					  
			 <l>So staen wy op onsen God en Heer,</l> 
			 <l>Tot hy sick onser erbarme</l> 
			 <l>Goedertierenlick doet met ons Heer</l> 
			 <l>Ghenadelick hoort ons karmen</l> 
			 <l>Want wy van smaedtheyt zijn versaedt</l> 
			 <l>Ons siel is sadt van der rijcken smaedt</l> 
			 <l>End der grootscher, O Heer erbarmet.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0011"/> </interpGrp><interpGrp><interp type="primair" value="bibpsal142"/></interpGrp> 
		  <head rend="h3">Het Argument des 142. Psalms.</head> 
		  <p>Desen Psalm Dauids, die hy tot GOD ghesonghen heeft, als hy van Saul
			 vloodt, en<hi rend="i">de</hi> in een hol verborghen was, is een warachtich ghebedt voor
			 alle Christenen, in cruys ende lijden, als sy oock van de menschen verlaten
			 zijn.</p> 
		  <lg type="poem"> 
		  <head>Voce mea ad dominum.
		  <lb/>I V.</head> 
			 <pb ed="fol." n="B5v"/> 
			 <l>Met mijn stem tot den Heer ick roepen
				wil,</l> 
			 <l>In myne nootwendicheyde</l> 
			 <l>Met mijn stem tot den Heer ick bidde stil,</l> 
			 <l>Versekert van zijn goetheyde,</l> 
			 <l>Voor hem ick gantsch wtstorten sal,</l> 
			 <l>Mijn belang, noodt verdriet misual,</l> 
			 <l>In allerley teghenheyden.</l>
<l>&nbsp;</l>				  
			 <pb ed="fol." n="B6r"/> 
			 <l>Als mynen gheest met angst
				beuanghen is</l> 
			 <l>Kenstu alle mijn weghen</l> 
			 <l>Dat sy my onrecht doen is my bewist</l> 
			 <l>Met stricken ben ick beleghen</l> 
			 <l>Wan ick't alwijts en zijts sie aen</l> 
			 <l>Gheenen aenwijser ick schouwen kan</l> 
			 <l>In't vluchten is't my al teghen. 
				<note place="margin">Dauid van alle menschen verlaten wesende,
				  neemt zijn toeulucht tot God, het welck wy ooc na zijn exempel sullen na
				  doen.</note></l>
<l>&nbsp;</l>					   
			 <l>Niemant heeft mijnder sielen eenich acht</l> 
			 <l>Dan du O mijn God alleyne</l> 
			 <l>Daerom roep ick tot dy seer wel bedacht</l> 
			 <l>Mijn toevlucht en leefdeel reyne</l> 
			 <l>Aenmerckt mijn klaghe want ick nu saen</l> 
			 <l>Ben kleyn gheworden en kan niet staen</l> 
			 <l>Teghen mijn vyanden ghemeyne.</l> 
<l>&nbsp;</l>				 
			 <l>Verlost my van alle veruolghers fel</l> 
			 <l>Die my benouwen en roouen</l> 
			 <l>Leydt mijn siel Heer wt alle ghequel</l> 
			 <l>Op dat ick v prijse en loue</l> 
			 <l>Dan sullen die gherechtighe soet</l> 
			 <l>My omringhen en troosten vroet</l> 
			 <l>End prijsen v Heer hier bouen.</l> 
		  </lg> 
		</div> 
	 	<div type="chapter">
<interpGrp> <interp type="song" value="uten003ande01_0012"/> </interpGrp><interpGrp><interp type="primair" value="bibpsal145"/></interpGrp> 
		  <head rend="h3">Het Argument des 145. Psalms.</head> 
		  <p>Met desen lofsanghk die gaer fijn ende treffelick is, prijst ende
			 loeft Dauid, de moge<hi rend="i">n</hi>theyt goetheyt ende voorsienicheyt, mitsgaders oock
			 die barmherticheyt Gods, die hy aen alle creaturen bewijst, maer in sonderheyt
			 aen de gheloouighen, de welcke hy hier in troostet, ende tot blijschap ende
			 vrolickheyt vermaent.</p> 
		  <lg type="poem"> 
		  <head>Exaltabo te domine.
		  <lb/>I. V.</head> 
<pb ed="fol." n="B6v"/> 
<l>Mijn Heer mijn God Koninck vol alder
				eeren, </l> 
			 <l>dy verheffen en dynen naem vermeeren, </l> 
			 <l>daghelicks wil ick, dy louten ende prijsen, </l> 
			 <l>End eewelick dijn grootmaking bewijsen, </l> 
			 <l>want seere groot end oock niet om doorgronden,</l> 
			 <pb ed="fol." n="B7r"/> 
			 <l>Is dijn goetheyt Heer tot allen
				stonden.</l> 
<l>&nbsp;</l>					
			 <l>Alle eeuwen Heer end oock alle geslachten</l> 
			 <l>Die moeten steits vertellen dyne krachten</l> 
			 <l>Dies wil ick Heer dynen lof schoon verbreyden,</l> 
			 <l>En spreken vrij van dijn wonderlickhede<hi rend="i">n</hi></l> 
			 <l>So dat niemant dijns sterckheyts sal vergete<hi rend="i">n</hi></l> 
			 <l>Maer yeghelick sal van dijn groot wonder weten.</l> 
<l>&nbsp;</l>				 
			 <l>Dijns goetheyts groot, salmen ghedachtich wesen,</l> 
			 <l>Dijn gherechticheyt, vrijelick sal zijn gepresen,</l> 
			 <l>Die Heer is seer weldadich en barmhertich, 
				<note place="margin">Daer is ter werelt gheen creatuer, die niet
				  oorsake heeft de barmherticheyt Gods te prijze<hi rend="i">n</hi>, wa<hi rend="i">n</hi>t men die
				  siet in alle creaturen.</note> </l> 
			 <l>Tot toornicheyt lanckmoedich ende soethertich,</l> 
			 <l>Tot allen goet zijn bermherticheyt alleene</l> 
			 <l>Te bouen gaet alle zijn wercken reene.</l> 
<l>&nbsp;</l>				 
			 <l>Dijn wercken al dy stedes Heer belijden</l> 
			 <l>Dy prijsen oock, de vrome t'allen tijden</l> 
			 <l>Die heerlicheyt dijns Coninckrijcks vermelden,</l> 
			 <l>Die menschen fijn, ende oock dijn kracht onselden</l> 
			 <l>Op dat sy dijn schoon daden openbaren,</l> 
			 <l>End d'heerlickheyt dijns koninckrijcks verklaren.</l> 
<l>&nbsp;</l>				 
			 <l>Dijn Rijck is Heer een eewich Rijck vol krachten,</l> 
			 <l>En dijn gheweldt duert in alle gheslachten,</l> 
			 <l>Die Heer bewaert en houdt vast die daer vallen,</l> 
			 <l>Hy recht oock op die daer zijn oueruallen,</l> 
			 <l>Aller ooghen staen op dy aen alle <pb ed="fol." n="B7v"/> zijden 
				<note place="margin">God door zijn segheninge ende genade spijset
				  ende voed alle dat leuen heeft.</note></l> 
			 <l>En du gheefst hen spijse in bequame tijden.</l> 
<l>&nbsp;</l>				 
			 <l>Du doest dijn hant open so wort ghesadicht</l> 
			 <l>Door dy al wat met athem is begnadicht,</l> 
			 <l>De Heer is recht in alle syne paden,</l> 
			 <l>Goedertieren is hy oock in zijn daden,</l> 
			 <l>De Heer is by alle die hem aenroepe<hi rend="i">n</hi></l> 
			 <l>die sick op hem in der waerheyt beroepen. 
				<note place="margin">Merckt de kracht van der vreese
				  Gods.</note></l>
<l>&nbsp;</l>					   
			 <l>Hy doet den wil der ghener die hem vruchten,</l> 
			 <l>End verhoort haer klaghen ende suchten</l> 
			 <l>Die Heer bewaert alle die hem beminnen,</l> 
			 <l>End verderft, die boos zijn van hert end sinnen,</l> 
			 <l>Des Heeren lof ick altijt vermonden</l> 
			 <l>End alle vleesch, sal synen naem steits konde<hi rend="i">n</hi>.</l> 
		  </lg> 
		  <p>Finis.</p> 
		  <p>Ghedruckt te <name type="topo">Embden</name>, by</p> 
		  <p>Gellium Ctematium.</p> 
		  <p>An. 1559.</p> 
		</div> 
	 </body> 
  </text>
</TEI.2>
