<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
    <teiHeader>
        <fileDesc>
            <titleStmt>
                <title type="main">Het verloren kind</title>
                <author>Jan ten Brink</author>
            </titleStmt>
            <editionStmt>
                <p>GEBRUIKT EXEMPLAAR</p>
                <p>exemplaar universiteitsbibliotheek Leiden, signatuur: 1105 C 30</p>
                <p>&nbsp;</p>
                <p>ALGEMENE OPMERKINGEN</p>
                <p>Dit bestand biedt, behoudens een aantal hierna te noemen ingrepen, een
                    diplomatische weergave van <hi rend="i">Het verloren kind</hi> van Jan ten Brink uit 1879.</p>
                <p>&nbsp;</p>
                <p>REDACTIONELE INGREPEN</p>
               <p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, IV, VI en 2) zijn niet opgenomen in de lopende tekst.</p>
                <p>&nbsp;</p>
              
                <p><hi rend="b">[pagina <hi rend="i">I</hi>]</hi></p>
                <p>HET VERLOREN KIND.</p>
                <p>&nbsp;</p>
                <p><hi rend="b">[pagina <hi rend="i">III</hi>]</hi></p>
                <p>HET VERLOREN KIND <hi rend="sc">door</hi> Dr. Jan Ten Brink.</p>
                <p>&nbsp;</p>
                <p>LEIDEN. - A.W. SIJTHOFF.</p>
                <p>1879.</p>
                 <p>&nbsp;</p>
                <p><hi rend="b">[pagina <hi rend="i">VII</hi>]</hi></p>
                <p>INHOUD.</p>
                <p><table>
                    <row>
                        <cell><hi rend="b">Hoofdstuk I.</hi></cell>
                        <cell>Bladz.</cell>
                    </row>
                    <row>
                        <cell>Het verloren kind krijgt ongelijk</cell>
                        <cell>1.</cell>
                    </row>
                    <row>
                        <cell><hi rend="b">Hoofdstuk II.</hi></cell>
                        <cell/>
                    </row>
                    <row>
                        <cell>Het verloren kind wordt getroost</cell>
                        <cell>18.</cell>
                    </row>
                    <row>
                        <cell><hi rend="b">Hoofdstuk III.</hi></cell>
                        <cell/>
                    </row>
                    <row>
                        <cell>De jongste broeder van het verloren kind</cell>
                        <cell>37.</cell>
                    </row>
                    <row>
                        <cell><hi rend="b">Hoofdstuk IV.</hi></cell>
                        <cell/>
                    </row>
                    <row>
                        <cell>De oudste broeder van het verloren kind</cell>
                        <cell>55.</cell>
                    </row>
                    <row>
                        <cell><hi rend="b">Hoofdstuk V.</hi></cell>
                        <cell/>
                    </row>
                    <row>
                        <cell>Voorboden van onrust</cell>
                        <cell>70.</cell>
                    </row>
                    <row>
                        <cell><hi rend="b">Hoofdstuk VI.</hi></cell>
                        <cell/>
                    </row>
                    <row>
                        <cell>Roeping</cell>
                        <cell>88.</cell>
                    </row>
                    <row>
                        <cell><hi rend="b">Hoofdstuk VII.</hi></cell>
                        <cell/>
                    </row>
                    <row>
                        <cell>Omzwervingen van dominee <hi rend="sc">walker</hi></cell>
                        <cell>105.</cell>
                    </row>
                </table></p>
                <p>&nbsp;</p>
                <p><hi rend="b">[pagina <hi rend="i">VIII</hi>]</hi></p>
                <p><table>
                    <row>
                        <cell><hi rend="b">Hoofdstuk VIII.</hi></cell>
                        <cell/>
                    </row>
                    <row>
                        <cell>Mevrouw <hi rend="sc">muller belmonte</hi> ziet menschen</cell>
                        <cell>122.</cell>
                    </row>
                    <row>
                        <cell><hi rend="b">Hoofdstuk IX.</hi></cell>
                        <cell/>
                    </row>
                    <row>
                        <cell>De bekentenis van Cendrillon</cell>
                        <cell>148.</cell>
                    </row>
                    <row>
                        <cell><hi rend="b">Hoofdstuk X.</hi></cell>
                        <cell/>
                    </row>
                    <row>
                        <cell>De Notaris <hi rend="sc">muller belmonte</hi> zegt de waarheid</cell>
                        <cell>167.</cell>
                    </row>
                    <row>
                        <cell><hi rend="b">Hoofdstuk XI.</hi></cell>
                        <cell/>
                    </row>
                    <row>
                        <cell>Het albumblaadjen</cell>
                        <cell>181.</cell>
                    </row>
                    <row>
                        <cell><hi rend="b">Hoofdstuk XII.</hi></cell>
                        <cell/>
                    </row>
                    <row>
                        <cell>De eerste Dinsdag van Juni</cell>
                        <cell>195.</cell>
                    </row>
                    <row>
                        <cell><hi rend="b">Hoofdstuk XIII.</hi></cell>
                        <cell/>
                    </row>
                    <row>
                        <cell>Dominee <hi rend="sc">walker</hi> verliest zijne tegenwoordigheid van geest</cell>
                        <cell>218.</cell>
                    </row>
                    <row>
                        <cell><hi rend="b">Hoofdstuk XIV.</hi></cell>
                        <cell/>
                    </row>
                    <row>
                        <cell>Nog een verloren kind</cell>
                        <cell>238.</cell>
                    </row>
                    <row>
                        <cell><hi rend="b">Hoofdstuk XV.</hi></cell>
                        <cell/>
                    </row>
                    <row>
                        <cell>Een lichtstraal in de pastorij</cell>
                        <cell>258.</cell>
                    </row>
                </table></p>
                <p>&nbsp;</p>
            </editionStmt>
            <publicationStmt>
                <availability>
                    <p>2010 dbnl</p>
                    <p>&nbsp;</p>
                </availability>
                <idno>brin017verl02_01</idno>
            </publicationStmt>
            <notesStmt>
                <note>unicode</note>
            </notesStmt>
            <sourceDesc>
                <p>Jan ten Brink, <hi rend="i">Het verloren kind</hi>. A.W. Sijthoff, Leiden 1879</p>
                <p>&nbsp;</p>
            </sourceDesc>
        </fileDesc>
        <encodingDesc>
            <p>DBNL-TEI 1</p>
        </encodingDesc>
        <revisionDesc>
            <change>
                <date>2010-02-18</date>
                <respStmt>
                    <name>CB</name>
                </respStmt>
                <item>colofon toegevoegd</item>
            </change>
        </revisionDesc>
    </teiHeader>
    <text>
         <body>
<div type="chapter">
<pb n="V"/>
<head rend="h3">Bericht.</head>
<p>Het verhaal onder den titel: ‘<hi rend="spat">Het verloren Kind</hi>’ vormt een afgesloten geheel. Evenwel zal het misschien de belangstelling van een enkelen lezer of lezeres wekken, als er hier wordt medegedeeld, dat de auteur eerlang de hand zal leggen aan eene nieuwe vertelling onder den titel: ‘<hi rend="spat">De Familie Muller Belmonte</hi>’ - een rechtstreeksch vervolg op ‘<hi rend="spat">Het verloren Kind</hi>.’</p>
</div>
<div type="chapter">
<pb n="1"/>
<head rend="h3">Eerste hoofdstuk.<lb/>
Het verloren kind krijgt ongelijk.</head>
<p>Daar er geklopt werd, zag dominee <hi rend="sc">walker</hi> eenigszins onthutst op. Hij herstelde evenwel spoedig van de lichte aandoening en sprak zeer afgemeten:</p>
<p>‘Binnen!’</p>
<p>Binnen kwam eene vrouw van middelbare jaren met een zuur gezicht en donkerroode wangen. Zij sprak op onderdanigen toon:</p>
<p>‘De juffrouw vraagt, of u even komen wil?’</p>
<p>‘Zoo met een, <hi rend="sc">dina</hi>! Ik moet eerst iets afmaken!’</p>
<p><hi rend="sc">Dina</hi> verdween met eene raadselachtige uitdrukking om den breeden mond en dominee <hi rend="sc">walker</hi> boog het hoofd over zijn werk.</p>
<p>Plechtige stilte heerschte in de studeerkamer.</p>
<p>De lange, deftige ganzepen van den predikant kraste over het papier. Met de uiterste bedaardheid bewoog zich zijne rechterhand, terwij eene groote rust uit alle zijne gelaatstrekken sprak. De breede bundel van zonnestralen, die door het
<pb n="2"/>
openstaande venster naar binnen viel, spreidde een aangenamen lichtglans door het geheele vertrek. Daar de muren met boekenkasten bezet en deze onder donkergroene gordijnen verborgen waren, scheen al het licht terug te stroomen naar de schrijftafel van dominee <hi rend="sc">walker</hi> en zich over 's mans gelaat en handen saâm te trekken.</p>
<p>Had men hem daar bespied, niemand zou hebben kunnen ontkennen, dat hij het deftigste en eerwaardigste gelaat bezat, 't welk ooit door een nederlandsch predikant in een klein landstadjen aan de goê gemeente was vertoond. Zittend scheen zijne gestalte nog kleiner, dan zij werkelijk was, en niets viel meer in 't oog, dan de voorbeeldige netheid en keurigheid van zijn gewaad. Menige huismoeder had zich verwonderd over de ondoorgrondelijke, glinsterende blankheid van dominee <hi rend="sc">walkers</hi> witte dassen en overhemden. Daarbij kwam, dat niemand hem ooit in eene kamerjapon gezien had; dat hij altijd in eene plechtige zwarte jas, zoo thuis, als daar buiten, rondliep.</p>
<p>Daar hij juist de pen rustig ter zijde legt en het hoofd opheft, valt de lichtweerkaatsing over zijn blozend gelaat. Zijn voorhoofd is wat kaal, de lichtbruine hairen zijn stelselmatig achter de ooren weggestreken, de lichtblauwe oogen worden door de groote glazen van een ouderwetschen bril eenigszins verborgen, schoon ze somtijds duidelijk zichtbaar over de brilleglazen heengluren. Er glinstert evenwel geen onheilig vuur uit die doodkalme kijkers; de oogen en het gelaat verkeeren in een staat van waardige, kalme rust. Hij is het sprekend beeld van de uiterste tevredenheid, van de zich zelve bewuste eerbiedwaardigheid. Geen enkel gebaar teekent eenige haast, eenige zorg of de geringste vrees. Hij is voldaan over de
<pb n="3"/>
waereld, over de menschen en over zich zelven. Hij schijnt een volkomen gelukkig man.</p>
<p>Zeer langzaam rijst hij op uit zijn leunstoel, terwijl hij eenige pluisjens stof van zijne linkermouw blaast. Daarna legt hij de pen op den rand van een als zilver blinkenden inktkoker, de papieren worden geschikt op een klein stapeltjen en de spiegelgladde rand van de mahoniehouten schrijftafel blijkt zoo schitterend en zorgvuldig onderhouden, alsof dit meubel eerst onlangs de werkplaats had verlaten. Zoo is het met den leunstoel, de boekenkasten, de breede vensterbank, den vloer, de matten en den schoorsteen. De groene marokijnen zitting van den stoel is op raadselachtige wijze nieuw gebleven, schoon een dankbaar kathechizant dien vóór acht jaar den ‘lieven’ dominee <hi rend="sc">walker</hi> geschonken had. De vloer zag er zoo proper in de verf uit, dat het bijna jammer was er met laarzen over heen te loopen, terwijl onder de schrijftafel en de voeten van den eerwaarden man een donkerbruin tapijt was uitgespreid, 't welk voor het grootste deel door een hagelwit voetkleed was verborgen. Behalven deze alles beheerschende netheid, frischheid en helderheid van elk voorwerp in dominees studeerkamer, was het in 't oogvallend, dat men eene grenzelooze zorg besteed had aan allerlei kleinigheden, die den ijverig studeerende zouden hebben kunnen baten bij zijn dagelijkschen arbeid. Sluimerkussens hingen over den leunstoel, borduur- en haakwerk was overal te pas of te onpas aangebracht; een paar fonkelnieuwe pantoffels scheen rechts van de deur op het tijdstip te wachten, dat dominee ze met een vriendelijken blik zou vereeren. Almanakken, kalenders en dagtexten hingen overal, waar de boekenkasten een plekjen open lieten. Een bizonder tafeltjen was ingericht
<pb n="4"/>
voor het geval, dat dominee lust had eene pijp te rooken - een smetteloos blinkend tabakskistjen, een komfoor van helderrood koper, een mahoniehouten pijpenstander en een kokertjen, zwart japansch verlakt, voor zwavelstokken, vond men daar bijeen.</p>
<p>Dominee <hi rend="sc">walker</hi> was intusschen kalm opgestaan, had den leunstoel bedaard op zijne plaats voor de schrijftafel geschoven en zich met rustige schreden naar de deur begeven. Daar hij uit een vast beginsel zich nimmer haastte, trad hij met zijn eigenaardigen tred, die hem uit duizenden onderscheidde, naar de lange gang op de bovenverdieping der pastorij, welke hem tot de trap zou brengen, die op hare beurt met kronkelende wentelingen naar het benedenhuis zou leiden. Dit alles duurde vrij lang, want de pastorij was een overoud gebouw met tal van kleine vertrekken, die aan de cellen van een middeneeuwsch klooster deden denken en er vrij waarschijnlijk ook eenmaal voor gebouwd waren. Toen de predikant de wenteltrap statig afklom, scheen een gerucht van stemmen in de benedenverdieping hem onaangenaam te treffen. Hij verhaast zijne schreden niet in het allerminst, maar wandelt door eene breede gang naar eene der verst verwijderde deuren.</p>
<p>Het gerucht zijner schreden werd verdoofd door een stevigen looper van grijze tapijtstof, waarover een wit kleed met de uiterste netheid was heen gespreid. Het eigenaardig kraken van dominees laarzen, den huisgenooten zoo wel bekend, was niet in staat bij gesloten deuren vernomen te worden. Derhalven steeg het stemgerucht te luider, naarmate het hoofd des huizes de deur naderde. Zoodra hij de hand aan de kruk sloeg, werd echter alles plotseling stil. Binnentredend, stond hij een oogenblik zwijgend te staren.</p>
<pb n="5"/>
<p>Het tafereel was niet bizonder stichtelijk om te aanschouwen. In eene kamer, waar alles blonk van louter netheid en keurigheid, bevonden zich maar twee personen. Eene dame in 't zwart, bleek, mager en met geelachtige gelaatskleur stond bij eene tafel, even keurig onderhouden als alles wat zich op dominees studeervertrek bevond. Zij boog zich naar een knaap van omstreeks vijftien jaren, die het hoofd voorover hield boven eene kom van wit aardewerk en aan hevige neusbloeding scheen te lijden. Nadat dominee <hi rend="sc">walker</hi> dit alles een oogenblik had opgenomen, schoof hij een fluweelen fauteuil naar eene der vensterbanken, zette hij zich bedaard neder, staarde hij een oogenblik naar buiten in den tuin en sprak toen met eene zachte, doch zeer duidelijk hoorbare stem, in welker klank zich vriendelijke toegeeflijkheid aan groote zelfgenoegzaamheid paarde:</p>
<p>‘Wat scheelt er aan, <hi rend="sc">frans</hi>?’</p>
<p>Maar <hi rend="sc">frans</hi> andwoordde niet terstond.</p>
<p>Het bloed droppelde uit neus en mond - hij kon niet spreken. De dame in 't zwart keek schuchter naar den dominee en fluisterde:</p>
<p>‘Ruzie onder de jongens! <hi rend="sc">Hein</hi> heeft hem uitgelachen en <hi rend="sc">dolf</hi> heeft hem met de vuist geslagen. 't Is wat te zeggen!’</p>
<p>Men behoefde geen groot menschenkenner te zijn, om aan den toon dier fluisterende woorden te bemerken, dat de arme moeder hevig ontsteld was. Het scheen evenwel, dat de tegenwoordigheid van haar echtgenoot ‘juffrouw’ <hi rend="sc">walker</hi> belette, om de gantsche hevigheid dezer ontsteltenis te uiten. Zij fluisterde zeer zacht aan het oor van den mishandelden knaap en, daar de dominee zweeg, ging zij een weinig luider voort:</p>
<p>‘Ze waren met hun drieën in den tuin. Nu is <hi rend="sc">frans</hi> altijd
<pb n="6"/>
heel drok met praten en vragen en of hij soms zijn broêrs heeft gehinderd, of dat ze hem niet in den koepel wilden hebben.... ik weet het niet, maar onverwacht hoorde ik hem hard schreeuwen en kwam hij bloedende bij me!’</p>
<p>Vervolgens wendde ze zich tot <hi rend="sc">frans</hi>, die het hoofd ophief, en wischte met eene spons zijn gelaat af, daar het bloeden scheen gedaan. Ze ging voort al fluisterend, terwijl ze met voorbeeldige zachtheid en liefde het gekwetste gelaat afdroogde en murmelend den knaap verzekerde, dat hij niet ernstig gekwetst was, dat men er niets van zien kon. Dominee <hi rend="sc">walker</hi> had met ongekunstelde kalmte alles gezien en gehoord. Toen beide zwegen, begon hij langaam met nog grooter toegeeflijkheid en ruimer zelfvertrouwen:</p>
<p>‘Wel zoo! Heeft <hi rend="sc">frans</hi> ruzie met zijn broêrs! Dat moet niet! Onze zonen behooren malkander te verdragen. Geen oneenigheid in dit huis! Alles zij hier vrede en rust. <hi rend="sc">Frans</hi> zal beter doen zijn broêrs niet lastig te vallen. <hi rend="sc">Henderik</hi> en <hi rend="sc">adolf</hi> zijn beide student; ze kunnen zich niet inlaten met allerlei jongenspraatjens, dit moet <hi rend="sc">frans</hi> begrijpen. Als de studenten op den koepel zijn, dan moet dé jongste zich in zijn kamertjen of in den tuin bezig houden. De tuin is ruim genoeg. Waar zou het heen, als we ieder dag van de groote vakantie daar last van hadden en vooral op Saturdag, als ik mijn preek moet schrijven!’</p>
<p>Dominee <hi rend="sc">walker</hi> zeide dit alles zonder een zweem van toorn, met iets ‘engelachtigs’, iets ‘voorbeeldig zachts’, zooals niet weinigen van zijne trouwe volgsters het zouden genoemd hebben. Het scheen volkomen onredelijk tegen zooveel liefderijkheid op te komen. Des dominees juffrouw scheen er echter voor te vreezen, want ze zag <hi rend="sc">frans</hi> bekommerd aan
<pb n="7"/>
en legde hare rechterhand op zijne donkerbruine lokken, terwijl ze hem met moeilijk weerhouden tranen weemoedig aanzag. <hi rend="sc">Frans</hi> had echter het hoofd opgeheven. Het diepe donkerrood van neus en wangen toonde, hoe fel hij geslagen was. Hij zag zijn vader buitengewoon ernstig aan en zeide met eene zeer luide, maar daarom niet minder welluidende stem:</p>
<p>‘Die studenten zijn lage, lafhartige kerels! Ik bemoei me niet met hen, wat hebben ze zich met mij te bemoeyen? Ik stond bij den koepel aan de vaart....’</p>
<p>Dominee <hi rend="sc">walker</hi> had beide handen langzaam opgeheven en was hem in de rede gevallen:</p>
<p>‘Niet zoo schreeuwen, <hi rend="sc">frans</hi>! De kamer dreunt er van. Vrede en rust in de eerste plaats, als je blieft! Het hindert me, dat je zoo ruw over je broêrs spreekt. De zonen van een predikant moeten in vriendschap en liefde met elkander leven! Waar liefde woont, gebiedt de Heer zijn zegen!’</p>
<p><hi rend="sc">Frans</hi> had de hand op den getroffen neus en wang gelegd. Hij bleef zijn vader even ernstig aanzien en ging even luid voort:</p>
<p>‘Ik stond bij den koepel aan de vaart en begon te visschen met mijn beide hengels, toen er uit het venster van den koepel iets in het water werd gegooid. Ik zag op, maar kon niemand ontdekken. Vijf minuten later werd er weêr met iets gegooid en zoo onophoudelijk door. Ik kon niet visschen. Eindelijk merkte ik <hi rend="sc">hein</hi>, die zijn dik en dom gezicht uit het koepelvenster stak en me kalm vroeg, “Vang je wat, <hi rend="sc">frans</hi>?”’</p>
<p>De predikant had zachtkens het hoofd geschud.</p>
<p>Zachter dan te voren, maar nog gemoedelijker, vermaande hij:</p>
<p>‘Verdraagzaamheid is eene liefelijke deugd, in het huiselijk leven vooral. Je moet tegen een kleinen grap kunnen, jonge-<pb n="8"/>lief! Je bent veel te opvliegend en zoo verbreek je telkens de rust in ons huis. Vergeet niet, dat je de zoon van een predikant bent, dat we een voorbeeld moeten geven aan de gemeente, opdat niemand zegge - in het huis van onzen dominee is strijd en krakeel!’</p>
<p>‘Maar het was geen kleine grap, vader! 't Was alleen, om me te sarren. Waarom mag ik niet wat hengelen - ik sta die heeren immers niet in den weg? Toen ik nu boos naar boven liep en in den koepel kwam, lachten beide mij zoo hard mogelijk uit. Bij elk woord dat ik sprak, andwoordden ze met een scheldwoord en....’</p>
<p>De knal van een pistoolschot deed plotseling allen, den predikant het hevigst, ontstellen.</p>
<p>‘Dat is <hi rend="sc">hein</hi>, die op zwaluwen schiet!’ zegt <hi rend="sc">frans</hi> snel. ‘Hij ligt er al lang op de loer, maar ze komen niet onder het schot!’</p>
<p>Er volgde een stilzwijgen.</p>
<p>De predikantsvrouw had onhoorbaar alles uit den weg geruimd, wat aan de verwonding kon doen denken. De in het oog vallende harmonie, welke de tuinkamer door hare voorbeeldige orde en reinheid iets aantrekkelijks gaf, was hersteld.</p>
<p>Dominee <hi rend="sc">walker</hi> ging zacht en welwillend voort:</p>
<p>‘Ik zou wel willen, <hi rend="sc">frans</hi>! dat je niet zoo heftig waart. Ik heb de jongelui nog nooit hooren schelden! Spreek toch wat bedaarder, wat vredelievender! Geef wat meer toe! Je bent de jongste, je moet zachtmoediger worden!’</p>
<p>‘Laat de anderen er mij het voorbeeld dan van geven! Ze tergen me den geheelen dag. Op alles maken ze aanmerkingen, niets deugt. Toen ik zoo even in den koepel kwam,
<pb n="9"/>
lag <hi rend="sc">dolf</hi> over drie stoelen in een klein fransch boek te lezen. Zoodra ik binnen was, begon hij mij te plagen over mijn kleêren en vroeg me waar ik die leelijke turftrappers vandaan haalde, die ik aan mijn voeten bad. Toen ik hem andwoordde, dat ik ook wel verlakte schoenen zou kunnen dragen, als ik ze aan de akademie voor rekening van mijn ouders bestelde, wilde hij mij de deur van den koepel uitdringen, en, toen ik me verweerde, sloeg hij mij verraderlijk in 't gezicht....’</p>
<p>Er knalde een tweede schot.</p>
<p>Nieuwe schrik.</p>
<p>Lang stilzwijgen.</p>
<p>Dominee <hi rend="sc">walkers</hi> gelaat scheen een weinig veranderd van kleur. Hij zag naar zijne vrouw en zei bijna fluisterend:</p>
<p>‘<hi rend="sc">Hanna</hi>! Laat <hi rend="sc">henderik</hi> roepen!’</p>
<p>De bleeke, magere vrouw gleed onhoorbaar uit de kamer. Vader en zoon bleven alleen.</p>
<p>De eerste wachtte eene kleine pooze en begon weer:</p>
<p>‘Hoor eens, <hi rend="sc">frans</hi>! Al dat krakeelen moet uit zijn! Rust en vrede voor alles! Zoolang je broêrs met de vakantie thuis zijn, zorg je maar, dat je niet in den tuin of op den koepel komt, als zij beide er zijn. Jij bent de jongste, jij moet voor je broêrs uit den weg gaan!’</p>
<p>Een donker rood bedekte nu het gantsche gelaat van den jongen. Zijne bruine oogen fonkelden.</p>
<p>‘Maar, dat is hard, vader! Dat is heel hard! In mijne vrije uren ben ik altijd in den tuin. Mijn bloemen, mijn hengels...’</p>
<p>‘Zwijg, <hi rend="sc">frans</hi>! Ga naar je kamertjen en doe wat ik zeg!’</p>
<p>Ditmaal had de dominee wat luider gesproken. <hi rend="sc">Frans</hi> zocht
<pb n="10"/>
te vergeefs een blik van zijn vader op te vangen. Deze staarde rustig in den tuin, waar boomen en bloemen schenen te zwelgen in den blakenden gloed van de namiddagzon. Met trillende lippen, de oogen dof van tranen, liep de knaap naar de deur. Onmerkbaar zacht was zijne moeder teruggekomen, juist, toen hij op het punt stond de kamer te verlaten. Beider blikken kruisten elkander. Het gelaat der magere, bleeke vrouw drukte een onbeschrijflijk schuchteren weemoed uit, terwijl ze met het begin van een glimlach te vergeefs haar kind poogde te troosten.</p>
<p>Zoodra <hi rend="sc">frans</hi> verdwenen was, zag de predikant uitvorschend naar zijne vrouw. Deze maakte eene lichte beweging met de linkerhand naar de deur en zette een vierkant, verlakt theeblad op de tafel. Menig kenner van chineesch porcelein zou een nieuwsgierig oog hebben geslagen op het fraaye servies, door deze ‘dominees-juffrouw’ ter tafel gebracht. De zilveren theepot weerkaatste in het verlakte blad en het geheele servies in de als een spiegel gewreven tafel. Inmiddels werd geen woord gesproken en verscheen de meid met het zure gezicht en de roode wangen, om een zingenden ketel met theewater te brengen.</p>
<p>Zware stappen klonken in de gang ondanks alle loopers en een breed geschouderd jonkman van twee-en-twintig jaren trad de kamer binnen.</p>
<p>‘Dom en dik’ was wel de voornaamste indruk, welken men van zijn uiterlijk bij de eerste kennismaking kon vormen. Daarbij viel in 't oog, dat hij zijn bruin hoofdhair en aankomenden roodachtigen baard kort had doen afknippen, 't welk iets terugstootends aan zijn persoon verleende. Hij liep tot bij de theetafel en vroeg met eene plat-provinciale uitspraak:</p>
<pb n="11"/>
<p>‘Wat is het, vader?’</p>
<p>De dominee zag een oogenblik over de glazen van zijn bril naar zijn oudsten zoon en begon toen op zijn ‘engelachtigsten’ en rustigsten toon:</p>
<p>‘Och, <hi rend="sc">henderik</hi>! Je zoudt mij en je moeder een groot plezier kunnen doen. Dat schieten in den tuin maakt zoo'n leven! Denk er aan, jongen! dat je weer in de pastorij bent en niet op je kamer in de Choorstraat. Alles moet hier vrede en rust zijn, want we moeten een goed voorbeeld aan de gemeente geven. Wat zouden de menschen zeggen, als de zonen van den predikant de stad in rep en roer brachten? Laat daarom je pistolen rusten!’</p>
<p><hi rend="sc">Henderik</hi>, door zijn broêr <hi rend="sc">hein</hi> genoemd, had gedurende deze woorden de kamer rond gekeken. Eerst naar zijne moeder, die ijverig thee zette en hem met geen blik verwaardigde; toen naar de wanden van de tuinkamer, waar zijn oog een Ecce-Homo achter glas en lijst ontmoette en eindelijk naar den tuin. Zoodra zijn vader ophield met spreken, andwoordde hij op zijne gewone, rauwe, platte wijze:</p>
<p>‘Mij wel! Ik dacht niet, dat u er van schrikken zou. 't Is maar een kamerpistooltjen! De buren kunnen het niet hooren!’</p>
<p>En aanstonds zich omwendend, liep hij naar de deur.</p>
<p>‘Blijf-je niet met ons theedrinken, <hi rend="sc">henderik</hi>?’</p>
<p>‘Dank je, vader! 't Is mooi weer, ik ga wat kuyeren! Tot van avond!’</p>
<p>‘Tot van avond, jongen!’</p>
<p>Eene lange pauze volgde.</p>
<p>De schreden van den heengaande klonken eene wijl; daarna nam het gezang van den theeketel de overhand. Dominee <hi rend="sc">walker</hi> mijmerde.</p>
<pb n="12"/>
<p>Weldra dampte de geurige thee in de kostelijke porceleinen kopjens. De lange pauze zou wellicht nog langer geduurd hebben, indien niet spoedig de deur van nieuws geopend en de tweede zoon ware binnengekomen. Hij vormde een volkomen kontrast met zijn ouderen broeder. Niets lomps of ruws sprak uit zijne zorgvuldig gekleede figuur. <hi rend="sc">Adolf walker</hi> was een knap jonkman met een fijn en bleek gelaat. Het natuurlijk gekrulde, glinsterende zwarte hair, de fijne mond, de roode lippen, de witte tanden gaven hem iets vrouwelijks, iets weeks, 't welk door den driesten en uitdagenden blik zijner zwarte oogen gelukkig werd getemperd. Zeer duidelijk bleek het, dat hij naar het uiterlijk 't meest op zijne moeder geleek, terwijl <hi rend="sc">henderik</hi>, of zooals de huisgenooten zeiden, <hi rend="sc">hein</hi>, een trouw afschijnsel van zijns vaders deftige gestalte in het breede en forsche te zien gaf.</p>
<p><hi rend="sc">Adolf</hi> telde nauwelijks achttien jaren. 't Zou moeyelijk gevallen zijn iets in zijn allergunstigst voorkomen te gispen, met uitzondering wellicht van zijne overdreven zwierige kleeding. Verlakte laarzen had hij niet behoeven te dragen en de gouden doekspeld in de zwart satijnen das getuigde van niet geringe ijdelheid bij den jongen pronker.</p>
<p>Zoodra hij binnentrad, rustte het oog van den vader met welgevallen op dezen zoon. De moeder blikte wel uitvorschend naar hem, maar glimlachte niet. Toen hij vluchtig den groet van zijn vader had beandwoord, bracht hij een paar fonkelnieuwe gele glacé-handschoenen voor den dag en begon, terwijl hij de kamer met kleine stappen doorkruiste, er uiterst aandachtig en netjens zijne blanke vingeren meê te tooyen. Dominee <hi rend="sc">walker</hi> kuchte, zonder te spreken. De schitterende <hi rend="sc">adolf</hi> stond een oogenblik stil en vroeg:</p>
<pb n="13"/>
<p>‘Is <hi rend="sc">frans</hi> weer lastig geweest?’</p>
<p>‘Heel lastig!’ andwoordde de moeder. ‘Hij had een gezwollen gezicht en bloedde uit den neus! Dat had hij in den koepel opgedaan!’</p>
<p>Dominee <hi rend="sc">walker</hi> kuchte nog eens.</p>
<p>‘De jongen wordt brutaal!’ merkte <hi rend="sc">adolf</hi> op, terwijl hij zegevierde over een lastig knoopjen aan zijn linkerhandschoen. ‘Ik heb hem den koepel uitgezet - dat is alles!’</p>
<p>De predikant bewoog met waardigheid de rechterhand en vermaande:</p>
<p>‘Op uwe jaren, <hi rend="sc">adolf</hi>! laat men zich niet door kinderpraatjens van den rechten weg brengen. Ik dacht, dat je beter over je zelf zoudt kunnen heerschen. Je weet, dat ik er niet aan denken kan in dit huis krakeel en twist onder broeders toe te laten. Dit huis is een huis des vredes en dat moet zoo blijven. Werk daartoe mede, jongen! Ik zal zorgen, dat <hi rend="sc">frans</hi> je niet in den weg loopt!’</p>
<p><hi rend="sc">Adolf</hi> trok de schouders op.</p>
<p>‘De zaak is niet de moeite waard er over te spreken, vader! Ik heb als kind zoo menig klap om de ooren gehad. Dat is een goed middel tegen schooljongenspedanterie. U maakt zich van die dingen een veel te ernstige voorstelling!’</p>
<p>Juffrouw <hi rend="sc">walker</hi> opende hare donkere oogen, die meestal half gesloten bleven. Zij zag den keurig gekleeden student met toornige verontwaardiging aan:</p>
<p>‘Het komt er minder op aan of <hi rend="sc">frans</hi> een ongeluk wordt geslagen, niet waar?’</p>
<p>‘Overdrijving, moeder! Hij schreeuwt al, voordat hij wordt aangeraakt! 't Heeft niets te beduiden!’</p>
<pb n="14"/>
<p>De predikant zag zijne vrouw met gadelooze plechtigheid aan en fluisterde:</p>
<p>‘<hi rend="sc">Hanna</hi>!’</p>
<p>De aangesprokene sloeg de oogen neer.</p>
<p>Tot <hi rend="sc">adolf</hi> zich richtend, vroeg de dominee:</p>
<p>‘Blijf-je niet met ons theedrinken, jongen?’</p>
<p>‘Pardon, vader! De dames van den notaris wachten mij. Tot van avond!’</p>
<p>‘Tot van avond, <hi rend="sc">adolf</hi>!’</p>
<p>Haastig trippelde de cierlijke pronker de kamer uit. De echt-genooten bleven alleen. Dominee <hi rend="sc">walker</hi> studeerde weer in diepe stilte op de fraai aangelegde wandelpaden en bloemperken van zijn uitgestrekten tuin. De schuine stralen van de naar het westen neigende zon vloeiden over het bed van maandrozen aan het raam en schitterden over de toppen der hooge boomen aan de oostzijde van den tuin. Tusschen de boomen door schemerde daar het rieten dak van een tuinhuis - iets verder glinsterde het water van een breeden stroom. Nadat de heer des huizes geruimen tijd uit het openstaande venster getuurd had, zag hij om zich heen en werd hij gewaar, dat zijne echtgenoote ijverig zat te breyen en dat hij - wat bijna nooit geschiedde - zijn kop thee vergeten had. Hij rees wat sneller op dan gewoonlijk en haastte zich zijne schade in te halen. Bij de volslagen stilte in de kamer maakte het kraken van zijne glimmende laarzen een luid gerucht. Hij begaf zich naar een hoek van het vertrek, waar een rooktafeltjen stond, bijna even fraai als boven. Met bewonderenswaardige bedaardheid stopte hij eene pijp en gedurende deze gewichtige werkzaamheid begon hij te spreken:</p>
<p>‘Als het vakantie is, zie ik graag, dat de studenten met
<pb n="15"/>
ons theedrinken, maar ik kan me van den anderen kant ook heel goed begrijpen, dat ze zich buitenshuis met hunne vrienden bezig houden. 't Zijn ferme jongens, <hi rend="sc">hanna</hi>! die ons geen oneer zullen aandoen. Als ze in Utrecht maar goed studeeren, dan mogen ze, wat mij aangaat, in de vakantie eene gepaste uitspanning nemen. 't Is niet goed voor jongelui altijd binnen de muren te zitten!’</p>
<p>‘En onze <hi rend="sc">frans</hi> dan - is die dan niet jong?’</p>
<p>‘Als ik zeg jongelui, meen ik eigentlijk studenten. <hi rend="sc">Frans</hi> is nog een jongen, een knaap. Hij kan zooveel in den tuin spelen, als hij wil - mits hij maar geen twist zoekt met de studenten!’</p>
<p>Juffrouw <hi rend="sc">walker</hi> zag haar echtgenoot, die rustig aan het venster was gaan zitten dampen, diep bewogen aan. Met bevende stem andwoordde zij:</p>
<p>‘<hi rend="sc">Frans</hi> zoekt geen twist; hij is zacht en vriendelijk van karakter. Maar de twee anderen....’</p>
<p>Zij voltooide hare woorden niet.</p>
<p>Er rolden twee dikke tranen over hare vermagerde wangen.</p>
<p>De predikant blies eene groote rookwolk naar het geopende venster. Toen wendde hij het hoofd om en zei op een zacht overredenden toon:</p>
<p>‘<hi rend="sc">Hanna! Hanna</hi>! Maak ons het leven niet moeyelijk! Je bekommert je noodeloos om vele dingen. Eén ding is noodig - rust en vrede in het huis van den leeraar der gemeente. Door te veel gewicht te hechten aan dit jongenskrakeel, wordt de huisvrede verbroken. Denk aan de gevolgen! Geloof me, waarlijk! het is u zoo dikwijls gezegd - we moeten <hi rend="sc">frans</hi> niet toegeven in zijne opvliegende buyen. De jongen moet leeren onderdanig te zijn! Als wij dien oproerigen aard niet
<pb n="16"/>
temmen, zal hij eenmaal de verzenen tegen de prikkels slaan, ik voorspel het u!’</p>
<p>‘Maar <hi rend="sc">lukas! Hein</hi> en <hi rend="sc">dolf</hi> waren vroeger nog veel lastiger!’</p>
<p>‘Neen, <hi rend="sc">hanna</hi>! Dat moet ik tegenspreken. Kleine kwâjon-gensstreken hebben ze buiten de deur wel eens uitgevoerd, natuurlijk! Maar in huis hadden ze altijd eerbied voor mijn woord. Vrede en stilte heerschten in onzen kring. Uit de school vernam ik wel eens klachten - maar in de huiskamer hielden ze zich voorbeeldig. Met <hi rend="sc">frans</hi> is dit in de laatste jaren geheel anders geweest. Hij is luidruchtig en hinderlijk. Hij spreekt alles tegen. Hij wijkt geheel af van zijne broêrs. De jongen heeft geen eerbied voor zijn vader - voor mijn karakter als predikant. Met een vriendelijk woord kon ik de beide anderen altijd leiden - met dien jongen gaat het niet. Hij ziet mij uitdagend aan en geeft om geen vermaning. Ja, onze Benjamin is mij waarlijk een zoon der smart geworden!’</p>
<p>Het scheen, dat juffrouw <hi rend="sc">walker</hi> den strijd opgaf. Zij breide ijverig voort met neergeslagen, vochtige oogen. De zachtmoedige toon van haar echtgenoot was zoo overtuigend, de klank van zijne stem verried zulk eene volmaakte zielsrust, dat zij het niet waagde iets in 't midden te brengen. Om haar wellicht niet zeer aangenamen gedachtenloop eenige afleiding te schenken, nam zij hare toevlucht tot den zilveren theepot en schonk de kopjens in, maar geraakte volkomen in verwarring, toen zij de melkkan opnemend, om den dominee te bedienen, er tegen haar wil een dikken traan in vallen liet.</p>
<p>De predikant vermoedde hoegenaamd niets van dit kleine voorval. Hij had zijne pijp uitgerookt en hield zich juist bezig op de meest zorgvuldige wijze te zorgen, dat geen tabaks-<pb n="17"/>asch den kraakzindelijken vloer zou kunnen ontwijden. Toen hij naar zijn leunstoel terugkeerde, was zijne vrouw weer ijverig aan haar breiwerk bezig en stond zijn kop thee dampend op hem te wachten. Een oogenblik verzonk hij weder in zijn ernstig gepeins. Daarna zag hij op zijn uurwerk en keerde zich tot zijne vrouw:</p>
<p>‘Ik had eerst plan nog eens ernstig met <hi rend="sc">frans</hi> te spreken! Maar dit draag ik liever aan u op, <hi rend="sc">hanna</hi>! Bovendien moet ik mij tegen morgen vrij houden van alle storende indrukken en mij gereed maken tot mijn arbeid voor den Zondag. Al meermalen beproefde ik <hi rend="sc">frans</hi> door vriendelijke vermaning in zijne hooghartigheid te stuiten, maar het baat niet. Misschien heb je als moeder meer invloed op hem, naar mij schijnt hij niet te willen hooren. Het smart mij! De twee oudsten luisterden altijd naar mijne woorden, <hi rend="sc">frans</hi> is voor mij zoo goed als een verloren kind!’</p>
<p>Met luid gekraak wandelden de laarzen van den predikant door het nette en gezellige vertrek. Terwijl hij zich naar de deur begaf, gleed zijn kalm oog langs den wand en zag hij met gemoedelijke waardigheid naar de steendrukplaat in glad gewreven mahoniehouten lijst, die een Ecce Homo voorstelde. Waarschijnlijk schitterde de weerkaatsing van het dalende zonlicht te sterk op het glas der schilderij, want hij wendde aanstonds den blik af en verliet de kamer.</p>
</div>
<div type="chapter">
<pb n="18"/>
<head rend="h3">Tweede hoofdstuk.<lb/>
Het verloren kind wordt getroost.</head>
<p>De Augustuszon van 1849 wierp hare laatste stralen over de pastorij van dominee <hi rend="sc">walker</hi>, toen de achtbare heer des huizes zijn studeervertrek weer binnentrad, om zich tot zijn arbeid voor den aanstaanden Zondag gereed te maken. Reeds bleek het welk een zonderling oud gebouw deze pastorij was. Het scheen wel of men een zijvleugel van een voormalig klooster tot woonhuis had ingericht. De talrijke menigte kleine vertrekken van de bovenverdieping wettigden dit vermoeden; beneden was alles in den loop der tijden veranderd en verbouwd, schoon de uitgestrekte tuin met kostelijke vruchtboomen weder aan de vlijt van lang gestorven kloosterbroeders herinnerde.</p>
<p>De voorgevel der pastorij kwam op een soort van plein uit en besloeg niet meer plaats dan een gewoon woonhuis van Osterwolde, - de kleine landstad in het noordoosten van ons vaderland, waar dominee <hi rend="sc">walker</hi> de eenige herder en leeraar der hervormde gemeente was. De gevel der pastorij
<pb n="19"/>
mocht niets bizonders vertoonen, toch lag er als 't ware eene kloosterachtige tint over de rij van kleine huizen, die naast de woning van den predikant zich langs de westzijde van het plein bevonden. Tegenover deze huizen verhief zich de sombere massa der hervormde kerk, waarvan de oorspronkelijke bouwstijl moeyelijk te herkennen was, daar er telkens afgebroken en bijgebouwd werd. Een leelijke klokketoren, die nog geene eeuw oud kon zijn, rees aan het noorderfront der kerk, terwijl eenige boomgroepen in den omtrek het terrein rondom de kerk tot een soort van wandelpark vormden.</p>
<p>Merkwaardig was de stilte, die op dit plein, langs deze huizen, en onder deze boomen heerschte. Zeldzaam verschenen er wandelaars, want Osterwolde was een rustig landstadjen met vierduizend inwoners, die zich meer in de weinige hoofdstraten dan in de nabijheid der kerk vertoonden. In dit opzicht kon dominee <hi rend="sc">walker</hi> geen rustiger woonhuis verlangen. Geraas van rijtuigen, paarden en voorbijgangers brak de stilte rondom het kerkplein zeldzaam af. Alleen aan de noordzijde op geruimen afstand van de pastorij begon het dagelijksche leven in Osterwolde zich eenigszins meer te doen gelden.</p>
<p>Aan de noordoostelijke grenzen van Nederland leefde men in Osterwolde een vrij rustig en onbezorgd leven. Te midden van het platteland gelegen, was het stedeken uitmuntend geschikt voor veemarkten, paardenmarkten en boterhandel. Het wemelde er op marktdagen van vierkante boeren en roodwangige boerinnen, de laatsten luisterrijk getooid met gouden cieraden aan hoofd en hals. Osterwolde was het middenpunt van eene landbouwende streek, die zich tot de grenzen van Hannover uitstrekte. In 1849 droomde niemand in Osterwolde over de opheffing van den ouden duitschen Bond en
<pb n="20"/>
maakte men geene kennis met de oostelijke buren dan door de talrijke hannoversche of westfaalsche, zoogenaamde, ‘hannekemaayers’, die in den zomer er hunne gele hairen en blinkende seizen kwamen vertoonen.</p>
<p>Schoon centrum van een landbouwenden kring, bloeide Osterwolde toch meer of min door kleine takken van nijverheid. De goudsmeden beleefden er schoone dagen, daar de koopgrage boeren en boerinnen er de winkels plat liepen. Talrijke leerlooyerijen en enkele jeneverstokerijen deden er goede zaken. Voor den vreemdeling viel er niet veel te zien. Osterwolde werd in twee helften verdeeld door een breeden stroom, de Niezel, die met een zijtak zuidelijk langs den tuin van den predikant en het kerkplein kronkelde. Al de aanrakingen met de omliggende plaatsen, die min of meer verwijderd waren, geschiedden door middel van echt vaderlandsche trekschuiten. Men had het er destijds nog niet tot een geregeld verkeer met diligences gebracht, niemand sprak er van een spoorweg en het denkbeeld van een telegraafkantoor kwam zelfs de stoutste verbeeldingskracht der meest ontwikkelde osterwoldenaren slechts zeldzaam verontrusten.</p>
<p>Door deze betrekkelijke eenzaamheid en afzondering van de groote middenpunten der nederlandsche bedrijvigheid, heerschte er te Osterwolde eene algemeene kalmte van geest. De herziening van de Grondwet had in het vorige jaar volstrekt geene stormen verwekt. In het algemeen was de politieke kleur van het stedeken liberaal en had ook de vertegenwoordiger van het hoofd-kiesdistrikt Osterwolde voor de nieuwe grondwet gestemd, even als de leden van de dubbele kamer door de osterwoldsche kiezers aangewezen. De dag der plechtige afkondiging van het Raadhuis was het zeer somber weêr geweest
<pb n="21"/>
en had de deftige Sekretaris der gemeente, de heer <hi rend="sc">jan bouwens</hi>, die aan het geopende venster van de pui eenige hoofdartikelen den volke zou voorlezen, geen ander publiek gehad dan drie toevallige voorbijgangers, den dapperen veldwachter, alias diender, <hi rend="sc">thomas vlug</hi>, en een hoop straatjongens. De heeren in de sociëteit hadden het daarentegen gedurende een half jaar zeer druk gehad. De wakkere Burgemeester der gemeente, Mr. <hi rend="sc">pieter francius</hi>, bezocht de sociëteit maar bij uitzondering en was bijna de eenige, die zijn hoofd schudde, als er van de gebeurtenissen in de rezidentie werd gerept.</p>
<p>Daar Osterwolde een kantongerecht en eene arrondissementsrechtbank bezat, was er een vrij groot personeel rechterlijke ambtenaren, prokureurs en advokaten in het stedeken te vinden, die er eene soort van aristokratie vormden, waarbij de zeldzame leden van den landadel in den omtre.k zich welwillend aansloten. Juist deze heeren waren ijverige bezoekers der eenige fatsoenlijke sociëteit van het plaatsjen en daar had men van Maart tot November van het vervlogen jaar wellicht meer geestdrift bijeen gezien, dan waarvoor Osterwolde anders in evenzoovele jaren vatbaar was. Allen oordeelden niet gelijk. Er vormden zich verschillende schakeeringen van de liberale partij. De burgemeester stond aan het hoofd eener konservatief-liberale afdeeling, waarbij hij zeer gesteund werd door twee plattelandsjonkheeren, broeders, <hi rend="sc">wigbold</hi> en <hi rend="sc">onno de huibert van vliethuysen</hi>, terwijl hij buiten de sociëteit nog een invloedrijk voorstander bezat in dominee <hi rend="sc">walker</hi>.</p>
<p>De volbloed liberalen huldigden meer of minder als hun hoofd den notaris, Mr. <hi rend="sc">jacob muller belmonte</hi>, een zeer populair man in het stedeken, die bovendien den naam had zeer vermakelijk en geestig te zijn. Vele jonge advokaten schaar-<pb n="22"/>den zich om zijne banier en hielden even langdradige als degelijke betoogen over ‘bezuiniging door vereenvoudiging’, over de volstrekte noodzakelijkheid der ‘ministeriëele verandwoordelijkheid’, over de dwaasheid der ‘getrapte verkiezingen’ en zoo bezat men rijkelijk stof tot gesprekken in het verloopen herzieningssaizoen.</p>
<p>In den zomer van 1849 daalde de belangstelling langzaam en was men bijna tot de alledaagsche kalmte teruggekeerd. De heeren van de sociëteit hielden zich weder bezig met buitenlandsche politiek of met de kleine gebeurtenissen van den dag uit hun eigen kring. De dames beweerden wel eens, dat men hoog opgaf van babbelzucht, maar dat die der heeren gedurende hun geliefd morgenuurtjen van twee tot drie de hare ver overtrof. Deze morgenbijeenkomsten schenen daarom nog des te belangrijker, wijl zij plaats grepen in het heerenlogement ‘<hi rend="spat">de Zon</hi>’, waar haast al de openbare vermakelijkheden, die in Osterwolde werden aangekondigd, huisvesting vonden. Zoo vergaderde de afdeeling Osterwolde der maatschappij tot Nut van ’t Algemeen des winters in de groote zaal van ‘<hi rend="spat">de Zon</hi>’ en greep daar des zomers een bal plaats bij gelegenheid der groote veemarkt op den eersten Dinsdag van Juni.</p>
<p>Gedurende de twee laatste jaren echter had een ondernemend ingezetene van Osterwolde, de heer <hi rend="sc">boesman</hi> - in de aanzienlijke kringen sprak men kortweg van: <hi rend="sc">boesman</hi> - eene zaal geopend, opzettelijk geheel nieuw gebouwd, waar hij een koffiehuis voor den fatsoenlijken stand hield en tevens gelegenheid schonk aan reizende tooneelisten, om van tijd tot tijd eene vertooning te geven. Het koffiehuis van <hi rend="sc">boesman</hi> was een gevaarlijk konkurrent voor den eigenaar van ‘<hi rend="spat">de Zon</hi>’ ge-<pb n="23"/>worden. Beeds kwamen eenige der jongste advokaten en jeugdigste ambtenaren liever in het koffiehuis dan in de deftige sociëteit - een verschijnsel, 't welk door sommige oude ingezetenen der stad scherp werd afgekeurd. Ook hadden de tooneelvoorstellingen gedurende de laatste saizoenen veel regelmatiger plaats gehad, dan vroeger, 't welk sommigen evenzoo mishaagde; schoon bijna de geheele fatsoenlijke waereld van Osterwolde er eene groote belangstelling voor aan den dag legde. Het gerucht dezer dramatische feestavonden was zelfs tot in de stille studeerkamer van dominee <hi rend="sc">walker</hi> doorgedrongen, maar daar er overigens zeer weinig verandering kwam in den loop der dagelijksche gebeurtenissen door deze waereldsche uitspanning, had de predikant zich vergenoegd eenige zeer bedaarde aanmerkingen te maken en verder de zaak op haar beloop gelaten.</p>
<p>Op kerkelijk gebied viel er te Osterwolde niet veel belangrijks voor. De hervormde gemeente was er verreweg het talrijkste en volgde met onkreukbare trouw haren herder. Sints jaren werd de morgen- en avondgodsdienstoefening door bijna heel de stad, groot en klein, voornaam of gering, ijverig bijgewoond, zoodat enkelen der oudste kerkgangers somtijds het plezier hadden elkander toe te fluisteren, dat zij deze of gene preek reeds voor jaren gehoord hadden. De namiddagdienst was voor keukenmeiden of andere dienende personen bestemd, schoon het dominee <hi rend="sc">walker</hi> veelzins ergerde, dat hij het morgen- en avondpersoneel daarbij moest missen. Er heerschte in deze gemeente eene gelukkige harmonie omtrent de kerkleer. In de nederigste kringen der kleine burgerij vertoonde zich de steeds toenemende neiging, om eene zoogenaamde ‘afgescheiden’ gemeente te vormen -
<pb n="24"/>
een feit, 't welk onzen predikant met bange bekommering vervulde. Maar dit was ook alles. In de beschaafde kringen werd bijna nooit getheologizeerd. Bij zijn huisbezoek roerde de predikant soms het een en ander aan, maar stiet nooit op eenige belangrijke ketterij. Enkelen der meer beschaafden hadden kennis genomen van de gebeurtenissen in Duitschland, sints het bekende boek van <hi rend="sc">david friedrich strauss</hi> verschenen was, en koesterden weinig sympathie yoor de beweging. Het was deze klub, die zich abonneerde op het tijdschrift: <hi rend="spat">Waarheid en Liefde</hi> en voorts zich veroorloofde in haar midden de behoudende theologie van den leeraar te beoordeelen. Alles geschiedde echter werkelijk in liefde en maar weinigen stelden belang in den strijd.</p>
<p>Voor het overige bestond te Osterwolde eene katholieke en eene israëlietische gemeente in't klein, van wier bestaan men overtuigd werd door de kerkelijke feesten en heiligendagen. Zekere bekrompen geest van uitsluiting tegenover de ‘Roomschen’ strekte het stedeken niet tot eere. Hervormde huismoeders maakten er zich eene gewetenszaak van eene ‘roomsche’ meid te houden en de ‘roomsche’ winkeliers deden de beste zaken onder hunne geloofsgenooten. Zoodra het een of ander lid der fatsoenlijke samenleving de meening uitte, dat het hem volkomen onverschillig was tot welk kerkgenootschap zijne bedienden mochten hooren, zoo dezen in alles hun plicht deden, sprak men er met grooten ophef en verontwaardiging van achter zijn rug. Had men destijds aan de deftige dames in de stad gevraagd, waarom zij er zich een gruwel van maakten, hare koffie en suiker bij een katholieken kruyenier te koopen, terwijl zij zonder eenige ontroering hun rund- en kalfvleesch bij een israëlietischen slager bestelden, zij zouden te
<pb n="25"/>
vergeefs een redelijken grond hebben gezocht en eindelijk bekend hebben, dat een zeker duister gevoel van tegenzin haar aldus deed handelen.</p>
<p>Daar echter ook dit bewustzijn van afkeer zich te Osterwolde binnen de grenzen der uiterlijke betamelijkheid vertoonde, ontstonden er weinig botsingen. De algemeene harmonie der ingezetenen werd meermalen geroemd, van de bizondere veeten en twisten kon men daarentegen uitvoerige verhalen mededeelen. Ook hier echter verheugde zich Osterwolde in de gunstige omstandigheid, dat vele familiën door huwelijken sints jaren onderling verbonden waren, zoodat de <hi rend="spat">vendetta</hi> der op elkander gebeten kringen voortdurend onder de asch smeulde en zeldzaam ter lichter laayen uitsloeg.</p>
<p>Zoodanig was de stoffelijke en zedelijke toestand der vierduizend zielen, welke de handboeken der vaderlandsche aardrijkskunde in dit tijdvak aan Osterwolde.toeschreven. De stroom des dagelijkschen levens kroop er rustig voort, even als de Niezel, die langs en door het stedeken vloeide, meestal kalm en ongerimpeld.</p>
<p>Geheel overeenkomstig met den algemeenen grondtoon van Osterwolde, had ook dominee <hi rend="sc">walker</hi> des Saturdagnamiddags in Augustus 1849, toen hij het eerst in deze geschiedenis optrad, zich even deftig en bedaard als immer naar zijn studeervertrek begeven. Geen rimpel was er op het breede, maar daarom nog niet hooge voorhoofd te bespeuren, terwijl hij met kalme blikken zijne schrifturen rangschikt en daarbij nauwelijks den spiegelgladden rand van de mahoniehouten schrijftafel aanraakt. Statig in het zwart gekleed, zooals hij daar dagelijks zit, voorzichtig den groen marokijnen zetel van zijn leunstoel drukkend, vangt hij aan te bepalen, wat
<pb n="26"/>
hij op den dag van morgen zijnen geliefden broeders en zus ters zal verkondigen. Innige gemoedsrust en behoedzame zelfvoldoening blinken uit zijne oogen, terwijl hij zijne gewichtige taak aanvaardt.</p>
<p>Daarbuiten fonkelen de stralen der ondergaande zon nog op de toppen der populieren aan de oostzijde van den tuin. De avondkoelte ruischt tusschen de bleekgroene bladeren en zendt door het geopend venster een liefelijk lied van tevredenheid naar binnen. Doodsche stilte heerscht in den tuin en in de gantsche pastorij - de drukkende hitte van den zomerdag had opgehouden, geene enkele wanklank scheen de harmonie rondom den eerbiedwaardigen man te storen.</p>
<p>En toch werden er op dat oogenblik onder dit rustige dak bittere tranen geweend.</p>
<p>Juffrouw <hi rend="sc">walker</hi> - in Osterwolde gebood de etiketie nog steeds, dat de predikantsvrouw ‘juffrouw’ genoemd werd - was in de tuinkamer alleen gebleven. Toen het gekraak van dominees laarzen uitstierf, legde zij haar breiwerk ter zijde. Zij bracht beide magere handen aan het bleeke gelaat en schreide zonder eenig gerucht te maken. Of het een grievend zieleleed was, dat haar dus deed weenen, zou men hebben kunnen waarnemen aan de innig smartelijke uitdrukking van hare trekken, toen zij de handen deed vallen, om haar zakdoek te grijpen. Welk eene treurige leerschool moest haar het leven geweest zijn! Het vermagerd gelaat met geelachtige tint was eenmaal bloeyend en blozend van gezondheid, toen zij hare hand reikte aan den proponent <hi rend="sc">walker</hi>, toen zij waande volmaakt gelukkig te worden. Zij had den jonkman lief om hem zei ven en om zijn ambt. Eenige dochter van een welgegoed katoenspinner had zij vrij de
<pb n="27"/>
keuze van haar hart gevolgd. De proponent <hi rend="sc">walker</hi> was van zeer burgerlijke familie, maar voorbeeldig als student, veelbelovend als proponent. De zachtheid van zijn karakter werd om strijd door ieder geprezen; hun huwelijk onder de schoonste voorteekenen gesloten. Gedurende eenige jaren op dominees eerste standplaats ten platten lande zat waarlijk de speelman bij hen op het dak. Maar nu, terwijl de zilveren bruiloft binnen eenige jaren in aantocht was, klonk alleen van tijd tot tijd eene echo van zijn lied uit de verte.</p>
<p>De oorzaak van haar leed school niet in eenige duidelijk te omschrijven feiten van haar huwelijksleven, maar veel meer in een langzaam geworden toestand. Zij had in haar echtgenoot den vlekkeloozen en zachtmoedigen man, den voorbeeldigen predikant lief; zij eerbiedigde zijne minste wenschen; zij gehoorzaamde elk woord als een heilig bevel. Netheid, orde, rust en kalmte waren de idealen van dominee <hi rend="sc">walker</hi> - en daarom geen huis zoo net, zoo ordelijk, zoo rustig en kalm als het hare. Na hunne komst te Osterwolde, bij het opgroeven van hare oudste kinderen tot knapen, leerde zij langzaam de schaduwzijde van het leven kennen. <hi rend="sc">Hein</hi> en <hi rend="sc">dolf</hi> waren drokke en baldadige jongens. In de tegenwoordigheid van hun vader legden zij eene tamelijke mate van eerbied aan den dag, waarachter zich looze berekening verborg. De moeder had overvloedig gelegenheid de steeds klimmende vermetelheid harer spruiten te leeren kennen. Eerst wilde zij haar man op het gevaar van den toestand wijzen, maar deze suste hare bezwaren door eenige algemeene troostgronden: den leeftijd, de gewone speelschheid der knapen, hun eerbied tegenover hem., Daar de jongens de schrik van de buurt waren, bereikten
<pb n="28"/>
sommige klachten het oor van den vader. Het tweetal stond dan met zulk een arme-zondaars-gezicht voor den altijd deftigen en kalmen vader, zij beloofden zoo oprecht beterschap, dat de predikant al spoedig overging hen met eene kleine vermaning te ontslaan.</p>
<p>Dominee <hi rend="sc">walker</hi> was van oordeel, dat kleine kwajongensstreken eigentlijk door alle knapen konden worden bedreven, mits zij maar luisterden naar vaderlijken raad en het vaderlijk gezach eerbiedigden. Daarenboven had hij genoegen in de lichamelijk zich flink ontwikkelende jongelieden, die altijd zoo stil en onderdanig waren in zijne nabijheid. Maar voor hunne moeder koesterden zij minder eerbied, zoodat deze dikwijls den last hunner voortdurend klimmende boosaardigheid moest dragen en bittere uren sleet. Langzaam had zij zich gewend niet meer op den steun van haar echtgenoot te rekenen, als het er op aankwam het slechte gedrag harer zonen tegen te gaan. De predikant leefde in den waan, dat alles onder zijn dak zich rustig en betamelijk ontwikkelde, daar de geliefkoosde kalmte en vrede slechts zeldzaam verbroken werden.</p>
<p>Eene aanleiding tot velerlei bekommering voor de moeder was de houding, die de twee oudsten tegen hun jongsten broeder aannamen. <hi rend="sc">Frans</hi> was drie jaren jonger dan <hi rend="sc">adolf</hi> en verschilde zeven jaren met <hi rend="sc">henderik</hi>. In karakter bood hij een nog grooter verschil. Zacht gestemd tot week wordens toe, had hij zich buitengewoon aan zijne moeder gehecht. Als knaap had hij zich immer aan hare zijde geschaard, wanneer de broeders haar bedroefden. <hi rend="sc">Henderik</hi> en <hi rend="sc">adolf</hi> vergolden het hem met allerlei kwellingen en plagerijen, waarbij de zwakste steeds te lijden had. Barstte de oorlog tusschen het
<pb n="29"/>
drietal uit en merkte de predikant er het een of ander van, dan vermaande hij hen op zijne gewone, zachtzinnige wijze. <hi rend="sc">Henderik</hi> en <hi rend="sc">adolf</hi> bogen vol gekunsteld ontzach het hoofd, maar <hi rend="sc">frans</hi> waagde het zijne zaak vrijmoedig te bepleiten, tot verbazing van zijn vader, die nimmer tegenspraak gehoord had en even vreemd opkeek, alsof iemand zijner hoorders hem te midden van zijne leerrede het woord ontnomen had. Daar deze zich zeer bevreesd maakte, dat gebrek aan eerbied voor het vaderlijk gezach bij zijn zoon mocht ontkiemen, behandelde hij hem met zekere strengheid, die de twee oudsten nimmer hadden ondervonden. Deze achtten zich dus gerechtigd van <hi rend="sc">frans</hi> hun zondenbok te maken en kwelden hem gedurig met grootere onbeschaamdheid. Juffrouw <hi rend="sc">walker</hi> ergerde zich dagelijks aan de twisten tusschen de broeders en kon niet beletten, dat er een hevige haat tegen zijne plagers wortel schoot in het gemoed van den knaap.</p>
<p>Die strijd had jaren geduurd, hoewel de predikant er feitelijk weinig van gemerkt had. Eenige rust was gekomen, toen voor vier jaren <hi rend="sc">henderik</hi>, die de felste was, naar Utrecht vertrok, om in de godgeleerdheid te studeeren. Het vorige jaar was ook <hi rend="sc">adolf</hi> er heen getrokken met hetzelfde doel. <hi rend="sc">Frans</hi> had een tijdvak van onbekommerde jongens-vroolijkheid doorgebracht en zijne moeder getracht haar vroeger leed zoo goed mogelijk te vergeten. Maar gedurende de vakantiën werd alles weer in rep en roer gebracht en begon de oude strijd tusschen de broeders. Het tooneel, zooeven voorgevallen, was niet nieuw voor juffrouw <hi rend="sc">walker</hi>, maar integendeel een zeer gewoon vervolg op een tal van dergelijke.</p>
<p>Terwijl zij de sporen van hare tranen wegwischt, klinkt haar steeds een woord van haar overigens zoo zachtzinnigen
<pb n="30"/>
man in de ooren: ‘<hi rend="sc">Frans</hi> is voor mij zoo goed als een verloren kind!’ Ook dit was niet voor het eerst gesproken. Hoe goedhartig de predikant mocht schijnen, zijn afkeer voor inbreuken op het vaderlijk gezaeh, gelijk hij het begreep, was buitengewoon groot. <hi rend="sc">Frans</hi>, die zijne broeders niet van de gunstigste zijde had leeren kennen, verweet hun ridderlijk, dat zij een ander gelaat toonden aan hun vader dan aan hunne moeder. De laatste moest dit in stilte toestemmen, maar de eerste gevoelde zich stilzwijgend diep gekrenkt over zulk eene onderstelling. Hij schreef dit denkbeeld aan de wraakzucht van zijn jongsten zoon toe en bedroefde zich des te meer over de stemming van dezen. De bekommerde moeder deed soms haar best de houding van haar Benjamin te verdedigen, maar de ernstige, gemoedelijke en plechtige betoogen van haar dominee legden haar het stilzwijgen op. Zij wilde niet gelooven, dat haar onberispelijke man dwalen kon en haar hart bloedde bij de gedachte aan het ongelijk haar <hi rend="sc">frans</hi> aangedaan.</p>
<p>Juffvrouw <hi rend="sc">walker</hi> had gedurende den tijd, noodig voor dezen somberen gedachtenloop, met eene stille vaardigheid, die bewondering verdiende, haar theeservies gereinigd en weggeborgen. Haar voortdurende ijver, om alles wat gerucht kon maken te vermijden, hadden haar eene hooge bekwaamheid verleend, om stil en gedruischloos als eene schim door de vertrekken te gaan. Zij gleed immer onhoorbaar en onopgemerkt voort en had de gewoonte aangenomen in fluisterenden toon te spreken. Daarom zou niemand in de pastorij haar voetstap hebben kunnen kooren, toen zij zacht de deur der tuinkamer ontsloot, en over den witten looper in de gang voortschreed. Voorzichtig beklom zij de wenteltrap en zweefde
<pb n="31"/>
over de bovengang in tegenovergestelde richting van het studeervertrek des predikants. Eindelijk opende zij eene deur en kwam als eene schaduw over den drempel.</p>
<p>Zij trad in het vertrekjen, 't welk <hi rend="sc">frans</hi> met hoogmoed zijn kamertjen noemde. De schemering, die een schoonen zomernacht voorafgaat, was aangebroken. Door het wijdopenstaande venster schitterden reeds de eerste starren. Met een blijden uitroep rijst <hi rend="sc">frans</hi> op uit zijne mijmering voor het raam - hij had den welbekenden, stillen tred zijner moeder herkend. IJlings treedt hij op haar toe en zegt:</p>
<p>‘'t Heeft niets te beduiden, moe! De pijn is over en men kan er niemendal van zien!’</p>
<p>Juffrouw <hi rend="sc">walker</hi> herkende bij het schemerlicht het vriendelijke, zachte gelaat van haar <hi rend="sc">frans</hi>, zonder eenig spoor van de bitse mishandeling. Zij streek hare vermagerde hand door zijne bruine, krullende hairen en fluisterde:</p>
<p>‘Kom, denk er maar niet meer om, <hi rend="sc">frans</hi>! de vakantie is gauw voorbij.’</p>
<p><hi rend="sc">Frans</hi> legde zijn arm om de schrale leest van zijne moeder en deed haar naar het venster treden. De tuin was in grauwe schemering gehuld. Als een regen van grijze asch, daalde de duisternis over boomen en heesters in den hof. Een zweem van glinstering verried van verre den loop van de kalme Niezel. Eene onzekere, donkere massa verried nauwelijks de plaats, waar het tuinhuis onder de boomen verscholen lag. Licht tintelde alleen aan den zomerhemel, die als een koepel van donkerblauw fluweel over hunne hoofden was gespannen en waaruit duizend zilveren flonkerstarren begonnen te stralen.</p>
<p>‘Hoe mooi, hoe heerlijk!’ riep <hi rend="sc">frans</hi>. ‘O, moe! als ik mijn wensch krijg, dan komt er nog eenmaal een tijd, dat wij beide
<pb n="32"/>
geheel alleen samenwonen.... ergens buiten, en ongestoord, altijd ongestoord.... We zouden een tuin hebben als hier! Ik zou er zelf voor zorgen - ik zou voor u werken en ik zou den man willen zien, die u dan een stroobreed in den weg zou kunnen leggen!’</p>
<p>Juffrouw <hi rend="sc">walker</hi> glimlachte over de geestdrift van haar vijftienjarigen paladijn. Zij kuste hem op het hooge voorhoofd en zweeg. De aanhankelijkheid en de vriendschap van haar jongsten zoon verzoenden haar dikwijls met de bitterheid van haar huiselijk leven. Dankbaar blikte zij naar het uitspansel, waar de weergalooze schoonheid der starrentinteling haar zacht ontroerde. Ook <hi rend="sc">frans</hi> staarde omhoog. Langen tijd bleven ze zwijgen. Eensklaps zei <hi rend="sc">frans</hi> met de haast van iemand, die een gewichtig denkbeeld niet verzwijgen kan:</p>
<p>‘Zoo lang als <hi rend="sc">hein</hi> en <hi rend="sc">adolf</hi> met de vakantie thuis zijn, moet ik voor hen uit den weg gaan, zegt vader! En het is nu juist de mooiste tijd van het jaar. Dat gaat toch niet, moe?’</p>
<p>‘Och, jongen!’</p>
<p>‘Want het is ook mijn vakantie! Met den eersten September begint de latijnsche school weer en waarom zou ik hier opgesloten zitten als een gevangene? Ik heb geen kwaad gedaan!’</p>
<p>‘Neen, jongen!’</p>
<p>‘Wat zou er van mij worden, als ik hier moest blijven zitten. Neen, dan loop ik naar buiten, als u het goedvindt. <hi rend="sc">Piet francius</hi> gaat vaak uit visschen een kwartier ver hier van daan - en daar zijn baarzen, o, moe!’</p>
<p>‘Denk eens, hoe ongerust ik zou worden, als je lang uitbleeft, <hi rend="sc">frans</hi>!’</p>
<p>‘Gekheid, moeder! Ik ben geen kind meer! Laat mij daar-<pb n="33"/>voor zorgen! Bovendien, het is niet zeker, dat wij uit visschen gaan. Ik speel met <hi rend="sc">piet francius</hi> in den tuin, in den grooten tuin van den Burgemeester!’</p>
<p>‘In 's Hemels naam, jongen! Jammer, dat de zoon van den Burgemeester zoo ruw is!’</p>
<p>‘Zoo erg is het niet, moê! De twee <hi rend="sc">mullers</hi> zijn veel woester!’</p>
<p>Er volgde een oogenblik van stilzwijgen.</p>
<p>Daar buiten was de kalmte van den nacht aangebroken. Zeer uit de verte klonk soms het blaffen van een wachthond, of het ritselen der populieren aan de oevers van de Niezel.</p>
<p><hi rend="sc">Frans</hi> zuchtte luid.</p>
<p>‘Wat is het, jongen?’</p>
<p>‘Augustus is haast om en dan moet ik weer naar de sombere latijnsche school, weer vertalen, weer themaas maken, weer wiskunde, - wiskunde, mijn verschrikkelijkste plaag! En waarvoor moet dat alles dienen? Wat moet er van mij worden?’</p>
<p>‘Naar de akademie, <hi rend="sc">frans</hi>! zoo als je broêrs! En predikant worden, zoo als je vader!’</p>
<p><hi rend="sc">Frans</hi> nam de hand weg, die tot dusver om zijner moeders leest was geslagen, en zette zich mistroostig op de vensterbank voor het geopende raam.</p>
<p>‘Maar, moeder! als er twee van ons drieën predikant worden, dat is toch genoeg, dunkt me. Dominee worden, als dominee leven - het staat mij zoo weinig aan. Ik heb geen lust aan al die deftigheid, die bedaardheid, die plechtigheid....’</p>
<p>‘<hi rend="sc">Frans</hi>!’</p>
<p>‘Nu ja! Aan u durf ik alles zeggen! Ik ben er niet ge-<pb n="34"/>schikt voor, moê! en ik wil me niet aanstellen, als of ik er machtig veel zin in had. Dat laat ik aan anderen over!’</p>
<p>‘Maar wat wil je dan, jongen!’</p>
<p>‘Dat weet ik nog niet zeker! Maar vrij, levendig en bedrijvig - zoo zal mijn leven zijn! Werken in de studeerkamer verveelt mij, ik zou willen werken midden onder de menschen.... Ik zou een kunstenaar willen worden!’</p>
<p>‘Een kunstenaar! Ik begrijp je niet! Bedoel je een teekenaar.... een komediant.... een muzikant?’</p>
<p>‘Iets van dien aard! Ik kan het nog niet zeggen! Maar dominee - dat word ik nooit!’</p>
<p>Juffrouw <hi rend="sc">walker</hi> had met ontroering den hartstocht in de stem van haar kind beluisterd. Door de duisternis had <hi rend="sc">frans</hi> de pijnlijke ontroering niet kunnen waarnemen, welke hare lippen deed sidderen.</p>
<p>Diep terneêrgeslagen klonk het:</p>
<p>‘Maar, <hi rend="sc">frans</hi>! dat is je geen ernst, niet waar? Geen dominee worden! Vader is zoo gelukkig in het denkbeeld, dat zijn drie zonen allen eenmaal zijn gewichtig ambt zullen vervullen! Denk eens welk een teleurstelling, welk een zwaar verdriet, als hij hoort, hoe zonderling je over zijne plannen spreekt....’</p>
<p>‘Ik spreek niet over zijne plannen - ik zeg u ronduit de mijne!’</p>
<p>‘Heel goed, maar vader moet toch beslissen, niet waar?’</p>
<p>‘Waarom, lieve moê? Moet ik zelf niet in de eerste plaats beslissen! Vader denkt er niet over, of ik lust heb in het vak. Hij zegt: <hi rend="sc">Frans</hi> zal in de theologie studeeren, even als zijn broêrs! En nu moet ik maar gehoorzamen. Is dat billijk?’</p>
<p>‘Maar, <hi rend="sc">frans</hi>, je vader!’</p>
<pb n="35"/>
<p>De jonkman verliet de vensterbank en trad op zijne moeder toe. Bij het zachte starrenlicht kon hij nauwelijks haar gelaat onderscheiden.</p>
<p>Toen fluisterde hij:</p>
<p>‘Vader is altijd hard en streng voor mij geweest! Ik weet niet, wat ik tegen hem misdreven heb. Maar iederen dag bemerk ik, dat hij mij met wantrouwen behandelt. Zie eens, hoe vriendelijk hij alles voor lief neemt, wat <hi rend="sc">hein</hi> en <hi rend="sc">dolf</hi> hem op den mouw spelden. Als ik u niet had, moeder! wie zou er aan mij denken? Daarom blijf ik bij mijn besluit - ik wil geen dominee worden - ik kan het niet!’</p>
<p>Juffrouw <hi rend="sc">walker</hi> had het hoofd voorovergebogen en stortte onhoorbaar bittere tranen.</p>
<p>Zoodra de jonkman bemerkte, dat zijne moeder weende, legde hij den arm om haren hals en sprak hij zoo vriendelijk, dat zijne klankvolle stem bijna vrouwelijk zacht klonk:</p>
<p>‘Schrei niet om mij, lieve moeder! De anderen hebben u reeds tranen genoeg gekost! Ik zal alles doen wat u wil! Schrei niet, ik zal gehoorzaam zijn en vader laten beslissen, ik zal....’</p>
<p>Maar juffrouw <hi rend="sc">walker</hi> hief het hoofd op, wischte snel hare tranen af en <hi rend="sc">frans</hi> aan het hart drukkende, andwoordde ze bedaard:</p>
<p>‘Neen, jongen! Beloof niet wat je tegen de borst stuit! Je hebt nog den tijd, om je te bedenken. Niemand zal je dwingen dominee te worden - moeder zal je helpen!’</p>
<p>Geen geluid ruischte er door het kleine vertrekjen. De afnemende volle maan gluurde juist over de hooge boomen aan
<pb n="36"/>
de oostzijde van den tuin en wierp eene dunne schoof van zilverlicht door het geopend venster. En terwijl zij hooger klom, zag zij dieper naar binnen en werd zij gewaar, hoe moeder en zoon daar stonden - <hi rend="sc">frans</hi> met opgeheven hoofde, fier den blik gewend naar den starrenhemel; zijne moeder aan zijne zijde met glinsterende oogen haar kind bewonderend.</p>
</div>
<div type="chapter">
<pb n="37"/>
<head rend="h3">Derde hoofdstuk.<lb/>
De jongste broeder van het verloren kind.</head>
<p>Er waren in Osterwolde eigentlijk maar twee lange straten, die zich langs de oevers van de Niezel uitstrekten; de rest bestond uit nauwe zijstraatjens en stegen, waar de ‘smalle gemeente’ armelijk was gehuisvest. In die twee hoofdstraten vertoonden zich de winkels der neringdoenden te midden van de aanzienlijke huizingen, waarbinnen de aristokratie van Osterwolde zich het leven aangenaam maakte. De voornaamste der beide straten heette de Niezelstraat en telde onder hare merkwaardigheden een heerenhuis, 't welk voor het schoonste en fraaist ingerichte van geheel Osterwolde gold.</p>
<p>Dit heerenhuis bezat twee verdiepingen, 't welk al vast voor eene merkwaardigheid mocht gelden, daar niet weinig fatsoenlijke woningen er maar op eene mochten bogen. Het bedoelde huis in de Niezelstraat vertoonde drie ramen aan de straat en eene kapitale deur, waarop een blinkend koperen naambord prijkte met de volgende woorden in zwarte letters:
<pb n="38"/>
Mr. <hi rend="sc">J. Muller Belmonte</hi>, <hi rend="spat">advokaat</hi> en <hi rend="spat">notaris</hi>. Het was de gewoonte in Osterwolde, om door eene gang te gaan ter zijde van het huis en bij eene minder voorname deur zich aan te melden. De hoofddeuren werden in alle heerenhuizingen als een zeker heiligdom beschouwd, waaraan men alleen bij plechtige gelegenheden mocht raken.</p>
<p>Trad men echter bij bizondere vergunning door deze deur binnen, dan ontwaarde men eene marmeren gang, die lijnrecht naar een kostelijken tuin voerde. De gang was lang en breed, zoodat alleen het groen van heesters en boomen door eene openstaande glazen deur in de verte zichtbaar werd. Op meergemelden Augustusnamiddag zou men de meeste leden van het gezin des notaris hebben kunnen aantreffen, komende uit een vertrek aan het eind van de gang - de ruimste en schoonste kamer van het huis. Daar de notaris er naar streefde, om zijne woning in alles volkomen op de hoogte van den tijd te brengen, had hij de drie vensters aan den tuin doen inrichten tot openslaande deuren en kwam men uit de fraaye kamer op een soort van terras. Elken zomernamiddag bij helder weer kon men er de familie van den welgegoeden en invloedrijken notaris aan de theetafel vinden.</p>
<p>Thands zou men er een gezelschap van vier personen hebben begroet - twee dochters en de beide ouders. Aan de theetafel zat de vrouw des huizes, bezig met thee te zetten, voortdurend zwijgend. Van haar gelaat en kostuum viel niets te zeggen dan..... een paar weinig vleyende woorden - alledaagsch, ouderwetsch. Mevrouw <hi rend="sc">muller belmonte</hi> had geen aangenaam, maar ook geen afstootend voorkomen. Diep in de vijftig met grijzende hairen maakte zij den indruk, dat men
<pb n="39"/>
haar gemakkelijk over het hoofd zou kunnen zien, wanneer men in den schoot van deze familie vertoefde. Dit vermoeden ontstond waarschijnlijk door het feit, dat de vrouw des huizes zich zeldzaam in het gesprek mengde en altijd rustig eenig huiselijk werk ter hand nam. Dat zij derhalven geen belang stelde in hetgeen er gesproken werd, zou te veel gezegd zijn. Zij hield de dunne lippen vast op elkaar gesloten en gluurde met hare kleine, bijna kleurlooze oogen steeds ter zijde naar hem of haar uit, die het woord voerde. Van tijd tot tijd sprak zij een enkel woord, 't welk, schijnbaar onopgemerkt, toch met aandacht werd gevolgd.</p>
<p>Van den notaris kon men nimmer beweren, dat hij onopgemerkt bleef. Hij was er te kolossaal, te korpulent voor. Bijna een reus, bezat hij daarenboven een merkwaardigen omvang, die zijne gevaren opleverde voor verjaarde sofaas en dunne tuinstoeltjens. Mr. <hi rend="sc">jacob muller belmonte</hi> trok buitendien de aandacht door eene daverende stem, die boven elk gerucht uitklonk en op woelige vergaderingen een grenzeloozen invloed oefende. De invloed van deze stem was in Osterwolde niet weinig bekend, zoodat men den heer notaris, dien men meestal kortweg <hi rend="sc">muller</hi> en bijna nimmer <hi rend="sc">belmonte</hi> noemde, haast van alle vereenigingen voorzitter had gemaakt. Misschien had hij ook aan zijne stem eene groote vermaardheid ten platten lande te danken, 't welk hem als notaris uitmuntend te stade kwam. Iedereen wist, dat hij de aanzienlijkste notaris was, die het meest bezochte kantoor van uren in den omtrek bezat; daarenboven wist men, dat hij zeer veel geld won. Of wellicht derhalven het oude spreekwoord: ‘Goed geeft moed’ dikwijls in het hart van den waardigen magistraatspersoon weerklonk, zou moeilijk zijn uit te maken - zeker was het,
<pb n="40"/>
dat hij uiterlijk tot de meest onbeschroomde, tot de minst bedeesde en kordaatste ingezetenen van Osterwolde behoorde.</p>
<p>Zijn gelaat stond in volkomen evenredigheid tot zijne lengte en breedte. Bovendien vertoonden zijne wangen een levendig, haast al te levendig blozend rood. De glimlach week niet van zijn breeden mond, als hij sprak, en zoodra hij luid lachte, scheen elk vertrek, waar hij zich ook bevond, op zijne grondvesten te schudden. Zijne oogen, een weinig toegeknepen, waren zeer beweeglijk, zelfs onrustig, doch schrander van uitdrukking. Hair en bakkebaarden verkeerden in een toestand van overgang en beloofden hunne weinig behaaglijke peper- en zout-kleur weldra voor een achtbaarder grijs te zullen verwisselen. De heer <hi rend="sc">muller belmonte</hi> verscheen altijd zeer fatsoenlijk in 't zwart met een zwaren gouden horlogeketting op zijn satijnen vest; in zijn huis veroorloofde hij zich thands eene wit linnen zomerjas te dragen.</p>
<p>Terwijl zijne wederhelft in diep stilzwijgen de thee zette en nauwelijks de oogen opende, onderhield hij zich op zijn gewonen luiden toon met zijne beide dochters: <hi rend="sc">suzanna</hi>, meestal <hi rend="sc">suze</hi> genoemd, en hare jongere zuster <hi rend="sc">betsy</hi>. Had men een of ander dichterlijk gestemd jonkman uit Osterwolde - doch de voorraad van dergelijke personen was er uiterst beperkt - had men zoodanig jonkman gevraagd naar het portret der beide zusters, niet onwaarschijnlijk zou hij u uit <hi rend="spat">Vondel</hi> hebben geciteerd:</p>
<lg type="poem">
<l>‘Dit eischt Natuurs penceel, geen verf, maar zonnestralen!’</l>
</lg>
<p>Inderdaad waren de dochters van den notaris beide zeer knappe jonge meisjens. <hi rend="sc">Suze</hi> was forsch en groot, blozend en breed van gestalte, als haar vader; <hi rend="sc">betsy</hi> tenger en slank als
<pb n="41"/>
hare moeder. <hi rend="sc">Suze</hi> prijkte met verwonderlijk schoon, glinsterend bruin hair, in lange lokken om hals en schouders krullend; <hi rend="sc">betsy</hi> maakte met haar donkerblond hoofdjen een merkwaardig kontrast tegenover hare zuster. <hi rend="sc">Suze</hi> had groote, bruine, sprekende, soms al te sprekende oogen; <hi rend="sc">betsy</hi> kneep de hare een weing toe, even als hare moeder, maar, wanneer zij ze soms onverwacht geheel opende, waren ze van de schoonste en zachtste blauwe kleur, die men zich kan voorstellen.</p>
<p><hi rend="sc">Suze</hi> was uit den tuin komen zweven met een boek, dat ze op de ijzeren tuintafel nederlegde. Een nieuwsgierig oog zou den titel op den omslag hebben kunnen lezen en daar ontwaard hebben: <hi rend="spat">Lucretia of de kinderen van den Nacht - Naar het Engelsch van Sir Edward Lytton Bulwer</hi>. <hi rend="sc">Betsy</hi> kwam uit de openstaande vensterdeur en bracht een kostbaar tapisserie-werk mede, waaraan ze ijverig ging zitten werken. <hi rend="sc">Suze</hi> droeg een smaakvol lichtkleurig zomerkleedjen, 't welk op een zilvergrijzen grond een schat van paarsche bloemknoppen vertoonde; <hi rend="sc">betsy</hi> had eene donkerblauwe japon gekozen, hoog aan den hals gesloten met een eenvoudig plat kraagjen.</p>
<p>Aanvankelijk voerde de notaris geheel alleen het woord met zijne luide stem, die eene echo scheen wakker te roepen langs de muren van zijn huis:</p>
<p>‘Ja, het spijt me, maar de berichten zijn niet gunstig. In Utrecht, in Zwolle en Groningen neemt de ziekte toe. Wij schijnen niet alleen bezocht te zullen worden, in Londen eischt de cholera....</p>
<p>‘Och, papa! spreek toch niet over zulke akelige dingen!’ roept <hi rend="sc">suze</hi> met eene verschrikte, eenigszins schelle stem. ‘Als ik er maar even aan denk, gevoel ik allerlei kwalen!’</p>
<pb n="42"/>
<p>‘Dat is heel dwaas van je!’ vermaande <hi rend="sc">betsy</hi>. ‘Daar zijn menschen, die zich uit angst de cholera op den hals halen. Denk er niet om, kind! Papa maakt iemand altijd bang!’</p>
<p>De notaris schudde het hoofd en hernam met zijn vroolijken glimlach:</p>
<p>‘Er is nog geen enkel geval in Osterwolde! Je kunt gerust zijn, meisjens! Ik ben blij, dat ik niet op reis hoef te gaan; we hebben het hier goed!’</p>
<p>Mevrouw <hi rend="sc">muller belmonte</hi> had een paar malen zeer schichtig opgezien - en daarna zwijgend, gelijk immer, hare taak als theeschenkster ter harte genomen.</p>
<p>Haar echtgenoot vervolgde, terwijl hij het <hi rend="spat">Handelsblad</hi> opende, tot nog toe gevouwen in zijne rechterhand rustend:</p>
<p>‘In den Haag is ook alles nog lang niet <hi rend="spat">couleur de rose</hi>. Na de interpellatie van <hi rend="sc">groen</hi> is het ministerie geducht verzwakt. Het zal er spannen als de Kamer in September weer geopend wordt!’</p>
<p>‘U weet, papa! dat ik die politiek vervelend vind!’ roept <hi rend="sc">suze</hi> snel.</p>
<p>Hare moeder, met eene eenigszins schorre, maar slepende stem, waarschuwt:</p>
<p>‘Beter de politiek dan de cholera!’</p>
<p><hi rend="sc">Betsy</hi> heft haar fijn neusjen op en beweert:</p>
<p>‘Ik houd wel van wat politiek! Je leert er iets meê! In elk geval meer dan uit honderd romans!’</p>
<p>En zij opende hare mooye blauwe oogen, om in de richting van <hi rend="spat">Bulwers Lucretia</hi> een veelzeggenden blik te werpen.</p>
<p>De notaris scheen den loop der gedachtewisseling om gewichtige redenen eenigszins onaangenaam te vinden en vervolgt met nog luider stem:</p>
<pb n="43"/>
<p>‘Iedereen begrijpt wel, hoe de zaak zal loopen! <hi rend="sc">De kempenaer</hi> zal het niet lang meer volhouden en dan blijft er maar éen over, die door duizenden genoemd wordt - <hi rend="sc">thorbecke</hi>. Dat komt terecht! Maar, weet-je, <hi rend="sc">betsy</hi>! wat ik verschrikkelijk vind - de arme Hongaren hebben alles verloren! <hi rend="sc">Kossuth</hi> heeft afstand gedaan van zijn diktatuur en nu probeeren zij het met een impopulair man, <hi rend="sc">arthur görgey</hi>!’</p>
<p>Doch <hi rend="sc">suze</hi> schudde met hare glinsterende krullen en andwoordde min of meer spijtig:</p>
<p>‘Wat hebben wij nu aan de Hongaren?’</p>
<p>‘Maar, <hi rend="sc">suze</hi>! vergeet je dan wat er gebeurd is? We beleven een merkwaardigen tijd!’</p>
<p>Deze terechtwijzing van hare jongste zuster scheen op <hi rend="sc">suze</hi> weinig indruk te maken. Zij trok hare fraai gevormde schouders omhoog en dronk zwijgend hare thee.</p>
<p>De heer <hi rend="sc">muller belmonte</hi> zag glimlachend in de blauwe zomerlucht en viel eensklaps met zijne luidste stembuiging uit, zoodat de drie dames allen een weinig schrikten:</p>
<p>‘Neen, dat begrijp ik niet! Van gepasseerde jaar Februari af beleef jelui groote dingen. Ik houd je alle dagen op de hoogte, omdat jelui de krant niet leest, en wat helpt het? Als ik van den merkwaardigsten man uit onzen tijd, <hi rend="sc">lodewijk kossuth</hi>, spreek, zegt onze <hi rend="sc">suze</hi> - “wat hebben we nu aan de Hongaren?” Herinnert je dan, dat <hi rend="sc">kossuth</hi> al in Maart 1848 in den hongaarschen rijksdag op een verandwoordelijk ministerie aandrong....’</p>
<p>‘Hebben we dat niet al meer van je gehoord?’ vroeg de notaris-vrouw, het hoofd even opheffend.</p>
<p>‘Papa spreekt van niets anders!’ bevestigde <hi rend="sc">suze</hi>.</p>
<p>‘Je moest er mij dankbaar voor zijn! Wat weet jelui? Wat
<pb n="44"/>
lees jelui? Romannetjens! Laffe, onbeduidende kost! Kom je in gezelschappen, dan kun je met den mond vol tanden zwijgen. <hi rend="sc">Betsy</hi> begrijpt er iets van, zij is de eenige....’</p>
<p>‘De jongste student <hi rend="sc">walker</hi> vraagt belet!’</p>
<p>Aldus sprak de deftige dienstmaagd der familie, plotseling verschijnend in een der vensters van de tuinkamer, haren woorden dien slependen, groven, provincialen toon schenkend, welken geen alfabet der waereld zou kunnen afbeelden.</p>
<p>Eigenaardig was de uitwerking van dit bericht. Een enkel teeken met het hoofd van de vrouw des huizes scheen voldoende. De dienstbode verdween. De notaris had het <hi rend="spat">Handelsblad</hi> opengeslagen en glimlachte nu tegen de advertentiën. Zijne wederhelft trok een deftig gezicht. <hi rend="sc">Suze</hi> bewoog het schoone hoofd vrij onrustig. Zij wierp een uitvorschend oog over haar kleedjen en verschoof het zware gouden medaljon, dat aan een zwart fluweelen lint op haar schitterend blanken hals prijkte. Met de uiterste onverschilligheid arbeidde <hi rend="sc">betsy</hi> aan haar tapisserie-werk.</p>
<p>Te midden van eene afwachtende stilte klonk eindelijk een snelle tred en, door de prachtige tuinkamer op het terras verschijnend, zag men de cierlijke gestalte van den theologischen student <hi rend="sc">adolf walker</hi> met verlakte laarzen en gele glacé-handschoenen. De ontvangst was zoo hartelijk, dat een vreemdeling, die er bij tegenwoordig mocht geweest zijn, zeker een allergunstigst denkbeeld van de gastvrijheid te Osterwolde zou hebben opgevat. 't Was algemeen in de stad bekend, dat de heer <hi rend="sc">muller belmonte</hi> de aangenaamste der gastheeren, en zijn huis de verzamelplaats van alle fatsoenlijke jongelieden werd geacht, maar iets bizonder voorkomends kenmerkte de ontvangst van den student <hi rend="sc">adolf walker</hi>.</p>
<pb n="45"/>
<p>Een tuinstoel werd aangeschoven tusschen den breeden leunstoel van den notaris en den zetel van <hi rend="sc">suze</hi>. Het gantsche gezelschap scheen uitermate verheugd. Mevrouw <hi rend="sc">muller belmonte</hi> plooide hare strakke lippen tot een winterachtigen glimlach; <hi rend="sc">betsy</hi> keek schalk om den hoek van haar borduurwerk; de notaris gaf een vloed van luidklinkende woorden ten beste; alleen <hi rend="sc">suze</hi> zweeg en zag den jongen bezoeker ernstig aan.</p>
<p>De daverende stem van den notaris klonk over elk gerucht heen:</p>
<p>‘Ik bewonder je, meneer <hi rend="sc">walker</hi>! dat je bij deze hitte nog lust hadt, om uit te gaan. We beleven een somberen tijd - ik ben altijd blij, als er eens iemand komt. Niets nieuws?’</p>
<p>De schitterende student hield zich bezig langzaam en voorzichtig een zijner boterkleurige handschoenen uit te trekken. Hij plaatste daarop een stukjen glas, dat hij aan een fijn koordjen om den hals droeg, in het rechteroog en den notaris in 't volle roode gelaat ziende, andwoordde hij:</p>
<p>‘Nieuws, meneer <hi rend="sc">muller</hi>! Wat zou er in eene plaats als Osterwolde voor nieuws zijn? - Ik hoop het een en ander van u te vernemen!’</p>
<p>‘Er zou slecht nieuws kunnen zijn, meneer <hi rend="sc">walker</hi>! maar gelukkig heeft zich nog geen enkel geval voorgedaan. In Utrecht moet het er benauwd meê uitzien! In Londen en Parijs heerscht de cholera verschrikkelijk!’</p>
<p>Mevrouw <hi rend="sc">muller belmonte</hi> verzacht hare schorre stem tot een minzaam gefluister en vraagt:</p>
<p>‘Suiker en melk, meneer <hi rend="sc">walker</hi>?’</p>
<p><hi rend="sc">Adolf</hi> buigt toestemmend en <hi rend="sc">suze</hi> richt tot hare moeder een verwijtenden blik, alsof ze zeggen wou: men vraagt niet naar den bekenden weg.</p>
<p>De jeugdige theoloog overtuigt zich met een snellen blik,
<pb n="46"/>
dat zijn parelgrijze zomerbroek in bevallige plooyen over zijne verlakte laarzen valt en richt zich tot den gastheer:</p>
<p>‘In deze treurige tijden van epidemie stel ik mij tot regel zoo weinig mogelijk over onze volksrampen te spreken. Er is toch niets aan de zaak te doen!’</p>
<p>‘Pardon, er is, geloof ik, nog heel veel aan te doen. Als lid van den gemeenteraad houd ik mij op de hoogte van alles; - van alles, meneer <hi rend="sc">walker</hi>! wat er te verrichten is, om de besmetting te voorkomen of te beperken!’</p>
<p>De luide toon van den heer <hi rend="sc">muller belmonte</hi> kreeg iets vermanends bij deze laatste woorden. <hi rend="sc">Adolf</hi> keek zwijgend naar de gouden speld in zijne zwart satijnen das. De gastvrouw nam de gelegenheid waar, zeer slepend te zeggen:</p>
<p>‘Ik vind wel, dat meneer <hi rend="sc">walker</hi> gelijk heeft! Men moet niet te veel aan zulke akeligheden denken!’</p>
<p>‘Maar daarom de zaak toch niet zorgeloos van den hals schuiven!’ daverde de notaris. ‘Onder dat beding ben ik het ook met meneer <hi rend="sc">walker</hi> eens!’</p>
<p><hi rend="sc">Adolf</hi> had met <hi rend="sc">suze</hi> een blik gewisseld, welke door <hi rend="sc">betsy</hi> werd opgemerkt. Uitdagend hief de laatste haar blond hoofdjen op en liet haar werk rusten, terwijl ze met een kwijnend, fijn stemmetjen vroeg:</p>
<p>‘En wat zegt u van die arme Hongaren, meneer <hi rend="sc">walker</hi>?’</p>
<p>‘Wel, ik hoop, dat zij het winnen zullen!’</p>
<p><hi rend="sc">Adolf</hi> had dit met zekere haast gezegd. De dames wisten niet, dat hun jeugdige vriend zich weinig aan de politieke gebeurtenissen liet gelegen liggen, en deze, zich ongaarne op glad ijs wagende, meende er zich af te maken met enkele vluchtige woorden. Doch de notaris vatte aanstonds vuur en schreeuwde, bijna dreigend:</p>
<pb n="47"/>
<p>‘Winnen, meneer! Het lijkt er niets naar. Heeft u het <hi rend="spat">Handelsblad</hi> van vandaag nog niet gelezen? Niet? Dan wil ik wel gelooven, dat u van winnen spreekt. De ellendige <hi rend="sc">haynau</hi> heeft eergisteren het hongaarsche leger verslagen. <hi rend="sc">Kossuth</hi>, van wien ik zoo veel verwachtte, heeft de diktatuur neergelegd. 't Is een afschuwelijke boel! Hoe mooi stond de zaak voorleden zomer, toen <hi rend="sc">jellachich</hi> door de dappere Hongaren werd overwonnen, toen zij zelven het benauwde Weenen te hulp snelden. Ik heb ze bewonderd in hun worsteling tegen <hi rend="sc">windischgrätz</hi> dezen winter, maar het baatte niet - de Russen kwamen tusschen beide. Op dit oogenblik is de leiding der hongaarsche zaken in handen van <hi rend="sc">görgey</hi>, maar ik verwacht weinig van hem, hij is niet populair, meneer <hi rend="sc">walker</hi>!’</p>
<p><hi rend="sc">Adolf</hi> luisterde met gespannen aandacht naar de inlichting van den notaris. De heer <hi rend="sc">muller belmonte</hi> had de gewoonte, om, zoodra hij iets bestreed, steeds luider en toorniger te spreken, zoodat zijne hoorders het soms hard te verandwoorden hadden. <hi rend="sc">Suze</hi> had een schuwen blik van hare moeder opgevangen en viel onmiddellijk na het laatste woord van haar vader in:</p>
<p>‘Ik vind, dat het vandaag met de warmte nog al gaat!’</p>
<p>‘Niet waar?’ andwoordde <hi rend="sc">adolf</hi>, het hoofd ras omwendend, zoodat plotseling het kijkglaasjen uit zijn rechteroog viel. ‘Ik zat een paar uur in den tuin, maar het viel me zeer in de hand!’</p>
<p>De notaris glimlachte zeer flauw en vervolgde zijn aanval op <hi rend="sc">adolf</hi>:</p>
<p>‘En dit alles staat niet alleen, meneer <hi rend="sc">walker</hi>! Wat dunkt u van Italië?’</p>
<pb n="48"/>
<p>‘'n Treurige geschiedenis, meneer!’</p>
<p>‘Juist, beste vriend! Dàt is het woord! Eene treurige geschiedenis. De groothertog van Toskane keert terug; de paus komt weerom, geholpen door de republikeinsche fransche soldaten! 't Is nooit zoo beleefd! En Venetië zal het niet lang meer maken!’</p>
<p>‘Zijn er ook boodschappen voor <hi rend="sc">kees</hi>?’ vroeg de vrouw van den notaris, kalm en zacht.</p>
<p>De heer <hi rend="sc">muller belmonte</hi> richtte eene sekonde zijne reuzengestalte uit den leunstoel op en keek zijne wederhelft scherp aan. Toen maakte hij een deftig gebaar. Hieruit scheen af te leiden, dat er geene boodschappen waren. <hi rend="sc">Adolf</hi> had zich het korte tijdsverloop te nutte gemaakt en de <hi rend="spat">Lucretia</hi> van <hi rend="spat">Bulwer</hi> opgenomen, terwijl hij met een veelzeggenden blik uit zijne zwarte oogen zich tot de oudste dochter wendde:</p>
<p>‘Bevalt u de <hi rend="spat">Lucretia</hi>, juffrouw <hi rend="sc">suze</hi>?’</p>
<p>‘Ik begin pas, meneer <hi rend="sc">walker</hi>! Maar ik denk het wel, want ik houd zielsveel van <hi rend="spat">Bulwer</hi>! Ik zou altijd wel van zoo'n edelen schrijver willen lezen. Men komt in zulk eene aangename stemming, als men <hi rend="spat">Bulwer</hi> leest. Alleen het hooge en verhevene trekt hem aan. Houdt u veel van <hi rend="spat">Bulwer</hi>?’</p>
<p>‘Buitengewoon! Ik geloof, dat ik alles van hem gelezen heb. Met <hi rend="spat">Pelham</hi> te beginnen....’</p>
<p>‘Jongelui hebben veel tijd!’ merkte <hi rend="sc">betsy</hi> glimlachend op.</p>
<p>‘Tot <hi rend="spat">Lucretia</hi> toe heb ik hem gevolgd!’ gaat <hi rend="sc">adolf</hi> voort. ‘Er is niemand, ten minste in Engeland, die beter dan hij groote hartstochten begrijpt en schildert!’</p>
<p>‘Mijn liefste boek blijft altijd <hi rend="spat">Maltravers</hi>!’ andwoordde <hi rend="sc">suze</hi>.</p>
<pb n="49"/>
<p>‘Er is veel moois in, maar ik vind het te lang!’</p>
<p>Nadat de jeugdige theoloog eenmaal met <hi rend="sc">suze</hi> dezen toon had aangeslagen, bleef hij volhouden, want hij vreesde op nieuw door den notaris te worden geëxamineerd. Deze laatste verdiepte zich andermaal in het <hi rend="spat">Handelsblad</hi>. <hi rend="sc">Betsy</hi> borduurde met een spotachtig glimlachjen; hare moeder scheen van ter zijde uit naar den tuin te gluren en hare gedachten te laten gaan over een fraai bed met aankomende dahliaas.</p>
<p>Tien minuten bleef het gezelschap in dezen rustigen staat, toen plotseling de heer <hi rend="sc">muller belmonte</hi> het <hi rend="spat">Handelsblad</hi> wegwierp en tot aller schrik donderend uitviel:</p>
<p>‘God bewaar ons! Neen, dat ontbrak er nog maar aan!’</p>
<p>Allen richtten vragend het oog op hem.</p>
<p>Hij wenkte met de hand, alsof de woorden hem in de keel bleven steken. Daarna vestigde hij zijn oog op <hi rend="sc">adolf</hi> en bulderde hij met zijne toornigste stem:</p>
<p>‘De Jezuïeten komen terug, meneer <hi rend="sc">walker</hi>! Terug in Napels, terug in Rome!’</p>
<p>Het mocht betwijfeld worden of <hi rend="sc">adolf</hi> het vraagstuk bestudeerd had. Hij andwoordde snel:</p>
<p>‘Eene nieuwe ramp, meneer!’</p>
<p>‘Eene ramp, meneer! Neen, veel erger! Eene pest, meneer! Wacht maar, we zullen nog wel meer zien! Ze overstroomen ons waerelddeel! Ze komen binnen kort in ons goed vaderland met nieuwe benden, om alles te verslinden, als een school zwarte sprinkhanen! De menschen maken zich tegenwoordig bang voor de cholera, meneer <hi rend="sc">walker</hi>! De Jezuïeten zijn tienmaal erger dan de cholera! Let op mijn woorden, meneer! en onthoud wat ik je gezegd heb!’</p>
<p>Oppervlakkig was het vooruitzicht groot, dat <hi rend="sc">adolf</hi> des hee-<pb n="50"/>ren <hi rend="sc">mullers</hi> woorden lang zou onthouden, want deze laatste schreeuwde ze hem met eene stentorstem toe.</p>
<p>De dames schenen met zekeren schrik den loop van het gesprek te volgen. Juist had mevrouw <hi rend="sc">muller belmonte</hi> het hoofd omhoog geheven, toen uit eene der vensterdeuren van de tuinkamer een knaap van elf of twaalf jaren te voorschijn trad met een hoogrood gelaat en hijgend naar zijn adem. Nauw had de notaris zijn laatste woord gesproken, of deze viel in:</p>
<p>‘<hi rend="sc">Bram</hi> het in de sloot gelegen! <hi rend="sc">Bram</hi> het in de sloot gelegen!’</p>
<p>De heer <hi rend="sc">muller belmonte</hi> richtte zich pijlsnel tot den jongen en vroeg barsch:</p>
<p>‘Hoe kwam dat?’</p>
<p>‘Slootjen-springen, pa! Druipnat, pa! Heele diepe sloot – hij kon er haast niet weer uit!’</p>
<p>‘Satansche jongen! En dat in zoo'n cholera-tijd! Waar is hij?’</p>
<p>‘Boven, pa!’</p>
<p>Zonder verder eenige nadere inlichting te geven over het kwaad, 't welk de Jezuïeten zouden kunnen stichten in Nederland, stormde de reusachtige gestalte van den notaris uit zijn leunstoel. Hij verdween in de tuinkamer.</p>
<p>Zijne beide dochters hadden dit voorval met gadelooze onverschilligheid en minachting bijgewoond. Zijne echtgenoote wenkte den knaap met gloeyende wangen en deze snelde als een pijl uit den boog weg, om waarschijnlijk aan zijne makkers te verhalen, hoe plezierig <hi rend="sc">bram</hi> door zijne familie ontvangen was.</p>
<p>Toch was de achtbare vrouw des huizes nog niet gerust, zooals blijken kon uit het heen en weer rollen van hare kleur-<pb n="51"/>looze oogen. Te midden van de algemeene verbluftheid, die zich over het gezelschap scheen uit te storten, sprak ze zoo slepend en vriendelijk mogelijk:</p>
<p>‘Heb-jelui geen lust om een wandeling in den tuin te maken?’</p>
<p>De dames stonden zwijgend op. <hi rend="sc">Adolf</hi> volgde haar voorbeeld. Dit was een goed idee. Reeds ging de zon onder en daalde de koele schemering over de heesterbosschen en boomgroepen van den schilderachtig aangelegden tuin. Men kon zonder onrechtvaardig te worden niet ontkennen, dat de lusthof van den notaris een paradijsjen in 't klein was. Geld en kosten waren niet gespaard, om er iets zeer moois van te maken. De bloemenweelde was voor het eerste gedeelte van den tuin, in de onmiddellijke nabijheid van het woonhuis, bestemd; dan vingen de kostelijke lanen van beuken en cypressen aan; eindelijk kwam men bij een rustiek bruggetjen over een klein beekjen en vond aan den overkant eene kostelijke verzameling van de schoonste ooftboomen, afgewisseld door een paar frissche grasperken en schaduwrijke priëeltjens.</p>
<p><hi rend="sc">Betsy</hi> greep speelsch den arm van hare moeder en <hi rend="sc">adolf</hi> voegde zich beleefd aan de zijde van de oudste dochter des huizes. Drok sprekende liep het viertal tot aan de rustieke brug. Toen <hi rend="sc">suze</hi> met <hi rend="sc">adolf</hi> aan de overzijde gekomen was, stond mevrouw <hi rend="sc">muller belmonte</hi> stil, fluisterde een oogenblik tot <hi rend="sc">betsy</hi> en keerde ongemerkt naar het woonhuis terug. Mejuffrouw <hi rend="sc">betsy</hi> bleef eene wijle op de brug staan, opende hare oogen wijd, om de rozenroode wollige wolkjens aan den hemel waar te nemen en huppelde toen ook terug naar de schaduwrijke plekjens onder de bruine beuken, waar het thands volledig duister begon te worden.</p>
<pb n="52"/>
<p><hi rend="sc">Adolf</hi> en <hi rend="sc">suze</hi> bleven alleen voortwandelen.</p>
<p>Zoodra zij een breed voetpad, dat rondom een uitgestrekt grasveld liep, bereikt hadden, begon <hi rend="sc">suze</hi> met eene zachte, welluidende stem:</p>
<p>‘Ik mag je wel exkuus vragen voor al die vervelende dingen, meneer <hi rend="sc">walker</hi>....’</p>
<p>‘Meneer <hi rend="sc">walker</hi>, alweer meneer <hi rend="sc">walker</hi>! Toen we vroeger samen speelden, was het <hi rend="sc">dolf</hi>! Had-je mijn naam vergeten, <hi rend="sc">suze</hi>?’</p>
<p>‘Volstrekt niet! Maar we zijn nu geen kinderen meer!’</p>
<p>‘Helaas! Mag ik daarom niet meer <hi rend="sc">dolf</hi> heeten?’</p>
<p>‘Och, als je er op gesteld bent! Maar ik vind de zaak zoo ontzettend gewichtig niet!’</p>
<p>Rondom het open grasperk worstelde de schemering nog met het weifelend daglicht. De boomgroepen verborgen zich achter aschgrauwe nevels - de eerste starren begonnen te stralen. <hi rend="sc">Adolf</hi> trad <hi rend="sc">suze</hi> zoo dicht mogelijk op zijde, immers het pad was smal. Met zijne zwarte oogen scheen hij hare schoone gestalte te verslinden, terwijl zij rustig voor zich uit zag, alsof ze er hoegenaamd niets van vermoedde. Beiden hadden een oogenblik gezwegen. <hi rend="sc">Suze</hi> hernam weer:</p>
<p>‘Er is met papa geen land te bezeilen, als hij eenmaal over de politiek en vooral, als hij over de Jezuïeten begint....’</p>
<p>‘Mij is alles goed, wanneer ik maar naast je zit!’</p>
<p>‘Heel beleefd, <hi rend="sc">adolf</hi>! Ik voor mij houd niet van politiek!’</p>
<p>‘Toch wel een beetjen!’</p>
<p>‘Waarom?’</p>
<p>‘Je bent altijd zoo statig, zoo afgemeten en je weet....’</p>
<p>‘Wat weet ik?’</p>
<p>‘Dat niemand je meer bewondert, dan ik, heerlijke <hi rend="sc">suze</hi>!’</p>
<pb n="53"/>
<p>Daar <hi rend="sc">adolf</hi> in zijne zielsvervoering hare fraaye, bruine lokken wilde grijpen, om ze aan zijne lippen te brengen, sprong de dochter van den notaris snel een paar schreden vooruit en bukte ze zich naar den grond. Vliegensvlug richtte ze zich op en sprak tot den teleurgestelden jonkman:</p>
<p>‘Zie eens, wat een mooye peer! Bewonder die liever!’</p>
<p>‘Ik begrijp niet wat je er aan hebt met alles te spotten!’</p>
<p>‘Het amuzeert me!’</p>
<p>‘Maar, <hi rend="sc">suze</hi>! We zijn nu een oogenblik alleen, mag ik dan nooit zeggen, hoe lief ik je heb?’</p>
<p>‘Nooit - ik hoor bijna niets anders van je!’</p>
<p>‘Mijn hart is er vol van!’</p>
<p>‘Je zult een middel moeten vinden, om mij daaraan te doen gelooven!’</p>
<p>‘Je verdenkt me?’</p>
<p>‘Natuurlijk! Soms wandel je heele middagen met <hi rend="sc">betsy</hi>, soms lijk-je wel krijgertjen te spelen met mijn schaduw. In groote gezelschappen let-je maar toevallig op me en heb-je alleen plezier in het gezelschap van de jonge mevrouw <hi rend="sc">onno de huibert</hi> met haar gezicht van zoethout! Ik geloof je niet - nu weet je het!’</p>
<p><hi rend="sc">Adolf</hi> had het hoofd gebogen, maar bleef een onderzoekenden blik op <hi rend="sc">suzes</hi> knap gelaat vestigen. Hij fluisterde, terwijl de duisternis langzaam gelijk eene fijne stofregen over het grasperk daalde - hij fluisterde zoo minzaam, als hij slechts vermocht en roerde soms met zijn gelaat hare zijzachte krullen aan. <hi rend="sc">Suze</hi> luisterde en speelde met de gevonden peer. Het bleek duidelijk, dat de oudste dochter van den notaris alle deze hulde onder voorrecht van boedelbeschrijving aanvaardde. Zij bleef koel, voorzichtig en op hare hoede. Misschien luis-<pb n="54"/>terde zij met heimelijk welgevallen naar <hi rend="sc">adolfs</hi> welsprekendheid, maar het bleek niet.</p>
<p>‘<hi rend="sc">Suze</hi>!’ klonk het plotseling aan de overzijde van het bruggetjen.</p>
<p>Het was de luide stem van den heer <hi rend="sc">muller belmonte</hi>.</p>
<p><hi rend="sc">Suze</hi> ijlt snelt vooruit, maar ditmaal is <hi rend="sc">adolf</hi> haar te gauw af. Hij heeft den arm om hare leest geslagen en trekt haar aan zijn borst.</p>
<p>‘Een kus,’ fluisterde hij, ‘éen maar!’</p>
<p><hi rend="sc">Suzes</hi> arm duwt hem evenwel kalm terug.</p>
<p>‘Dat is de manier niet, om me te overtuigen, dat je me lief hebt!’ sprak ze bedaard. ‘Geene beleediging, <hi rend="sc">adolf</hi>! Ik ben niet van die dames, die men zoent. Maak je hof liever aan de keukenmeid!’</p>
</div>
<div type="chapter">
<pb n="55"/>
<head rend="h3">Vierde hoofdstuk.<lb/>
De oudste broeder van het verloren kind.</head>
<p>Menschen, die veel van wandelen hielden, konden ook in Osterwolde aan hunne liefhebberij botvieren, als ze zich wilden vergenoegen den straatweg langs de Niezel te volgen, of, zoo ze minder ingenomen waren met de eentonigheid van dezen, wanneer ze een der verschillende landwegen mochten inslaan, die des zomers wel zeer poeyerig en des winters wel zeer slijkerig waren, maar die eenige meerdere afwisseling aan den wandelaar beloofden.</p>
<p>Dit laatste scheen ook het gevoelen te zijn van den student <hi rend="sc">henderik walker</hi>, die op den bewusten Saturdag, na even aan de theetafel te zijn verschenen en gezegd te hebben, dat hij ging ‘kuyeren’, de pastorij verliet, om eene wandeling te maken. Hij liep snel over het plein langs de kerk, volgde eene zijstraat en bereikte een landweg aan de zuid-oostzijde van Osterwolde. Met flinken stap sloeg hij dezen weg in, alsof hij het plan gevormd had eene uitgestrekte voetreis te aanvaarden. Zoodra hij de laatste huizen achter
<pb n="56"/>
den rug had, haalde hij eene duitsche pijp uit zijn borstzak en stond hij even stil. Terwijl hij vuur maakte door middel van een tondeldoos en een stuk zwam, legde hij zijn stok, die wel wat van een knuppel had, aan zijne voeten op den weg. Met voldoening blies hij de dikke rookwolken om zich heen en zette hij zijne wandeling voort, terwijl zijne rechterhand den knuppel in 't rond zwaaide.</p>
<p>Aan zijn uiterlijk zou men juist niet zeggen, dat hij reeds vier jaren te Utrecht in de theologie studeerde. Hij behoorde niet tot de fraaiste pronkers van de akademie. Zijn bruin lakensche paletot en donkergrijze broek gaven hem nauwelijks het voorkomen van een fatsoenlijk man. Slordigheid en zorgeloosheid spraken uit het gekreukte linnengoed, de morsige handen zonder handschoenen en den gedeukten zomerhoed van grijs vilt. Zoo dikwijls zijn vader, sints het tijdperk van zijne studiejaren te Utrecht, hem minzaam had te kennen gegeven, dat hij zich beter kleeden moest, had hij voorgewend, dat juist het schijnbaar nalatige en onredzame van zijn kostuum iets zeer gezochts was in den kring zijner vrienden aan de universiteit. Dominee <hi rend="sc">walker</hi> had in die verklaring berust, maar gedurende het laatste jaar met zekere bevreemding gemerkt, dat zijn tweede zoon zich aan de hoogeschool eene geheel andere schoonheidsleer had eigen gemaakt.</p>
<p><hi rend="sc">Henderik</hi> stapte rustig door, zich met den rook uit zijne duitsche pijp vermakende. De weg liep aan beide zijden langs heerlijke wei- en bouwlanden, die in de stralen van de ondergaande zon schenen te blaken van goudgloed. Alom klonken de geruchten van het bedrijvig landleven, 't welk zich gereed maakt na volbrachten arbeid huiswaarts te keeren. Het luid loeyen van rundvee in de weide; het dreunen van een boe-<pb n="57"/>renwagen, die in wolken van stof voorbij kwam rollen; het koncert der kikvorschen in de sloten ter zijde van den weg - alles kondigde aan, dat de avond begon te vallen. Uit de verte klonk soms het luiden van eene dorpsklok, het gegons van menschenstemmen of het leven door het toeslaan van deuren en vensters gemaakt. De schitterende blauwe kleur van de lucht werd zachter en donkerder, terwijl aan het westen eene zee van purper scheen te vlammen, die in breede, rozenroode lichtstrepen zich voortzette tot den hoogsten hemel en daar als vluchtige melkwitte golfjens zich kwam oplossen in het diepe azuur.</p>
<p>De schoonheid van den vallenden avond lag geheel buiten het waarnemingsvermogen van <hi rend="sc">henderik walker</hi>. Hij keek scherp met zijne grijsblauwe oogen rond en scheen enkel oplettendheid te bezitten voor pijlsnel vliegende zwaluwen of schichtig vluchtende musschen. Daar hij met vluggen tred voorwaarts spoedde, had hij Osterwolde reeds ver achter zich. Hij zag echter niet om naar het stadjen, 't welk zich in den avondnevel verloor, maar onderzocht zijne duitsche pijp, die hij uitklopte en in zijn borstzak stak. Tevens bracht hij uit dien zak een ander voorwerp aan 't licht - een ferm pistool met twee loopen, geheel afwijkende van de voorstelling, door hem aan zijn vader gegeven, toen hij sprak van een ‘kamerpistooltjen’. Er blonk groote tevredenheid in zijne oogen, toen hij dit wapen van alle zijden bekeek. Hij behandelde het met eene voorzichtigheid, alsof het van glas ware geweest. De beide loopen waren geladen. Verscheidene keeren wierp hij een onderzoekenden blik om zich heen. Hij had de beide hanen gespannen en tuurde naar de voor hem opvliegende vogels. Eensklaps staat hij stil en mikt vrij lang. De luide
<pb n="58"/>
knal der losbranding jaagt een heir van vogels op en vindt eene echo aan den horizon.</p>
<p>Met trotsche voldoening tuurt hij naar de plek op het weiland aan de overzijde van de sloot, waar een armzalig muschjen de scherpheid van zijn oog en de geoefendheid van zijne hand bewees. Terwijl hij voortstapt, brengt hij een kruithoorn voor den dag en laadt hij den leegen loop. De hand voor oogen kijkt hij naar het westen en bemerkt hij, dat de zon reeds geheel onder de kim is weggezonken. Maar de purperen navonkeling verspreidt nog een helder daglicht en ijverig bespiedt hij weder de gelegenheid, om een voorbijvliegenden vogel te treffen. Langs het water van de sloot aan zijne rechterhand scheren de zwaluwen bijna rakelings over de oppervlakte. Hij loopt behoedzaam voort en lost plotseling twee schoten achter elkaar. Beide misten.</p>
<p><hi rend="sc">Henderik walker</hi> bromt een vloek tusschen zijne tanden.</p>
<p>Alsof de man uit den grond verrees, stond daar bij de kromming van den weg onverwacht de veldwachter der gemeente Osterwolde, <hi rend="sc">thomas vlug</hi>, voor zijne oogen. De waardige man, in zijne blauw lakensche jas, waarover een koppel van blinkend zwart leêr hing met een solieden hartsvanger, had een barsch, militair gezicht en nam den student vrij ontevreden waar. Hij riep luide:</p>
<p>‘Goeden avond, meneer!’</p>
<p>‘Bonsoir, <hi rend="sc">thomas</hi>!’</p>
<p>‘Heeft u die schoten gehoord?’</p>
<p>‘Natuurlijk! Ik heb op zwaluwen geschoten!’</p>
<p>‘Dat mag niet, meneer!’</p>
<p>‘Gekheid, <hi rend="sc">thomas</hi>! 't Is maar voor de aardigheid!’</p>
<p>‘Wel mogelijk, maar als de koddebeyer u betrapt....’</p>
<pb n="59"/>
<p>‘Ga je een eind meê?’</p>
<p>‘Vooral met de smokkelaars, meneer! Dat volk waarschuwt altijd met pistoolschoten. Je kunt er inloopen, meneer!’</p>
<p>‘Ga je een eind meê, <hi rend="sc">thomas</hi>?’</p>
<p>‘Dank je, meneer! Ik moet voor donker thuis zijn!’</p>
<p>‘Wil je opsteken?’</p>
<p>‘'k Heb geen tijd, meneer! Wees voorzichtig met dat pistool! Goeden avond!’</p>
<p><hi rend="sc">Henderik</hi> gaf nauwelijks een groet tot andwoord en wierp den man met zijn krommen neus en grijzen knevel een vergramden blik na. De veldwachter haastte zich voort in de richting van Osterwolde, de zwaluwjager laadde zijn pistool weder, maar stak het daarna voorzichtig in zijn zak. Nu liep hij sneller voort, daar de schemering begon te vallen. Met toornige blikken zag hij in 't ronde. Hij kende den gemeenteveldwachter <hi rend="sc">thomas vlug</hi> sedert jaren en deze zou van hem hetzelfde hebben kunnen getuigen. Als kwâjongen had hij <hi rend="sc">thomas</hi> het leven soms zuur genoeg gemaakt, daar de veldwachter niet met de uiterste strengheid tegen den zoon van den dominee wilde handelen. Kloppartijen met boerenjongens, straatschenderij, visschen met verboden tuig, afplukken van ooft en andere dergelijke min of meer strafbare vergrijpen had hij <hi rend="sc">henderik</hi> kunnen ten laste leggen, hoewel deze zich meestal van zijne gezwinde voeten bediend had, als hij de blauwe jas van den veldwachter zag naderen. Sints hij student was geworden, had hij zich voorzichtiger gedragen en kon er eene soort van toenadering tusschen beide ontstaan, die door de gulheid van den jeugdigen muzenzoon in het aanbieden van borrels en cigaren niet weinig was bevorderd.</p>
<p>Thands echter had de aanmerking van <hi rend="sc">thomas vlug</hi> hem
<pb n="60"/>
uit zijn humeur gebracht en liep hij binnensmonds sprekende voort. Nog was het niet volkomen duister op den weg en kon hij waarnemen, dat hij eerlang eene kleine boerenwoning zou bereiken. Dit vooruitzicht scheen zijne stemming weder wat te verbeteren, want hij zweeg en versnelde zijn tred. De boerenwoning lag vlak aan den weg en was eigentlijk eene soort van uitspanning. Men kon er althands paard en kar onder dak brengen, want een zeer ruime schuur strekte zich naast het woonhuis uit - en eene houten ruif stond op schragen tegen den muur geleund. Boven de deur hing een verweerd uithangbord met eene ruwe voorstelling van een neger en daaronder het devies: ‘<hi rend="spat">In de(n) Wildeman</hi>’. Aan de keerzijde van het uithangbord had de eigenaar een gemoedelijk vers doen schilderen, thands bij ontstentenis van daglicht niet meer te lezen. <hi rend="sc">Henderik walker</hi> zou u dit vers gemakkelijk hebben kunnen mededeelen, want hij had het sedert jaren in zijn geheugen. Het luidde zonder spel- en taalfouten aldus:</p>
<lg type="poem">
<l>‘Ik woon hier bij den weg;</l>
<l>Ik kan niets beters wenschen,</l>
<l>Dan zegen van den Heer</l>
<l>En nering van de menschen.’</l>
</lg>
<p>De naam, die daaronder te lezen was: <hi rend="sc">B. Dijkstra</hi>, vermeldde minder den dichter dan wel den eigenaar des huizes. Op meer dan drie-kwart uurs afstand van Osterwolde gelegen, was de gelagkamer van <hi rend="sc">dijkstra</hi> somtijds het doel der wandelingen van enkele jongelieden, die zich binnen het stadjen verveelden. Om de waarheid te zeggen, dient echter erkend te worden, dat het fatsoenlijk heerenpubliek uit Osterwolde er zich nimmer vertoonde. De gewone wandeling leidde langs
<pb n="61"/>
den straatweg, die aan den noordelijken oever van de Niezel was aangelegd. Daar ontmoette men telkens bloeyende dorpen, die tot doel eener wandeling konden gekozen worden. De landweg, die zuidoostelijk van Osterwolde langs den <hi rend="spat">Wildeman</hi> van <hi rend="sc">dijkstra</hi> liep, doorsneed eerst eene vrij eenzame reeks van bouw- en weilanden, om eindelijk door eene moerassige streek naar een gehucht aan de hannoversche grenzen te voeren.</p>
<p>Had men den veldwachter <hi rend="sc">thomas vlug</hi> gevraagd, wat hij van de herberg: de <hi rend="spat">Wildeman</hi> wist te vertellen, hij zou dan veelbeteekenend het hoofd geschud hebben met de verzekering, dat hij haar maar al te goed kende. Zij bezat bij de justitie een slechten naam. De talrijke sluikerijen aan de grenzen hadden een scherp toezicht noodzakelijk gemaakt, zoodat in den omtrek van Osterwolde herhaaldelijk kleine piketten kavalerie de wegen doorkruisten. Tot nog toe mocht men <hi rend="sc">berend dijkstra</hi> op geen enkel strafbaar feit betrappen, hoewel men het er algemeen voor hield, dat de waard uit den <hi rend="spat">Wildeman</hi> aan sluikers meer diensten bewees, dan der justitie aangenaam kon zijn.</p>
<p>Het was voor de deur van deze woning, dat <hi rend="sc">henderik walker</hi> stil hield. Hij opende de klink zonder veel plichtpleging en trad een vertrek binnen, waar nagenoeg volledige duisternis heerschte. Een paar glimmende turven op eene haardplaat, waarboven een ketel met water te koken hing, schonken een flauwen zweem van licht. <hi rend="sc">Henderik</hi> bleef staan in de deur en riep vrij luid:</p>
<p>‘Goeyen avond saâm!’</p>
<p>Eene heldere vrouwenstem andwoordde:</p>
<p>‘Goeyen avond, meneer!’</p>
<pb n="62"/>
<p>‘Ben jij 't, <hi rend="sc">rika</hi>?’</p>
<p>‘Ja, meneer!’</p>
<p>‘Nog geen licht aan?’</p>
<p>‘Ik steek de lamp op!’</p>
<p>Spreekster voegde de daad bij het woord. <hi rend="sc">Henderik</hi> zag eene kleine vlam en eindelijk eene groote blikken lamp met blikken reflector, die door eene vrouwelijke gestalte aan een spijker van den schoorsteen werd opgehangen.</p>
<p>Langzaam verspreidde zich een flauw licht door het vertrek, 't welk zich als gelagkamer van eene dorpsherberg voordeed. In een hoek was de tapkast met eenige flesschen en kroezen. Achter eene kleine toonbank stond de vrouw, door <hi rend="sc">henderik</hi> zoo even <hi rend="sc">rika</hi> genoemd. Zij had een klein koperen keukenlampjen ontstoken, dat ze aan den muur bij de tapkast hing. <hi rend="sc">Henderik</hi> kwam eenige schreden nader en vroeg:</p>
<p>‘<hi rend="sc">Berend</hi> niet thuis?’</p>
<p>‘Neen, meneer!’</p>
<p>‘Is er wat aan de hand?’</p>
<p>‘'k Weet niet! Hij is naar Bockum!’</p>
<p>‘Van avond thuis?’</p>
<p>‘Ja, meneer!’</p>
<p><hi rend="sc">Henderik</hi> zette zich op een stoel bij de tapkast en bestelde een glaasjen ‘klare met suiker.’</p>
<p>Het spreekt van zelf, dat dit alles met een eigenaardig provinciaal akeent en in een ruw klinkend provinciaal dialekt werd uitgesproken. De grafische voorstelling er van schijnt echter voor dit verhaal minder noodzakelijk.</p>
<p><hi rend="sc">Rika</hi>, de jonge vrouw van den waard in den <hi rend="spat">Wildeman</hi>, had een grof glaasjen van ouderwetsch model met het gevraagde vocht gevuld. Zij zette het op de toonbank, aan de
<pb n="63"/>
zijde waar <hi rend="sc">henderik</hi> zat. Deze had haar met stille belangstelling gadegeslagen en stond op, om zijn glaasjen leêg te drinken.</p>
<p>Hij zag haar daarbij uitvorschend in de oogen.</p>
<p><hi rend="sc">Rika</hi> sloeg de mooye kijkers niet neer, maar staarde hem flink aan.</p>
<p>‘Niets nieuws?’ vroeg hij.</p>
<p>‘Niets!’</p>
<p>‘Hoe gaat het met <hi rend="sc">berend</hi>?’</p>
<p>‘Dat gaat nog al!’</p>
<p>‘Geen woorden gehad?’</p>
<p>‘Neen!’</p>
<p>En plotseling, zonder overgang, boog <hi rend="sc">henderik</hi> zich naar de smalle toonbank en omhelsde hij de jonge waardin, die zich oogenblikkelijk terugtrok en hem den rug toekeerde. De utrechtsche theoloog begaf zich bedaard naar zijn stoel en vroeg nog een glaasjen ‘klare met suiker’. <hi rend="sc">Rikaas</hi> gelaat vertoonde zeer weinig ontsteltenis; ook was de gelagkamer te slecht verlicht, om er veel van te kunnen waarnemen. Beiden zwegen eene pooze. Het nieuwe glaasjen in de hand houdend, staarde <hi rend="sc">henderik</hi> op den met zand bestrooiden vloer.</p>
<p>‘Scheelt er wat aan, <hi rend="sc">rika</hi>?’</p>
<p>‘Wel neen, meneer!’</p>
<p>‘Omdat je boos keek, meid! Voor een jaar of drie was je anders! Wat hebben we gelachen saâm!’</p>
<p>‘Bij den burgemeester in Osterwolde - dat kon geen kwaad, meneer!’</p>
<p>‘Kwaad, altijd kwaad! Weet je wat kwaad is? Dat zoo'n knappe vrouw, als jij bent, hier aan den weg moet wonen. Dat je hier moederziel alleen blijft, als <hi rend="sc">berend</hi> dag en nacht
<pb n="64"/>
bij den weg zwerft – dat hij ruzie met je zoekt, als hij een borrel te veel op heeft....’</p>
<p>‘Dat kan den beste gebeuren!’</p>
<p>‘Jij moet het weten! Nog een halfjen, kind! Als je zoo spreekt, stap ik maar gauw weêr op!’</p>
<p><hi rend="sc">Rika</hi> scheen niet bizonder teêrgevoelig. Zij vervulde als waardin haren plicht en schonk trouw het glaasjen vol. Zwijgend legde <hi rend="sc">henderik</hi> het geld op de toonbank en haalde hij zijne duitsche pijp te voorschijn met een ontevreden blik naar <hi rend="sc">rika</hi>. Terwijl hij bezig was zijne pijp te vullen, liep de knappe waardin de gelagkamer op en neêr en bleef zij eindelijk bij de haardplaat toeven, om geknield te onderzoeken, of het water kookte. Toen zij oprees en met den zwaren ketel naar de tapkast wilde gaan, om koffie gereed te maken, trad <hi rend="sc">henderik</hi> snel te voorschijn en hielp haar. Hij hing zelf den ketel weêr aan den blank geschuurden ketting en werd beloond met een glimlach van <hi rend="sc">rika</hi>. Hij erkende in stilte, dat hij veel te driest had gehandeld en dat men met <hi rend="sc">rika</hi> voorzichtig moest zijn. Toen zij in Osterwolde diende, voor haar huwelijk met <hi rend="sc">berend dijkstra</hi>, had hij haar op zijne eigenaardige wijze met vleyerijen lastig gevallen en om zoenen geplaagd. Maar schoon <hi rend="sc">rika</hi> eene glundere deern was, die niet tegen een kleintjen opzag, die zich zelfs van den zoon des dominees een zoen liet welgevallen, moest <hi rend="sc">henderik</hi> toch in stilte bekennen, dat zij eene brave meid was gebleven en dat de waard in den <hi rend="spat">Wildeman</hi> eene uitstekende vrouw in de voormalige keukenmeid van Burgemeester <hi rend="sc">francius</hi> had gekregen.</p>
<p>Terwijl <hi rend="sc">henderik</hi> zat te dampen en <hi rend="sc">rika</hi> zich een kop koffie inschonk, was het doodstil in de gelagkamer. Het plotseling openen van de deur deed daarom beiden ontstellen. Er trad
<pb n="65"/>
een kerel binnen, wiens uiterlijk juist geen aangenamen indruk maakte. Hoe het kwam, dat men hem niet had hooren naderen, kon geen van beiden verklaren. Hij was van gewone lengte, maar zeer korpulent en droeg een in die streken weinig voorkomenden, donkerblauwen kiel. In zijne handen had hij een vervaarlijk ruwen doornstok. Zijn gelaat bleef bijna onzichtbaar onder de klep van eene stoffige pet en een langen rossigen baard. De witte poeyer van den drooggeschroeiden kleiweg lag in dikke lagen op zijne hooge laarzen, die geraas in overvloed maakten, toen zij binnentraden.</p>
<p>‘Goeyen avond, saâm!’</p>
<p>Met dit woord zette zich de blauwkiel aan het venster van de gelagkamer, waar het bijna volslagen donker was. Oogenblikkelijk voegde hij er bij:</p>
<p>‘'n Glaasjen klare!’</p>
<p><hi rend="sc">Rika</hi> bracht het aan den zonderlingen gast, die zijn knuppel achter zijn stoel verborgen en zijne pet afgenomen had. Voor zoover het licht zijne gelaatstrekken beschijnen kon, zag men een alledaagsch gezicht, van de zon verbrand en zonder verdere onrustbarende kenteekenen.</p>
<p><hi rend="sc">Henderik</hi> had bij de verschijning van den vreemdeling aanstonds een blik met <hi rend="sc">rika</hi> gewisseld. Hij scheen te willen zeggen - vrees niets, ik blijf. De jonge herbergierster echter had deze aanmoediging niet noodig. Zij keek den nieuwen gast flink aan en nam de vijf centen, die hij zwijgend op het tafeltjen legde. De man vatte moed en begon op den toon van iemand, die een alledaagsch gezegde waagt, om een gesprek uit te lokken:</p>
<p>‘Warm weêrtjen van daag, he?’</p>
<p>‘Dat schikt nog al...’</p>
<pb n="66"/>
<p>‘Ja, maar als je loopen moet.... Is Osterwolde nog ver?’</p>
<p>‘Drie kwartier!’</p>
<p>‘Dat valt me in de hand!’</p>
<p>De onbekende barbarossa had zeer luid gesproken. <hi rend="sc">Henderik</hi> hield hem scherp in 't oog. <hi rend="sc">Rika</hi> nam hare plaats weêr bij de tapkast.</p>
<p>De vreemdeling bleek spraakzaam te zijn, want hij staarde in de richting van de jongelieden en zei:</p>
<p>‘Slechte berichten van de cholera!’</p>
<p>Hij sprak het woord zeer eigenaardig uit, zoodat hij eigentlijk zeide: ‘keléééroa’. Hij vervolgde:</p>
<p>‘In Zwolle alle dag honderd dooden - in Groningen worden teertonnen bij dag en nacht gebrand!’</p>
<p>‘Ja,’ andwoordde <hi rend="sc">rika</hi>, ‘dat hebben ze hier vandaag al meer verteld! In Osterwolde is er, Goddank! nog geen enkele doode!’</p>
<p><hi rend="sc">Henderik</hi> deed zijn glaasjen nog eens vullen en beweerde, dat het heel dom was bang te zijn voor de cholera en de blauwgekielde barbarossa begon een verhaal van een rijk heer in Groningen, die zoo benauwd was, dat hij zijn huis gesloten had en in eene donkere binnenkamer leefde, maar voegde er bij, dat de ziekte hem toch bereikt had, zoodat hij en zijne oude huishoudster er beide aan gestorven waren.</p>
<p>Op dit oogenbrik ging een klein deurtjen in de nabijheid der toonbank open en trad <hi rend="sc">berend dijkstra</hi>, de waard van den <hi rend="spat">Wildeman</hi>, binnen. Zijn gelaat was hoogrood en glom. Hij wischte met een bonten zakdoek zijn voorhoofd verscheidene reizen af en groette het gezelschap op een schorren en knorrigen toon. De tegenwoordigheid van den blauwkiel scheen hem niet in het minst te verbazen, maar de aan-<pb n="67"/>wazigheid van den student hem bizonder te hinderen. Onmiddellijk na zijn binnentreden werd er buiten lang en aanhoudend gefloten. <hi rend="sc">Rika</hi> wisselde een blik met haar man, die bij de tapkast bleef staan en, <hi rend="sc">henderik</hi> aanziende, vrij norsch vroeg:</p>
<p>‘Zoo laat nog bij den weg, meneer!’</p>
<p>‘Ja, <hi rend="sc">berend</hi>!’</p>
<p>‘Hebben ze in Osterwolde het tappen verleerd?’</p>
<p>‘Waarom?’</p>
<p>‘Omdat je hier in den nacht je borrels komt halen!’</p>
<p><hi rend="sc">Henderik</hi> andwoordde niet, maar zich tot <hi rend="sc">rika</hi> wendende, bestelde hij nog een glas. Aan zijn toornigen blik en den toon van zijne stem bleek het, dat hij de meening van den waard begreep. Deze had zijne vrouw gewenkt. <hi rend="sc">Rika</hi> sloot de deur van de tapkast. <hi rend="sc">Dijkstra</hi> mat den student van het hoofd tot de voeten en zei luide:</p>
<p>‘Ik tap niet meer en hoe eer of je heengaat, meneer! hoe liever!’</p>
<p>‘Zeg eens, <hi rend="sc">berend</hi>! dat meen je niet!’</p>
<p>‘Wel wis en waarachtig! Kom aan, voort!’</p>
<p><hi rend="sc">Henderik walker</hi> was haastig van zijn stoel gesprongen en greep zijn zwaren stok. <hi rend="sc">Dijkstra</hi> wees naar de deur. De oogen van den student fonkelden van woede. Zeer luide schreeuwde hij een gemeen vloekwoord en voegde er bij:</p>
<p>‘Durf je mij de deur wijzen, smerige smokkelaar!’</p>
<p>Er volgde nu een tooneel, waarbij <hi rend="sc">rika</hi> zich de handen voor de oogen hield.</p>
<p><hi rend="sc">Dijkstraas</hi> krachtige vuist vatte den jonkman bij den kraag. Deze weerde met zijn knuppel den aanval en schudde den waard van zich af. Vloekwoorden klonken bij menigte.
<pb n="68"/>
<hi rend="sc">Dijkstra</hi> werpt zich met razende drift op zijn bezoeker. Onverwacht voelt <hi rend="sc">henderik</hi> zich van achteren aangegrepen. De blauwkiel wringt hem verraderlijk zijn stok uit de vingeren. <hi rend="sc">Henderik</hi> wankelt; de alkohol, die zijn bloed aan 't gisten bracht, doet hem alle rede verliezen. Hij grijpt zijn pistool en haalt de beide hanen over. Maar de blauwkiel brengt hem met den ontwrongen stok bliksemsnel een vinnigen slag op den rechterarm toe, zoodat zijne hand zinkt en het schot losbrandt tegen den vloer.</p>
<p><hi rend="sc">Henderik</hi> springt naar de deur.</p>
<p>Daar buiten knallen twee pistoolschoten.</p>
<p><hi rend="sc">Dijkstra</hi> staat als verpletterd stil.</p>
<p>De blauwkiel treft den vluchtenden student met een hevigen slag op het hoofd.</p>
<p><hi rend="sc">Henderik</hi> heeft in wanhoop de deur opengeworpen en lost met den van pijn tintelenden arm zijn tweede schot. De lading hagel treft doel. De blauwkiel stort achterover.</p>
<p><hi rend="sc">Henderik</hi> rent vooruit, ondanks de vlijmende smart aan zijn hoofd, zoo snel zijne beenen hem dragen willen.</p>
<p>Maar hij wordt niet achtervolgd.</p>
<p>Doodsche stilte heerscht in het rond. Omziende bemerkt hij, dat het licht in den <hi rend="spat">Wildeman</hi> is uitgebluscht, dat alles zwijgt. Hij vermindert de snelheid van zijn loop.</p>
<p>De afnemende maan spreidt een zacht licht in 't ronde. Hijgend en steunend van pijn waggelt hij voort. Hij heeft zijn knuppel verloren, maar zijn pistool behouden. De hoed is hem van 't hoofd geslagen - en terwijl hij de hand aan de gewonde plek brengt, bemerkt hij, dat er bloed langs zijn hals vloeit.</p>
<p>Met welk eene woede hij ook aan het voorgevallene dacht,
<pb n="69"/>
hij fluistert telkens: ‘'t Was om <hi rend="sc">rika</hi>! Om <hi rend="sc">rika</hi> alleen!’ De gedachte aan de wonden, anderen toegebracht, bekommerde hem niet - hij leed genoeg aan de zijne.</p>
<p>Onverwacht klinkt het rammelen van eene sabel in zijn oor.</p>
<p>‘Werda!’ luidt het plotseling in de stilte van den nacht.</p>
<p><hi rend="sc">Henderik</hi> zag doodelijk verschrikt om zich heen en bemerkt, dat een kavalerist hem bedaard was genaderd. Door de groote droogte van den weg had de stap van het paard weinig gerucht gemaakt.</p>
<p>‘Waarheen?’ vroeg de ruiter.</p>
<p>‘Naar Osterwolde!’ andwoordde <hi rend="sc">henderik</hi>.</p>
<p>‘Uw naam?’</p>
<p>‘<hi rend="sc">Henderik walker</hi>, zoon van dominee <hi rend="sc">walker</hi> uit Osterwolde.’</p>
<p>‘Waar is geschoten?’</p>
<p>‘In den <hi rend="spat">Wildeman</hi>, tien minuten hier vandaan!’</p>
<p>‘Dank u!’</p>
<p>De kavalerist wendde den teugel en de ‘zoon van dominee <hi rend="sc">walker</hi>’ strompelde in het zilveren maanlicht vooruit.</p>
</div>
<div type="chapter">
<pb n="70"/>
<head rend="h3">Vijfde hoofdstuk.<lb/>
Voorboden van onrust.</head>
<p>Het is winter geworden.</p>
<p>Des middags te twee uren van een vinnig kouden Januaridag in 1850 deed zich het volgende voor te Osterwolde in de studeerkamer van dominee <hi rend="sc">walker</hi>.</p>
<p>Oppervlakkig scheen er geene verandering in het laatste halfjaar te hebben plaats gegrepen. De propere zorgvuldigheid, die al de voorwerpen, als 't ware, in splinternieuwen staat onderhield, was nog immer duidelijk waar te nemen. Bij eene tentoonstelling van nette studeerkamers zou <hi rend="spat">deze</hi> stellig de eerste gouden medalje hebben behaald.</p>
<p>De predikant zat even als vroeger volkomen plechtstatig op den leunstoel met glimmende, groen marokijnen zitting. Zijn kostuum was even eerwaardig zwart als ooit te voren. Toch was er eene verandering in de uitdrukking van zijn gelaat. De jongere of oudere dames te Osterwolde, die zich vroeger beijverd hadden voor den ‘engelachtig lieven’ dominee pantoffels te borduren of sluimerkussens te vervaardigen,
<pb n="71"/>
zouden iets in hem gemist hebben. Nog altijd drukten zijne trekken eene volmaakte kalmte van geest uit, nog altijd staarden zijne oogen met rustige bedaardheid door de ouderwetsche brilleglazen - daar niet van, maar de karakteristieke tevredenheid met de waereld en met zich zelven was verdwenen.</p>
<p>Dominee <hi rend="sc">walker</hi> zat te peinzen.</p>
<p>Voor hem lagen verschillende brieven, allen gestempeld te Utrecht. De inhoud van die brieven had hem in langdurige mijmeringen gedompeld. Reeds meer dan een half uur bleef hij roerloos met de armen over de borst gekruist. Er moet zich iets raadselachtigs in die brieven hebben voorgedaan; men kan het hem aanzien; dat hij naar de oplossing zoekt.</p>
<p>Als een onpartijdig persoon al die brieven had mogen doorloopen, zou hij tot zeer eenvoudige uitkomsten zijn gekomen. Eenige leveranciers uit Utrecht deelen dominee <hi rend="sc">walker</hi> mede dat zij, deels aan den oudsten, deels aan den jongsten zijner zonen voor vrij aanzienlijke sommen aan wijnen, likeuren en enkele min edele geestrijke dranken hebben geleverd. Andere brieven houden iets dergelijks in. De utrechtsche ‘Mr. <hi rend="spat">Tailleur</hi>’, aan wien het voorrecht te beurt viel 's leeraars tweeden; smaakvollen zoon te kleeden, betuigde zijne levendige tevredenheid voor deze onderscheiding en berichtte, dat hij gemelden heer zoon voor meer dan vierhonderd gulden in zijne boeken gekrediteerd had. Opmerkelijk was ook de rekening van een meester zwaardveger en geweermaker, die aan dominees oudsten zoon meer wapenen en ammunitie geleverd had, dan met een rustigen staat van vrede was overeen te brengen.</p>
<p>De onpartijdige lezer dezer brieven had wellicht gemeend, dat de mededeeling van deze feiten, welke een debet van meer
<pb n="72"/>
dan drieduizend gulden vertegenwoordigden, den leeraar van Osterwolde tot ernstige gedachten had gestemd. Dominee <hi rend="sc">walker</hi> zou dit stellig ontkend hebben. Van den aanvang, toen <hi rend="sc">henderik</hi> zijne studiën begon, had hij tegenover zijn zoon de meest belanglooze edelmoedigheid aan den dag gelegd. <hi rend="sc">Henderik</hi> moest goed leven, moest zich goed kleeden, moest boeken koopen en zich fatsoenlijk ontspannen van zijn gewichtigen arbeid - dat stond vast. De heer <hi rend="sc">henderik</hi> had op zijne wijze gebruik gemaakt van de vaderlijke vrijgevigheid en dominee <hi rend="sc">walker</hi> had zonder morren betaald. Sints zijn tweede zoon naar de universiteit vertrok, had hij hetzelfde stelsel toegepast en er dezelfde vruchten van geplukt.</p>
<p>Daar de predikant <hi rend="sc">walker</hi> door het fortuin zijner vrouw een vermogend man was, en hij voor geen duizend hollandsche guldens den vrede in huis voor een enkelen dag wilde missen, had hij betaald, altijd betaald. Reeds had hij er over gedacht de geheele administratie der uitgaven zijner zonen aan de hoogeschool hun zelven te gunnen en hun een blanko-krediet te openen. Schoon dit hem onberekenbare voordeelen scheen te zullen afwerpen, had hij na een oogenblik van ernstig nadenken zijn plan opgegeven. Hij durfde zich nog niet vleyen met het denkbeeld, dat zijne jongens in alles onberispelijk zouden blijven en daarenboven dacht bij, als gemoedelijk echtgenoot, aan verandwoording tegenover zijne vrouw. Hij bleef zich dus met de geldzaken bemoeyen, al kwamen ook soms zijne denkbeelden over zuinigheid en spaarzaamheid uit vroegere jaren in rechtstreeksche botsing met zijne vaderlijke vrijgevigheid. Reeds gevoelde hij eenige meerdere zorg dan vroeger, maar troostte zich aanstonds met de overweging, dat hij door onbeperkte loyauteit zich het
<pb n="73"/>
recht veroverde van zijne zonen het beste te verwachten.</p>
<p>De oorzaak van zijn diep gepeins school dus niet in eenige geldzaak. Er lagen nog meer brieven uit Utrecht op den gladden rand van zijne schrijftafel. Een er van was door een ambtgenoot geschreven. Die brief was door hem zelven uitgelokt. <hi rend="sc">Henderik</hi> studeerde gedurende vier-en-een-half jaar in de godgeleerdheid, maar had het nog niet kunnen brengen tot den graad van kandidaat in de theologie. Hij had hem gedurende de vakantie met zachtheid vermaand en in algemeen bewoordingen opgewekt, om spoedig het kandidaats-examen af te leggen. Daar hier echter weinig van scheen te komen; had hij een stap gedaan, die hem thands, ondanks zijne schier onverstoorbare zielsrust, bijna een begin van zorg berokkende.</p>
<p>Wantrouwen tegenover <hi rend="spat">zijne</hi> zonen, weldra volwassen mannen en beide student, scheen hem iets ongehoords. Toch had hij, na veel aarzeling, aan een predikant te Utrecht geschreven en dezen, uiterst voorzichtig, verzocht hem eenige inlichting te schenken aangaande zijn oudsten zoon <hi rend="sc">henderik</hi>. Er was andwoord gekomen. Juist over dit schrijven zat dominee <hi rend="sc">walker</hi> thands te mijmeren. De ambtgenoot uit het Sticht had een zeer beleefden brief gezonden en hem een zweem van schrik op het lijf gejaagd. Dominee <hi rend="sc">dilken</hi> schreef, dat hij gaarne alles naar waarheid zou melden, zoo men hem zijne openhartigheid maar niet ten kwade duidde.</p>
<p>En nu moest de vader vernemen:</p>
<p>dat zijn oudste zoon <hi rend="sc">henderik</hi> zeer ongunstig bekend was aan de utrechtsche hoogeschool -</p>
<p>dat hij weinig studeerde en bij de theologische professoren bijna niet in aanmerking kwam -</p>
<pb n="74"/>
<p>dat hij met studenten omging, die als dronkaards en vechtersbazen zich de algemeene minachting op den hals hadden gehaald -</p>
<p>dat hij een voorwerp van schrik was voor de fatsoenlijke waereld in de akademie-stad.</p>
<p>Dominee <hi rend="sc">walker</hi> had reeds geruimen tijd omtrent deze feiten nagedacht en den plotselingen indruk van ontsteltenis geheel overwonnen. Vooreerst had hij gepoogd zich rekenschap te geven van zijne eigen denkbeelden. Gesteld, dat zijn vriend <hi rend="sc">dilken</hi> alles zonder overdrijving of bekrompenheid had medegedeeld, hoe zou hij, als vader en predikant, dan te handelen hebben? <hi rend="sc">Henderik</hi>, ongunstig bekend, niet studeerende, omgaande met dronkaards, een voorwerp van schrik - zou dat zijn zoon zijn? Herhaaldelijk had hij zijn <hi rend="sc">henderik</hi> in Utrecht bezocht. Alles was dan zeer regelmatig, zeer fatsoenlijk geweest. Niemand had hem ooit geklaagd. Hij zou hoogst ongaarne eenig wantrouwen aan den dag hebben gelegd. Dat nooit!</p>
<p>Zou hij de hoogleeraren hebben lastig gevallen, als hij uit den mond van zijn eigen kind wist, dat geen verzuim gepleegd werd met de kollegiën? En dan, moest hij niet als leeraar zijne eigen theorie in praktijk brengen en zich telkens toeroepen: de christelijke, liefde denkt geen kwaad? Het viel hem hard aan te nemen, dat zijn <hi rend="sc">henderik</hi> een ‘voorwerp van schrik’ zou kunnen zijn of ooit worden. Wat had zijn ambtgenoot <hi rend="sc">dilken</hi> bewogen zoo te spreken? In utrecht was men zoo streng. De jongelieden werden er zonder eenige verschooning beoordeeld. Hij herinnerde zich zijn eigen studententijd. Waren de mannen, die nu als achtbare leeraren der kerk bekend stonden, niet luidruchtig en levenslustig ge-<pb n="75"/>weest? Had men ze misschien niet bij overdreven wijze van spreken ‘voorwerpen van schrik’ kunnen noemen?</p>
<p>Zijn <hi rend="sc">henderik</hi>, steeds een voorbeeld van gehoorzaamheid in zijne jeugd, onderdanig en eerbiedig ook nadat hij student was geworden, zijn <hi rend="sc">henderik</hi> was verkeerd beoordeeld. Dit kon niet missen. Hij zou in dien zin andwoorden en zonder twijfel zou de heer <hi rend="sc">dilken</hi> te Utrecht het een en ander tot vergoelijking van zijne onverklaarbare opvatting kunnen melden.</p>
<p>Met een zucht van verademing ontsloot hij zijne armen, tot nu toe gekruist over zijne borst. De talrijke notaas der utrechtsche leveranciers lagen in verwarring op zijne schrijftafel. Hij haastte zich de orde te herstellen. Terwijl hij ze zorgvuldig bijeenschikt, treft hem eene gedachte, die plotseling zijne hand verlamt, zijn oog onafgebroken doet staren op de cijfers - zijne zonen kostten hem veel, onverklaarbaar veel geld. Met de helft er van had hij ruimschoots kunnen studeeren en nu kwamen deze sommen nog boven en behalven de aanzienlijke toelagen in kontant geld, die hij iedere maand naar Utrecht zond. Zouden zij zijn grenzeloos vertrouwen niet beloonen? Zouden zij hunne studiën verwaarloozen?</p>
<p>Van <hi rend="sc">adolf</hi> kon dit niet gezegd worden. Hij was zijn tweede jaar ingetreden en had het vereischte mathesis-examen afgelegd.</p>
<p>Van <hi rend="sc">henderik</hi> zou men hebben kunnen verwachten, dat hij kandidaat in de theologie ware, daar zijn vijfde studiejaar voor vier maanden aanving.</p>
<p>Indien hij eens, gewapend met het geld, om deze nieuwe schulden te betalen, naar Utrecht vertrok en zijne zonen verrastte? Nog nimmer was hij onverwacht verschenen. Hij had een afkeer van alle kunstgrepen, van iedere verdenking. Maar brief van kollega <hi rend="sc">dilken</hi> berustte toch zeker op eenigen grond.</p>
<pb n="76"/>
<p>Persoonlijk moest hij zich overtuigen, dat deze de zaken eene al te levendige kleur had gegeven; persoonlijk moest hij een voorzichtig en kiesch onderzoek in het werk stellen.</p>
<p>Tot het nemen van dit besluit had er hij dominee <hi rend="sc">walker</hi> geene geringe inspanning plaats gegrepen. Een hoogst ongewoon verschijnsel was, dat de rimpels op zijn voorhoofd zich samenplooiden. De uitdrukking van zijne oogen scheen zelfs eenigszins onrustig; een vast bewijs, dat er onder zijne hersenpan een storm woedde. In jaren had hij zulk een uur niet doorleefd. Somtijds verweet hij zich, dat hij den eersten stap had gedaan door aan zijn ambtgenoot in Utrecht te schrijven. Weldra moest hij echter bekennen, dat het goed was in deze gewichtige omstandigheden licht te erlangen. Zijne persoonlijke tusschenkomst zou nog wonderen kunnen doen. Misschien was alles met een ernstig woord te redden.</p>
<p>Daarenboven <hi rend="sc">henderik</hi> had altijd zijn bevel geëerbiedigd, hij moest aan zijn zoon openhartig mededeelen, wat er van hem door anderen werd gezegd. Maar hij zou ditmaal van zijne gewoonte afwijken, hij zou zonder eenige waarschuwing voor zijne kinderen verschijnen. Hij had den moed te gelooven, dat zij deze proeve zouden kunnen doorstaan, daar hij zich wapende met eene groote mate van toegeeflijkheid. Eéne uitkomst zou hij zeker verkrijgen - het kandidaats-examen van zijn zoon <hi rend="sc">henderik</hi>.</p>
<p>Er werd geklopt aan de deur.</p>
<p>Toen hij verlof gegeven had binnen te komen, zong de keukenmeid <hi rend="sc">dina</hi> haar dagelijkscken zang van dat uur:</p>
<p>‘De juffrouw vraagt of dominee wil komen eten?’</p>
<p>Niet, als sints jaren geschiedde, rees hij deftig van zijn leunstoel. Hij wenkte met de hand. Zijne gedachtenreeks was
<pb n="77"/>
nog niet voltooid. Zou hij aan zijne vrouw iets mededeelen? Haar met zijn vertrouwen te gemoet komen? Welbeschouwd, was er nog niets verloren. Zijne waardigheid, zijne rustige voorzichtigheid eischten thands zelfbeheersching. Toen hij eindelijk opstond, was hij de oude dominee <hi rend="sc">walker</hi> en kraakten zijne laarzen even regelmatig, alsof niets den gewonen loop der dagelijksche gebeurtenissen had afgebroken.</p>
<p>&nbsp;</p>
<p>De tuinkamer is de eetkamer van het gezin in de pastorij.</p>
<p>Juist was daar eene kleine gebeurtenis voorgevallen.</p>
<p>Een paar uur vroeger, dus te éen uur van dezen Woensdagmiddag, had juffrouw <hi rend="sc">walker</hi> den breeden haard vroolijk op doen vlammen en zich uiterst tevreden aan een klein huiselijk handwerkjen gezet, terwijl haar jongste zoon <hi rend="sc">frans</hi> met zijn <hi rend="spat">Horatius</hi> en zijn latijnsch woordenboek haar gezelschap hield. Moeder en zoon beleefden nu rustige dagen. De zomeren de wintervakantie waren achter den rug; een tijdperk van vrede was voor hen begonnen. Juffrouw <hi rend="sc">walker</hi> had wel opgemerkt, dat er iets bizonders met <hi rend="sc">henderik</hi> was geschied, daar deze zich meestal in het zomerhuis had opgesloten en alleen des avonds uitging, zoolang hij met de vakantie te Osterwolde bleef. Daarenboven wist zij, dat hij den vorigen zomer door eene onbekende oorzaak eene belangrijke wonde aan het hoofd had bekomen, 't welk hij voor zijn vader had verborgen - tevens had zij gemerkt, dat hij des nachts thuis kwam in beschonken toestand. Zij had gezwegen, wetende, dat haar echtgenoot zich diep rampzalig zou gevoelen, zoo hij de volle waarheid had vernomen, meenende in de eenvoudigheid haars harten, dat wellicht de studententitel
<pb n="78"/>
eene voegzame verschooning voor misbruik van geestrijke dranken was.</p>
<p>Met <hi rend="sc">frans</hi> aan hare zijde, terwijl haar echtgenoot bijna den gantschen dag in zijn studeervertrek of in de kathechisatiekamer doorbracht, had zij zich verjongd en vertroost gevoeld. Zij zette zich in een leunstoel bij den haard, met den rug naar het venster. Eene felle vorst had de ruiten beschilderd, terwijl eene dikke laag sneeuw den uitgestrekten tuin en de takken der boomen voor het oog verborg. Het was doodstil in de van properheid glinsterende kamer. <hi rend="sc">Frans</hi> worstelde met eene moeyelijke ode van <hi rend="spat">Horatius</hi> en men hoorde alleen eenig gerucht, als hij de bladen van zijn woordenboek omsloeg, of als de groote houtblokken in den haard knapten.</p>
<p>Eene helderklinkende bel in de gang kondigde aan, dat er wellicht bezoek kwam. Juffrouw <hi rend="sc">walker</hi> zag op met een vragenden blik. <hi rend="sc">Frans</hi> wendde het hoofd om en keek naar de deur. De donkerroode wangen en het zuur gezicht van <hi rend="sc">dina</hi> werden spoedig zichtbaar.</p>
<p>‘Juffrouw <hi rend="sc">de casteleyn</hi> vraagt of er ook belet is?’</p>
<p>De vrouw van den predikant zag eenigszins vreemd op. Haastig overtuigde ze zich, dat alles in het vertrek onberispelijk net was. Toen stond ze op en sloeg met den zakdoek een paar pluisjens van den tafelrand.</p>
<p>‘Laat de juffrouw binnenkomen!’ luidde het nu rustig.</p>
<p><hi rend="sc">Dina</hi> verdween. <hi rend="sc">Frans</hi> zag zijne moeder vragend aan. Deze haalde zwijgend de schouders op. Nog voor dat een van beiden had kunnen spreken, werd de deur geopend en verscheen eene geheel onbekende dame.</p>
<p>Mejuffrouw <hi rend="sc">constance de casteleyn</hi> boog zeer diep voor ‘mevrouw’ <hi rend="sc">walker</hi> en voor den jongeheer.</p>
<pb n="79"/>
<p>Er werd een stoel aangeboden en de vreemdelinge nam plaats. Gedurende deze plechtigheid had <hi rend="sc">frans</hi> de gelegenheid haar nieuwsgierig op te nemen. Of ze jong, of ze oud was; bleef vooreerst moeilijk te bepalen, want ze droeg een donkeren sluyer en een voor Osterwolde buitengewoon zwierig winterkostuum, waarvan de voornaamste schoonheden bestonden uit een zwart fluweelen hoed met roode rozen, eene lichtbruine boa en dito mof. Zoodra ze zat, wierp ze den sluyer over haar hoed en begon met eene diepe altstem:</p>
<p>‘De dames <hi rend="sc">van horenbeek</hi> uit Zwolle hebben mij verzocht, mevrouw! u hare groeten over te brengen!’</p>
<p><hi rend="sc">Frans</hi> kon niet nalaten de spreekster in het gelaat te staren. Mejuffrouw <hi rend="sc">de casteleyn</hi> zag met hare groote donkerbruine oogen en matbleeke wangen er zonderling uit. Zij trok onmiddellijk de opmerkzaamheid, minder de bewondering van wie haar zagen. Hare trekken waren niet fijn, maar tintelden van leven. Hare stem bezat bizondere buigzaamheid en veerkracht, schoon er iets gemaakts in de uitspraak harer woorden klonk.</p>
<p>Zoodra juffrouw <hi rend="sc">walker</hi> den naam der dames <hi rend="sc">van horenbeek</hi> had vernomen, knikte ze vriendelijk en vroeg:</p>
<p>‘Zijn ze wel? Hebben mijne zusters u geen brief meegegeven?’</p>
<p>‘Neen, mevrouw! Juffrouw <hi rend="sc">cato</hi> laat u weten, dat ze van de week nog schrijven zal en dat ze een volgenden keer beter zal oppassen!’</p>
<p>‘Een volgenden keer?’</p>
<p>‘Ja, mevrouw! Als ons gezelschap weer in Osterwolde komt spelen!’</p>
<pb n="80"/>
<p><hi rend="sc">Frans</hi> had met inspanning geluisterd en viel plotseling in:</p>
<p>‘Onder direktie van de heeren <hi rend="sc">landmeeter</hi> en <hi rend="sc">gaasbeek</hi>!’</p>
<p>‘Juist, jongeheer!’</p>
<p>Juffrouw <hi rend="sc">walker</hi> begreep oogenblikkelijk, dat de zonderlinge, fraai gekleede dame eene tooneelspeelster was. Hare denkbeelden en haar maatschappelijke rang van predikantsvrouw geboden juffrouw <hi rend="sc">walker</hi> uiterst voorzichtig te zijn. Zij had daarom <hi rend="sc">frans</hi> bezorgd aangezien, toen hij zoo snel met den naam der direktie te voorschijn kwam. Daar de buitengewone goedheid van haar hart haar evenwel belette iets van hare stemming te doen blijken, vroeg ze aanstonds:</p>
<p>‘Kent u mijne zusters al lang, juffrouw?’</p>
<p>‘Ik heb de dames verleden jaar het eerst ontmoet, mevrouw! Mijne moeder en mijne oudste zuster bezitten eene modezaak te Zwolle. De dames <hi rend="sc">van horenbeek</hi> komen dikwijls bij ons en laten alles bij ons maken. Als ik niet op reis ben met de heeren <hi rend="sc">landmeeter</hi> en <hi rend="sc">gaasbeek</hi>, woon ik bij mijne moeder. Uwe zusters waren altijd heel lief voor me en spraken met mij over het tooneel. Zij vertelden mij, dat meneer uw vader zulk een warm vriend van het tooneel was geweest en nooit verzuimde naar de komedie te gaan!’</p>
<p>Mejuffrouw <hi rend="sc">constance de casteleyn</hi> maakte hare boa wat los, daar de vlammende houtblokken aan den haard vrij wat warmte verspreidden. <hi rend="sc">Frans</hi> staarde haar onophoudelijk aan. De gastvrouw was minder op haar gemak en andwoordde:</p>
<p>‘In de laatste jaren van zijn leven woonde mijn vader te Zwolle en ging hij wel eens naar de komedie!’</p>
<p>‘Ik zou er ook wel eens heen willen gaan!’ riep <hi rend="sc">frans</hi>.</p>
<pb n="81"/>
<p>‘Als u lust heeft, jongeheer! noodig ik u uit van avond te komen!’ viel de aktrice in.</p>
<p>‘U speelt van avond ‘<hi rend="spat">Angelo, de tyran van Padua</hi>’ en ‘<hi rend="spat">De arme dichter</hi>’ niet waar?’</p>
<p>‘Juist, jongeheer!’</p>
<p>Juffrouw <hi rend="sc">walker</hi> zag haar zoon uitvorschend aan en vroeg van ter zijde:</p>
<p>‘Hoe weet je dat zoo, <hi rend="sc">frans</hi>?’</p>
<p>‘'t Staat aangeplakt bij <hi rend="sc">boesman</hi>, moe! en <hi rend="sc">bram muller</hi> heeft het me verleden week al verteld!’</p>
<p>‘Ons huisgezin gaat nooit naar de komedie, juffrouw <hi rend="sc">de casteleyn</hi>! U zal het, hoop ik, niet kwalijk nemen.... de dominee....’</p>
<p>‘Och, mevrouw! Wat zal ik u zeggen! Er bestaat zooveel vooroordeel tegen onze kunst! Het spijt me, dat ook beschaafde familiën daaraan meêdoen. U zal ik het evenwel niet kwalijk mogen nemen, want meneer uw vader was eenmaal een groote steun voor ons tooneel!’</p>
<p>De tooneelspeelster had met eene zonderlinge mengeling van fierheid en overdrijving gesproken. Evenwel maakten hare woorden indruk. <hi rend="sc">Frans</hi> brandde van verlangen als haar advokaat op te treden. Zijne moeder was er niet weinig verlegen meê en haakte naar het einde van dit onverwacht bezoek.</p>
<p><hi rend="sc">Frans</hi> schoof <hi rend="spat">Horatius</hi> ter zijde, stond op en plaatste zich naast zijne moeder, vlak tegenover de aktrice. Toen sprak hij met zijne klankvolle stem:</p>
<p>‘Voor drie weken werd ik zestien jaar oud en ik ben nog nooit naar de komedie geweest!’</p>
<p>Mejuffrouw <hi rend="sc">de casteleyn</hi> glimlachte.</p>
<pb n="82"/>
<p>‘Als mevrouw voor deze bizondere gelegenheid....’</p>
<p>Doch de dominees-juffrouw viel haar snel in de rede:</p>
<p>‘Wij zijn u zeer verplicht voor uwe beleefdheid, maar ik mag niets beslissen. De dominee kan alleen....’</p>
<p>De tooneelspeelster stond met waardigheid op, bracht hare boa in orde, en maakte een einde aan haar bezoek.</p>
<p>‘Ik mag dus uwe groeten aan de dames <hi rend="sc">van horenbeek</hi> overbrengen - en, zooals gezegd is, heeft de jongeheer plezier <hi rend="spat">Angelo</hi> te zien, het zal ons aangenaam zijn!’</p>
<p><hi rend="sc">Frans</hi> werd belast de juffrouw uit te laten.</p>
<p>Deze laatste had zich een weinig geërgerd over de bekrompenheid van de predikantsvrouw en lette dus niet op den jonkman, die haar blozend en met naïeve bewondering aanschouwde, terwijl hij de gang aan hare zijde doorliep en de groote voordeur ontsloot. Juffrouw <hi rend="sc">constance</hi>, die gewoon was aan de toejuiching der voornaamste provincie-steden in het noorden en het oosten van ons vaderland, had geen lust nog meer bewijzen van geringschatting harer kunst te vernemen. Zij zag <hi rend="sc">frans</hi> even met een beschermend lachjen aan en wipte vlug naar buiten, terwijl zij haar gelaat achter den donkeren sluyer verborg.</p>
<p>Zoodra hij bij zijne moeder terugkwam en de hand weer aan <hi rend="spat">Horatius</hi> wilde slaan, zei de eerste:</p>
<p>‘Daar zal niet van kunnen komen, <hi rend="sc">frans</hi>!’</p>
<p>‘Waarom niet, moe?’</p>
<p>‘Je weet, dat vader er tegen is!’</p>
<p>‘En de tantes in Zwolle? En grootvader?’</p>
<p>‘Je grootvader was fabrikant, jongen! Niemand zou het hem kwalijk genomen hebben. Maar de zoon van een predikant....’</p>
<p>‘Is het dan slecht naar de komedie te gaan?’</p>
<pb n="83"/>
<p>‘Dat denk ik niet!’</p>
<p>‘Is u er zelve wel eens geweest?’</p>
<p>‘Voor ik getrouwd was, ja, <hi rend="sc">frans</hi>!’</p>
<p>‘Nu, dan mag ik ook wel gaan!’</p>
<p>Juffrouw <hi rend="sc">walker</hi> schudde glimlachend het hoofd.</p>
<p>Maar <hi rend="sc">frans</hi> gaf de zaak zoo spoedig niet verloren.</p>
<p>Hij verhaalde in een vloed van woorden, welke wonderen hij zich van den schouwburg voorstelde. Al wat zijne boeken en vrienden hem geleerd hadden, bracht hij er bij te pas. Enkele van zijne argumenten wist hij met groote handigheid te doen gelden. Dat een predikant nooit eene tooneelvoorstelling bijwoonde; vond hij een zonderling gebruik; maar hij vroeg of daarom de zoon van een predikant buiten den schouwburg moest gesloten worden? Hij vroeg zijner moeder of zij meende, dat hare beide zonen studenten te Utrecht nooit in de komedie kwamen? Hij legde eene buitengewone belangstelling aan den dag voor de vriendin zijner tantes, mejuffrouw <hi rend="sc">constance de casteleyn</hi>.</p>
<p>Moeder en zoon beide maakten zich warm over deze zaak. Juffrouw <hi rend="sc">walker</hi> ried <hi rend="sc">frans</hi> er met geen woord van te spreken. De jonkman daarentegen drong er bij zijne moeder op aan, dat zij voor hem zou pleiten bij den dominee gedurende den maaltijd. Zijne buitengewone belangstelling in het tooneel ving eindelijk aan juffrouw <hi rend="sc">walker</hi> een weinig te ontroeren, daar zij telkens aan haar overleden vader dacht. 't Was in het oogvallend, hoezeer <hi rend="sc">frans</hi> op den gestorven heer <hi rend="sc">van horenbeek</hi> geleek. Zijne luide, helderklinkende stem herinnerde telkens aan zijn grootvader en de geestdrift voor het tooneel bracht de gelijkenis nog eene schrede verder. Het bloed der <hi rend="sc">van horenbeeken</hi> begon bij de gade van den
<pb n="84"/>
dominee te spreken. Zij beloofde <hi rend="sc">frans</hi> aan tafel van de zaak te zullen reppen, maar waarschuwde hem te gelijk zich geen ijdele verwachtingen te vormen.</p>
<p><hi rend="sc">Frans</hi> jubelde. Hij sprong op, om zijne moeder te omhelzen. Hij boog zich met nieuwen ijver over zijn <hi rend="spat">Horatius</hi>. Hij wilde zijn werk afmaken, dan kon hij met een gerust geweten uitgaan. De vrije Woensdag-middag kwam hem juist te stade. Zijne blijde stemming hielp hem de keurige Muze van <hi rend="spat">Maecenas</hi>' vriend te verstaan. Alles ging vlug van de hand. Tegen etenstijd had <hi rend="sc">frans</hi> zijne boeken geborgen en stond hij aan het venster de fijne sneeuwvlokken te bespieden, die langzaam dalend alles daar buiten nog warmer, witter en wolliger inpakten in het donzen winterkleed.</p>
<p>De maaltijd werd bij dominee <hi rend="sc">walker</hi> met zekere plechtigheid gebruikt. De vrouw des huizes zorgde met onverzwakten ijver, dat haar tafellinnen, porcelein en glaswerk een lust voor de oogen bleef. Niet minder waakte zij voor het stoffelijk deel, de spijzen en den wijn. De heer des huizes verheugde zich in eene onwankelbaar vaste gezondheid en in een daarmeê overeenstemmenden eetlust. Hij vergunde zich telken middag twee of drie glazen uitstekenden wijn. Daar hij een vijand van overijling was, duurde de maaltijd somtijds een groot uur, gedurende welken tijd hij gelegenheid vond het een en ander aan zijn gezin meê te deelen.</p>
<p>Terwijl hij thands statig met krakenden tred naar binnen komt, is er niets van de ontroering overgebleven, die op de studeerkamer zijn voorhoofd rimpelde. Hij schijnt een weinig bleek, maar de wandeling door de tochtige gangen is lang. Hij plaatst zich op den kostelijken leunstoel aan 't hoofd van de tafel, zooals hij dat sints den eersten dag van zijn huwelijk
<pb n="85"/>
heeft gedaan. Welke gedachte rijst bij hem op, terwijl hij in 't ronde staart en de volmaakte orde van alles, wat hem omringt, goedkeurend gadeslaat? Alles is nog even keurig, even fraai, bijna nog even nieuw, als op den dag, toen hij met zijne jonge vrouw deze pastorij betrok - alles, behalven de ingevallen wangen en de doffe oogen van zijne <hi rend="sc">hanna</hi>. Of het deze gedachte was, die hem zwijgend de handen deed vouwen, kon betwijfeld worden, want hij ving aan, terwijl vrouw en zoon geduldig wachtten, op de ernstigste en kalmste wijze luide eene bede om zegen over den disch uit te spreken.</p>
<p>Gelijk immer te voren heerschte aanvankelijk stilzwijgen aan tafel. Dominee <hi rend="sc">walker</hi> had met vaderlijke wijsheid goed gevonden te bepalen, dat zijne kinderen gedurende den maaltijd niet mochten spreken. Wanneer hij hun iets vroeg, hadden ze de vergunning te andwoorden. <hi rend="sc">Frans</hi> was gewoon altijd te zwijgen. De kalme plechtigheid, waarmeê alles aan dezen disch behandeld werd, lokte dan ook weinig tot spreken. Juffrouw <hi rend="sc">walker</hi> was geheel vervuld met de regeling der gerechten en deelde van tijd tot tijd fluisterend hare vermaningen aan <hi rend="sc">dina</hi> mede, die zeer nederig, maar zeer onhandig bleek. Toen de dominee echter zijn tweede glas inschonk en aan het tweede gerecht - een kalfskotelet met gestoofde appelen - begon, zag hij zijne vrouw over zijne groote brilleglazen aan en sprak hij statig:</p>
<p>‘Er komt nog meer sneeuw van avond!’</p>
<p>Zoo ving het gesprek aan, dat juffrouw <hi rend="sc">walker</hi> met dienst-vaardige vriendelijkheid gaande hield en over de meest alledaagsche onderwerpen liep. De dominee had evenwel besloten in het voorbijgaan de gewichtige mededeeling te doen, dat hij den volgenden dag een bezoek aan zijne zonen te Utrecht
<pb n="86"/>
zou gaan brengen. Om hiertoe op ongezochte wijze te geraken, vroeg hij:</p>
<p>‘Geen nieuws vandaag geweest?’</p>
<p>‘Ja! Wij hebben eene heele lieve visite gehad van eene dame uit Zwolle, die de komplimenten kwam brengen van de zusters....’</p>
<p>Daar op dit oogenblik <hi rend="sc">dina</hi> binnenkwam met een brief, wachtte juffrouw <hi rend="sc">walker</hi> eene poos.</p>
<p>De predikant zag naar het adres van den brief en merkte met ongewone bekommering, dat het weer eene tijding uit Utrecht was van eene vreemde hand. Hoewel hij uit groote liefde voor het <hi rend="spat">decorum</hi> bijna nimmer een brief aan tafel las, was de verzoeking hem nu te sterk, en opende hij langzaam den omslag. Toen las hij:</p>
<p>‘Utrecht, 20 Januari 1850.</p>
<p>WelEerwaarde, Zeergeleerde Heer!</p>
<p>Ongetwijfeld is het UWEerw. niet bekend, dat ten kantore van ondergeteekende door UWEerw.'s oudsten zoon <hi rend="sc">h. walker</hi>, student alhier, bij herhaling voorschotten zijn gevraagd op ZEd's maandgeld. Gedurende twee jaren heeft ondergeteekende dit gaarne volgehouden, wijl geregeld de renten en soms eene kleine aflossing werden betaald. Daar nu in de laatste drie maanden alle afdoening wordt geweigerd, is ondergeteekende zoo vrij UWEerw. te vragen: wanneer hij over de verschuldigde gelden ten bedrage van ƒ3755.50 kan beschikken, niet twijfelende of UWEerw. zal deze moeyelijkheid onverwijld uit den weg ruimen. Met alle achting,</p>
<p>UWEerw.'s dienstvaardige dienaar:</p>
<p><hi rend="sc">J.K. Lazarus</hi>,</p>
<p>Commissionair en Zaakwaarnemer. Springweg, 51.’</p>
<pb n="87"/>
<p>Wat den predikant ook mocht getroffen hebben bij de lezing van dit onverwachte nieuws, hij wilde er niets van laten merken. Hij stak den brief zwijgend in zijn borstzak. Hij poogde zijner onveranderlijke bedaardheid getrouw te blijven. Daar hij zijne zonen met de uiterste vrijgevigheid deed studeeren, kon hij zich geene voorstelling maken van deze nieuwe schuld. Hij wilde kalm nadenken, thands niets mededeelen. Juffrouw <hi rend="sc">walker</hi> had haar echtgenoot met belangstelling gadegeslagen. Zijn gelaat was doodsbleek geworden. Omdat hij hare aandacht wilde afleiden, sprak hij met bizondere welwillendheid:</p>
<p>‘En wie was die dame uit Zwolle, <hi rend="sc">hanna</hi>?’</p>
<p>‘Dat was eene juffrouw <hi rend="sc">de casteleyn</hi>, die met het gezelschap van <hi rend="sc">landmeeter</hi> en <hi rend="sc">gaasbeek</hi> hier van avond komt spelen! Zij heeft <hi rend="sc">frans</hi> uitgenoodigd, maar hij durfde het niet aannemen zonder vaders permissie!’</p>
<p>Bij deze woorden klopte <hi rend="sc">frans</hi> het hart bijna in de keel.</p>
<p>Dominee <hi rend="sc">walker</hi> had verstrooid geluisterd. Toch begreep hij de zaak, want hij vroeg, zoo onverschillig mogelijk:</p>
<p>‘Wou <hi rend="sc">frans</hi> naar de komedie?’</p>
<p>Met een vriendelijken glimlach en vleyende stem andwoordde zijne moeder:</p>
<p>‘Hij zou er zoo gaarne eens heen! Al zijn werk van morgen is af!’</p>
<p>‘Hij kan gaan, wat mij betreft!’</p>
<p>En dominee <hi rend="sc">walker</hi> stond op, het hoofd vol zorg over zijne zonen, de studenten, niet wetende hoe onuitsprekelijk gelukkig hij zijn jongste gemaakt had.</p>
</div>
<div type="chapter">
<pb n="88"/>
<head rend="h3">Zesde hoofdstuk.<lb/>
Roeping.</head>
<p>De zaal des heeren <hi rend="sc">boesman</hi> is gereed tot ontvangst van het publiek voor de tooneelvoorstelling. Zij was betrekkelijk vrij groot en daar men het biljart verwijderd had, konden er bijna drie honderd menschen zitten. Men had alles uit den weg geruimd en regelmatig rijen van banken en stoelen geplaatst, die zich tegen zeven uur zouden vullen met de bloem van het publiek te Osterwolde. De heer <hi rend="sc">boesman</hi> en zijne handlangers staan gereed bij het buffet, zich verheugende in het vooruitzicht van goede zaken te zullen doen gedurende de pauzen.</p>
<p><hi rend="sc">Frans walker</hi> was ruim half zeven uit de pastorij vertrokken met een kloppend hart. De sneeuwjacht mocht hem in het aangezicht slaan, de felle koude nijpend om zijne ooren fluiten, hij gevoelde vocht noch koude, terwijl hij op de straat dapper door de sneeuw waadde. De veelbelovende zaal van den heer <hi rend="sc">boesman</hi> lag bijna aan het eind der Hoogstraat, die evenwijdig liep met de Niezelstraat, terwijl tusschen beide de
<pb n="89"/>
kalme Niezel vloeide, nu verborgen onder een dunnen ijsvloer. <hi rend="sc">Frans</hi> haastte zich juichend voorwaarts. Hij kon bijna niet gelooven, dat zijn vurigste wensch eindelijk stond vervuld te worden. Hij had er zoo dikwijls van gedroomd naar de komedie te gaan en het altijd een onbereikbaar ideaal geacht. Dat zijn vader had toegegeven, mocht wel het grootste wonder heeten. Zijne moeder was niet minder verheugd geweest dan hij zelf en toen hij, goed gewapend tegen de koude, afscheid van haar nam, had zij hem omhelsd met eene blijdschap, alsof haar zelve het grootst geluk ware ten deel gevallen.</p>
<p>Onder den indruk van dit bewijs harer moederlijke liefde, dankbaar en volkomen gelukkig, had <hi rend="sc">frans</hi> weldra de zaal van den heer <hi rend="sc">boesman</hi> bereikt. De talrijke vensters wierpen een helder schijnsel naar buiten en stemden den jonkman tot stillen, jubel. Hij snelde naar de hoofddeur en trad uit koude en sneeuw binnen het portaaltjen, dat toegang gaf tot de zaal. Eene dame van middelbare jaren met een omslagdoek stond aan de zaaldeur. Toen zij de hand uitstrekte, in de verwachting, dat <hi rend="sc">frans</hi> eene kaart zou geven, stamelde de jonkman, niet weinig verlegen, dat hij was uitgenoodigd door mejuffrouw <hi rend="sc">constance de casteleyn</hi> in eigen persoon. De dame van middelbare jaren glimlachte zeer voorkomend en wikkelde zich haastig weder in haar rood en zwart geruiten doek, daar de koude wind om den hoek van de deur floot.</p>
<p><hi rend="sc">Frans</hi> liep de zaal binnen. Het publiek begon te komen, maar was er nog niet. Op de allereerste bank, vlak voor het tooneel, zat nog niemand. Aan <hi rend="sc">frans</hi> scheen dit eene schoone gelegenheid, om zich van eene naar zijne schatting uitstekende plaats te verzekeren. Toen hij zat, staarde hij eene pooze naar het gordijn. Het was geen meesterstuk van schilderkunst en
<pb n="90"/>
stelde de bij overlevering bekende dikke plooyen van donkerrood fluweel voor. Maar welk eene tooverwaereld zou zich straks uit die plooyen ontwikkelen - hoe begeerig gluurde hij, om door reet of scheur iets te bespeuren van het onbekende wonderland. Voorloopig zag hij, dat het gordijn bewogen werd van den tocht en dat twee zeer oude heeren met brillen zich voor hem plaatsten in eene kleine afgesloten ruimte, die voor het orkest was uitgespaard. Dat te Osterwolde geene tooneelvoorstelling goed kon slagen zonder het strijken of blazen van eenige luidruchtige of rauwe noten op viool en klarinet, sprak wel uit den aard der zaak.</p>
<p>Het binnentreden der grijze virtuozen vervulde <hi rend="sc">frans</hi> reeds met een gevoel van voorpret. Hij kon niet nalaten een bewijs van achting aan deze beproefde kunstenaars te schenken in den vorm van een eerbiedigen glimlach, waarvan beide echter hoegenaamd niets vermoedden, daar de warmere lucht der zaal hunne brilleglazen plotseling had beslagen. Een luid gerucht van stemmen deed <hi rend="sc">frans</hi> opzien. Het publiek stroomde nu toe en alle plaatsen werden bezet. De aristokratie van Osterwolde koesterde een zwak voor de tooneel-vertooningen der direktie <hi rend="sc">landmeeter</hi> en <hi rend="sc">gaasbeek</hi>. De jonge advokaten en rechterlijke ambtenaren sloegen geene voorstelling over, daar de gelegenheid tot uitspanning al te zeldzaam was. Sommigen, die getrouwd waren, brachten hunne vrouwen meê en vormden een kring, waarin het zeer vroolijk en gezellig toeging. De ongetrouwde heeren zochten, of zich onderling eene eigen klub te vormen, of poogden op uiterst beleefde wijze eene plaats naast eene der osterwoldsche schoonen te veroveren.</p>
<p>Niet zonder belangrijke opschudding verscheen de notaris-<pb n="91"/>familie <hi rend="sc">muller belmonte</hi>. Ieder beijverde zich het algemeen geacht hoofd der familie den toegang tot zijne vaste plaats gemakkelijk te maken. De notaris had het weinig benijd-bare voorrecht door zijne lengte en breedte altijd in ’t oog te loopen, terwijl daarenboven ieder woord uit zijn mond tot de gantsche zaal scheen gezegd. <hi rend="sc">Suze</hi> en <hi rend="sc">betsy</hi>, in schitterend toilet, gingen vooruit; de notaris volgde; een opgeschoten, knaap van vijftien jaren met aschblond hair en dönkerroode wangen sloot den trein. Toen dit gezelschap eindelijk aankwam op de besproken plaatsen, de tweede bank van het tooneel, merkte <hi rend="sc">frans</hi>, dat zijn vriend, <hi rend="sc">bram muller</hi>, de knaap met het aschblonde hair, juist achter hem zat. De gedachte, dat hij voor het eerst eene tooneelvoorstelling bijwoonde, had zich echter zoo geheel van hem meester gemaakt, dat hij zijn gelaat afwendde en zich op nieuw in de studie van het donkerroode gordijn verdiepte.</p>
<p>De dames <hi rend="sc">muller belmonte</hi> brachten eene vroolijke stemming mede naar de schouwburgzaal. Zij hadden zeer goed gezelschap naast zich. Jhr. <hi rend="sc">onno de huibert van vliethuysen</hi> met zijne echtgenoote rezen aanstonds op en verwelkomden hunne vrienden. De notaris noodigde den heer <hi rend="sc">de huibert</hi> naar zijne zijde, dan konden zij in de pauze wat keuvelen; mevrouw <hi rend="sc">de huibert</hi> plaatste zich tusschen de beide jonge dames. De echtgenoote van den jonkheer was opmerkelijk door de uitheemsche gele tint van haar gelaat, waarom <hi rend="sc">suze</hi> haar eens in het gesprek met <hi rend="sc">adolf walker</hi> een ‘gezicht van zoethout’ had toegekend.</p>
<p>Mevrouw <hi rend="sc">de huibert</hi> was in de Oost geboren en eene tropische schoonheid, die in Osterwolde met bewondering en eerbied werd geroemd door de heeren, maar even dikwijls
<pb n="92"/>
gelaakt door de dames. Deze laatsten konden haar het vreemde en pikante van haar voorkomen niet vergeven. Zoodra mevrouw <hi rend="sc">de huibert</hi> echter in een damesgezelschap kwam, was het opmerkelijk hoe lieftallig zij van alle zijden werd ontvangen.</p>
<p>De gezusters <hi rend="sc">muller belmonte</hi> waren buitengemeen verheugd zoo aangenaam naast de ‘lieve’ mevrouw <hi rend="sc">de huibert</hi> te zitten. Hoewel <hi rend="sc">frans</hi> zich onbeweeglijk met het gelaat naar het tooneel had gericht, kon hij duidelijk de gesprekken der dames volgen. Mevrouw <hi rend="sc">de huibert</hi> had met eene heldere, muzikale stem gezegd:</p>
<p>‘Wat een affreus weer! De paarden kunnen haast niet tegen den wind en de sneeuw op!’</p>
<p>‘Komt u van buiten?’ vroeg <hi rend="sc">betsy</hi>.</p>
<p>‘Neen, ik ben van morgen al gegaan. Wij hebben bij mijn zwager <hi rend="sc">wigbold</hi> gedineerd! Ik spreek van het rijen door de straten!’</p>
<p>‘Ja, als het niet om de komedie was!’ - andwoordde <hi rend="sc">suze</hi>.</p>
<p>‘Is mama niet meêgekomen?’</p>
<p>‘Mama souffreerde aan hoofdpijn en bovendien had mama het druk!’</p>
<p>‘Mevrouw <hi rend="sc">muller</hi> houdt, geloof ik, niet veel van komedie!’</p>
<p>‘Daarom heb ik haar maar niet sterk geanimeerd!’ voegde <hi rend="sc">betsy</hi> er bij.</p>
<p>‘En dan nog huishoudelijke drukte!’</p>
<p><hi rend="sc">Suze</hi>, die meende, dat dit eene hatelijkheid van de adellijke dame aan het adres harer moeder was, hernam met een naïef lachjen:</p>
<p>‘O, pardon! Dat juist niet! Maar we verwachten morgen
<pb n="93"/>
eene logée, een nichtjen uit den Haag, een beeld van een meisjen, <hi rend="sc">adrienne de blinville</hi>!....’</p>
<p>‘In zulk een bar saizoen?’</p>
<p><hi rend="sc">Frans</hi> verstond niet wat er geandwoord werd door <hi rend="sc">suze</hi>, want <hi rend="sc">bram muller</hi> had hem onverwacht bij den arm gegrepen en toegefluisterd:</p>
<p>‘Ben jij hier, <hi rend="sc">frans</hi>? Ik dacht, dat de ouwe heer er zoo tegen was?’</p>
<p><hi rend="sc">Frans</hi> keert zich om en andwoordt vrij droog, dat hij geen lust tot praten heeft, dat hij gekomen is om te zien.</p>
<p>De jongeheer met de aschblonde hairen trekt een leelijk gezicht, maar zwijgt, want zeer onverwacht valt het orkest in, dat langzaam tot een vijftal blazende en strijkende virtuozen is aangegroeid.</p>
<p>Ieder beijverde zich nu het hardst tot zijn buurman te schreeuwen, en duidelijk bleek het meesterschap van den notaris, daar <hi rend="sc">frans</hi>, ondanks de muziek, heele en halve volzinnen uit zijn mond kon opvangen. De heer <hi rend="sc">muller belmonte</hi> had Jhr. <hi rend="sc">de huibert</hi> in een drok gesprek over politiek gewikkeld en derhalven vernam <hi rend="sc">frans</hi> bij een paar maten rust van den klephoorn zeer duidelijk:</p>
<p>‘En dat is een leelijk ding voor de Grieken!’</p>
<p>Drie minuten later, toen dezelfde maten terugkwamen, klonk het:</p>
<p>‘Natuurlijk! Voor de waereldtentoonstelling van aanstaande jaar te Londen!’</p>
<p>Maar <hi rend="sc">frans</hi> hoorde nog een ander geluid. Er werd op het tooneel gebeld. De vertooning zou dus beginnen. Al de verwachting van jaren voorheen werd plotseling levendig in zijn hart. Hij lette op geen enkele stem meer; hij gevoelde
<pb n="94"/>
zich geheel alleen met zijne groote illuzie. Nog eens klinkt de bel. Het roode gordijn wordt omhooggerold.</p>
<p>Het eerste bedrijfvan <hi rend="spat">Angelo, tyran van Padua</hi>, ving aan. De verzen van <hi rend="spat">Victor Hugo</hi> werden in het proza van den heer <hi rend="sc">C.J. Roobol</hi> opgedreund. <hi rend="sc">Frans</hi> had maar weinig gelezen en kende dus <hi rend="spat">Victor Hugo</hi> niet. Hij had nog nooit iemand in het Nederlandsch iets hooren voordragen, behalven zijn vader, dien hij elken Zondag tweemaal hoorde. De tooneelspelers van het gezelschap onder de direktie der heeren <hi rend="sc">landmeeter</hi> en <hi rend="sc">gaasbeek</hi> mochten op geen buitengewoon standpunt van kunstontwikkeling bogen. Zij spraken met een plechtigen val bij de eenvoudigste mededeelingen en leverden eene massa van klank in ieder woord, die hare verdienste bezat voor hardhoorenden en verafgezetenen.</p>
<p><hi rend="sc">Frans</hi> volgde met de meeste inspanning. Zijn eerste indruk was, dat hij te Padua leefde, dat alles geschiedde. De betoovering was volkomen voor hem. De kleine waereld van Osterwolde had opgehouden te bestaan - hij ademde in de onmiddellijke nabijheid van den <hi rend="spat">podesta Angelo</hi>, van <hi rend="spat">Rodolfo</hi>, van de hertogin, van <hi rend="spat">Thisbe</hi>. Bij elk nieuw tooneel klom zijne hartstochtelijke belangstelling. Hij gaf zich geene rekenschap van alles wat er rondom hem mocht voorvallen. Hij verkeerde in een staat van volkomen afgetrokkenheid gedurende de vijf bedrijven van <hi rend="spat">Angelo</hi>. Als de scherm viel en de muziek weder lustig aanhief, sloot hij de oogen en vervolgde hij de handeling in zijne verbeelding.</p>
<p>De grootste ontroering maakte zich van hem meester, toen mejuffrouw <hi rend="sc">constance de casteleyn</hi> als <hi rend="spat">Thisbe</hi> optrad. Van de alledaagsche dame in winterkostuum was niets overgebleven - het was de schitterende italiaansche vrouw, de betoove-<pb n="95"/>rende <hi rend="spat">Thisbe</hi>, die de ontrouw van haren <hi rend="spat">Rodolfo</hi> met bittere woede vervloekt en zich geen zaliger lot voorstelt, dan om in zijne armen, door zijne hand te sterven. Mejuffrouw <hi rend="sc">de casteleyn</hi> was de eenige kunstenares van talent in het gezelschap. Zij wist den wilden hartstocht der jaloezie met zeker meesterschap te vertolken, zij maakte zelfs op de beschaafdsten van het publiek, die in binnen- en buitenland grootere schouwburgen bezocht hadden, een zeer bevredigenden indruk.</p>
<p><hi rend="sc">Frans</hi> kon haar geene sekonde uit het oog verliezen; hij hing aan hare lippen; hij geloofde aan hare smart; hij leed met haar en weende met haar. <hi rend="spat">Thisbe</hi> scheen hem een bovennatuurlijk, hemelsch wezen, tegen hetwelk hij alleen met vrome geestdrift en diepen eerbied mocht opzien. In haar strijd tegen de hertogin van Padua koos hij aanstonds hare partij en zag hij met verontwaardiging neder op de ‘groote dame’, duizendmaal schuldiger dan de verachte <hi rend="spat">Thisbe</hi>. Mevrouw <hi rend="sc">gaasbeek</hi>, die de rol van de hertogin zeer gebrekkig vervulde en er in een verschoten groen fluweelen kleed vrij armzalig uitzag, had de gewoonte aangenomen met een hoogst onnatuurlijk, zangerig geschreeuw op de bewondering van een onwetend publiek te spekuleeren. In het groote tooneel met <hi rend="spat">Thisbe</hi> overdreef ze zoodanig, dat menig toeschouwer vroolijk glimlachte. Ze sloeg daarenboven zoo onregelmatig met beide armen in ’t rond bij <hi rend="spat">Thisbees</hi> bitterste verwijtingen, dat de beide dames <hi rend="sc">muller belmonte</hi> en mevrouw <hi rend="sc">de huibert</hi> het plotseling uitschaterden.</p>
<p><hi rend="sc">Frans</hi>, wiens belangstelling ten toppunt was gestegen, wiens geheele ziel van medelijden trilde, die <hi rend="spat">Thisbe</hi> ter zijde had willen vliegen, om de trotsche medeminnares te verpletteren, <hi rend="sc">frans</hi> sidderde van verontwaardiging bij dit ongepaste lachen.
<pb n="96"/>
Hij wendde het hoofd en zag de schuldigen met bitter verwijt aan. Maar de dames bemerkten er niets van, daar zij achter hare geborduurde zakdoeken elkaar iets zeer vroolijks te zeggen hadden, zoodat <hi rend="sc">frans</hi> alleen een uitdagenden blik van den aschblonden knaap opving, die hem met de beleefdheid van een straatjongen verzocht, voor zich uit te zien.</p>
<p>Dit kleine voorval temperde zijne geestdrift, zoodat hij met eenige meerdere kalmte de ontknooping bijwoonde. Toch kostte de dood van <hi rend="spat">Thisbe</hi> hem bittere tranen en greep hem een gevoel van leedwezen aan, dat het stuk reeds uit was. Hij had den gantschen nacht willen luisteren en verwonderde zich, dat het grootste deel der voorstelling afgeloopen was. Hem ontbrak iets, nu hij niet langer te Padua leefde, nu de gewone menschen en de gewone klanken uit Osterwolde hem weder omringden van alle zijden. <hi rend="sc">Bram muller</hi> was weggeslopen en stond in de schaduw van den heer <hi rend="sc">boesman</hi> een glas heete punch te drinken. Ook de groote heeren waren opgestaan en verdwenen. De dames hadden genadig tegen hem geknikt, toen zij hem hadden opgemerkt, daar hij van tijd tot tijd wel eens in het huis van den notaris verscheen, om met <hi rend="sc">bram</hi> en <hi rend="sc">karel</hi> te gaan wandelen.</p>
<p>Hij gevoelde alles om zich heen zoo ledig, zoo woest. Daar viel hem plotseling iets te binnen. Zijne goede moeder had, hem gezegd, dat hij, zoo mogelijk, juffrouw <hi rend="sc">de casteleyn</hi> moest bedanken voor de vriendelijke uitnoodiging. Reeds verweet hij zich er niet eer aan gedacht te hebben. Snel stond hij op en liep hij naar het einde der zaal. Bij den uitgang toefde nog altijd de dame van middelbare jaren met den rooden-zwart geruiten omslagdoek. <hi rend="sc">Frans</hi> naderde haar verlegen en fluisterde:</p>
<pb n="97"/>
<p>‘Zou het ook mogelijk zijn juffrouw <hi rend="sc">de casteleyn</hi> even te spreken en te bedanken voor de vriendelijkheid?’</p>
<p>‘Welzeker, meneer!’</p>
<p>Het was de eerste reis, dat <hi rend="sc">frans</hi> ‘meneer’ genoemd werd.</p>
<p>Wat zijne lengte betrof, zijn flink open gelaat en de dichte, donkerbruine, krullende hairen, die zijn schoon voorhoofd omgolfden, kon men den zestienjarigen jonkman gerust ‘meneer’ noemen. Hij zag er als een volwassen man uit. Blozend tot over de ooren, vernam hij van de dame met den geruiten doek, dat hij mejuffrouw <hi rend="sc">de casteleyn</hi> waarschijnlijk op het tooneel zou vinden. Men was juist bezig de dekoratiën voor den ‘<hi rend="spat">armen Dichter</hi>’ te ‘sjansjeeren’. Een bediende uit het kosfiehuis zou hem den weg wel wijzen.</p>
<p>Een kleine, magere jongen wees <hi rend="sc">frans</hi> den weg.</p>
<p>Buiten de zaal in de dikke sneeuw gevoelde hij weinig van de ijzige koude. De sneeuwjacht had opgehouden. Het was helder, vriezend weer. De barre oostenwind gierde om de muren van <hi rend="sc">boesmans</hi> koffiehuis. De kleine jongen bracht <hi rend="sc">frans</hi> langs de geheele lengte der zaal naar den achterkant, waar het terrein door de bevrozen Niezel werd begrensd. Daar het koffiehuis eigentlijk uit eene zaal van ééne verdieping bestond, daar deze zaal geheel op zich zelve lag, moest men bij tooneelvoorstellingen aan de achterzijde van een der ramen als deur gebruik maken. Er werd een zeker deel van de zaal voor het tooneel in beslag genomen en de akteurs mochten in de nauwe zijgangen tusschen de dekoratiën en het scherm van den achtergrond zich een klein plekjen veroveren, ’t welk zij als hunne kleedkamer beschouwden. Zij konden het tooneel niet verlaten dan door het achterraam, waarvoor een trapjen geplaatst was. De groote wagen met talrijke banken, die hen
<pb n="98"/>
naar Osterwolde gebracht had, stond op het ledig erf, ter zijde van het koffiehuis, en diende tevens tot berging van kisten met kostumen en andere benoodigdheden.</p>
<p>Toen de jongen aan <hi rend="sc">frans</hi> de trap en het raam had gewezen, liep hij klappertandend weg. <hi rend="sc">Frans</hi> gevoelde zich niet weinig beklemd en bemoeilijkt in zijn plicht van dankbaarheid. Hij stond op het punt terug te keeren, maar schaamde zich over zijne lafheid. Daarom waagde hij het de trap met glibberige sporten bijna bevend op te klimmen en tikte hij aan tegen de bevrozen ruiten van het venster. Maar hij had te zacht getikt, want hij vernam geene enkele beweging. Hij herhaalde zijn kloppen nu wat luider. Eene barsche stem vroeg:</p>
<p>‘Wie is daar?’</p>
<p>‘Iemand, die juffrouw <hi rend="sc">de casteleyn</hi> gaarne even wilde bedanken!’</p>
<p>‘Hoe is je naam?’</p>
<p>‘<hi rend="sc">Frans walker</hi>, de zoon van den dominee!’</p>
<p>Na eene pauze ging het raam met een klein kiertjen open en sprak de barsche stem:</p>
<p>‘Stap gauw in, als je blieft, want het tocht hier als de weerga!’</p>
<p>Toen <hi rend="sc">frans</hi> zoo schielijk mogelijk door de opening naar binnen stapte, zag hij <hi rend="spat">Angelo</hi> in eigen persoon met eene kam en spiegel gewapend, zonder vest, bezig eene grijze pruik uit te kammen. De jonkman stamelde eene verontschuldiging, maar <hi rend="spat">Angelo</hi> - eigentlijk de heer <hi rend="sc">gaasbeek</hi>, marqué van den troep - wees hem naar het achterscherm. Tusschen den muur van het koffiehuis en dit scherm was een nauwe doorgang gespaard. Op een zeer klein tafeltjen stond een groote spiegel en vóór dien spiegel bevond zich <hi rend="spat">Thisbe</hi>.</p>
<pb n="99"/>
<p>Mejuffrouw <hi rend="sc">constance de casteleyn</hi> was drok bezig aan haar toilet. Het fraaye, zwarte hair hing los over hare gevulde schouders. Zij was juist bezig het te kappen voor hare rol in het nastuk en stond daar in haar wit keurs en haren witten rok met geborduurden rand. <hi rend="sc">Frans</hi> naderde schoorvoetend, want hij vreesde onbescheiden te zijn. Maar <hi rend="sc">constance</hi> zei zeer luid:</p>
<p>‘Neem niet kwalijk, jongeheer! Ik heb geen oogenblik te verliezen. Heeft het u goed bevallen?’</p>
<p>‘O, juffrouw <hi rend="sc">de casteleyn</hi>! Ik heb nog nooit.... een avond beleefd, als deze! Hoe mooi is dit alles! Wat heeft u.... heerlijk gespeeld! Ik zal het mijn heele leven niet vergeten!’</p>
<p>Er straalde zulk een gloed van geestdrift uit zijne oogen en zijne stem trilde van zulk eene innige blijdschap, dat de kunstenares, die eigentlijk alleen oogen voor haar kapsel had, hem vriendelijk toeknikte met de betuiging:</p>
<p>‘Dat doet me veel genoegen, jongeheer!’</p>
<p>‘Ik kom hier.... omdat moeder mij zei u te bedanken voor uwe beleefdheid. Maar ik moet nog wat zeggen.... ik ben u zeer verplicht.... want ik heb eene groote ontdekking gedaan - ik weet nu wat ik worden wil.... akteur!’</p>
<p>De tooneelspeelster zag <hi rend="sc">frans</hi> met verbazing aan en terwijl ze haar welgevormden arm uitstrekte, riep ze:</p>
<p>‘Denk er niet aan, jongeheer <hi rend="sc">walker</hi>! Onze kunst wordt in Nederland niet gewaardeerd.... Jawel, <hi rend="sc">mimi</hi>!’</p>
<p>Dit laatste onverwachte woord gold eene juffrouw in een blauwen mantel, maar zonder schoenen, die om den hoek gluurde van het achterscherm.</p>
<pb n="100"/>
<p><hi rend="sc">Frans</hi> trok zich nu ijlings terug. Hij stak de hand uit naar mejuffrouw <hi rend="sc">de casteleyn</hi>. Deze reikte hem de hare met ernst en fierheid. De jongeling drukte ze in alle beide de zijnen en keek zwijgend vol bewondering tot haar op.</p>
<p>‘Ik verwacht u den volgenden keer!’</p>
<p><hi rend="sc">Frans</hi> boog en liep zoo snel mogelijk heen - hij vreesde reeds ongepast lang te hebben vertoefd.</p>
<p><hi rend="spat">Angelo</hi> liet hem uit, zoo als hij hem toegang had gegeven, met eene aanbeveling, om geen tocht binnen te laten.</p>
<p>Toen <hi rend="sc">frans</hi> zich naar de zaal terugspoedde, vatte hij alles te zaâm in ééne gedachte, die telkens met dezelfde woorden terugkeerde: ik wil akteur worden! In geen enkel opzicht was zijne illuzie van het tooneel beschaamd. Dat de kunstenaars zich in het koffiehuis van <hi rend="sc">boesman</hi> wat moesten behelpen achter de schermen, nam niets van het schitterende hunner verschijning op het tooneel weg. Inzonderheid straalde <hi rend="spat">Thisbe</hi> nog altijd in de fiere majesteit harer smart voor zijne oogen. Reeds zette het denkbeeld, om door zulk een talent honderden van toeschouwers tot juichen te nopen, zijn hoofd in vuur. En nogmaals klonk het referein: ik wil akteur worden!</p>
<p>De luide tonen der heeren van het orkest verwelkomden hem in de zaal. Daar hij de lastige vragen van <hi rend="sc">bram muller</hi> wilde mijden, zette hij zich op een uithoek der eerste bank, waar hij zich in stilte tot de vertooning van: ‘<hi rend="spat">De arme Dichter</hi>’ voorbereidde. Het publiek was in de pauze recht vroolijk en gezellig van stemming geworden, dank zij der prompte bediening des heeren <hi rend="sc">boesman</hi> en zijner trawanten. Bij openbare vermakelijkheden in Osterwolde werd het niet ongepast geacht, dat heeren en dames de eene of andere versnapering gebruikten in de pauze, waarbij altijd van de zijde der dames veel
<pb n="101"/>
gespreks en gelachs werd ten beste gegeven en de heeren de allerzonderlingste hebbelijkheid aan den dag legden, om den zuren en ondrinkbaren wijn des waardigen <hi rend="sc">boesmans</hi> meer eer te bewijzen, dan waarop de eigenaar in gemoede had kunnen rekenen. Ook kwam er dan niet zelden eenige verbroedering onder de toeschouwers. De jonge lieden, advokaten, ambtenaren of jeugdige doktoren, oefenden zich in een gewichtigen, maatschappelijken arbeid, te Osterwolde bekend onder den titel van: ‘de dames aanspreken’. In deze oogenblikken vierden de gezusters <hi rend="sc">muller belmonte</hi> hare schoonste zegepralen. Ieder jong gezel - en hier waren er betrekkelijk nog al veel - kwam het eerst bij <hi rend="sc">suze</hi> of bij <hi rend="sc">betsy</hi>, om haar te vragen of ze zich nog al ‘amuzeerden’, of ze niet vonden, dat mevrouw <hi rend="sc">gaasbeek</hi> er bespottelijk uitzag, of om haar andere even belangwekkende mededeelingen te doen.</p>
<p>De groote heeren schaarden zich om eene reusachtige kachel aan 't eind der zaal, waar meestal eene ernstige kritiek over de vertooning gehoord werd. De notaris bezat daar het oor van zijn publiek en had er juist met bijna fluisterende stem eene geheimzinnige mededeeling gedaan - hij verzekerde den heeren stellig te weten, dat een der direkteuren van het tooneelgezelschap, de heer <hi rend="sc">landmeeter</hi>, en bijgevolg zijne geheele familie, roomsch was. Hij vond dit een opmerkelijk teeken des tijds en voegde er nog eenige duistere zinspelingen bij, waarin hij niet vergat aan de gevaarlijke woelingen der Jezuïeten te herinneren. Daar het scherm echter werd omhooggetrokken voor ‘<hi rend="spat">De arme Dichter</hi>’ haastten de heeren zich naar hunne plaatsen en bleef de rede van den notaris <hi rend="sc">muller belmonte</hi> onbeandwoord.</p>
<p><hi rend="spat">Kotsebues</hi> roerend blijspel, vrij droog vertaald door
<pb n="102"/>
<hi rend="sc">J.S. van Esveldt Holtrop</hi>, maakte bij den aanvang weinig indruk op het publiek, dat juist zoo prettig aan 't praten was geraakt. <hi rend="sc">Frans</hi> alleen ving ieder woord op en kwam van nieuws geheel onder de betoovering. De arme dichter, de kinderlijk gestemde grijsaard, die door verregaande goedheid en onnoozelheid diep ongelukkig werd, die eindelijk de langgezochte dochter als eene aanzienlijke dame terugvindt, wanneer de nood het hoogst is geklommen en de pijn van den honger zijn ingewand doorknaagt - dit alles trof den licht te ontroeren jongeling op het levendigst. Mejuffrouw <hi rend="sc">de casteleyn</hi> was nu de vermogende jonge vrouw, die haar armen vader komt verlossen uit zijne ellende en spreidde daarbij zooveel teeder gevoel en kieschen smaak aan den dag, dat zelfs de lompste toeschouwers, onbeweeglijk, in diep stilzwijgen de ontknooping zaten te verbeiden. <hi rend="sc">Frans</hi> werden telkens de oogen verduisterd. Hij haalde hoorbaar adem en wist niet meer, dat er menschen om hem toe zaten. Toen het scherm viel, vergat hij aan de toejuiching deel te nemen en bleef hij eene pooze in gepeins, zonder op te staan. Eindelijk ontwaakte hij en snelde ijlings de zaal uit, daar zijn hart overvloeide van dankbaarheid en weemoedige aandoeningen.</p>
<p>Te huis gekomen vond hij zijne moeder alleen. Dominee <hi rend="sc">walker</hi> had zich reeds ter rust gelegd, om den volgenden morgen vroeg met een rijtuig naar eene naburige stad en van daar met de diligence naar Utrecht te reizen. Juffrouw <hi rend="sc">walker</hi> zag aan de stralende oogen van haar jongen, dat de felle winterkou zijne geestdrift nog niet had getemperd.</p>
<p>‘En heb je zooveel plezier gehad, <hi rend="sc">frans</hi>?’</p>
<p>‘O, moe! Ik kan het u niet zeggen! Ik zal er u een half
<pb n="103"/>
jaar lang van vertellen! Nu dadelijk nog niet! Ik zou niet kunnen uitscheyen!’</p>
<p>Juffrouw <hi rend="sc">walker</hi> nam met innige vreugde het geluk van haar kind waar. Zij bracht hem bij den haard, nadat ze hem al zijn wintergoed had doen afleggen, en wees hem op een keurig avondmaal, dat ze voor hem had klaar gezet.</p>
<p>‘Je zult wel honger hebben, kom gauw aan tafel en omdat het zoo koud is, heb ik een glas warmen wijn voor je bewaard!’</p>
<p><hi rend="sc">Frans</hi> zag zijne moeder met dankbare liefde aan.</p>
<p>Hij zette zich aan de tafel. Zijne moeder schonk hem een glas in en glimlachte. <hi rend="sc">Frans</hi> sloeg plotseling zijne armen om haren hals en fluisterde met bewogen stem en tranen in de oogen:</p>
<p>‘O, moe! wat is u toch goed! Wat heb ik u lief!’</p>
<p>Juffrouw <hi rend="sc">walker</hi> andwoordde niet, maar zette zich tegenover hem. Met haperende stem vroeg ze:</p>
<p>‘En heb je die juffrouw <hi rend="sc">de casteleyn</hi> nog gesproken?’</p>
<p>‘Ja, moe! Ik heb haar bedankt! Ze had heerlijk mooi gespeeld! O, u moest het zien! Den volgenden keer, als ze hier terugkomen, ben ik weer gevraagd. Over vier weken, het duurt nog zoo lang!’</p>
<p>Aangedaan over de blijdschap van haar kind, liet ze hem vertellen een half uur achtereen. <hi rend="sc">Frans</hi> wist niet, dat hij aanleg had tot welsprekendheid; daarom verhaalde hij alles met een naïeven gloed, die zijner moeder het hart stal en haar den tijd deed vergeten. Het was een oogenblik van ongestoord geluk. Tegen 't eind van zijn verhaal, nadat hij alle eer had gedaan aan spijs en drank, voegde hij in de volheid zijner vertrouwelijkheid er bij:</p>
<pb n="104"/>
<p>‘En weet u, moe! Ik heb van avond een ontdekking gedaan! Wat ik vroeger niet kon zeggen, niet kon omschrijven, het is mij nu duidelijk - ik wil akteur worden!’</p>
<p>Er volgde geen andwoord.</p>
<p>Juffrouw <hi rend="sc">walker</hi> was doodsbleek geworden. Zij staarde <hi rend="sc">frans</hi> met wijdgeopende oogen aan. Onbeweeglijk als een steenen beeld zag zij naar haar zoon. Deze sprak nog een oogenblik zonder de ontroering zijner moeder te begrijpen. Eindelijk merkte hij wat er geschiedde. Zacht stond hij op en naderde haar, maar zij scheen het niet te zien. Hij knielde aan hare zijde, greep hare hand, noemde haar naam, niets hielp. De arme moeder was verpletterd van schrik. <hi rend="sc">Frans</hi> bracht hare hand aan zijne lippen en kustte die hartstochtelijk. Toen ontwaakte ze en boog zich over hem heen, terwijl ze fluisterde:</p>
<p>‘In Gods naam, <hi rend="sc">frans</hi>! zeg dat nooit weer! Je arme vader zou het nimmer te boven komen en ik - ik zou het besterven!’</p>
</div>
<div type="chapter">
<pb n="105"/>
<head rend="h3">Zevende hoofdstuk.<lb/>
Omzwervingen van dominee Walker.</head>
<p>De korte Januaridag snelde ten einde.</p>
<p>Op den straatweg tusschen Zeyst en Utrecht reed rommelend en schokkend de gele diligence van de wijd vermaarde onderneming der heeren <hi rend="sc">Van Gend</hi> &amp; <hi rend="sc">Loos</hi>.</p>
<p>Alles lag diep in de sneeuw gedoken. Zelfs de sporen der rijtuigen en karren op den weg waren toegesneeuwd. De takken der boomen ter zijde van den straatweg waren zwaar met sneeuw bevracht. Eene groep denneboomen bij eene schilderachtige villa stak zwart en dreigend tegen zooveel wit af, al had ook de sneeuwstorm de loodrechte stammen en het schilderachtig sparregroen met wollige vlokken bepoeyerd. Aan den horizon gloeiden westwaarts rozenroode vlammen, die over alles een goudachtigen gloed uitgoten, als laatste afscheid van de ondergaande zon.</p>
<p>Binnen de diligence zat een klein gezelschap met aandacht naar het koude, witte landschap te staren, voor zoover de half bevrozen raampjens dit gedoogden.</p>
<pb n="106"/>
<p>Een handelsreiziger in eene zwierige pels had reeds herhaaldelijk gepoogd het woord te richten tot de twee andere reizigers. Schoon hij daarbij de houding van een incognito-reizend vorst aannam, had hij echter weinig vruchten van zijne onderneming geplukt. Een van deze medereizigers was een breede boer met eene zwarte wollen das om het purperrood gelaat gebonden, de andere dominee <hi rend="sc">walker</hi> uit Osterwolde. Reeds voor het aanbreken van den dag had de predikant zijne woonplaats verlaten. Uiterlijk was hij ook in de diligence de achtbaarheid zelve. Eene groote, goed sluitende overjas van donkerblauw laken, tot aan de kin toegeknoopt, afdalend tot aan de laarzen, waarborgde hem zooveel mogelijk tegen de scherpe koude. Zijn oog staarde met onverminderde kalmte door de groote, ronde brilleglazen, zijn zorgvuldig geschoren kin rustte met waardigheid op de witte das, die even boven de blauwe overjas kwam uitkijken. Dominee <hi rend="sc">walker</hi> droeg nooit een ander hoofddeksel dan zijn steek, zoodat deze ook thands zijn rang in het maatschappelijk leven aan zijne medereizigers verried. Zijne voeten waren geplaatst op eene kolossale koperen stoof, die hem in den winter steeds bij zijne reizen vergezelde; zijne gehandschoende vingeren klemden zich om den wit ivoren knop van een zwarten wandelstok.</p>
<p>De predikant van Osterwolde gevoelde zich ondanks dit alles verstijfd van den ijzig kouden oostenwind, die door de raampjens en door de paneelen van den wagen naar binnen drong. Lust tot spreken had hij niet, zoodat de handelsreiziger hem binnensmonds voor een ‘blauwjassig weekdier’ of wel voor een ‘gebrilden hemeldragonder’ uitmaakte. Verder ging de wraak van den man in de pelsjas niet. Daar niemand
<pb n="107"/>
met hem keuvelen wilde, verdreef hij zich den tijd door in stilte allerlei zonderlinge scheldwoorden aan het adres van den predikant of den boer af te zenden.</p>
<p>Men had den Bilt reeds achter den rug. De schemering viel zeer langzaam. Het sneeuwkleed scheen de laatste lichtstralen in zijne plooyen te hebben gewikkeld. Daar het gedreun der raderen en het geklingel der bellen van het tuig der paarden zich voegde aan het gerinkel der raampjens, begon de <hi rend="spat">commis-voyageur</hi>, verzadigd van zwijgend morren, half-luid eenige onstichtelijke liedjens te neuriën op de maat van het rijden. Gelukkig stoorden zij de ernstige stemming van dominee <hi rend="sc">walker</hi> maar ten deele, daar deze er nauwelijks een enkelen toon van opving. De osterwoldsche herder en leeraar had zich gedurende deze gantsche reis met het bezoek aan zijne zonen bezig gehouden. Tot uitkomst van zijne overdenkingen behield hij het plan, om als reddende engel zijn oudsten zoon van schulden te verlossen, maar tevens, om eene plechtige toezegging van <hi rend="sc">henderik</hi> te verkrijgen, waarbij deze zich verbond binnen een halfjaar zijn kandidaats-examen in de theologie af te leggen.</p>
<p>De diligence had intusschen een goed eind weegs afgelegd en naderde de huizenrij buiten de Witte-Vrouwenpoort. Het was volledig donker, toen men onder deze poort aankomend Utrecht bereikte. Het lichtschijnsel uit de winkels drong door een der ramen der diligence en bereikte zelfs dominee <hi rend="sc">walkers</hi> steek. De handelsreiziger vermaakte er zich meê, terwijl men de stad doorreed, en prevelde allerlei onverstaanbare woorden, totdat men op het Vreeburg stil hield.</p>
<p>Verstramd door de kou klom onze reiziger uit Osterwolde van het trapjen der diligence. Daar men hem in het hôtel
<pb n="108"/>
op het Vreeburg kende, werd hij met groote beleefdheid ontvangen, werden zijne stoof en zijn koffer hem nagedragen en trad hij in de goed verwarmde gelagkamer. Het was nauwelijks half zes uur. Dominee <hi rend="sc">walker</hi> besloot de vermoeyenis en de koude onder een goeden maaltijd in een warm vertrek te vergeten. Daarna wilde hij aanstonds zijn tocht beginnen en geheel onverwacht verschijnen bij zijn zoon <hi rend="sc">henderik</hi>.</p>
<p>Hersteld verliet hij een uur later zijn hôtel en waagde hij zich op nieuw te midden van duisternis en sneeuw. Dominee <hi rend="sc">walker</hi> kende den weg in Utrecht, al was het vijfen-twintig jaren geleden, dat hij er als een voorbeeld van ijver en plichtsbetrachting zijne theologische studiën voltooide. Met moeite worstelde hij door de dikke sneeuw-hoopen en sloeg den weg in naar de Choorstraat. De vinnige vorst en de mulle sneeuw ontstemden den man, die zoo weinig gewoon was tegen beide te strijden, die anders in de plechtige stilte van zijn goed verwarmd studeervertrek zich met een paar kranten den tijd kortte.</p>
<p>In de Choorstraat stond hij weldra stil voor een winkel in manufakturen. Hij wendde het hoofd naar boven en bemerkte, dat de drie ramen van zijns zoons kamer helder verlicht waren. Haastig trad hij den winkel binnen. Tot eene hem onbekende jonge dame achter de toonbank zeide hij met gemoedelijke wellevendheid:</p>
<p>‘Meneer is thuis, niet waar?’</p>
<p>‘Om u te dienen, dominee!’</p>
<p>‘Ik behoef niet aangediend te worden, ik ken den weg, juffrouw!’</p>
<p>De winkeldame scheen in dit bezoek niets vreemds te vinden. Dominee <hi rend="sc">walker</hi> opende eene deur en steeg eene trap
<pb n="109"/>
op, die door een nachtlampjen flauw werd verlicht. Haastig liep hij over het portaal naar de deur der studeerkamer, terwijl het hem hinderde, dat zijne laarzen niet meer kraakten, zoo als te Osterwolde. Vluchtig klopte hij aan en dadelijk ging hij binnen. Met de woorden:</p>
<p>‘Dat had-je niet gedacht!’</p>
<p>trad hij naar den student, die bij de kachel op een leunstoel lag te sluimeren. Deze rijst, half verschrikt, omhoog, en keert zijn gelaat naar den onverwachten bezoeker.</p>
<p>Het lamplicht valt op eene kleine, magere gestalte in eene grijze kamerjapon. <hi rend="sc">Henderik walker</hi> is het niet. De teleurgestelde vader ziet een oudachtig jongmensch met een vaal-bleek gelaat, fijnen, stalen bril en hooge, zwarte kuif, die op het eerste gezicht doet denken aan een toekomstig lijkbezorger in de huisjas van een student.</p>
<p>Dominee <hi rend="sc">walker</hi> neemt verlegen zijn steek af en vraagt:</p>
<p>‘Neem me niet kwalijk, meneer! Ik dacht mijn zoon hier te vinden. Is u misschien een vriend....’</p>
<p>‘Mijn naam is <hi rend="sc">breedhuis</hi>! Ik begrijp niet...’</p>
<p>‘Wie u komt storen! Mijn naam is <hi rend="sc">walker</hi>! Ik ben predikant te Osterwolde!’</p>
<p>‘O, nu vat ik het! U is de vader van den “Boschgeus”, die hier vroeger gewoond heeft!’</p>
<p>De predikant blijft als verpletterd stilzwijgen.</p>
<p>De student <hi rend="sc">breedhuis</hi> heeft op een zalvenden toon, maar met eene schelle stem gesproken. De smartelijke verbazing, die in iederen trek van dominee <hi rend="sc">walkers</hi> gelaat trilt, brengt den student tot nadenken. Hij herneemt:</p>
<p>‘Neem me niet kwalijk, dominee! Het woord ontviel me! Uw zoon heeft vroeger op deze kamers gewoond!’</p>
<pb n="110"/>
<p>‘Vroeger.... maar ik wist niet, dat hij verhuisd was!’</p>
<p>‘Ik woon hier sints primo September!’</p>
<p>Dominee <hi rend="sc">walker</hi> kon van verbazing nogmaals niet spreken. De student biedt hem op beleefden toon een stoel aan. De predikant gaat een oogenblik zitten, hij is geheel ontsteld.</p>
<p>‘En waar woont <hi rend="sc">henderik</hi> nu?’</p>
<p>‘Dat zou ik u waarlijk niet kunnen zeggen! Ik ga alleen met theologen van zeer ernstige richting en positieve beginselen om.... u zal het beneden kunnen vernemen bij <hi rend="sc">van breedt</hi>!’</p>
<p>Dominee <hi rend="sc">walker</hi> beleefde een moeilijk oogenblik.</p>
<p>Hij deed zijn uiterste best, om zijne waardigheid te handhaven tegenover een student, die alleen met theologen van zeer ernstige richting en positieve beginselen omging.</p>
<p>Hij vermande zich derhalven en andwoordde.</p>
<p>‘Ik geloof, dat dit het beste zal zijn! Verschoon mij, dat ik u stoorde. Ik dacht stellig mijn zoon te vinden, maar nu....’</p>
<p>Spreker stond op.</p>
<p>De ernstige en positieve heer <hi rend="sc">breedhuis</hi> wilde beleefd zijn. Schel klonk het:</p>
<p>‘Zoo ik u misschien van dienst kan zijn, dominee? U kan over mij beschikken!’</p>
<p>‘Zeer verplicht!’</p>
<p>Dominee <hi rend="sc">walker</hi> rees op en boog deftig. Dicht bij de deur gekomen, staat hij evenwel stil en bijna haperend vroeg hij:</p>
<p>‘Ik hoorde u mijn zoon den Boschgeus noemen - wat beteekent dat?’</p>
<p>‘Een bijnaam, dominee! dien de jongelui hem gegeven hebben. Dat gebeurt wel meer!’</p>
<p>‘Dank u zeer!’</p>
<pb n="111"/>
<p>De predikant klom bijna duizelend de trappen af.</p>
<p>In den winkel vond hij dezelfde dame, die hem toegang verleende. Hij vroeg ontsteld:</p>
<p>‘Kan ik meneer <hi rend="sc">van breedt</hi> even spreken?’</p>
<p>De dame ijlde verwonderd naar eene binnenkamer. Zij kwam spoedig terug met eene korpulente juffrouw in eene ouderwetsche japon van zwart merinos en met eene vervaarlijke muts vol wit lint op het hoofd. Zoodra deze laatste in den winkel verscheen en den predikant zag, riep ze uit:</p>
<p>‘Heden, dominee <hi rend="sc">walker</hi>! is u het? Hoe gaat het met uwee? <hi rend="sc">Van breedt</hi> is daar effen juist naar de bijbellezing gegaan! Wou uwee hem gesproken hebben? Over meneer <hi rend="sc">henderik</hi>? Ja, wat zel ik an uwee zeggen? Het kon niet langer! Alle dag schrik en alteraasje! Schieten met pistolen en geweren uit het raam over de gracht! De poliesje kwam er al bij te pas! En dan dat geloop van allerlei repalje bij een farsoenlijk mensch in zijn huis! En drinken, dominee! Ik most er m'n hart van vasthouen, als meneer de trap op- of ofkwam. Tot vier uur in den nacht zaten ze te drinken, kaart te spelen en te schreeuwen. Een farsoenlijk mensch kan er niet van slapen, dominee! Toen heeft m'n man meneer verzocht na de groote vikantie een andere kamer te nemen! 't Was een heele verlichting na al die revaasje! Ik was heelemaal siekeneurig geworden en m'n man kon z'n sjegrijn niet op! Neen, maar nou hebben we een heel ander heer, zoo stil en zoo braaf en van zoo'n goed koerakter! Onder al de stedenten is niet één zoo, dominee! M'n man zei gisteren nog teugen me: je moogt hem prijzen tot boven de huizen, Letje! zeit-i - want zoo loopen er niet veel, zeit-i, alle morgen, weer of geen weer voor negenen naar 't koeleesje.....’</p>
<pb n="112"/>
<p>Dominee <hi rend="sc">walker</hi> had te vergeefs gepoogd den woordenstroom af te breken. Plotseling viel hij haar in de rede:</p>
<p>‘En waar woont mijn zoon nu?’</p>
<p>‘In de Lange Viesteeg bij <hi rend="sc">maas</hi>!’</p>
<p>‘Hoe zijn mijn brieven dan terechtgekomen!’</p>
<p>‘De bestellers weten het!’</p>
<p>‘Is mijn zoon u iets schuldig?’</p>
<p>‘De huur is betaald, dominee! daar niet van! Maar het weekboekje is blijven staan.’</p>
<p>‘Hoeveel?’</p>
<p>‘Ik weet niet zeker hoeveel! Mijn man weet het! Maar dat heeft geen haast, niemedal geen haast!’</p>
<p>‘Wees zoo goed uwe quitantie morgen om tien uur op de kamer van mijn zoon <hi rend="sc">henderik</hi> te bezorgen!’</p>
<p>‘Als 't u blieft, dominee!’</p>
<p>Zonder een woord verder af te wachten, drukte de predikant zijn steek in de oogen en haastte hij zich den winkel uit. Juffrouw <hi rend="sc">van breedt</hi> zette de handen in de zijde en schudde het witgelinte hoofd. Daarna begon zij in een nieuwen woordenvloed over den dominee en zijn zoon en den ‘braven’ meneer <hi rend="sc">breedhuis</hi> uit te weiden.</p>
<p>Doch onze reiziger had zich door sneeuw en oostenwind tot nieuwe omzwervingen aangegord. Hij huiverde bij het overdenken van alles, wat hij vernomen had. Besluiten was hem onmogelijk. Hij wilde eerst de volle waarheid weten. Daarom wachtte hij, totdat zijn zoon alles zou verklaard hebben. Er zou veel kunnen opgehelderd worden. Men behoefde zich het ergste niet voor te stellen. Klappertandend bleef hij waden door de droge sneeuw en poogde zoo snel mogelijk de Lange Viesteeg te bereiken. Zeer weinig voorbijgangers tra-<pb n="113"/>den hem in den weg op de Oude Gracht; de hevige koude joeg ze naar huis. Het kostte tamelijk veel moeite de nieuwe kamers van zijn zoon te vinden. Eindelijk ontdekte hij, dat de eigenaar van een cigarenwinkel <hi rend="sc">maas</hi> heette en trad hij een weinig belovend huis binnen. Alles kondigde aan, dat de tabak en de cigaren hun slijter juist geen schitterend bestaan opleverden. Er was niemand. Eene enkele gasvlam verlichtte de gantsche, vrij armoedige uitstalling. Na eenig leven gemaakt te hebben, kwam er een man te voorschijn, ondanks het seizoen in witte hemdsmouwen, met een zwart kapjen op het hoofd en roode randen om de gluiperige oogen.</p>
<p>Dominee <hi rend="sc">walker</hi> begon:</p>
<p>‘Is meneer thuis?’</p>
<p>‘Wien bedoelt u?’</p>
<p>‘Meneer <hi rend="sc">walker</hi>!’</p>
<p>‘Neen!’</p>
<p>‘Zou meneer gauw thuis komen?’</p>
<p>‘Dat weet ik niet!’</p>
<p>‘Op wat uur komt meneer gewoonlijk thuis?’</p>
<p>‘Weet ik het?’</p>
<p>‘Dus kan ik niet wachten?’</p>
<p>‘Neen!’</p>
<p>Het gesprek was op vrij korseligen toon gevoerd.</p>
<p>De cigarenman scheen de vragen van den vreemden predikant volkomen ongepast te vinden. Dezen laatste werd het zeer onaangenaam te moede. Met eene drift, zooals in geen twintig jaren zijn bloed had bewogen, viel hij plotseling uit:</p>
<p>‘Mij dunkt, dat ik recht heb dit te vragen.... ik ben de vader van meneer <hi rend="sc">walker</hi>!’</p>
<pb n="114"/>
<p>De man met de witte hemdsmouwen veranderde oogenblik-kelijk van houding en werd cle onderdanige nederigheid in persoon. Het speet hem geducht, dat hij dit niet aanstonds gezien had - als meneer soms naar boven wilde.... hij zou de kachel laten aanleggen.... maar het kon misschien wel gebeuren, dat meneer niet thuis kwam. Dan studeerde meneer zeker bij een van zijne vrienden, of zat meneer op de sociëteit - het speet hem zeer, maar hij kon er niet meer van zeggen.</p>
<p>Dominee <hi rend="sc">walker</hi> had zich gewapend met geduld.</p>
<p>Het onderhoud met den cigarenkoopman <hi rend="sc">maas</hi> bracht hem bijna tot vertwijfeling. Hij wilde zijn zoon zoo spoedig mogelijk ontmoeten en nu kwam er voortdurend wat in den weg. De zonderlinge hospes keek hem met zijne gluiperige oogen zoo eerbiedig mogelijk aan.</p>
<p>‘Als u morgen vóor tienen komt, dan is meneer denkelijk weer thuis!’</p>
<p>Andere troost werd niet gegeven.</p>
<p>Dominee <hi rend="sc">walker</hi> haalde de schouders op en verliet den cigarenwinkel, bitter ontevreden. Het zwerven door de straten begon hem te verdrieten. Zijne voeten tintelden van koude. Zijne verstijfde rechterhand kon nauwelijks den witten knop van zijn rotting omklemmen. Hij gevoelde zich naar lichaam en geest volkomen ongelukkig. Half werktuiglijk zocht hij een weg door de sneeuw. Zich verkloekend nam hij spoedig een besluit. Hij wilde een bezoek brengen aan zijn ambtgenoot <hi rend="sc">dilken</hi>, daarna aan zijn zoon <hi rend="sc">adolf</hi>. Onderweg zou hij wel ergens in een boekwinkel vernemen, waar dominee <hi rend="sc">dilken</hi> woonde - hij herinnerde zich nu het adres van zijn kollega niet meer.</p>
<p>Terwijl hij langs de Oude Gracht aan den huizenkant zijn pad
<pb n="115"/>
vond, bleef hij eenigszins verschrikt staan door een luid geraas van bellen. Eene arreslee kwam van ver in woeste vaart hem achterop. Nauwelijks kon hij uitwijken, of reeds holden paard en vaartuig hem voorbij, eene wolk van sneeuw over hem uitstrooyend. Drie donkere gestalten stonden of zaten er in en schreeuwden als verwoede duivels. De weinige voorbijgangers zochten angstig op de stoepen eene wijkplaats. Dominee <hi rend="sc">walker</hi> hoorde het geraas zich langzaam verwijderen. Weldra was hij weder in de Choorstraat, op het punt het een of ander winkelhuis binnen te gaan en naar den heer <hi rend="sc">dilken</hi> te vragen, toen een buitengewoon alarm zijne aandacht trok.</p>
<p>Hevig geroep en woedende stemmen, een gerinkel van brekend glas, het open- en toeslaan van deuren, deden de voorbijgangers hollend voortloopen in de richting van de Lijnmarkt. Zoo hevig en onrustbarend was het gerucht, dat zelfs de predikant van Osterwolde zich haastte, om te vernemen wat er geschied was. Een dichte oploop had zich in de Lijnmarkt bij het alom bekende koffiehuis: <hi rend="spat">de Bak</hi> gevormd. Het woest getier werd luider en luider. Dominee <hi rend="sc">walker</hi> kon niet verder voortdringen. Er scheen te midden van de groep hevig geworsteld te worden. Men vernam niets dan ijzingwekkende vloekwoorden. De menschenmenigte golfde op en neer met de worstelenden. Ieder was nieuwsgierig naaiden afloop van den strijd. Niemand andwoordde op de vragen, die dominee <hi rend="sc">walker</hi> met bevende stem deed hooren. Allerlei zonderlinge kreten stegen omhoog. Eensklaps bewoog zich de schaar vooruit. Twee dienaren van de utrechtsche Hermandad kwamen te voorschijn, een persoon medesleurend, die ze juist in hechtenis hadden genomen. Men kon van den arrestant weinig onderscheiden. Van het hoofd tot
<pb n="116"/>
de voeten in eene ruige overjas gewikkeld, had hij de kap over zijn gelaat getrokken.</p>
<p>Eene schelle stem klonk uit de menigte:</p>
<p>‘Hou-je taai, Boschgeus! hou je taai, man!’</p>
<p>Dominee <hi rend="sc">walker</hi> stond aan den grond genageld. De woest tierende menigte wierp hem bijna omver. Hij leunde tegen een deurpost op eene stoep. Weldra was de grootste menigte met de agenten en den arrestant verdwenen. Een klein groepjen tegenover hem bleef naar een huis gluren. Uit de vensters van het koffiehuis: <hi rend="spat">de Bak</hi> stroomde een helder licht over de platgetreden sneeuw. Voor den hoofdingang bevond zich een paard, luid met bellen rinkelend, bij den teugel gehouden door een koffiehuis-knecht, terwijl twee jongelieden in winterjassen eene arreslee onderzochten, waarvoor zij bezig waren het paard te spannen.</p>
<p>De zaak was duidelijk. Door het buitengewoon woest rijden was de slee omgekanteld, waren de heeren er uitgetuimeld en hadden ze in hun val de glazen deur van een winkelhuis verbrijzeld. Gelukkig waren paard en slede ongedeerd en had de politie zich meester gemaakt van den belhamel. Die belhamel moest zijn zoon <hi rend="sc">henderik</hi> wezen - dominee <hi rend="sc">walker</hi> gevoelde het. De bitterheid, de angst, de schrik, de diep gekrenkte vadertrots, die zijne ziel als bestormden, ontnamen hem allen moed naar het een en ander te vernemen. Hij was ten einde raad. Bezoeken maken ging thands niet meer. Al zijne hoop bleef nu gevestigd op zijn tweeden zoon. - <hi rend="sc">Adolf</hi> zou hem met vreugde ontvangen, zou hem het leed verzachten, gedurende dezen verschrikkelijken avond geleden.</p>
<p><hi rend="sc">Adolf walker</hi> woonde op zeer dure kamers in de Voorstraat boven een der fraaiste winkelhuizen van de akademie-<pb n="117"/>stad. Verbijsterd, teleurgesteld, verkleumd, in alle opzichten gefolterd, keerde dominee <hi rend="sc">walker</hi> nogmaals op zijne schreden terug, om eene reis te ondernemen naar de Voorstraat. 't Was hem zonderling te moede. In geen jaren had hij zoovele aandoeningen binnen een zoo kort tijdstip doorleefd. Het meest van alles leed hij door een knagenden angst, die telkens zijn gemoed bestormde met de vraag - heb ik mij in <hi rend="sc">henderik</hi> of heeft hij mij bedrogen? Met groote inspanning overwon hij deze namelooze vrees door verdere onderzoekingen vooreerst uit te stellen en al zijne verwachting te vestigen op <hi rend="sc">adolfs</hi> hulp en inlichtingen.</p>
<p>Toen hij voor het huis in de Voorstraat stond, waar <hi rend="sc">adolf</hi> een geheel bovenkwartier bewoonde, zag hij op nieuw, dat al de vensters schitterend verlicht waren. Ditmaal zou hij zich niet bedriegen, hij zou zijn zoon vinden. In die overtuiging stapte hij den deftigen winkel binnen en werd terstond gerustgesteld door het bericht, dat meneer <hi rend="sc">adolf walker</hi> thuis was. Maar de bediende bleef desniettemin den bezoeker met zekere bezorgdheid aanzien. Toen de laatste zich haastte naar de trap te gaan, trad de eerste hem in den weg en gaf te kennen, dat meneer boven bezoek had, dat er vergadering was. Dominee <hi rend="sc">walker</hi> had echter dien avond reeds zooveel ondervonden, dat zulk eene kleinigheid hem niet kon terughouden.</p>
<p>Met een gevoel van verademing steeg hij de breede, fraaye trap op. Het portaal boven werd verlicht door een cierlijke hanglantaarn van donkerrood glas; alles kondigde aan, dat de bewoner van het bovenkwartier zich elke mogelijke weelde veroorloofde. Een groot rumoer van stemmen steeg uit het voorvertrek. Luid gelach brak het stemgerucht af. Dominee
<pb n="118"/>
<hi rend="sc">walker</hi> wilde zich zeker gevoel van misnoegdheid ontveinzen en stapte dus naar de deur der voorkamer toe. Zijn kloppen, voorzichtigheidshalve ondernomen, scheen niet gehoord. Niemand andwoordde. Maar het gelach en de juichtonen stegen voortdurend luider. Langzaam de deur openend, trad de onverwachte gast uit Osterwolde binnen.</p>
<p>Niemand dergenen, die binnen het vertrek waren, merkte er het minste van.</p>
<p>Dominee <hi rend="sc">walker</hi> was thands niet gestemd, om het dagelijksch verblijf van zijn tweeden zoon nauwkeurig op te nemen. Een toevallig bezoeker zou misschien geen onaangenamen indruk van deze ruime, prachtig gestoffeerde kamer hebben ontvangen. Voor eene studentenkamer was zij evenwel te deftig. Eene fonkelende kristallen lichtkroon met zes gaspitten, achter matglazen stolpen, wierp een hard licht over de gantsche uitgebreidheid van het vertrek. Op den marmeren schoorsteen pronkten daarenboven twee vergulden kandelabres met zes was- lichten ieder - zoodat de lichtzee nog overvloediger golfde.</p>
<p>De drie reusachtige vensters waren achter zware, donkergroene damasten gordijnen verborgen. Twee sofaas, met donkerrood fluweel bekleed, veel te veel leunstoelen in allerlei verscheidenheden, een marmeren buffet en een overvloed van ongelijksoortige meubelen schonken aan al deze weelde een volkomen burgerlijk uiterlijk. Het scheen, dat de huurder daarom zijn best gedaan had alles zooveel mogelijk eene studentikooze kleur te geven. De kolossale spiegel boven den schoorsteen prijkte met een paar rood fluweelen petten, met eene jockeymuts, purper en zilver - herinneringen uit de eerste maanden van 's heeren <hi rend="sc">adolfs</hi> studentenleven. Dan slingerden er zich om den breeden, vergulden rand allerlei veelkleurige linten, overblijf-<pb n="119"/>sels van groote feesten of bewijzen van lidmaatschap der eene of andere voorname vereeniging. Aan de wanden was bijna geen plekjen gespaard of er hing eene schilderij, eene gravure, eene gekleurde karikatuur. Opmerkelijk was de smaak van den jeugdigen theoloog voor jonge dames met lelieblanke halzen en schouders, die in cierlijke houdingen en in velerlei variatiën, zoo bruin als blond, van de wanden tegen de bezoekers glimlachten. In dit opzicht stond de deftige stoffeering van het vertrek in omgekeerde reden tot de wandvercieringen.</p>
<p>Mocht ook dominee <hi rend="sc">walker</hi> zijne aandacht op een en ander hebben willen vestigen, de in deze kamer aanwezige en handelende personen maakten hem dit onmogelijk.</p>
<p>Een twaalftal studenten was door de ruime kamer verspreid. Eene groep zat met den rug naar hem toe gewend aan de tafel voor een hoogen stapel ronde houten schotels vol oesters. Opengetrokken champanjeflesschen stonden binnen hun bereik. Op het buffet wachtten een groot aantal andere flesschen te midden van allerlei keurige lekkernijen. Eene tweede groep had zich rondom de pianino verzameld, daar een der gasten soms enkele akkoorden aansloeg. Al deze jongelieden behoorden min of meer tot de aristokratie der akademische jongelingschap. De meesten hadden een aangenaam voorkomen, enkelen waren bizonder zwierig gekleed. Allen droegen over schouders en borst een breed lichtblauw lint, waaraan een zilveren penning hing.</p>
<p>De derde groep stond het verst van den predikant verwijderd, maar terstond vestigde hij zijne verbaasde blikken op deze. Daar prijkte zijn zoon <hi rend="sc">adolf</hi>, in de rechterhand een glas met schuimende champanje opheffend, de linker uitgestrekt naar eene knappe utrechtsche kamermeid, die gevangen in een
<pb n="120"/>
kring van jongelieden vergeefs poogde een goed heenkomen te vinden. Hij hoorde de luide stem van den gastheer, telkens afgebroken door het gejuich zijner kameraden. <hi rend="sc">Adolf</hi> nam de houding van een tooneelheld aan en riep:</p>
<p>‘Kom, bekoorlijke <hi rend="sc">rosamunda</hi>! Doe aan de hier vergaderde leden van <hi rend="spat">Pro Patria</hi> de eer eene kelk met gouden champanje te ledigen! Je kunt het ons niet weigeren, het is zulk een lichte last! Wees niet hardvochtig en luister naar ons, voordat je schuil gaat in het tooverpaleis, welks marmeren trappen geen mannelijke voet ooit ontwijdde. Zie, het reine kristal wacht met ongeduld op den kus uwer purperen lippen!’</p>
<p>Het daverend gejubel van de omstanders deed de oesteretende groep opzien en zoo geviel het, dat een der heeren leden van het vermaarde utrechtsche studentengezelschap <hi rend="spat">Pro Patria</hi> bemerkte, welk een zonderlinge en onverwachte gast er stokstijf bij de deur stond. In een oogwenk verzamelde zich een vijftal om den eerst verschrikten, weldra diep verontwaardigden predikant. Met gevulde glazen bestormden zij den onthutsten man en riepen:</p>
<p>‘Kijk er eens aan wat een aardig ventjen!’</p>
<p>‘Waar komt dat ouderwetsche manneken vandaan?’</p>
<p>‘Hij moet hier naast wezen in de bijbellezing!’</p>
<p>‘<hi rend="spat">Vous vous avez trompé de porte, mon cher Basile</hi>!’</p>
<p>‘Voor den schrik een kommetjen met champanje, niet waar?’</p>
<p>‘Kijk maar zoo nijdig niet, goeye man!’</p>
<p>‘Wou-je wat zeggen! Kom aan, hoe is je naam? Biecht eens op! <hi rend="sc">Trommius, hommius</hi> of <hi rend="sc">bogermannius</hi>?’</p>
<p>Maar dominee <hi rend="sc">walker</hi>, geheel buiten zich zelven van toorn,
<pb n="121"/>
spijt en bitter gekrenkte eigenliefde, riep met eene stentorstem:</p>
<p>‘<hi rend="sc">Adolf, adolf</hi>! Jaag die vlegels weg!’</p>
<p>Algemeene ontsteltenis volgde.</p>
<p>De kring, waarbinnen de dienstbode gevangen was, ontbond zich, en de blozende ‘<hi rend="sc">rosamunda</hi>’ ijlde haastig de kamer uit. Allen stonden op. De gastheer bleef een oogenblik stilzwijgend aarzelen. Zijne wangen waren doodsbleek, zijne lippen bestorven. Al zijne vrienden zagen glimlachend en nieuwsgierig naar den zonderlingen gast, die zoo luide durfde spreken. Maar <hi rend="sc">adolf</hi> herstelde zich. Naar zijn vader toesnellend, sprak hij luide:</p>
<p>‘Mag ik u verzoeken mij even naar de zijkamer te volgen. De vergadering van <hi rend="spat">Pro Patria</hi> is juist hier bij mij van avond. De heeren zullen wel een oogenblik geduld hebben!’</p>
<p>Al de vrienden bogen beleefd. En dominee <hi rend="sc">walker</hi>, die zijn zoon werktuiglijk volgde, hoorde zeer goed, hoe een onderdrukt murmelen en lachen achter zijn rug opging, zoodra hij de zijkamer binnentrad.</p>
</div>
<div type="chapter">
<pb n="122"/>
<head rend="h3">Achtste hoofdstuk.<lb/>
Mevrouw Muller Belmonte ziet menschen.</head>
<p>De lieve lente was voor de tweede maal in 't land sints den fellen winter van 1850.</p>
<p>Men schrijft nu Mei 1851.</p>
<p>De vensterdeuren der kostelijke tuinkamer van den notaris waren voor het eerst van het jaar opengezet. De heer <hi rend="sc">muller belmonte</hi> verwachtte menschen. De Meimaand gaf schoone en warme dagen te genieten. In den tuin was het feest voor de bloemen en de heesters. De bladerendos was overal ontloken en prijkte met de maagdelijke frischheid zijner lichtgroene kleurenpracht. Beuken en cypressen wiegelden hunne takken op den zoelen voorjaarswind; de meidoorn en de seringen geurden; de goudenregen wierp hier en daar een gulden toets te midden van het jonge groen en achter in den tuin stonden de takken der ooftboomen stijf van witte en rooskleurige bloesems.</p>
<p>Het gezelschap zou enkel door eene wandeling te midden van al deze weelde zich het hart hebben kunnen op-<pb n="123"/>halen. De avondbijeenkomsten begonnen te Osterwolde omtrent zeven uur in verband met den fatsoenlijken tijd voor het diner van drie tot vier uur. Er bestond dus ruimschoots gelegenheid tot eene wandeling in den tuin, wanneer de gasten niet al te laat verschenen.</p>
<p>Op dit oogenblik wijst de pendule in de tuinkamer kwart voor zevenen. Noch aldaar, noch in den tuin vertoont zich een lid van het gezin. Men zou ongehinderd eene reeks van vertrekken hebben kunnen doorloopen, zonder iemand te ontmoeten. Wel zag alles er recht feestelijk uit. De notaris bezat in Osterwolde een uitstekenden naam wegens zijne gulheid en gastvrijheid. Hij had zijn huis half en half voor zijne vrienden ingericht. De voorkamer aan de straat diende tot salon en stond in verband met twee binnenvertrekken, die naar de tuinkamer leidden. Wanneer men de deuren had ingeschoven, liepen al deze vertrekken tot eene reusachtige gezelschapszaal ineen en vormden ze met den tuin een terrein, waar een honderdtal gasten zich gemakkelijk had kunnen bewegen.</p>
<p>In het salon heeft men aan de vergulden lichtkroon haar doorschijnend hulsel van zilvergaas ontnomen en al de stoelen en sofaas van hoezen bevrijd. Alles blinkt en glinstert bij het volle daglicht. In heel Osterwolde zou men moeilijk gezelliger en prachtiger kamers hebben kunnen vinden. Heden echter heeft men dubbel zijn best gedaan. Overal de eerste bloemen van het seizoen, meestal geurige ruikers van seringen. De smaakvolle hand der dochters van den huize verdiende allen lof. De buitengewone inspanning was gelukt.</p>
<p>Dit alles echter vormde geen dagelijksch verschijnsel.</p>
<p>Bizondere omstandigheden hadden de familie <hi rend="sc">muller belmonte</hi> bewogen een luisterrijk feest te geven. Eene kleine ophelde-<pb n="124"/>ring is hier noodzakelijk. Nauwelijks drie weken geleden had zich te Osterwolde een vreemd-verschijnsel voorgedaan. Terwijl bijna heel het voorname publiek in het heerenlogement ‘<hi rend="spat">de Zon</hi>’ bijeen was, om de laatste Nutslezing van het jaar te hooren, had zich even voor het begin een vreemd heer aangemeld bij den burgemeester <hi rend="sc">francius</hi>. De vreemdeling bood een naamkaartjen en het achtbaar hoofd der gemeente zag in de eerste plaats een adellijk wapen met eene kroon en daaronder: <hi rend="sc">leuven van houtenisse</hi>. In een hoek van het kaartjen stond mikroskopiesch fijn: <hi rend="spat">La Haye, Vijverberg</hi>. Dat moest een zeer aanzienlijk heer zijn, misschien wel een jonkheer een graaf uit den Haag, zeiden de heeren van het Nutsbestuur. De burgemeester was aanstonds bereid den graaf <hi rend="sc">leuven van houtenisse</hi> aan het publiek van Osterwolde voor te stellen.</p>
<p>Vol verbazing zag men een klein manneken met een roodachtig gelaat en grijzende hairen verschijnen. Deftig in het zwart, voorzien van een paar ridderkruisen en parelgrijze glacé-handschoenen, maakte de heer <hi rend="sc">leuven van houtenisse</hi> een machtigen indruk op het publiek te Osterwolde. Burgemeester <hi rend="sc">francius</hi> had tot ieder voornaam Nutslid niets anders gezegd dan de gewone woorden: ‘Mag ik u voorstellen den heer <hi rend="sc">leuven van houtenisse</hi> uit den Haag!’ toch noemde de geheele zaal hem graaf <hi rend="sc">leuven</hi>. Dit bewijs van overschatting werd niet gegeven door de beide heeren <hi rend="sc">wigbold</hi> en <hi rend="sc">onno de huibert van vliethuyzen</hi>, noch door den burgemeester - men herinnerde zich niet ooit van een graaf <hi rend="sc">leuven</hi> te hebben hooren spreken. Het overige publiek bleef lang bij zijne eerste opvatting volharden.</p>
<p>De aanzienlijke Hagenaar nam plaats onder de leden van het bestuur der Nutsafdeeling. Hij bleef den geheelen avond. Jonge
<pb n="125"/>
en oude dames hadden zich in hare bespiegelingen meer met deze zonderlinge verschijning bezig gehouden, dan met de voordracht van den ijverigen sekretaris der gemeente, den heer <hi rend="sc">jan bouwens</hi>, die zich de moeite gegeven had de geschiedenis van Osterwolde in de midden-eeuwen voor zijne Nutshoorders te schrijven. Niet het minst ingenomen met den vreemdeling betoonde zich de familie <hi rend="sc">muller belmonte</hi>, sints den winter van 1850 vermeerderd door éen lid, mejuffrouw <hi rend="sc">adrienne de blinville</hi>, een nichtjen uit den Haag. Nadat iedereen zich verwonderd had over de komst van graaf <hi rend="sc">leuven</hi> in zulk een achterhoek als Osterwolde, was het de notaris, die aan Jan en alleman wist te vertellen, dat de graaf uit liefhebberij eene reis maakte door heel Nederland, om zich op de hoogte te stellen van de kleinere steden en plattelandsgemeenten.</p>
<p>Het was eigenaardig te zien, hoe geheel Osterwolde meer en meer zijne ingenomenheid aan den dag legde met graaf <hi rend="sc">leuven van houtenisse</hi>. De aanzienlijke man had gedurende de pauze zich uiterst minzaam tot de meeste dames gericht en met iets ‘gedistingeerds’ - als mevrouw <hi rend="sc">onno de huibert</hi> oordeelde - tot ieder van haar een vriendelijk woord gesproken. Hooger nog steeg de belangstelling, toen men vernam dat graaf <hi rend="sc">leuven</hi> met eene schitterende equipaadje, een koetsier en een palfrenier in eene even schitterende liverei, de stad Osterwolde was komen binnenrijden.</p>
<p>Sints den Nutsavond in April waren nu drie weken verloopen en de geestdrift voor den heer <hi rend="sc">leuven van houtenisse</hi> - wiens grafelijke titel, als minder passend, weldra in onbruik geraakte - was ten top gestegen. De aanzienlijke Hagenaar had te kennen gegeven, dat het hem in Osterwolde uitstekend beviel, dat hij er misschien een paar maanden zou
<pb n="126"/>
vertoeven. Tal van beleefdheden waren gewisseld. De meeste leden der heerensociëteit uit het logement ‘<hi rend="spat">de Zon</hi>’ hadden zich vereerd gezien door eene uitnoodiging tot een diner bij den heer <hi rend="sc">leuven</hi> in hetzelfde logement, waar de voorname vreemdeling zoo goed en zoo kwaad als het kon ‘rezideerde.’ Bijna nimmer was er zooveel champanje gedronken in zijn huis, verzekerde de eigenaar uit ‘<hi rend="spat">de Zon</hi>’, die het tijdelijk verblijf van den Hagenaar ten zijnent dagelijks in stilte zegende.</p>
<p>Een dag of wat later wandelde de deftige koetsier des heeren <hi rend="sc">leuven van houtenisse</hi> door de straten van Osterwolde met een breeden vergulden band om zijn hoed, zoodat de voorbijgangers stil bleven staan uit louter bewondering. Bij alle aanzienlijken belde de koetsier; het eerst bij den notaris. Nog nooit had de kamermeid eene zoo statige boodschap aangenomen: ‘De heer <hi rend="sc">leuven van houtenisse</hi> uit 's Gravenhage heeft de eer den heer <hi rend="sc">muller belmonte</hi> en familie uit te noodigen tot het bijwonen van een <hi rend="spat">bal-champêtre</hi> op aanstaanden Woensdag in het hôtel <hi rend="spat">de Zon</hi> alhier.’</p>
<p>Het was eene luisterrijke partij geweest, waar geheel Osterwolde dagen lang van sprak. De groote tuin van het ‘hotel’ <hi rend="spat">de Zon</hi> was geïllumineerd tot verbazing van al de gasten. Daar het evenwel een beetjen koel werd des avonds had het bal in de groote zaal plaats gehad. De notabelen van Osterwolde hadden hun best gedaan deze groote vriendelijkheid te beandwoorden met diners, soupers en avondbijeenkomsten. Dag op dag kwam er iets. De beminnelijke vreemdeling verklaarde, dat hij nooit weer naar den Haag zou terugkeeren, daar men hem door de smaakvolle beleefdheid zijner nieuwe vrienden als het ware gevangen hield.</p>
<p>Door het heerlijke lenteweer van de laatste dagen was de
<pb n="127"/>
heer <hi rend="sc">leuven</hi> op den inval gekomen, om met zijn vorstelijk rijtuig en mooye schimmels toertjens in den omtrek te doen. Hij noodigde daarbij telkens eenige dames uit en smaakte het genoegen te ondervinden, dat de meesten der osterwoldsche schoonen zijne uitnoodiging niet versmaadden. Eene rechtstreeksche weigering had hij ontvangen van mevrouw <hi rend="sc">francius</hi> en mevrouw <hi rend="sc">wigbold de huibert</hi>, terwijl van de familie <hi rend="sc">muller</hi> alleen <hi rend="sc">suze</hi> en <hi rend="sc">betsy</hi> zich bereid toonden. Mevrouw leed aan hoofdpijn en de haagsche nicht, mejuffrouw <hi rend="sc">de blinville</hi>, liet zich verontschuldigen.</p>
<p>Naar aanleiding van al deze zeer buitengewone omstandigheden had de notaris besloten eene groote partij ten zijnent te geven. Al de notabelen uit de stad en omstreken waren genoodigd. Held van het feest zou andermaal zijn de heer <hi rend="sc">leuven van houtenisse</hi>, die reeds enkele reizen bij de familie <hi rend="sc">muller belmonte</hi> familiaar had gedineerd. En daar het een schoone voorjaarsdag was, zoo warm als midden in Juni, verkeerde iedereen in de schoonste verwachting omtrent het aanstaande feest.</p>
<p>Juist te zeven uur trad de notaris in het salon. Hij droeg eene breede, ouderwetsche, witte das en een splinternieuwen zwarten rok. Dit alles strekte alleen, om zijne grenadiersgestalte nog meer in het oog te doen vallen. Niemand was aanwezig behalve zijn nichtjen en nieuwe huisgenoote: <hi rend="sc">adrienne de blinville</hi>. Zij stond aan het venster. De zon was reeds achter de huizen van den overkant gedoken, maar de lichtweerkaatsing viel in volle stroomen over haar gelaat en hare gantsche figuur.</p>
<p>Het zou onmogelijk geweest zijn haar daar te zien zonder haar met opgetogenheid te bewonderen. Dikwijls zegt men van
<pb n="128"/>
eene jonge vrouw, dat zij knap, dat zij mooi, dat zij bekoorlijk is; doch de lippen van hen, die <hi rend="sc">adrienne de blinville</hi> voor het eerst aanschouwden, zwegen stil uit eerbied voor hare vorstelijke schoonheid. Zij telde nog geen negentien jaren, maar hare gestalte was volkomen harmoniesch ontwikkeld. Slank, zonder tenger te zijn, in de liefelijke rijpheid van den jonkvrouwelijken levensbloei, bleek <hi rend="sc">adrienne</hi> boven de gewone maat der alledaagsche schoonheid verheven. Als zij ergens binnentrad, scheen zij de zonnestralen bevolen te hebben haar te volgen. Er stroomde licht uit hare donkerblauwe oogen - donker tot zwart wordens toe, wanneer zij den blik omlaagsloeg en de buitengewoon lange wimpers eene schaduw over de gadeloos blanke wangen wierpen. Die donkere oogen en het prachtige, glansrijke zwart-bruine hair, dat eenvoudig in ontelbare lange krullen om hals en schouders zwierde, golfde en stroomde als een sluyer van fluweel en goud, trokken het eerst de opmerkzaamheid en de verbazing.</p>
<p><hi rend="sc">Adriennes</hi> schoonheid echter kwam eerst aan het volle daglicht, wanneer zij sprak, handelde, gevoelde. Zonder eenige moeite spreidde zij ieder oogenblik de beminnelijkste aanvalligheid ten toon. De eenvoud zelve, verscheen zij zonder eenig cieraad in een kleedjen van doorschijnend zwarte stof - door de modistes <hi rend="spat">barège</hi> genoemd. Om den hals, die door de hooge japon heen schitterde, droeg zij een dubbel snoer van groote, zwarte, gitten kralen, waaraan een breed, zwart kruis hing.</p>
<p>De notaris was bij zijn binnentreden op nieuw getroffen. Hij zag <hi rend="sc">adrienne</hi> elken dag, maar hij beweerde wel eens schertsend, dat zij ieder uur mooyer werd. Zoodra hij de deur opende, zag zij vriendelijk naar haar neef, hoewel
<pb n="129"/>
daarbij een bizonder ernstige trek om haar mond zweefde.</p>
<p>Bulderend, als immer, begon de notaris:</p>
<p>‘Is er nog niemand, <hi rend="sc">adrienne</hi>?’</p>
<p>‘Neen, neef!’</p>
<p>‘<hi rend="spat">Grand genre</hi>, kind! We worden hier haagsch door toedoen van onzen waarden vriend <hi rend="sc">leuven</hi>!’</p>
<p>‘U meent, dat wij in den Haag altijd te laat komen!’</p>
<p>‘Doe jelui dat dan niet?’</p>
<p>‘Niet altijd, neef!’</p>
<p>‘'t Is toch aardig, <hi rend="sc">adrienne</hi>! dat je uit den Haag bent en dat je nooit ereis van meneer <hi rend="sc">leuven van houtenisse</hi> hebt hooren spreken!’</p>
<p>‘Ik ging bijna nooit uit, neef! Mama kent weinig menschen in den Haag en mijn broêrs hebben me niet van hem gesproken!’</p>
<p>Er scheen een sluyer over het gelaat van <hi rend="sc">adrienne</hi> gevallen, toen zij deze woorden sprak.</p>
<p>‘Ik geloof, dat je hem anders wel eens zoudt hebben hooren noemen, of dat je misschien zijn prachtige schimmels wel eens zoudt gezien hebben!’</p>
<p>‘Och, neef! U weet zelf, hoe het leven is van een arme kapiteinsweduwe met vier kinderen in den Haag! Hard werken den gantschen dag! Gelukkig, dat <hi rend="sc">jan</hi> tweede luitenant, en <hi rend="sc">alfred</hi> sergeant is - nu is de ergste tijd achter den rug! Mama kan zich redden met <hi rend="sc">blanche</hi>, omdat u zoo goed, zoo buitengewoon goed voor ons is....’</p>
<p>Er parelde een traan in de donkerblauwe oogen - <hi rend="sc">adrienne</hi> boog het hoofd.</p>
<p>De notaris kwam eene schrede nader en zich over zijn nichtjen buigend, drukte hij zoo medelijdend mogelijk een kus
<pb n="130"/>
op het vorstelijke voorhoofd. Er kwam gedurende deze plechtigheid zulk een zonderlinge trek over zijn purperblozend bierbrouwersgezicht, dat een beeldhouwer hem tot model voor een herkulischen <hi rend="spat">Faun</hi> had kunnen nemen, te meer, daar <hi rend="sc">adrienne</hi> de schoonste <hi rend="spat">Sylvia</hi> voorstelde, die ooit door een kunstenaar als ideaal kon worden gedroomd.</p>
<p>Zijne dreunende stem zooveel mogelijk verzachtend, fluisterde hij:</p>
<p>‘Blijf, zoolang je wilt, kind! Iedereen draagt je op de handen hier in huis!’</p>
<p>Een luid gerucht van stemmen verkondigde, dat er feestgenooten in aantocht waren. De notaris stelde zich in deftige houding bij den schoorsteenmantel. <hi rend="sc">Adrienne</hi> verwijderde zich langzaam naar de tuinkamer. Zoodra de deur van het salon geopend werd, traden de drie dames van den huize binnen. Mevrouw <hi rend="sc">muller belmonte</hi> verscheen zeer deftig in zwarte zijde; <hi rend="sc">suze</hi> in bleekgroen gaas en satijn; <hi rend="sc">betsy</hi> in een licht paars kostuum. De jonge dames zagen er recht feestelijk uit. <hi rend="sc">Suze</hi> droeg om den blanken, welgevulden hals een vijfdubbel snoer van bloedkoralen en om de juist niet fijn gevormde polsen armbanden van dezelfde stof. <hi rend="sc">Betsy</hi> prijkte met een fonkelenden amethist in een goud medaljon. Beide maakten een zeer gunstigen indruk - <hi rend="sc">suze</hi> als eene knappe, vroolijke brunette, <hi rend="sc">betsy</hi> als eene ernstige, zacht gestemde blondine. De heer <hi rend="sc">muller belmonte</hi> glimlachte op zijne gewone overvriendelijke wijze en prees zijne dames luid, terwijl hij stil tot zich zelven zeide, dat ze naast <hi rend="sc">adrienne</hi> in 't niet zonken. Veel tijd tot vergelijkingen werd hem niet gegeven - de gasten kwamen.</p>
<p>Achtereenvolgens verscheen heel het notabele Osterwolde in
<pb n="131"/>
het salon van den notaris. Na weinige minuten klonk een luid gezwatel van stemmen. De gasten stroomden van alle zijden toe. Een mager heer, zich onderscheidend door ongewone hooge halsboorden en eene steile, zwarte kuif boven een smal voorhoofd, werd met in 't oog vallende beleefdheid ontvangen. Het was de burgemeester, Mr. <hi rend="sc">pieter francius</hi>, die, als naar gewoonte, alleen kwam, daar eene zwakke gezondheid, uit voortdurend zenuwlijden gesproten, zijner echtgenoote verhinderde in het openbaar of op partijen te verschijnen.</p>
<p>De burgemeester, een man van voorbeeldige deftigheid, steeds zich herinnerend, dat hij de eerste magistraatspersoon der gemeente was, boog met houterige stijfheid voor de gastvrouw, die nu getrouw aan de zijde van haar man bleef. De heer <hi rend="sc">francius</hi> naderde den gastheer en wisselde eenige alledaagsche beleefdheden. Vervolgens zich naar zijn oor buigend, vroeg hij:</p>
<p>‘Is de Hagenaar er al?’</p>
<p>‘Nog niet!’</p>
<p>‘Bericht gehad op mijn informatie! Komt niet al te best uit!’</p>
<p>‘Hoe zoo?’</p>
<p>‘Niet zoo hard spreken <hi rend="sc">muller</hi>! Ik heb een brief uit den Haag ....’</p>
<p>‘Kennen ze daar een meneer <hi rend="sc">leuven van houtenisse</hi>?’</p>
<p>‘Welzeker!’</p>
<p>‘Woont hij op den Vijverberg?’</p>
<p>‘Welzeker!’</p>
<p>‘Is hij schatrijk?’</p>
<p>‘Welzeker!’</p>
<p>‘Maar dan komt het heel goed uit!’</p>
<pb n="132"/>
<p>‘Behalven een kleinigheid. Zijne relatiën met de aanzienlijke waereld zijn verzonnen. Hij heet alleen <hi rend="sc">leuven</hi>. Zijn tweede naam heeft hij er bij gevoegd naar een landgoed, dat hij kocht. Hij is van zeer burgerlijke afkomst, rijk geworden door een erfenis en het spelen in de staatsloterij. Daarbij is hij bekend als een zonderling individu, van wien men de zotste streken kan verwachten. In den Haag wist men niet waar hij gestoven of gevlogen was, maar, omdat hij voor een paar dagen geld noodig had, heeft hij zijn adres hier opgegeven!’</p>
<p>‘Dus is hij geen partikulier vriend van <hi rend="sc">thorbecke</hi>?’</p>
<p>‘Evenmin als ik!’</p>
<p>‘Dus komt hij niet aan 't hof?’</p>
<p>‘Evenmin als jij!’</p>
<p>‘Maar dan is hij een <hi rend="spat">chevalier d'industrie</hi>!’</p>
<p>‘Schreeuw zoo hard niet, <hi rend="sc">muller</hi>! Hij is een zeer vreemdsoortig partikulier, die de gewoonte heeft onbeschaamd te bluffen. Maar verder kunnen wij hem niets verwijten. En omdat Osterwolde van zijne beleefdheden geprofiteerd heeft, moet Osterwolde hem zijne beleefdheden reciproceeren - daar valt niets aan te veranderen.’</p>
<p>‘Bij mij komt hij van avond voor 't laatst!’</p>
<p>‘Dat is jou zaak! Maar wat mij zeer aangenaam zou zijn....’</p>
<p>‘Ga voort!’</p>
<p>Aan het oor van den notaris fluisterend zoodat niemand als deze er iets van hooren kon, vervolgde de burgemeester:</p>
<p>‘Te weten, waarom die haagsche zotskap hier naar Osterwolde is gekomen en waarom hij hier zoo lang blijft!’</p>
<p>‘Ik zal mijn best doen er achter te komen!’</p>
<p>De heer <hi rend="sc">muller belmonte</hi> had met de uiterste moeite zijn stem in bedwang gehouden: het was hem daarom eene ware
<pb n="133"/>
verlichting, toen hij als gewoonlijk daverend kon andwoorden op de begroeting van een nieuwen gast, die diep voor hem stond te buigen.</p>
<p>Het was de heer <hi rend="sc">adolf walker</hi>, onberispelijk in zwarten rok, witte das, witte glacées, een rozeknop in 't knoopsgat. Zijn zwart hair krulde even cierlijk als weleer, maar zijne lippen werden nu overschaduwd door een fijn kneveltjen, 't welk hem niet kwaad stond. Met de Paaschvakantie thuis gekomen, was hij nog niet naar Utrecht vertrokken - een feit, 't welk mede tot de verwonderlijke gebeurtenissen behoorde, die sints eene maand te Osterwolde plaats grepen.</p>
<p>Nadat hij onder de menigte verdwenen was en ook de burgemeester zich tot zijne vrienden in het salon begeven had, hield de gastheer een kort beraad met de gastvrouw. Niemand lette er op. De talrijke aanwezigen waren in gezelligen kout verdiept; daarenboven verschenen de beide dienstmeiden van den notaris met de thee. De heer <hi rend="sc">muller belmonte</hi> had een vrij onaangenamen schok ontvangen door de plotselinge mededeelingen van den burgemeester. Hij had, als geheel Osterwolde, geloofd aan de grootheid van den haagschen heer <hi rend="sc">leuven</hi>. Zulk een aanzienlijk man, bekend aan 't hof, gezien bij de ministers en heel de voorname waereld, zou door zijne nadere kennismaking met Osterwolde in staat zijn veel goeds te doen. Zelfs had de beleefde heer <hi rend="sc">leuven</hi> er van gesproken, dat men in den Haag te weinig op verdienstelijke mannen uit de provincie lette, en waarom de notaris toen onwillekeurig de hand aan zijn linkerborst had gedrukt, was hem nu door het hoofd gegaan. In den korten krijgsraad met mevrouw <hi rend="sc">muller belmonte</hi> werd besloten <hi rend="spat">bonne mine à mauvais jeu</hi> te maken. De onverwachte nieuwstijdingen
<pb n="134"/>
waren niet van dien aard, dat men er de beleefdheid om uit het oog mocht verliezen. Maar beiden besloten plechtig aan het verkeer met den zonderlingen vreemdeling zoo spoedig mogelijk een eind te maken.</p>
<p>Het was hoog tijd. De deur werd geopend en onder zekere opschudding maakte de heer <hi rend="sc">leuven van houtenisse</hi> zijne komplimenten aan de gastvrouw. Hij bood haar een luisterrijken ruiker aan en had er nog twee, die hem de borst overdekten, bestemd voor de dochters des huizes. Zulke ruikers kwamen in Osterwolde niet voor. De palfrenier had ze in drie doozen zijn meester nagedragen - de beleefdheid was te grooter naarmate het moeyelijker was van elders zulke kostelijke bloemen ongerept en frisch aan te brengen. De jonge dames <hi rend="sc">suze</hi> en <hi rend="sc">betsy</hi> kwamen glimlachend en blozend te voorschijn, terwijl het geheele gezelschap geene woorden genoeg had, om de oplettendheid van den ridderlijken Hagenaar te prijzen.</p>
<p>De heer <hi rend="sc">leuven van houtenisse</hi> trok aller aandacht door de schitterende diamanten knoopen in zijn overhemd, door de talrijke schitterende ringen aan zijne vingers en door twee schitterende ridderkruisen in zijn knoopsgat. Niemand durfde hem echter te vragen, welke vorsten hem deze onderscheidingen hadden geschonken. Toen de dubbele ridder zijn purper gelaat en grijze hairen naar den gastheer wendde, had deze zijn <hi rend="spat">passe-partout</hi>-glimlach teruggeroepen. Het bleek, dat de heer <hi rend="sc">muller belmonte</hi> zich het plezier gunde zoo luid mogelijk te spreken. Iedereen kon het gesprek volgen. Na eenige algemeenheden vernam men steeds vragen van den notaris. De aanzienlijke gast sprak snel, maar zeer zacht, alleen verstaanbaar in zijne onmiddellijke nabijheid. Mevrouw <hi rend="sc">muller</hi>, die de lieve ‘attentie’ had de zijde van
<pb n="135"/>
haar echtgenoot niet te verlaten, volgde zeer oplettend.</p>
<p>De gastheer had het gesprek begonnen:</p>
<p>‘Is uw vertrek naar den Haag al bepaald, meneer <hi rend="sc">leuven</hi>?’</p>
<p>‘Nog niet gedecideerd, pardon!’</p>
<p>‘Van Osterwolde zal u nu wel genoeg studie gemaakt hebben?’</p>
<p>‘Osterwolde ken ik, maar het valt moeyelijk van zooveel charmante kennissen afscheid te nemen!’</p>
<p>‘Mij dunkt, dat u daarvoor in den Haag schadeloosstelling zou kunnen vinden in de politieke en diplomatische waereld!’</p>
<p>‘Ja, maar de ware vreugde heerscht in vriendenkringen als deze!’</p>
<p>‘Intusschen heeft men uwe verdiensten naar waarde weten te schatten. Buitenlandsche vorsten.... à propos, ik had nog nooit het voorrecht u te mogen vragen, welke vorsten het gelukkig denkbeeld....’</p>
<p>‘Pardon! Met genoegen. Dit kruis schonk mij de Bey van Tunis en dit tweede is mij toegekend door den Koning van Portugal!’</p>
<p>‘Een mahomedaan en een katholiek!’</p>
<p>‘Daar is toch geen bezwaar in? Ik acht u liberaal genoeg, meneer <hi rend="sc">muller belmonte</hi>! om eene dekoratie te dragen, ook als die u door een roomschen vorst werd aangeboden!’</p>
<p>‘Een roomsch kruis, meneer? Nooit van mijn leven!’</p>
<p>De gastheer had zoo luid gebulderd, dat de kleine oogjens zijner gade onrustig heen en weêr rolden.</p>
<p>De deftige dienstmaagd in Zondagspak bood den haagsehen gast thee en deze gebruikte de aanleiding, om behendig ter zijde te treden, daar de kommandeerende toon van den gastheer hem vreemd voorkwam. Met uitstekende be-<pb n="136"/>leefdheid sprak hij een woord tot ieder der gasten. Zoo vorderde hij langzaam op zijn weg uit het salon naar de aangrenzende vertrekken. Min of meer trof het hem, dat de burgemeester <hi rend="sc">francius</hi> hem met statige deftigheid uit den weg ging. Daar hij evenwel een zeer plezierig humeur bezat en zich zelden over eenige zaak, hoe ernstig ook, voor langer dan enkele minuten bekommerde, stelde hij zich onmiddellijk gerust. Hij bemerkte intusschen, dat de meeste jongelieden zich in den tuin vereenigden en dat alleen sommigen der oudste notabelen zich op leunstoelen tot een gezellig praatjen bijeenschikten. Opgeruimd glimlachend drong hij door het tweede vertrek en wilde juist naar de tuinkamer oversteken, toen hij plotseling stilstond.</p>
<p>Aan het venster bevonden zich twee personen, die hem groote belangstelling inboezemden - althands eene van dit tweetal: <hi rend="sc">adrienne de blinville</hi>. De andere was <hi rend="sc">frans walker</hi>. De laatste had het voorrecht nu ook tot de jongelieden te behooren, die op de partijen der volwassenen verschijnen mochten. Hij was zijn achttiende jaar ingetreden en zou na de aanstaande zomervakantie zijne studiën te Utrecht beginnen. Geheel volwassen, kloek van gestalte, overtrof hij <hi rend="sc">adrienne</hi> wel in lengte, maar niet in ervaring van het leven, noch in gemakkelijkheid van omgang. Daar zij nu bijna anderhalf jaar in Osterwolde had vertoefd, was hem somtijds de gelegenheid gunstig, om haar te zien en te spreken. De vriendschap met den overigens weinig beminnenswaardigen oudsten zoon van den notaris was in het laatste jaar aangewakkerd, doch zoo dikwijls <hi rend="sc">frans</hi>, als vriend van <hi rend="sc">bram muller</hi>, voor <hi rend="sc">adrienne</hi> verscheen, had eene zonderlinge schuchterheid hem belemmerd en gehinderd tot onhandig wordens toe. <hi rend="sc">Adrienne</hi> mocht den
<pb n="137"/>
stillen en flinken jonkman wel, die steeds met zooveel eerbied tot haar opzag en het bijna niet waagde een woord tot haar te richten.</p>
<p>Thands bracht een toeval ze te zaâm. Het heerlijke lenteweêr had iedereen naar den tuin getroond, om voor het vallen van de duisternis daar eene wandeling te maken. <hi rend="sc">Adrienne</hi> week gewoonlijk naar den achtergrond en beproefde zooveel mogelijk van dienst te zijn in huishoudelijke zaken. Zij vervulde hare vrijwillig gekozen taak van huishoudster zoo ijverig, dat de dames <hi rend="sc">muller belmonte</hi>, moeder en dochters, haar om strijd prezen en welbehaaglijk op hare lauweren rustten. <hi rend="sc">Adrienne</hi> had zich reeds zoo onontbeerlijk gemaakt, dat men het geheele beheer aan haar overliet en er zonder verdere afspraak op rekende, dat zij alles zou behartigen. Zij hield nu een oog in 't zeil over de bedienden en zorgde, dat niemand der gasten iets kon ontbreken. De ledige kamer doorloopend, had zij bij het venster <hi rend="sc">frans</hi> gevonden, die, nog vrijwat verlegen in gezelschap, zich bezig hield eenige albums te doorbladeren.</p>
<p><hi rend="sc">Frans</hi> was vol ontzach opgestaan, toen zij hem naderde. <hi rend="sc">Adrienne</hi> had zich vriendelijk glimlachend tot hem gewend en gevraagd:</p>
<p>‘<hi rend="sc">Frans</hi>! denk-je nog wel eens aan het albumblaadjen, dat je me beloofd hebt?’</p>
<p>‘Of ik er aan denk, juffrouw <hi rend="sc">adrienne</hi>?’</p>
<p>‘Ik meen, of je er haast klaar meê komt?’</p>
<p>Doodsbleek, met haperende stem hernam <hi rend="sc">frans</hi>:</p>
<p>‘Voor een paar dagen was het klaar, maar.... het beviel me niet. Het was niet goed genoeg.... voor u. Nu ben ik aan een tweede bezig. Ik hoop, dat het beter wordt....’</p>
<pb n="138"/>
<p>Hij zag haar bij deze laatste woorden in de wonderschoone donkere oogen, maar wendde aanstonds het hoofd af, daar een diepe blos zijne wangen kleurde.</p>
<p>Eene zachte, eenigszins schorre stem viel hier in:</p>
<p>‘Juffrouw <hi rend="sc">de blinville</hi>! Mag ik u even spreken?’</p>
<p>Het was de zonderlinge heer <hi rend="sc">leuven van houtenisse</hi>, die plotseling vóór hen stond.</p>
<p><hi rend="sc">Adrienne</hi> verbleekte. <hi rend="sc">Frans</hi> legde het album weg, tot nog toe in de hand gehouden, en verwijderde zich snel uit vrees <hi rend="sc">adrienne</hi> te hinderen. Deze laatste stond op het punt hem terug te roepen, maar daar ze een oogenblik had geaarzeld, was hij reeds verdwenen.</p>
<p>Beiden vreemdelingen te Osterwolde, beiden uit den Haag, stonden ze daar tegenover elkander in geheimzinnig stilzwijgen. De schemering was gekomen. Het gezelschap bleef verdeeld in twee groepen. Het salon vereenigde den voorzichtigen ouderdom, terwijl al wat jong was of er zich voor wilde laten doorgaan de liefelijke Meilucht daarbuiten genoot. Zij waren alleen. De lichtkroon van het salon werd aangestoken en verbreedde de schaduwen in hunne omgeving. De heer <hi rend="sc">leuven</hi> begon:</p>
<p>‘Ik durf haast niet meer te spreken, <hi rend="sc">adrienne</hi>! want je wordt dadelijk boos! Luister nu eens even naar me! Als je 't me niet verboden hadt, zou ik je van avond een bouquet meêgebracht hebben, vrij wat kostbaarder dan die prullen van zoo even. Maar ik heb me naar je wensch geschikt. Nu niemand op ons let, kom ik met een beleefd verzoek....’</p>
<p>‘Ik heb bezigheden, meneer <hi rend="sc">leuven</hi>! en geen tijd naar u te luisteren!’</p>
<p>‘Alweer een uitvlucht! Je weet nog niet eens wat ik
<pb n="139"/>
meen. Laat me toch eerst spreken. Niemand begrijpt zoo goed als jij, hoe ellendig je me maakt door zoo te handelen. Waarom ben ik hier in dit ongelukkig achterbuurtjen van ons land verdwaald? Waarom heb ik een jaar lang gezocht, toen je plotseling verdwenen waart? <hi rend="sc">Adrienne</hi>, je weet het! Ik kan je niet vergeten! Ik moet je ieder dag een oogenblik zien of anders zou ik razend worden! Tot nog toe heb ik alles gedaan, wat je me hebt bevolen. Ik heb geveinsd je in den Haag nooit te hebben ontmoet. Ik heb je niet aangesproken, nooit lastig gevallen en nu vraag ik nederig en onderdanig of je even naar me hooren wilt!’</p>
<p>‘Al wat u daar zegt, is mij volmaakt onverschillig! Het gaat mij niet aan! Ik heb haast!’</p>
<p><hi rend="sc">Adriennes</hi> stem klonk toornig en vrij luide. Zij wilde gaan. Maar de heer <hi rend="sc">leuven</hi> plaatste zich tegenover haar en sprak met buitengewone zenuwachtigheid:</p>
<p>‘Gaat-je dit alles niet aan? Vergeet je dan, wat ik aan je familie gedaan heb? Je broêr <hi rend="sc">jan</hi> was nooit luitenant geworden, als ik hem niet geholpen had. Mijn beurs was altijd tot zijn dispozitie en zoo ook voor <hi rend="sc">alfred</hi>. Zouden ze het in den Haag uitgehouden, hunne studiën hebben kunnen maken, zonder mij? En dat alles geeft me niet eens het recht op een vriendelijk woord, op een paar minuten geduld.... <hi rend="sc">adrienne</hi>!’</p>
<p>Het jonge meisjen had deze verklaringen met de hoogste minachting aangehoord. Zij trad op den grijsaard toe en andwoordde, terwijl hare lieve stem beefde van ergernis:</p>
<p>‘Ik wil voor mijne familie hier niet weten, dat een toeval mij deed kennis maken met een persoon van zoo beroemden naam, als de uwe - en daarom heb ik u geandwoord. Maar
<pb n="140"/>
nu is het genoeg! Langere vernedering is mij ondraaglijk. Uit den weg, meneer <hi rend="sc">leuven</hi>! Ik heb haast!’</p>
<p>Doch de oude heer ging niet uit den weg.</p>
<p>‘<hi rend="sc">Adrienne</hi>! Je weet niet wat je doet! Het is onmogelijk mij tot vijand te hebben. De stukken, waarbij je broêrs bekennen mijn schuldenaars te zijn, geven mij een gevaarlijke macht. Hunne eer is in mijn handen! Wil je luisteren?’</p>
<p>‘Een paar sekonden! Langer niet!’</p>
<p>‘Alles wat ik vraag, is je vaderlijke vriend te mogen zijn! Mijn hoogste eisch.... een vriendelijke blik.... een handdruk! Ik heb geen bloemen voor je meêgebracht, maar wel iets anders!’</p>
<p>Hij tastte in zijn borstzak en bracht een klein rood marokijnen doosjen te voorschijn.</p>
<p>‘Zie, <hi rend="sc">adrienne</hi>! Je brave vader kon je geen juweelen nalaten, maar ik....’</p>
<p>‘U waagt het dus voor de tweede maal.... Is ééne grievende beleediging niet genoeg? Wacht u voor de derde, meneer <hi rend="sc">leuven</hi>! Uit den weg!’</p>
<p>Met vlammende oogen en doodsbleeke wangen stiet <hi rend="sc">adrienne</hi> hem ter zijde. Nauwelijks de tranen bedwingend, die haar van verontwaardiging en spijt naar de oogen welden, vloog ze de deur uit.</p>
<p>De heer <hi rend="sc">leuven van houtenisse</hi> stond als versteend haar na te staren, het marokijnen doosjen nog ongeopend in zijne hand. Daarna werd zijn rood gelaat nog rooder en mompelde hij het een en ander binnensmonds. Zij, die hem hadden kunnen hooren, zouden niets anders vernomen hebben, dan één uitroep: ‘Satansche heks!’ in allerlei schakeeringen van toon tallooze malen achtereen herhaald. Zoo bleef hij gerui-<pb n="141"/>men tijd aan het murmelen tusschen zijne tanden, totdat hij, opziende, gewaar werd, dat hij geheel alleen was. Hij luisterde naar de stemmen in het salon en besloot met zijne gewone opgeruimdheid dit kleine voorval te vergeten. Zijn vindingrijk vernuft zou hem weldra een middel aan de hand doen, om die ‘satansche heks’ te temmen. Aldus in zijne wijsheid besloten hebbende, vond hij het thands raadzaam naar het salon terug te keeren, waar ‘<hi rend="spat">les gros bonnets</hi>’ van Osterwolde zijne afwezigheid zeker reeds lang zouden hebben betreurd.</p>
<p>De duisternis was gevallen. Snel werden de vertrekken door talrijke lampen en bougies verlicht. In de tuinkamer brandde eene fraaye lichtkroon, die door de geopende vensterdeuren het terras bescheen. Aan eenige tafeltjens zaten daar groepen van jongelieden bijeen. Anderen wandelden door den tuin, voor een deel geïllumineerd: eene weelde, sints het <hi rend="spat">bal champêtre</hi> van den heer <hi rend="sc">leuven</hi> in Osterwolde bijna noodzakelijk geworden. Inzonderheid trok het rustiek bruggetjen de aandacht, daar men er langs de leuningen eene rij van gekleurde ballons had opgehangen, die een aardig gezicht door de weerkaatsing in het water opleverden.</p>
<p>Vroolijke stemmen klonken alom, want de meeste gasten kwamen de illuminatie bewonderen. De zachte avond wekte de dames op, om zoo lang mogelijk buiten te toeven, schoon eenige bezorgde moeders met sjaals kwamen aandragen en bekoorlijke kopjens schuil gingen achter kleurenrijke capuchons. <hi rend="sc">Adolf walker</hi> dwaalde tusschen de jonge dames rond en bleef dan met deze, dan met gene eene pooze keuvelen. Op eens stond hij bij de rustieke brug tegenover de oudste dochter des huizes.</p>
<pb n="142"/>
<p>‘Wel, dat treft goed!’ riep <hi rend="sc">suze</hi>. ‘Ik had je iets te vragen, <hi rend="sc">adolf</hi>!’</p>
<p>‘Mag ik het genoegen hebben je mijn arm aan te bieden?’</p>
<p>‘Om naar huis te wandelen, goed!’</p>
<p>‘En nu ben ik recht nieuwsgierig, wat de koningin van dit feest mij zal hebben te vragen?’</p>
<p>‘Niet veel, maar ik eisch een eerlijk andwoord!’</p>
<p>‘Je weet, <hi rend="sc">suze</hi>!....’</p>
<p>‘Dat men niet al te veel gewicht kan hechten aan de meeste van je galante aardigheden - maar nu, bij uitzondering, zou ik de volle waarheid willen weten! Waarom blijf je zoo lang in Osterwolde met deze Paasch-vakantie?’</p>
<p>‘Is het anders niet? Wel, ik vond hier zulk een gezelligen toon en zooveel prettige partijen, dat ik er Utrecht best voor missen kon!’</p>
<p>‘Je spreekt de waarheid niet!’</p>
<p>‘Als je me niet gelooft, vraag me dan niet!’</p>
<p>‘Ik zal je niet vragen, <hi rend="sc">adolf</hi>! maar eenvoudig zeggen wat me op het hart ligt. Toen je verleden jaar met de Paasch-vakantie hier waart, ontmoette-je voor 't eerst ons nichtjen <hi rend="sc">adrienne</hi>. In plaats van haar naar je loffelijke gewoonte een pooze het hof te maken, scheen je houding bizonder gereserveerd. Van dezen zomer, toen papa met <hi rend="sc">adrienne</hi> en mij naar Brussel en Spa op reis was, heb je hier aan huis geen enkele visite gemaakt - van den winter bijna ieder dag. En nu blijf je drie weken na Paschen altijd maar in Osterwolde.... mij dunkt, er is verband te brengen in die feiten!’</p>
<p>‘Dat is er ook! Daar de notaris met zijne oudste dochter op reis was, had ik niets, dat mij trok naar dit huis....’</p>
<pb n="143"/>
<p>‘Ik houd wel eens van een aardigheid; meneer <hi rend="sc">walker</hi>! maar deze is toch wat al te grof!’</p>
<p>En <hi rend="sc">suze</hi> nam haar arm weg, terwijl zij naar het terras snelde, zonder een blik te gunnen aan een zoo luisterrijk cavalier als <hi rend="sc">adolf</hi>.</p>
<p>De laatste bleef staan en zag haar met een kalmen glimlach na. Ze had zich verraden, zij was jaloersch.</p>
<p>‘Heb-jelui ruzie? Kibbelen de vrienden?’ klonk het eensklaps op schertsenden toon.</p>
<p>Mejuffrouw <hi rend="sc">betsy</hi> had hen bespied en gevolgd.</p>
<p><hi rend="sc">Adolf</hi> bleef glimlachen.</p>
<p>‘Geen idee van kibbelen! <hi rend="sc">suze</hi> wil weten, waarom ik niet naar Utrecht terugga! Ze verwijt me, dat ik geen werk heb gemaakt van je nichtjen <hi rend="sc">adrienne</hi>.....’</p>
<p>‘Neen, maar dat is waar! Je doet bijna of je onze nicht niet wilt zien. En <hi rend="sc">adrienne</hi> is een allerliefst meisjen, een vriendelijk karakter., veel smaak, heel handig, huishoudelijk door en door.... Zij zou een uitmuntende vrouw voor een dominee zijn....’</p>
<p>‘Ik zal het aan mijne theologische kennissen in Utrecht zeggen en er bijvoegen, dat ik er nog eene weet te Osterwolde, die <hi rend="sc">adrienne</hi> zelfs overtreft.... mejuffrouw <hi rend="sc">betsy</hi>, de jongste dochter van den notaris....’</p>
<p>‘Maar die nooit de vrouw van een dominee zal worden, zeg er dat maar bij! <hi rend="sc">Adrienne</hi> heeft er juist aanleg voor. Me dunkt, je hadt het al lang moeten zien. Er is maar eene zwarigheid.... ze heeft volstrekt geen fortuin! Integendeel!’</p>
<p>‘Dat zal ik er in Utrecht dan maar niet bij zeggen!’</p>
<p>‘Zoo als je verkiest!’</p>
<p><hi rend="sc">Betsy</hi> wierp het blonde hoofdjen omhoog en verklaarde, dat
<pb n="144"/>
zij moê was van het staan. Zij wipte het terras op en liet <hi rend="sc">adolf</hi> alleen.</p>
<p>De utrechtsche theoloog zette zijn kijkglaasjen in het rechteroog. Hij bemerkte, dat de tuinkamer vol gasten was gevloeid en dat men zich aan allerlei soorten van wijn te goed deed. De bijeenkomst scheen nu recht gezellig te worden. Hij gevoelde geen lust zich onder de drok sprekende dames en heeren te mengen. Hij dwaalde met zeer langzame schreden door den tuin. Er klonk muziek. De dochters van den huize hadden zich aan het klavier gezet, om eene klassieke toon-schepping met vier handen te spelen. Wie nog in den tuin toefde, ijlde uit nieuwsgierigheid of beleefdheid naar binnen.</p>
<p><hi rend="sc">Adolf</hi> koos de minst verlichte lanen en paden.</p>
<p>Ernstige gedachten hielden hem bezig. Er scheen iets voor te vallen, dat hem bizonder belang inboezemde. Hij liep stap voor stap en hield soms eene korte pooze stand. Terwijl hij dus in gepeins vertoefde onder de schaduw van een cypres, die met zijne sierlijk gebogen takken een soort van priëel vormde, hoorde hij plotseling een smartelijken zucht en een onderdrukt snikken.</p>
<p>Het was volkomen duister. De flikkering van eenige lampions door het groen bleef nauwelijks waarneembaar.</p>
<p><hi rend="sc">Adolf</hi> trad opzettelijk met hoorbare schreden vooruit. Eene donkere gestalte rees op. Zachtkens fluisterde hij:</p>
<p>‘<hi rend="sc">Adrienne</hi>!’</p>
<p>Even zacht werd geandwoord:</p>
<p>‘Wie is daar?’</p>
<p>‘Ik ben het.... <hi rend="sc">adolf walker</hi>! Waarom schrei-je?’</p>
<p>‘Die ellendige <hi rend="sc">leuven</hi> heeft me alweer beleedigd! En ik mag er geen woord van spreken! Ik moet dat zwijgend ver-<pb n="145"/>dragen! Heeft dan niemand de macht mij van dien man te verlossen?’</p>
<p>‘Ik heb die macht! Beveel en hij verdwijnt!’</p>
<p>Iets zeer opmerkelijks onderscheidde dit gesprek. <hi rend="sc">Adolf</hi> had zich nooit verlegen gevoeld tegenover dames en hier, waar hij zeker was niet bespied of beluisterd te worden, hier tegenover <hi rend="sc">adrienne</hi>, bijna in volslagen duisternis, hier stond hij eerbiedig op een afstand en getuigde de toon van zijne stem, welk eene buitengewone aandoening hem bezielde. <hi rend="sc">Adrienne</hi> kwam eene schrede nader en fluisterde hevig ontroerd:</p>
<p>‘<hi rend="sc">Walker</hi>! Verlos mij van dien schurk! Ik zal je eeuwig dankbaar zijn!’</p>
<p>‘<hi rend="sc">Adrienne</hi>! Hij is hier voor het laatst geweest! Je bevel is mij een wet!’</p>
<p>En terstond begon de jonkman, terwijl beiden langzaam den weg naar de geïllumineerde brug kozen, haar te verklaren, welke middelen hij bezat, om aan de onbeschaamd-heden van den heer <hi rend="sc">leuven</hi> een eind te maken. <hi rend="sc">Adolf</hi> vergat zijne gewone aanmatiging. Hij sprak eenvoudig en met schroom. <hi rend="sc">Adrienne</hi> twijfelde geen oogenblik - zij was overtuigd. Het zachte licht der lampions bij de rustieke brug wierp een zwak schijnsel over haar gelaat, dat van hoop schitterde.</p>
<p>Levendig zeide ze:</p>
<p>‘<hi rend="sc">Walker</hi>! U alleen heb ik met vertrouwen gesproken over deze lastige zaak. Het is vreemd, maar het is zoo. Ik was getroffen door den ernst, waarmeê je de eerste reis, dat <hi rend="sc">leuven</hi> hier verscheen, tot me fluisterdet: ‘Juffrouw <hi rend="sc">de blinville</hi>! die oude Hagenaar schijnt hier gekomen, om u te hinderen! Vertrouw op mij! Wij zullen hem den voet dwars zetten!’ In den Haag leefde ik met mijne moeder stil
<pb n="146"/>
en onbekend. Mijne beide broêrs, de lichtzinnigheid en onnadenkendheid in persoon, hebben dien ouden gek over onzen drempel gehaald. Toen mij dit ondraaglijk werd, vluchtte ik naar Osterwolde, naar neef en nicht <hi rend="sc">muller</hi>. Deze hebben de ware oorzaak van mijn komst nooit kunnen uitvorschen. Ik ben oogenblikkelijk voor huishoudster gaan spelen, zoodat mijne nichten mij niet gaarne zouden zien heengaan.Thuis had ik met moeder afgesproken, dat zij in den Haag, ook aan mijn broêrs, zou zeggen, dat ik in een konditie naar Amsterdam was gegaan en zoo had ik mijne rust en vrijheid teruggevonden.... tot voor drie weken....’</p>
<p>‘<hi rend="sc">Adrienne</hi>! ik ben trotsch op je vertrouwen! Ik zal het mij waardig maken. Je weet, wat ik je niet durf zeggen.... mag ik nu ook.... van mij zelven spreken?’</p>
<p>Het jonge meisjen stond stil, boog het hoofd en fluisterde:</p>
<p>‘Ik kan het je niet weigeren....’</p>
<p><hi rend="sc">Adolf</hi> sprak met haperende stem - aan zijne oprechtheid viel niet te twijfelen:</p>
<p>‘<hi rend="sc">Adrienne</hi>! wie je ziet, moet je lief hebben! Schertsend heb ik wel eens gemeend, dat alleen in de waereld der fantazie de harten der jongelieden kloppen kunnen van namelooze liefde. Maar ik vergiste me.... want ik heb je lief, <hi rend="sc">adrienne</hi>! ik heb je lief..... Beslis over mijn lot! Je kent mijne pozitie.... Over eenige jaren hoop ik predikant te zijn - word mijne vrouw.... laat mij ten minste hopen....’</p>
<p>Er volgde een lang stilzwijgen.</p>
<p><hi rend="sc">Adrienne</hi> was het zonderling bang te moede.</p>
<p>Haar hart neigde tot den knappen jonkman, in wien zij haar beschermer en redder meende te zien, maat zij aarzelde....</p>
<p><hi rend="sc">Adolf</hi> poogde tevergeefs een blik van haar op te van-<pb n="147"/>gen. Eerbiedig greep hij hare rechterhand en fluisterde:</p>
<p>‘Je kunt toch niet altijd asschepoetster blijven tusschen de beide trotsche zusters.... laat mij de prins zijn, die je komt verlossen!’</p>
<p><hi rend="sc">Adrienne</hi> zag <hi rend="sc">adolf</hi> blozend aan.</p>
<p>Zij behoefde er niets meer bij te voegen. Den jonkman ontsnapte een kreet van verademing. Hij hield haar eenige sekonden in zijne armen gekneld, terwijl zijne oogen zich met tranen vulden. Daarna nam hij van zijn pink een gouden ring met een schitterenden diamant en schoof hem aan <hi rend="sc">adriennes</hi> vinger.</p>
</div>
<div type="chapter">
<pb n="148"/>
<head rend="h3">Negende hoofdstuk.<lb/>
De bekentenis van Cendrillon.</head>
<p><hi rend="sc">Adrienne</hi> trad met eene kleine, helderbrandende lamp het logeervertrek binnen, haar door de familie <hi rend="sc">muller belmonte</hi> in bruikleen afgestaan.</p>
<p>Het was omstreeks halftwee na middernacht.</p>
<p><hi rend="sc">Adrienne</hi> slaakte een zucht van verademing. Na het drukke en woelige feest had zij nog een groot uur aan den arbeid van opruimen, rangschikken, schoonmaken der serviezen, glaswerk, kristal en porselein, besteed. De dames waren reeds vroeger ter rust gegaan. <hi rend="sc">Adrienne</hi> bracht, geholpen van drie tamelijk ijverige dienstboden, alles weder tot de dagelijksche orde terug. In de benedenverdieping zou men geen spoor van het groote feest meer hebben kunnen ontdekken. De familie was gaan slapen met de overtuiging, dat de gewone harmonie des huizes in alle opzichten hersteld zou worden.</p>
<p>Terwijl de ijverige huishoudster hare lamp op de tafel plaatst, valt een lichtstraal over hare rechterhand. Daar fonkelt een diamant, die haar levendig ontroert. Zij blijft stil staan en
<pb n="149"/>
mijmert. Haar oog schittert niet van nameloos geluk. De lange wimpers dalen omlaag, een traan glipt langs hare wang. Doch weldra heft zij het hoofd op. De loop harer mijmeringen schijnt haar kalmer te stemmen. Met eene fiere beweging werpt zij den zeldzaam schoonen lokkenschat ter zijde, die haar gelaat bijna geheel verborg. Zij vangt bedaard aan alles voor hare nachtrust gereed te maken.</p>
<p>Weinige oogenblikken later zit zij in een ruim wit gewaad voor haar kapspiegel. Daar was geen sterfelijk oog, dat <hi rend="sc">adrienne</hi> aan deze plaats kon bespieden. Haar spiegel alleen weerkaatste den vragenden oogopslag, als zij bijna gedachteloos in 't rond staarde en met groote moeite de vast al te weelderige stroomen van het glansrijke, donkerbruine hair poogde te bedwingen. Zij, die gewoon waren haar in heur eenvoudig zwart kleedjen te zien, zouden zich verbaasd hebben over de veelzijdigheid van hare schoonheid. De blankheid van haar gelaat, de onbeschrijflijke frischheid en heerlijkheid van heure fijne handen en armen werden in 't minst niet geschaad door het lange witte nachtkleed, dat haar van de schouders tot de teenen omgolfde.</p>
<p>Verbaasd staakt zij haar werk. Zij hoorde stemmen. Het waren <hi rend="sc">suze</hi> en <hi rend="sc">betsy</hi>. De bovenverdieping van 's heeren <hi rend="sc">muller belmontes</hi> huis was praktiesch in vele kleinere en grootere kamers gesplitst. Een flink vertrek, met twee vensters op den tuin uitziend, was door de dochters des huizes gekozen. Zij konden door eene deur, die meestal openstond, in <hi rend="sc">adriennes</hi> kamer komen. Thands was die deur gesloten. <hi rend="sc">Adrienne</hi> dacht, dat hare nichten reeds lang sliepen en verwonderde zich over de vrij luide woordenwisseling. De buitengewone aandoening van het feest belette beide dames misschien te rus-<pb n="150"/>ten. Gewoonlijk kwam <hi rend="sc">suze</hi> des nachts nog een oogenblik met haar keuvelen, vóór ze zich te bed begaf. <hi rend="sc">Adrienne</hi> stond op, maar bedacht zich oogenblikkelijk. Ze wilde zich in de krakeelen der gezusters niet mengen. Bij ervaring had zij al het onaangename en nuttelooze daarvan leeren kennen.</p>
<p>Doch de stemmen zwegen. Eenige sekonden later hoorde zij hare deur openen en zag ze <hi rend="sc">suze</hi>, die vriendelijk lachend binnentrad.</p>
<p>‘Ik dacht wel, dat je nog niet sliept, kind-lief!’ zei <hi rend="sc">suze</hi>. ‘Ben-je niet moe?’</p>
<p>‘Een beetjen!’</p>
<p>‘Hoor eens, ik moet je wat vragen!’</p>
<p><hi rend="sc">Suze</hi> plaatste zich aan de tafel tegenover <hi rend="sc">adrienne</hi>.</p>
<p>Beiden zaten in den lichtschijn, welken de kleine lamp over de tafel wierp; het overige deel van de kamer dommelde in halfduister. <hi rend="sc">Suzes</hi> krullen waren in tallooze papillotten verdwenen. Daar de harmonische lijnen tusschen hoofd en schouders alzoo wegvielen, kwam hare eenigszins breede gestalte minder voordeelig uit in het lange, ruime nachtkleed. Tegenover hare nicht scheen de knappe <hi rend="sc">suze</hi> nu eene zeer alledaagsche verschijning. Voor <hi rend="sc">adrienne</hi> lag hierin geen gevaar. Wijl hare beide nichten nagenoeg blind waren voor de schoonheid van anderen, hadden deze het nooit euvel geduid, dat zij door de hare boven alles uitschitterde. <hi rend="sc">Suze</hi> bezat te veel zelfvertrouwen, te veel ijdelheid, om telkens op <hi rend="sc">adrienne</hi> te letten. Zij had terstond een beschermenden toon aangenomen. Zoodra anderen <hi rend="sc">adrienne</hi> prezen, had zij zonder eenig bezwaar alles toegestemd, daar zij zich in elk opzicht de meerdere rekende. <hi rend="sc">Adrienne</hi> kwam hare nichten op tweeërlei wijze hierin te gemoet: zij verscheen altijd in 't zwart en wijdde
<pb n="151"/>
haar meesten tijd aan de huishoudelijke belangen van het gezin.</p>
<p>Het was daarom met zekere verbazing, dat <hi rend="sc">adrienne</hi> haar hoorde uitroepen:</p>
<p>‘Wel, kindlief! je ziet er niemendal vermoeid uit! Papa zou zeggen, dat je alweer mooyer geworden bent van avond!’</p>
<p>Ziehier het eenige, 't welk beide zusters onaangenaam vonden in hare verhouding tot <hi rend="sc">adrienne</hi>. De notaris vleide zijne nicht wel wat al te luide en had reeds menige vermaning van vrouw en dochters moeten aanhooren. Maar in dit opzicht toonde hij, dat geene kritiek hem uit het veld kon slaan. Hij prees <hi rend="sc">adrienne</hi> in haar gezicht en had er plezier van, als zijne meisjens zich ergerden.</p>
<p>De haagsche <hi rend="spat">logée</hi> wist immer zeer handig de aandacht af te leiden, zonder onbeleefd te schijnen. Met de meeste eenvoudigheid andwoordde ze nu:</p>
<p>‘En wat wou-je me gevraagd hebben, <hi rend="sc">suze</hi>?’</p>
<p>‘O, ik heb allerlei dingen aan je te vragen, daarom wachtte ik, dat ik je hoorde bovenkomen. Hoe vond-je de partij?’</p>
<p>‘Heel goed!’</p>
<p>‘Ja, maar heb-je niets gemerkt?’</p>
<p>‘Gemerkt?’</p>
<p>‘Natuurlijk! Tegen elf uur is meneer <hi rend="sc">leuven van houtenisse</hi> met stille trom heengegaan!’</p>
<p>‘Zoo!’</p>
<p><hi rend="sc">Adrienne</hi> had het niet alleen gemerkt, zij wist ook de oorzaak van dit zonderling verdwijnen.</p>
<p><hi rend="sc">Suze</hi> ging voort:</p>
<p>‘Mama zegt, dat onze haagsche vriend hoofdpijn had.... maar mama springt zoo raar met hoofdpijn om - het komt me vreemd voor!’</p>
<pb n="152"/>
<p>‘Ja, maar als hij nu eens werkelijk aan hoofdpijn leed?’</p>
<p>‘Geloof het niet, <hi rend="sc">adrienne</hi>! Ik heb alles met <hi rend="sc">betsy</hi> overlegd en besproken. Daar is iets bizonders gebeurd. Meneer <hi rend="sc">leuven</hi> heeft anders altijd het hoogste woord. Van avond scheen er wat aan hem te mankeeren. Toen ik met <hi rend="sc">betsy</hi> onze tweede <hi rend="spat">quatre-mains</hi> speelde, je weet wel.....’</p>
<p>‘Zeker!’</p>
<p>‘Papa zat op de sofa. Ik verwonderde er mij al over, dat ik zijn stem niet hoorde onder de muziek. Maar hij hield een drukke konferentie met <hi rend="sc">adolf walker</hi>. Het scheen iets zeer gewichtigs te zijn. Ze stonden op, liepen naar het salon en raadpleegden in een hoek met den burgemeester en de beide heeren <hi rend="sc">de huibert. Betsy</hi> hield ze in 't oog. Ze bleven vrij lang saâm praten. Toen ging papa naar meneer <hi rend="sc">leuven</hi>, die op een fauteuil naast mevrouw <hi rend="sc">onno de huibert</hi> zat, en al die heeren zijn meer dan een half uur te zaâm in de kleine zijkamer opgesloten gebleven. Later was meneer <hi rend="sc">leuven</hi> verdwenen!’</p>
<p>‘Ik begrijp er niets van!’</p>
<p><hi rend="sc">Adrienne</hi> gaf dit andwoord met eenige moeite en zocht afleiding in de zware hairmassa, die zij deels in eene vlecht, deels in papillotten wikkelde.</p>
<p>‘Mama is zeker wel op de hoogte!’ - ging <hi rend="sc">suze</hi> voort. ‘Maar ze wilde er niet voor uitkomen. Meneer <hi rend="sc">leuven</hi> had hoofdpijn en verzocht als gunst, dat we er niets van zouden laten merken, als hij zonder afscheid heenging. Dit heeft mama aan alle onze gasten onder diepe geheimhouding verteld. Gelukkig, dat de meeste heeren er zich niet over verwonderden, dat zij rustig bleven doorpraten, anders was de geheele partij mislukt!’</p>
<p>Er volgde een oogenblik stilte, alleen afgebroken door het
<pb n="153"/>
ritselen der papieren, die <hi rend="sc">adrienne</hi> voor papillotten gebruikte.</p>
<p><hi rend="sc">Suze</hi> vestigde een uitvorschenden blik op hare nicht. Daarna ging ze voort:</p>
<p>‘Dat is het eerste mysterie. Nu volgt het tweede. Wat denk-je van <hi rend="sc">adolf walker</hi>?’</p>
<p>‘Denken.... wat bedoel-je, <hi rend="sc">suze</hi>?’</p>
<p>‘Waarom blijft die knappe meneer hier zoo lang? Hij zou anders zich haasten naar de akademie terug te gaan. Daar schuilt wat achter. Herinner-je eens goed! Voorleden jaar met Paschen is hij ook lang gebleven, maar niet zoo buitengewoon lang. In de groote vakantie, toen papa met ons beiden naar Brussel en Spa op reis was, heeft hij zich bij ons aan huis niet laten zien. Hij was verdwenen, toen we terugkwamen. Maar dezen winter kwam hij bijna dagelijks en nu zien we hem elken avond bij gelegenheid van de feesten ter eer van onzen galanten haagschen vriend.... Heb-je daar nooit over nagedacht?’</p>
<p>‘Neen!’</p>
<p>‘Ik wel!’</p>
<p>‘Waarom?’</p>
<p>‘Begrijp-je dan niet, dat een man van de waereld, als <hi rend="sc">adolf walker</hi>, iets bizonders in dit nest van een Osterwolde moet ontdekt hebben, om er tegen zijn gewoonte zoo lang te blijven?’</p>
<p>‘Jij kent <hi rend="sc">walker</hi> beter dan ik, <hi rend="sc">suze</hi>!’</p>
<p>‘Juist, daarom kom ik je nog eens waarschuwen. Ik heb het je vroeger al eens ter loops gezegd. Kind-lief! pas op met <hi rend="sc">adolf walker</hi>!’</p>
<p><hi rend="sc">Adrienne</hi> zag hare nicht scherp in de oogen. Een vermoeden, sints lang gekoesterd, werd zekerheid.</p>
<pb n="154"/>
<p>‘Ik dank je, <hi rend="sc">suze</hi>! maar ik loop nog weinig gevaar. Je weet, dat ik me nooit op den voorgrond plaats in gezelschappen!’</p>
<p>‘Des te erger! <hi rend="sc">adolf</hi> is gewoon aan alle dames in Osterwolde zijn hof te maken. Hij spreekt haast geen enkel woord tegen jou.... maar ik heb zijn oogen gevolgd, als hij naar je keek.... en ik weet genoeg!’</p>
<p>‘Je let meer op die dingen dan ik!’</p>
<p>Plotseling boog <hi rend="sc">suze</hi> haar hoofd naar <hi rend="sc">adrienne</hi> en terwijl ze hare hand met een slag op de tafel liet vallen, riep ze driftig:</p>
<p>‘Groote God! Ze heeft den diamanten ring van <hi rend="sc">adolf</hi> aan haar vinger!’</p>
<p>Maar <hi rend="sc">adrienne</hi> schijnt hierop voorbereid.</p>
<p>Ze bloost niet, en beschouwt den verraderlijken ring in diepen ernst.</p>
<p><hi rend="sc">Suze</hi> is doodsbleek en wacht op andwoord. <hi rend="sc">Adrienne</hi> fluistert:</p>
<p>‘Ja, <hi rend="sc">suze</hi>! Ik stond op het punt het je te zeggen.... <hi rend="sc">adolf walker</hi> heeft mij gevraagd!’</p>
<p>De oudste dochter van den notaris hernam snel hare bezinning en haar overleg. In steê van drift, klonk er iets gemoedelijks in hare stem, toen zij hernam:</p>
<p>‘Mij heeft hij wel vijftigmaal gevraagd en tusschenbeide <hi rend="sc">betsy</hi> voor de variatie. Ik geloof, dat hij elken dag de eene of andere kennis zijne hand aanbiedt. Maar ik zou geen <hi rend="spat">cadeau</hi> van hem willen hebben!’</p>
<p><hi rend="sc">Adrienne</hi> zweeg. Zij luisterde naar wat volgen zou.</p>
<p>‘Ik meen het goed met je, kind-lief! Het zou me spijten, als je hier bij ons eene onaangename teleurstelling moest ondervinden. Want, geloof me, <hi rend="sc">adolf</hi> zal nooit met je trouwen!’</p>
<p>‘Waarom niet?’</p>
<pb n="155"/>
<p>‘Omdat ik hem ken. Jaren lang heb ik met hem omgegaan. Hij is door en door egoïst. Uit eigenliefde poogt hij de onnoozele schepsels, die hij hier of daar ontmoet, het hoofd op hol te brengen. Des te erger, als zij naar hem luisteren!’</p>
<p>‘Ik heb een geheel ander idee!’</p>
<p>‘Wees voorzichtig, <hi rend="sc">adrienne</hi>! Ik weet, wat ik weet. <hi rend="sc">Adolf</hi> spekuleert op een rijke vrouw. Daar hij al heel gauw merkte, dat <hi rend="sc">betsy</hi>, zoo min als ik zelve, van plan waren die spekulatie in de hand te werken - heeft hij zich heel fatsoenlijk geretireerd!’</p>
<p>‘Ik ben doodarm en word toch zijne vrouw!’</p>
<p>‘Kind-lief! maak je geen illuziën, voor het te laat is. <hi rend="sc">Adolf</hi> is een <hi rend="spat">papillon</hi>, die er zijn ring voor over heeft, om met je hart te spelen!’</p>
<p>De stille, zachtmoedige <hi rend="sc">adrienne</hi> had moeite niet te verraden, hoe bitter ze zich gegriefd voelde.</p>
<p>Nu hernam ze met trillende stem:</p>
<p>‘Ik heb geen lust je te andwoorden, <hi rend="sc">suze</hi>! Het is laat!’</p>
<p>Een pijnlijke trek zweefde over haar gelaat, dat langzaam verbleekte.</p>
<p>Maar <hi rend="sc">suze</hi> had meer op het hart. Zij schoof haar stoel naderbij en deed eene vergeefsche poging de hand van hare nicht te vatten. Eindelijk zei ze zoo liefderijk mogelijk:</p>
<p>‘Nu goed! Ik wil voor een oogenblik gelooven, dat je gelijk hebt, kind! Maar hoor dan toch naar goeden raad! Je weet, dat ik veel van je houd - iedereen hier aan huis draagt je op de handen. Je hebt tot nog toe een treurig leven gehad - bij ons kom je tot rust. Wees toch voorzichtig en waag je niet aan een onzekere toekomst. Gesteld nu eens, dat <hi rend="sc">adolf walker</hi> - tegen alle waarschijnlijkheid in - het
<pb n="156"/>
goed meende. Weet je wel, hoe het met de familie <hi rend="sc">walker</hi> staat? De oude dominee is een zeer achtenswaardig man, maar hij beleeft niet veel plezier van zijn beide zonen, die student zijn. De oudste, een woeste lomperd, voor wien iedereen hier bang is, heeft vijf jaar gestudeerd, zonder dat hij zijn examens deed. Ze zeggen, dat hij zijn ouders, die een beetjen geld hadden, heeft geruïneerd. Zijn vader had hem een termijn gesteld en toen hij dezen winter nog geen examen deed, is hij niet weer naar Utrecht mogen teruggaan. Hij is nu bij een boer op een dorp hier in den omtrek en zal het misschien nog brengen tot bouwknecht.... Je hebt immers wel van <hi rend="sc">hendrik walker</hi> hooren spreken?’</p>
<p>‘Een enkele maal, maar ik heb er niet op gelet!’</p>
<p>‘Hij wordt je schoonbroêr - een lief vooruitzicht! Herhaaldelijk is hij in de handen van de justitie geweest om zijn geweldenarijen. Hij heeft de familie <hi rend="sc">walker</hi> allerlei onaangenaamheden....’</p>
<p>‘Dat wil ik wel gelooven, maar de ééne broer is de ander niet!’</p>
<p>‘Och, kind! Ik raad je enkel uit belangstelling! <hi rend="sc">Adolf</hi> heeft te Utrecht nog nooit ernstig gestudeerd en hij is er nu bijna drie jaren. Je bent een veel te lief meisjen vpor zulk een lichtmis....’</p>
<p><hi rend="sc">Adrienne</hi> stond op. De vlam van den ingehouden toorn flikkerde uit hare oogen. Zij viel hare nicht in de rede, uiterlijk zeer bedaard:</p>
<p>‘Genoeg, <hi rend="sc">suze</hi>! Denk van <hi rend="sc">adolf</hi> wat je wilt! Ik geloof in hem, in zijne ernstige, eerlijke liefde voor mij. Ik heb beloofd zijne vrouw te worden! Ik kan niet dulden, dat men van hem in mijne tegenwoordigheid kwaad spreekt!’</p>
<pb n="157"/>
<p>De oudste dochter van den notaris rees op. Nijd en spijt purperden haar de wangen.</p>
<p>‘Maak je niet boos, <hi rend="sc">adrienne</hi>! 't Is de moeite niet waard! We zullen er niet langer van spreken! Over die zaak geen woord meer! Maar ik kan niet zeggen, dat ik je gedrag en je keus bewonder!’</p>
<p>‘Mijn gedrag?’</p>
<p>‘Ja zeker! Je hebt altijd gezegd, dat je hier zoo gelukkig waart in ons midden, dat je voor het eerst tot rust kwaamt in dit huis, dat je geen lust hadt met de menschen hier in de stad om te gaan - en heel in stilte laat je toe, dat galante jongelui je ten huwelijk vragen en ringen <hi rend="spat">cadeau</hi> doen! Dat mag in den Haag heel fatsoenlijk zijn, wij eenvoudige menschen denken er, Goddank! anders over!’</p>
<p>‘Er is maar ééne reden, waarom je zoo spreekt, <hi rend="sc">suze</hi>! Je bent jaloersch!’</p>
<p><hi rend="sc">Suze</hi> stiet een zenuwachtig lachen uit, 't welk akelig rauw door de kamer klonk.</p>
<p>Ze liep driftig naar de deur, maar keerde zich nog eens om en gilde:</p>
<p>‘Dat je geslepen bent met je effen tronie, dat je als een schijnheilige je laat bewonderen, dat wist ik, juffrouw <hi rend="sc">de blinville</hi>!.... maar.... dat je onze vriendschap met gemeene intriges betaalt, dat je het huis, waar je bijna anderhalfjaar met ons leefdet, misbruikt om er je aanbidders <hi rend="spat">rendez-vous</hi> te geven - dat is laag, dat zal ik je nooit vergeven!’</p>
<p>Luid sloeg de deur dicht. <hi rend="sc">Suze</hi> was verdwenen.</p>
<p><hi rend="sc">Adrienne</hi> had hare nicht met opgeheven hoofde zien heengaan. Geruime pooze bleef ze onbeweeglijk staan. Toen zonk ze langzaam in haar stoel terug. Het lieve kopjen met de
<pb n="158"/>
rechterhand steunend, zat ze, hevig ontsteld, stil te weenen. Een kwartier, een half uur ging voorbij, nog bleef ze onbeweeglijk, de oogen van tranen verduisterd. De dubbelhartige houding, de boosaardige woorden van <hi rend="sc">suze</hi>, die gewoon was haar met allerlei lieflijkheden te overstelpen, brachten haar eene pijnlijke wonde toe.</p>
<p>Zij waande de liefde en achting van de familie <hi rend="sc">muller belmonte</hi> te hebben gewonnen. Nu eerst erkende zij, hoe weinig zij van deze zijde te verwachten had. Diep mistroostig bleef zij zitten peinzen. De tijd verliep - ze merkte het niet. Slapen was haar onmogelijk. Hare geheele ziel was ontroerd door allerlei tegenstrijdige aandoeningen. Hare polsen klopten, haar boezem zwoegde. Eindelijk besloot zij verademing te zoeken door snel eenige regelen naar den Haag aan hare moeder te schrijven.</p>
<p>De gewenschte uitwerking bleef niet weg. Na zich een uur ingespannen met schrijven te hebben bezig gehouden, overviel haar de slaap.</p>
<p>&nbsp;</p>
<p>Twee dagen later ontving <hi rend="sc">adriennes</hi> moeder haar schrijven. Het behelsde de volgende tijdingen:</p>
<p>‘Lieve, beste moeder! Mogelijk kom ik zelve eer dan deze brief tot u. In elk geval moet u zoo gauw mogelijk weten wat er hier van daag voorviel. Wees niet bezorgd, moeder-lief! Met mij is alles ten beste geschikt, maar er is iets op handen, dat u misschien verwonderen zal. Ik ben ten huwelijk gevraagd en heb mij verloofd in de hoop, dat ik uwe toestemming en uw zegen zal krijgen. Daarbij komt, dat ik waarschijnlijk morgen of overmorgen Osterwolde ga verlaten en binnen korten tijd u zal omhelzen.</p>
<pb n="159"/>
<p>Er is veel gebeurd in de laatste drie weken.</p>
<p>Herinner u nog eens goed, wat er plaats greep, vóór ik den Haag verliet. Door de verregaande lafheid van <hi rend="sc">jan</hi> en <hi rend="sc">alfred</hi> was mij het leven ondraaglijk geworden. Ik zat in huis opgesloten en gevangen. Kwam ik op straat, dan kon ik zeker zijn een van hatelijke vriendelijkheid glimmend gezicht te zullen zien, dat mij een gruwel was. De oude gek sprak mij op de onbeschaamdste wijze aan. Elke wandeling, elk bezoek werd mij vergald. Hoe dikwijls heb ik u gebeden dien ellendigen plaaggeest onze nederige bovenwoning te ontzeggen! Dat kon u niet - onze jongens hadden verplichtingen tegenover hem. U mocht een zoo machtig vriend en beschermer niet ontstemmen.</p>
<p>Wat baatte het mij, of ik met de uiterste verontwaardiging zijne geschenken afwees, of ik mij opsloot in mijn kamertjen? Geene schrede was meer veilig - altijd de onverdraaglijke <hi rend="sc">leuven</hi>. Dit leven viel mij al te moeilijk. Er moest een eind aan komen. Ik verwijt u niets, arme moeder! Het bitter verdriet der laatste vier jaren spreekt uit uwe witte hairen en uw gebogen hoofd. U kon niet altijd handelen, zoo als u wilde. In plaats van tot steun werden <hi rend="sc">jan</hi> en <hi rend="sc">alfred</hi> u tot grooten last en dagelijksche bekommering. Ik heb geen recht mijne broêrs slecht te noemen, maar de onbegrijpelijke lichtzinnigheid van hunne daden en woorden heeft mij menig uur verbitterd.</p>
<p>Zoo nam ik de vlucht naar Osterwolde. Door onze voortdurende korrespondentie met neef en nicht <hi rend="sc">muller</hi> en - helaas! - ook door de finantiëele hulp, die ze u soms bewezen, had ik al mijne hoop op deze familie gevestigd. Mijne list gelukte. Ik verdween uit den Haag en zelfs mijne lieve
<pb n="160"/>
<hi rend="sc">blanche</hi> schijnt nog altijd te gelooven, dat ik in Amsterdam ben, omdat kolonel <hi rend="sc">muller</hi>, onze brave neef, u mijne brieven uit Amsterdam toezendt.</p>
<p>Deze letteren zullen u uit Osterwolde in handen komen, ik vrees niet meer, dat men weet, waar ik mij verborgen heb.</p>
<p>Een jaar en vier maanden heb ik nu hier bij neef en nicht <hi rend="sc">muller</hi> geleefd. Reeds lang had ik mij vast voorgenomen in eene konditie te gaan. Zoodra mijn broêrs verplicht waren op zich zelven te staan, zoodra u van de grootste zorg ontslagen zou zijn, had ik plan de eene of andere betrekking te zoeken. Bij mijne aankomst zeide ik dit tot neef en nicht en, hoewel ze met bijna al te groote voorkomendheid hiervan niets wilden weten, heb ik mij terstond en zeer ernstig aan hunne huishouding gewijd.</p>
<p>Hoe blij was ik, toen u mij schreef, dat ik zeer verstandig had gedaan. En werkelijk, mijn arbeid maakte mij gelukkig. Neef en nicht schenen zeer met mij ingenomen en namen het mij alleen kwalijk, dat ik liever stil thuis bleef en weigerde met hen naar de familiën in Osterwolde op bezoeken en partijen te gaan. Ik deed dit vooral met het oog op mijne beide nichten <hi rend="sc">suze</hi> en <hi rend="sc">betsy</hi>. Deze twee gevoelen zich de koninginnen van alle gezellige kringen in Osterwolde en mogen dit in zeker opzicht met recht doen. De overige jonge dames uit deze stad zijn min of meer lomp en sterk provinciaal. Daar ik het noodlottig voorrecht bezit, dat men altijd naar mij omziet, als ik ergens verschijn, sloot ik mij zooveel mogelijk in huis op. Langzamerhand gewende men zich aan deze wijze van handelen en liet men mij geheel vrij. Neef <hi rend="sc">muller</hi> alleen beweerde, dat ik ziek zou worden van het lange thuis blijven en daarom
<pb n="161"/>
moest ik dezen zomer met hem en zijne oudste dochter een reisjen naar België maken.</p>
<p>De eenige menschen, die ik hier zag, waren de bezoekers, voor wie ik thee schonk. Onder dezen was er een, over wien ik u nooit schreef. De dominee van Osterwolde heet <hi rend="sc">walker</hi> en heeft drie zonen. Den oudste ziet men niet; hij is student geweest en nu bij een boer besteed. De tweede is te Utrecht en studeert in de theologie; de derde staat op het punt naar de akademie te vertrekken en zal, geloof ik, ook predikant worden. De dominee is een zeer plechtig en statig man, dien ik elken Zondag hoor preeken, omdat neef <hi rend="sc">muller</hi> een zeer ijverig kerkganger is. De tweede zoon van den dominee, <hi rend="sc">adolf walker</hi>, komt druk bij de familie <hi rend="sc">muller</hi>. Daar hij altijd levendig met de beide meisjens sprak, waande ik, dat hij geen de minste notitie van mij nam. In den beginne was ik overtuigd, dat hij <hi rend="sc">suze</hi> naar de oogen zag en verwonderde ik mij over de behendige koketterie, waarmeê deze hem steeds afstootte of aantrok. Weldra begon ik te vermoeden, dat hij komedie speelde, want zoo dikwijls hij de gelegenheid kon vinden, om mij onbeluisterd een woord toe te voegen, was hij beschroomd en ernstig, scheen hij een geheel ander mensch. Zeer zelden sprak ik langer dan eenige minuten met hem, maar zijn oog zocht mij steeds.</p>
<p>Langzaam werd het mij duidelijk. Zijne blikken getuigden van eene vurige, maar eerbiedige liefde. Die ontdekking bekommerde mij. Ik zag, hoe mijne beide nichten, <hi rend="sc">suze</hi> en <hi rend="sc">betsy</hi>, zich de eer zijner bezoeken uitsluitend toeëigenden. Ik vreesde voor onaangename botsingen en vermeed daarom meer dan ooit zijn gezelschap. Gelukkig riepen zijne studiën hem meest
<pb n="162"/>
naar Utrecht, zoodat mijn rustig en vriendschappelijk verkeer met de beide nichten door niets gestoord werd.</p>
<p>Aan u, lieve moeder! kan ik nu alles zeggen. <hi rend="sc">Adolf walker</hi> heeft een zeer gunstig voorkomen en toont in zijne gesprekken veel vernuft en veel levenslust. Tegenover mij is hij de eerbied zelf. Zijne hulde was mij niet onaangenaam, maar scheen mij in de tegenwoordige omstandigheden minder gewenscht. Ik meed alles wat de aandacht op mij zelve zou kunnen vestigen, zoodra hij een bezoek kwam brengen, en vond altijd een voorwendsel, om mij uit het gezelschap te verwijderen.</p>
<p>Zoo bleven de zaken tot Donderdag voor drie weken.</p>
<p>Het was de laatste lezing in het Nut, de geheele familie ging er heen. Ik bleef thuis, als gewoonlijk. Toen ze thuis kwamen, overstelpten ze me bijna allen met het bericht, dat er iets zeer vreemds gebeurd was en neef deed mij van schrik ineenkrimpen, toen hij op zijn gewonen, luid schreeuwenden toon tot mij zeide: ‘<hi rend="sc">Adrienne</hi>, ken-je in den Haag den graaf <hi rend="sc">leuven van houtenisse</hi>?’ Door eene groote inspanning bedwong ik mijne ontsteltenis en wist ik zoo bedaard mogelijk mij te houden, alsof ik dien naam nooit gehoord had. Men sprak over niets anders. Ieder was er vol van. Telkens kwam de vraag terug, hoe het mogelijk was, dat ik nooit van den beroemden ‘graaf’ <hi rend="sc">leuven</hi> had hooren spreken. Ik hield mij kloek en 't gelukte mij weldra de aandacht af te leiden. Toen ik op mijne kamer alleen was, kostte mij dit bericht bittere tranen. Zoo had ik mij meer dan een jaar lang vruchteloos gevleid aan de vervolgingen van den ouden dwaas te zijn ontkomen. Hoe hij mijn verblijf hier ontdekt had, begreep ik niet. Later bleek mij, dat hij met buitengewone inspanning naar mij ge-<pb n="163"/>zocht had in Amsterdam; dat hij geld noch moeite spaarde om mij te vinden; dat hij eindelijk de zaak opgaf, na vooraf nauwkeurige berichten te hebben ingewonnen omtrent al de leden onzer familie. Zijne vriendschap met mijne broêrs is hem hierbij zeker te stade gekomen. Wat baatte het mij, of ik u een brief vol bittere klachten had gezonden - ik gevoelde, dat het te laat was.</p>
<p><hi rend="sc">Leuven</hi> had op goed geluk de reis naar Osterwolde ondernomen. Misschien zou neef <hi rend="sc">muller</hi> hem inlichtingen kunnen geven. Weinig had hij verwacht mij zelve te zullen ontdekken, gelijk hij mij later zonder veel komplimenten te kennen gaf. Mijn eerste besluit was alles aan neef en nicht te openbaren. Daarna zag ik in, dat het beter was af te wachten, hoe hij handelen ging.</p>
<p>Neef en nicht <hi rend="sc">muller</hi>, de beide meisjens, zijn altijd uitstekend lief voor mij geweest, maar oprechte vertrouwelijkheid heeft nooit tusschen ons geheerscht. U kent mijn oordeel over hen allen, moeder-lief! Zij spreken in mijne tegenwoordigheid zelfs met zekere omzichtigheid. En het is zeer goed geweest, dat ik zweeg. De volgende dagen klom de bewondering voor den vreemdeling tot aanbidding. Steeds moest ik van hem hooren. Iedereen in Osterwolde toonde de hoogste belangstelling. De kleinsteedsche nieuwsgierigheid straalde uit ieders oog.</p>
<p>Niet lang duurde het, of de familie <hi rend="sc">muller belmonte</hi> genoot de eer van zijn bezoek. Het was tegen theetijd. Ik bevond mij in de kamer, om thee te schenken. Toen hij binnenkwam, zag ik hem koel en vastberaden aan. Hij was zeer luidruchtig en hield zich, of hij mij niet kende. Neef <hi rend="sc">muller</hi> had met een schaterlach, die mij pijn deed, tot zijn haagschen
<pb n="164"/>
gast geschreeuwd, dat hij hem eene dame uit de rezidentie zou voorstellen, die toevallig het eerst in Osterwolde de eer zijner kennismaking zou genieten. <hi rend="sc">Leuven</hi> richtte eenige malen het woord tot mij.</p>
<p>‘Het komt me voor, juffrouw <hi rend="sc">de blinville</hi>!’ zei hij met gemaakte deftigheid - ‘dat ik u in den Haag gezien heb!’</p>
<p>Ik andwoordde kortaf, dat ik er aan twijfelde en hij had de onbeschaamdheid op te merken:</p>
<p>‘Die u éens gezien heeft, zal u niet gemakkelijk vergeten!’</p>
<p>Ach, moeder! op dat oogenblik had ik kunnen bidden, om oud en leelijk te zijn!</p>
<p>Het gelukte mij na een kwartier uit de kamer te verdwijnen. <hi rend="sc">Adolf walker</hi> verscheen in den loop van den avond en toen ik mij later aan het souper, dat men den hooggeloofden gast in allerijl had bereid, moest vertoonen, wist <hi rend="sc">walker</hi> mij in het voorbijgaan eenige woorden toe te fluisteren: ‘Juffrouw <hi rend="sc">de blinville</hi>! die oude Hagenaar schijnt hier gekomen, om u te hinderen! Vertrouw op mij! Wij zullen hem den voet dwars zetten!’</p>
<p>Tot dus ver, moeder-lief! had ik u gisteren geschreven, laat in den nacht. De stille Zondag-morgen geeft mij gelegenheid dezen te voltooyen. Er is haast bij. Ik kan hier niet langer blijven. Wat zal ik u het eerste zeggen? Zie hier den toestand. <hi rend="sc">Leuven</hi> is hier nu drie weken. Ik heb hem het stilzwijgen opgelegd. Niemand teeft iets gemerkt. Telkens heeft hij mij geplaagd, als hij de kans schoon zag. <hi rend="sc">Adolf walker</hi> heeft met grooten takt mijne partij gekozen. Thands kan ik u alles niet uitvoerig zeggen. De beslissing is gisterenavond gekomen. Er was eene groote partij bij neef en nicht <hi rend="sc">muller</hi> ter eere van den hatelijken Hagenaar. Het baatte mij
<pb n="165"/>
niet, of ik mij afzonderde. <hi rend="sc">Leuven</hi> wist een oogenblik te kiezen, toen niemand ons storen kon, en kwam weer met zijn schandelijk <hi rend="spat">cadeau</hi> van juweelen....</p>
<p>Moeder-lief! de maat was vol! Ik heb den ellendigen kerel nadrukkelijk de waarheid gezegd. Ik heb tranen van den bittersten spijt geschreid - en toen was mij het denkbeeld zoet, dat iemand mij wilde beschermen. Tot nog toe heeft het mij aan degelijken steun ontbroken, terwijl ik voortdurend de lafste vleyerijen moest afweren! Wat kon mijn arme vader voor mij doen, helaas! Wat was er te wachten van onze jongens? <hi rend="sc">Adolf walker</hi> is hier onverwacht voor mij verschenen, met den hoogsten eerbied mij van zijne liefde verzekerende. Mijn hart getuigde niet tegen hem. Hij vond mij badende in tranen, diep verbitterd over de aanslagen van den ellendigen <hi rend="sc">leuven</hi>. Hij verzekerde mij, dat hij den dwazen nieteling mijne tranen zou betaald zetten. En hij heeft het gedaan. De equipage met de witte schimmels heeft Osterwolde hedenmorgen voor goed verlaten.</p>
<p>Overmorgen ben ik in den Haag en vertel u de bizonderheden. U kan begrijpen, dat ik niet komen zou, als ik mij niet volkomen veilig achtte. Ik heb beloofd de vrouw van <hi rend="sc">adolf walker</hi> te worden. Binnen een paar jaren is hij predikant. Thands trotseer ik aan zijn arm elke beleediging van <hi rend="sc">leuven</hi>. Ik zou zeker niet zoo snel naar huis zijn gegaan, maar mijne verloving heeft den bitteren toorn van <hi rend="sc">suze</hi> opgewekt. Gisterennacht heeft ze mij met hevige verwijtingen overstelpt. Heden ontvingen de drie dames mij met een dreigend stilzwijgen, alleen neef poogde door een bemiddelend woord tusschen beide te komen. Daarna volgde eene hevige scene, die ik u later zal vertellen. Het einde was, dat ik
<pb n="166"/>
kortaf verklaarde naar huis te willen. Groote dankbaarheid tegenover de dames van dit gezin scheen mij huichelachtig. Ik heb de gastvrijheid van onze osterwoldsche familie met mijn drokken, dagelijkschen arbeid betaald.</p>
<p>Vaarwel, moeder-lief! tot overmorgen. Mocht u maar tevreden zijn over het besluit van uwe</p>
<p><hi rend="sc">Adrienne</hi>.’</p>
</div>
<div type="chapter">
<pb n="167"/>
<head rend="h3">Tiende hoofdstuk.<lb/>
De Notaris zegt de waarheid.</head>
<p>De schoone Meimaand van 1851 gaf aan de inwoners van Osterwolde velerlei stof tot gesprek.</p>
<p>Het verblijf van den haagschen Kroesus had allerlei tongen in beweging gebracht. Waarom bleef hij zoolang in een plaatsjen, dat hem onder geen enkel opzicht vergoeding kon bieden voor haagsche weelde en haagsche feesten? Juist, terwijl de nieuwsgierigheid in top steeg, werd ieder verrast door eene nieuwe gebeurtenis.</p>
<p>De rij der feesten was - als verhaald werd - besloten met eene luisterrijke soirée bij den notaris. Al de gasten hadden zich verwonderd over het ontijdig heengaan van den heer <hi rend="sc">leuven van houtenisse</hi>. Mevrouw <hi rend="sc">muller belmonte</hi> had aan iedereen onder diepe geheimhouding verhaald, dat de aanzienlijke gast, door hoofdpijn gekweld, liefst vroeg naar zijn hotel wilde terugkeeren. Had dit reeds argwaan gewekt, nog levendiger werd de belangstelling, toen des anderen daags, om tien uur in den voormiddag, de blinkende equipage
<pb n="168"/>
van den Hagenaar het heerenlogement <hi rend="spat">de Zon</hi> verliet. De koetsier, de palfrenier en de eigenaar zagen zonder eenige ontroering en uit de hoogte op alles neer, wat zich in de straten mocht vertoonen. De heer <hi rend="sc">leuven van houtenisse</hi> keerde naar den Haag terug, van niemand afscheid nemend, alleen beleefdelijk uitgeleide ontvangend van den eigenaar uit <hi rend="spat">de Zon</hi>, die een aardigen stuiver aan hem verdiend had.</p>
<p>Een dag later vertrok het nichtjen der familie <hi rend="sc">muller belmonte</hi>, van welke dame men dacht, dat zij voor goed in Osterwolde gevestigd was. De notaris had haar in persoon begeleid naar Zwolle en uiterst toevallig had hij daar aan de diligence den student <hi rend="sc">adolf walker</hi> ontmoet, wien hij met vaderlijke edelmoedigheid de zorg voor zijne nicht had toevertrouwd, daar beiden in elk geval tot aan Utrecht met de diligence saâm moesten reizen. Van deze toevallige ontmoeting had de heer <hi rend="sc">muller belmonte</hi> echter bij zijne thuiskomst om reden van hoogere staatkunde geene melding gemaakt. Het weerglas van den huiselijken vrede stond op veranderlijk. Om meer dan eene reden beklaagde hij zich in stilte over het vertrek van <hi rend="sc">adrienne</hi>.</p>
<p>De publieke meening begon in Osterwolde eene verklaring te vragen van deze feiten en dit driedubbel heengaan. Er vormden zich allerlei voorstellingen, waaruit eindelijk eene algemeene lezing ontstond. De voorname en aanzienlijke heer <hi rend="sc">leuven van houtenisse</hi> daalde in tweemaal vierentwintig uren tot een verdacht avonturier, die Osterwolde met een geheim doel had opgezocht. Zeer spoedig wees men dit doel aan - <hi rend="sc">adrienne</hi>. Tot dusver had men op eenige echte gegevens niet onverdienstelijk voortgebouwd. Nu moest de fantazie - en dus de laster - hulp verleenen. Osterwolde kon, als vele kleine ste-<pb n="169"/>den en alle kleine kringen, soms een buitengewoon talent in den achterklap ontwikkelen. Spoedig had men ontdekt, dat de haagsche juffrouw <hi rend="sc">de blinville</hi> ‘niet veel bizonders was, weet u!’ - dat de haagsche grijsaard haar kostbare ‘<hi rend="spat">cadeaux</hi>’ had aangeboden en dat ze samen naar de rezidentie waren teruggereisd. Sommige Osterwoldenaars hadden oprecht medelijden met de familie <hi rend="sc">muller belmonte</hi>, die door dit voorval duchtig was ‘gekompromitteerd’; anderen smaakten in stilte eene allerliefste ‘<hi rend="spat">Schadenfreude</hi>’. De voorname toon en de weelde van den notaris hadden velen aanstoot gegeven.</p>
<p>Op de heerensociëteit in <hi rend="spat">de Zon</hi> was dit de eenige stof tot spreken sedert de laatste dagen. De partij van den notaris had des Saturdags plaats gegrepen. Des Zondags verdween de heer <hi rend="sc">leuven van houtenisse</hi>. Maandag nam <hi rend="sc">adrienne</hi> afscheid van hare nichten. En nu Woensdag, twee uren, kwamen de getrouwe bezoekers opdagen in de groote zaal van <hi rend="spat">de Zon</hi>. Het was er in de laatste dagen stil geweest. De haagsche gast, die er zoo luidruchtig placht te stoffen op zijne vriendschappelijke betrekking tot <hi rend="sc">thorbecke</hi> en de staatkundige kringen uit de rezidentie, was niet <hi rend="spat">alleen</hi> verdwenen. Sedert den laatsten Zondag miste men den notaris en de beide heeren <hi rend="sc">de huibert van vliethuysen</hi>. De Burgemeester <hi rend="sc">francius</hi> kwam zelden en ook dezen had men gemist. De heerlijke Meidagen hadden misschien deze heeren tot wandelingen uitgelokt.</p>
<p>Thands zaten de dagelijksche gasten bij de vensters aan den tuin, terwijl eenige pas gepromoveerde advokaten zich van het biljart hadden meester gemaakt.</p>
<p>In het buffet stond de deftige kastelein van <hi rend="spat">de Zon</hi> tegen een achtergrond van veelkleurige flesschen met sterke dran-<pb n="170"/>ken en likeuren. Hij hield zich ijverig bezig een paar jongens zijne bevelen en ingeschonken glaasjens af te leveren. De opkomst der heeren was vrij voltallig. De rechterlijke macht, de sekretaris der gemeente, een paar jonge doktoren, de postdirekteur en een wijnkooper, die met al de heeren in onverstoorbare harmonie leefde, vingen hunne drokke gesprekken en matige plengoffers ter eere van Sint-Alkohol aan.</p>
<p>Te midden van het gedruisch der stemmen klonk soms luid het een of ander woord, dat met bizonderen nadruk werd uitgesproken. Een geduldig opmerker zou het volgende hebben kunnen verstaan:</p>
<p>‘Hij kende haar al in den Haag!’</p>
<p>‘Ze heeft eerst niet van hem willen weten!’</p>
<p>‘Ja, maar z'n geld!’</p>
<p>‘Neen, dat weet ik zeker!’</p>
<p>‘Ze zag er in elk geval heel lief uit!’</p>
<p>‘Anders was hij ook niet hier gekomen!’</p>
<p>‘Dat de zaak niet in orde is, blijkt duidelijk!’</p>
<p>‘Waarom?’</p>
<p>‘Hij heeft van niemand afscheid genomen!’</p>
<p>‘En ze zijn saâm op reis gegaan!’</p>
<p>Indien eene bom losgebarsten ware te midden der sprekers, hadden ze niet meer kunnen ontstellen dan nu, daar eene stentorstem over al het gerucht heen klonk en toornig beval:</p>
<p>‘Dat is een pertinente onwaarheid, meneer! die ik u verzoek onmiddellijk in te trekken!’</p>
<p>Ieder heft het hoofd op.</p>
<p>De notaris <hi rend="sc">muller belmonte</hi>, vergezeld van de heeren <hi rend="sc">wigbold</hi> en <hi rend="sc">onno de huibert</hi>, staat hijgend van drift vóór hen.</p>
<pb n="171"/>
<p>De voorlaatste spreker was de vriendelijke wijnkooper. Deze haastte zich met een vuurrood gelaat te stamelen:</p>
<p>‘Pardon, notaris! 't Is me zoo verteld!’</p>
<p>‘Geen reden, meneer! om het op goed geluk uit te bazuinen! De man, die u dit mooye nieuws wijs maakte, heeft gelogen!’</p>
<p>Eene algemeene stilte volgde.</p>
<p>De jeugdige sociëteitsknechts beijverden zich aan den heer <hi rend="sc">muller</hi> en de beide heeren <hi rend="sc">de huibert</hi> stoelen te verschaffen. De nieuw aangekomenen werden in den kring opgenomen. Daar niemand het woord nam, klonk de donderende stem van den notaris nogmaals, terwijl hij een glas madeira bestelde. De heeren <hi rend="sc">de huibert</hi> volgden zijn voorbeeld met mindere luidruchtigheid. De notaris greep zijn glas madeira met de linkerhand en zijn beschuit tusschen duim en wijsvinger van de rechter. Daarna wees hij met het beschuit naar den wijnkooper en sprak, te midden van de algemeene aandacht:</p>
<p>‘Meneer <hi rend="sc">koningswinter</hi>! Ik verzoek u beleefdelijk het praatjen: als zoude mijne nicht met den heer <hi rend="sc">leuven</hi> op reis zijn gegaan, niet verder te herhalen!’</p>
<p>‘Natuurlijk, notaris! als u....’</p>
<p>‘Luister, meneer! Ik heb nog niet uitgesproken. De heer <hi rend="sc">leuven</hi> heeft Osterwolde met eigen rijtuig verlaten - meer weet ik niet van hem. Maar wat ik zeer goed weet, is, dat ik vierentwintig uur later in eigen persoon en met mijn eigen spul juffrouw <hi rend="sc">de blinville</hi> naar Zwolle heb gebracht en dat ze met de diligence naar Utrecht is vertrokken!’</p>
<p>De heer <hi rend="sc">muller belmonte</hi> had zoo buitengewoon luid gesproken, dat zelfs de biljartende advokaten met de queue over den schouder kwamen toeloopen, om de woordenwisseling te volgen. De spreker wees voortdurend met zijn beschuit naar
<pb n="172"/>
den verlegen wijnkooper <hi rend="sc">koningswinter</hi>, zoodat deze, steeds blozend en buigend, met angst naar het oogenblik uitzag, dat men hem gelegenheid zou geven zich te verdedigen.</p>
<p>Toen de notaris zweeg, betuigde ieder zijn leedwezen, dat men iets ten nadeele van <hi rend="sc">adrienne</hi> had gezegd. De heer <hi rend="sc">koningswinter</hi> plaatste zich vóor hem en stamelde een vloed van verontschuldigingen. De heer <hi rend="sc">muller belmonte</hi> maakte van de aanleiding gebruik, om zijn glas leeg te drinken en zijn beschuit te verorberen. Nauwelijks was de eerste ontsteltenis voorbij, of de notaris keek den kring rond en, al de registers openend, ving hij van nieuws aan:</p>
<p>‘Ik betreur het zeer, meneeren! dat ik gisteren door bezigheden verhinderd werd te komen. Er schijnen hier allerlei domme praatjens te worden geloofd. Ik had van morgen het genoegen eene konferentie te houden met meneer <hi rend="sc">de huibert</hi>’ - de notaris wees op Mr. <hi rend="sc">wigbold</hi>, rechter in de arrondissementsrechtbank, een algemeen geacht man - ‘en toen vernam ik het een en ander, dat mij oogenblikkelijk deed besluiten u allen hedenmiddag mijne meening zonder omwegen te zeggen!’</p>
<p>‘Met je permissie, <hi rend="sc">muller</hi>!’ - klonk de schelle stem van den sekretaris <hi rend="sc">jan bouwens</hi> - ‘Er worden hier geen domme praatjens geloofd. Wij spreken over feiten. Die haagsche meneer gaat even geheimzinnig heen, als hij gekomen is. Den dag daarop vertrekt juffrouw <hi rend="sc">de blinville</hi>. Het zal toch geoorloofd zijn daarover te spreken!’</p>
<p>De notaris springt van zijn stoel. Zijn breed gelaat is donkerrood. Zijne oogen fonkelen. Mr. <hi rend="sc">wigbold de huibert</hi> rijst snel naast hem en legt de hand op zijn schouder. Zwijgend zien beiden elkander aan.</p>
<pb n="173"/>
<p>De heer <hi rend="sc">de huibert</hi> zegt met groote waardigheid:</p>
<p>‘Ik geloof niet, dat meneer <hi rend="sc">bouwens</hi> het plan had u te krenken, notaris! Men weet niet, wat ons sedert Saturdag bekend is. Mij dunkt, we moesten de heeren op de hoogte brengen!’</p>
<p>Eene algemeene verademing volgde.</p>
<p>De heer <hi rend="sc">muller belmonte</hi> gaat zitten. Al de heeren geven te kennen, dat ze geheel oor zijn; dat ze niet twijfelen, of al de geruchten zijn maar praatjens. De heeren van het biljart zijn nog niet tot hun spel teruggekeerd. Zelfs de kastelein en de jongens zijn onder den indruk van deze plechtigheid.</p>
<p>De notaris heft zijn hoofd vol fierheid op - terwijl hij een blik naar den sekretaris afzendt, die alles behalven van vergevingsgezindheid spreekt. Er was bovendien sedert jaren eene kleine <hi rend="spat">vendetta</hi> tusschen beide heeren, hoofdzakelijk een gevolg van het feit, dat de ijverige sekretaris <hi rend="sc">jan bouwens</hi> een der weinige notabelen was, die tot de katholieke gemeente behoorden.</p>
<p>‘Meneer <hi rend="sc">de huibert</hi> heeft gelijk’ - klonk het nu wat rustiger en weder heerschte er algemeene stilte in het woelige sociëteitslokaal - ‘een kleine opheldering is noodig. Men neeft verband gezocht tusschen het vertrek van mijn nichtjen en van den heer <hi rend="sc">leuven</hi>. Dat verband bestaat niet. En omdat ik groot belang stel in een zoo achtenswaardig meisjen als juffrouw <hi rend="sc">de blinville</hi>, omdat ik niet dulden kan, dat haar naam bij deze zaak op lichtzinnige wijze wordt genoemd, zal ik liever de geheele waarheid zeggen. Mijn nichtjen <hi rend="sc">adrienne</hi> gaat naar den Haag terug, omdat een heuglijke gebeurtenis plaats greep, die zij aan hare moeder persoonlijk komt berich-<pb n="174"/>ten: zij is geëngageerd met <hi rend="sc">adolf walker</hi>, zoon van onzen dominee!’</p>
<p>Algemeene verbazing klonk uit menigerlei kreet.</p>
<p>De heer <hi rend="sc">muller belmonte</hi> zag triumfantelijk in het rond. De wijnkooper <hi rend="sc">koningswinter</hi> gunde zich eene kleine wraak en fluisterde zijn buurman in 't oor:</p>
<p>‘Dat zal de oudste dochter van den notaris nog al spijten!’</p>
<p>‘De heeren zien dus, dat men aan de zaak eene valsche uitlegging heeft gegeven. Ik verwacht nu, dat ieder van u die lasterlijke praatjens zal tegenspreken. Te meer, daar ik u tevens zal ophelderen, waarom de heer <hi rend="sc">leuven</hi>, zich noemende <hi rend="sc">van houtenisse</hi>, zoo onverwacht uit Osterwolde vertrokken is!’</p>
<p>De laatste woorden voltooiden de zegepraal van den notaris. Al de heeren gaven hunne vroegere meening op. De sekretaris <hi rend="sc">jan bouwens</hi> zweeg en dacht er het zijne van. Daar echter de beide heeren <hi rend="sc">de huibert</hi> zichtbare teekenen van instemming schonken en de zijde van den notaris kozen, durfde ook de eerzame geheimschrijver der gemeente niet langer twijfelen.</p>
<p>De heer <hi rend="sc">muller belmonte</hi> glimlachte voor het eerst, sints hij de zaal was binnengetreden. Als een flauwe zonnestraal, door regenwolken brekend, verhelderde die glimlach voor korte pooze zijn breed <hi rend="spat">Silenus</hi>-gezicht. Om de nieuwsgierigheid der sociëteitsgasten te prikkelen, zweeg hij nu een oogenblik en eischte hij zijn tweede glas madeira.</p>
<p>Terwijl hij dronk, vermeiden de heeren zich in allerlei uitroepingen. Zoo veel nieuws op eens had men nog zelden ter sociëteit gehoord.</p>
<p>Bij het eerste woord van den notaris heerschte onmiddellijk stilte. Ieder wilde de waarheid omtrent den Hagenaar weten.</p>
<p>‘Ik begin openhartig te erkennen, dat ik mij tot op voor-<pb n="175"/>leden Saturdag-avond in den heer <hi rend="sc">leuven</hi> ellendig bedrogen heb. De heeren zullen begrijpen, dat ik anders geene soirée zou hebben georganizeerd. Burgemeester <hi rend="sc">francius</hi> bracht mij de eerste slechte tijding. De beroemde heer <hi rend="sc">leuven</hi> uit den Haag, had men hem geschreven, was een zonderling, die zich een reputatie gemaakt had door allerlei zotternijen. Men wist niet zeker te zeggen, of zijn hoofd gezond was; zijne familie zocht naar termen, om hem onder kurateele te stellen....’</p>
<p>‘Voor drie kwart krankzinnig!’ - verklaarde Jhr. <hi rend="sc">onno de huibert</hi>.</p>
<p>‘De burgemeester verhaalde mij verder’ - ging de notaris voort - ‘dat <hi rend="sc">leuven</hi> zich naar eene villa van <hi rend="sc">houtenisse</hi> noemde; dat hij ongetwijfeld rijk, maar zeer slecht gezien was in den Haag; dat hij eene manie had, om zich voor te stellen als den vriend van alle groote mannen en dat hij, wanneer hij in de rezidentie werd uitgelachen, zich naar de eene of andere kleine plaats begaf, om zich te laten fêteeren. Na dit bericht van den burgemeester achtte ik mij nog niet verplicht hem eenig ongenoegen te laten blijken. Wij allen hadden zijne beleefdheden aangenomen, meneeren! ik was dus gehouden die te reciproceeren!’</p>
<p>Een choor van stemmen viel goedkeurend in.</p>
<p>De heer <hi rend="sc">muller belmonte</hi> had zijn publiek gewonnen. Terwijl om zijn mond langzaam de oude glimlach zweefde, ging hij voort:</p>
<p>‘Saturdag-avond dacht ik er eenvoudig aan, hoe ik mij verder tegenover dien driedubbelen gek zou hebben te gedragen, toen mij plotseling een nieuw licht opging. Onder mijne gasten was onze vriend <hi rend="sc">adolf walker</hi>. Terwijl er muziek gemaakt werd, verzocht deze mij te spreken, daar hij mij iets
<pb n="176"/>
zeer gewichtigs te zeggen had. Hij waarschuwde mij voor den persoon van <hi rend="sc">leuven</hi>, zich noemende <hi rend="sc">van houtenisse</hi>. Hij wist iets, dat u zeker allen onbekend zal zijn. De quasi-groote heer uit den Haag had een zeer verkeerde gewoonte aangenomen. Als hij van een soirée naar huis ging, had hij altijd een paar jongelui in zijn gevolg, die met hem een nachtelijk feest arrangeerden in het koffiehuis bij <hi rend="sc">boesman</hi>. Biljarten, écarté, domino, alles hield de heeren eenige uren van den nacht bezig. <hi rend="sc">Leuven</hi> maakte grove vertering en trakteerde de jongelui. Ze dronken den kelder van den koffiehuishouder leeg en de haagsche traktant had de voldoening met zijn gezelschap in volkomen benevelden toestand op te breken....’</p>
<p>‘Daar zou ik de heeren staaltjens van kunnen vertellen!’</p>
<p>De stem, die deze woorden sprak, kwam uit het buffet en behoorde aan den kastelein van <hi rend="spat">de Zon</hi>, een dier spraakzame stokbewaarders van geestrijke dranken, welke door jarenlangen omgang met hunne klanten zich elke familiariteit durven veroorloven.</p>
<p>De notaris knikte even in de richting van het buffet.</p>
<p>Maar de kastelein gaf de zaak zoo snel niet op.</p>
<p>‘Meneer <hi rend="sc">leuven</hi> kwam nooit voor drie uur 's nachts thuis, heeren! Ik heb er wat moeite mee gehad. Meneer was meestal nog wel kapabel, maar meneer bestelde van alles en het heele huis kwam er bij te pas....’</p>
<p>De heer <hi rend="sc">muller belmonte</hi> nam zijne toevlucht tot zijne stem en bracht den waard tot zwijgen door plotseling in te vallen:</p>
<p>‘De heeren hooren het. Welnu, dat alles beteekent niets. De jonge <hi rend="sc">walker</hi> had eenige van deze nachtpretjens bij <hi rend="sc">boesman</hi> meêgemaakt. Voorleden Vrijdag, des daags voor mijne soirée,
<pb n="177"/>
had hij <hi rend="sc">leuven</hi> geïnviteerd met nog een vriend - gelukkig, dat hij hier aanwezig is - meneer <hi rend="sc">koningswinter</hi>!’</p>
<p>Het liep den beleefden en voorkomenden wijnkooper niet meê. Ditmaal zag hij, verbleekend, strak voor zich uit en knikte bevestigend.</p>
<p>‘Wij hebben dus een getuige. De jonge <hi rend="sc">walker</hi> wilde Vrijdag-nacht de gastvrijheid van zijn haagschen Maecenas beandwoorden. Er werd een bizonder groot aantal flesschen champanje à <hi rend="spat">la</hi> <hi rend="sc">boesman</hi> uitgezwolgen. Daardoor kwam <hi rend="sc">leuven</hi> op zijn praatstoel, blufte, pochte en kakelde alles door elkaar, terwijl de koffiehuishouder en zijn knecht er bij waren. Heel vertrouwelijk gaf hij toen aan het gezelschap te kennen, dat het grootste deel der fatsoenlijke waereld in Osterwolde ‘wanhopig <hi rend="spat">bourgeois</hi> en volkomen ploertig’ was uitgevallen. Hij schonk aan zijne mededrinkers eene uitvoerige kritiek over ons allen. Misschien zou niemand van ons zich daaraan behoeven te storen, indien de oude gek het niet aardig gevonden had de schandelijkste lastertaal, zoo goed als in het publiek, uit te venten. Bizonder had hij het gemunt op twee dames: mevrouw <hi rend="sc">onno de huibert</hi> en mijne nicht <hi rend="sc">adrienne</hi>. Het is onnoodig, dat ik dit alles woordelijk herhaal. Eén trek zal u voldoende zijn. Hij hield staande, dat ik, de notaris <hi rend="sc">muller</hi>, mijn mooi nichtjen uit den Haag had doen komen, om mij persoonlijk mijne eenzame uren wat te veraangenamen....’</p>
<p>Allerlei uitroepingen braken het verhaal af.</p>
<p>De heeren uit de sociëteit waren nu allen overtuigd. Zelfs de sekretaris <hi rend="sc">bouwens</hi> vond dit feit wel wat al te kras. De verontwaardiging richtte zich tot den rampzaligen wijnkooper. Tien stemmen riepen tegelijk:</p>
<pb n="178"/>
<p>‘En heb-je daarbij gezwegen, <hi rend="sc">koningswinter</hi>?’</p>
<p>Maar de notaris heroverde de oplettendheid.</p>
<p>‘De jonge <hi rend="sc">walker</hi>’ - ging hij voort - ‘legde den lasteraar het zwijgen op en beval hem zijne woorden in te trekken. Er volgde een hevig tooneel. <hi rend="sc">Leuven</hi> schaterde het uit en scheen in zijne lachbuyen te zullen stikken. Daar hij een stout glas wijn gedronken had, was er niets met hem aan te vangen. Maar de jonge <hi rend="sc">walker</hi> begreep, dat hij niet zwijgen mocht, omdat hij zich als den natuurlijken verdediger van mijne nicht had opgeworpen, omdat hij onder vrees en beving hare hand had gevraagd. Zoodra ik wist, wat er geschied was, riep ik den burgemeester en de beide heeren <hi rend="sc">de huibert</hi>. Wij besloten voldoening te vorderen....’</p>
<p>‘Ik had lust den ouden schelm in 't publiek af te ranselen!’ riep Jhr. <hi rend="sc">onno de huibert</hi>.</p>
<p>‘Gelukkig koos u wijzer partij!’ - hernam de notaris. - ‘Wij riepen <hi rend="sc">leuven</hi> in mijne zijkamer. Niemand der gasten merkte er iets van. Toen ik hem alles op bedaarden toon mededeelde, wierp hij het geheele verhaal weg met de bewering, dat hij er zich niets meer van herinnerde. De jonge <hi rend="sc">walker</hi> bediende hem evenwel zoo flink, dat hij eindelijk de schuld op de champanje schoof. Wij verzekerden hem om strijd, dat zijn laaghartige achterklap ons volstrekt niet deerde en dat wij geen lust gevoelden naar de sferen af te dalen, waarin hij zich het liefst bewoog. Eén ding verzochten wij hem met klem, ons zijne beleefdheden te sparen. Ik gaf hem daarbij zoo duidelijk mogelijk te verstaan, dat ik hem dien avond niet zou ontvangen hebben, indien ik den jongen <hi rend="sc">walker</hi> een paar uren vroeger gesproken had. Meneer <hi rend="sc">de huibert</hi>’ - de notaris wees op Jhr. <hi rend="sc">onno</hi> - ‘heeft hem vervolgens geducht de
<pb n="179"/>
waarheid gezegd, waarbij hij telkens van zijn stoel opsprong en eindelijk in wanhoop verklaarde, dat hij ons gaarne zijne exkuzen wilde maken, indien aan de zaak geene ruchtbaarheid werd gegeven. Niemand van ons had lust deze voorwaarde aan te nemen. Daarop hoorde hij, dat wij geene exkuzen van hem verlangden, omdat wij overvloedig kennis gemaakt hadden met zijn persoon en karakter. Hij poogde nu geweldig driftig op te stuiven, maar een paar forsche woorden van meneer <hi rend="sc">de huibert</hi> waren voldoende, om hem in zijn schulp te doen kruipen. Eindelijk koos hij de wijste partij - hij verdween met stille trom. De heeren besloten het gezelschap niets te doen merken, zoodat wij zonder stoornis bijeenbleven. Zijn haastig vertrek den volgenden dag bewees ons, dat hij het hopelooze van zijn toestand had ingezien. Toen ik evenwel van morgen hoorde, welke dwaze geruchten werden uitgestrooid, besloten de heeren <hi rend="sc">de huibert</hi> met mij aan ieder belangstellende de meest uitvoerige opening van zaken te doen!’</p>
<p>Het geheele sociëteitspersoneel had in spanning geluisterd. Er viel niets meer te vragen. Men schaamde zich heimelijk, dat men zoo spoedig het ergste geloofd had. De heer <hi rend="sc">koningswinter</hi> was geheel verbluft en zon op middelen, om een redelijk figuur te blijven maken. Hij peinsde er een oogenblik over een paar flesschen champanje te offeren en met een glas zijne verontschuldigingen af te spoelen, doch hij gaf dit denkbeeld op wegens het ongeschikte uur. Vervolgens bedacht hij, dat hij een mandjen met uitgezochte fijne merken aan den notaris zou kunnen bieden als zoenoffer, maar zijn handelsgeest kwam tegen zijn berouwvel gemoed in opstand. Ten slotte bleef hij met een arme-zondaars-gezicht zwijgend zitten dam-<pb n="180"/>pen te midden van de luidruchtige verklaringen der overige heeren. Gelukkig werd hij spoedig uit dezen neteligen toestand verlost, daar de leelijke klokkentoren van de hervormde kerk drie uur sloeg en de heeren bijna allen naar huis ijlden.</p>
<p>De wijnkooper en de sekretaris <hi rend="sc">bouwens</hi> bleven nog een oogenblik fluisteren. De laatste begon:</p>
<p>‘Alles heel netjens! Er valt niets op aan te merken!’</p>
<p>‘Neen! Ten minste de heeren <hi rend="sc">de huibert</hi>....’</p>
<p>‘Natuurlijk! Alles is precies zoo gebeurd, dat kan niemand ontkennen. Ik geloof den notaris wel, maar er blijft nog wat over!’</p>
<p>‘Zoo, zou u denken?’</p>
<p>‘Welzeker! Heb-je dan niets gemerkt, <hi rend="sc">koningswinter</hi>!’</p>
<p>‘Ja wel! Ze hadden het op mij begrepen!’</p>
<p>‘Neen! Heel wat anders! Ze maken het ons duidelijk, waarom die <hi rend="sc">leuven</hi> heenging, maar niemand sprak van zijn komst. Waarom kwam hij?’</p>
<p>‘Juist! Waarom kwam hij?’</p>
<p>‘En nu is de zoon van onzen dominee geëngageerd met dat nichtjen uit den Haag, dat wegloopt op het moment, als <hi rend="sc">leuven</hi> verdwijnt.... daar steekt wat achter, <hi rend="sc">koningswinter</hi>! Ik gaf een fijne flesch, om de waarheid te weten.... heb je geen idee?’</p>
<p>‘Geen idee! Ik geef er twee....’</p>
<p>De heer <hi rend="sc">jan bouwens</hi> greep zijn hoed. Van den diepzinnigen heer <hi rend="sc">koningswinter</hi> was de oplossing dezer moeyelijkheid niet te verwachten. En deze laatste maakte zich klaar zijn vrijgezelsmaaltijd op zijne kamer te genieten, terwijl hij onder weg de vraag stelde, of het gewone schaaltjen rijst met bessensap ditmaal ook verruild mocht zijn voor een schijfjen pudding met rhumsaus.</p>
</div>
<div type="chapter">
<pb n="181"/>
<head rend="h3">Elfde hoofdstuk.<lb/>
Het albumblaadjen.</head>
<p>De tuin van Dominee <hi rend="sc">walker</hi> was met het zoele lenteweer een lust voor de oogen. Heesters en boomen stonden in vollen bladrendos. Maar het groen was nog doorschijnend en goudkleurig; ieder blad prijkte nog met het onbeschrijflijke dons der eerste frischheid. De jasmijnboschjens vertoonden witte, zwellende knoppen en de talrijke seringenboomen offerden hun zoeten geur aan den wolkenloozen hemel. De dubbele madeliefjens beurden hare witte en rooskleurige kopjens uit het lange zeegras om den rand der bloemperken - alles jubelde, knopte, zwol en groeide in den lieven zonneschijn.</p>
<p><hi rend="sc">Frans walker</hi> trad uiterst langzaam voorwaarts te midden van den algemeenen, nieuwen levensbloei, die juichend uit den schoot der aarde kiemde. Een schat van geuren stroomde hem tegen in de warme golven van het zonnevuur. De aarde, de hemel en het nieuwe groen schenen hem een feestlied van herboren leven en vruchtbaarheid toe te zingen - hij stond diep getroffen stil. En ook in zijn hart was een lofzang. Er straalde een vroolijk licht uit zijne oogen, hij blikte met voldoening
<pb n="182"/>
in het rond en scheen aan de schoone lente zijn dank te willen betuigen.</p>
<p>De tuin werd begrensd door een zijtak van den kalmen Niezelstroom. Het zomerhuis, op eene hoogte gelegen, verhief zich aan de zuidoostzijde. Aan de daaraan tegenoverliggende zuidwestzijde stond eene eenvoudige bank onder een bloeyenden perenboom. <hi rend="sc">Frans</hi> toefde daar het liefst. Hij kon er uren zitten te mijmeren of te lezen. Sints een jaar had een ongemeene dorst naar lektuur zich bij hem geopenbaard. Hij las echter bijna niets anders dan dramatische litteratuur. Zoodra hij een oogenblik vrij was, zoodra de werkzaamheden voor de latijnsche school haar eisch hadden gekregen, verdiepte hij zich in een drama. Het Fransch en Duitsch ging hem vlug van de hand; met het Engelsch worstelde hij nog, daar er in Osterwolde op de avondschool voor jongelieden uit den fatsoenlijken stand weinig gelegenheid bestond, om deze laatste taal vlug aan te leeren.</p>
<p>Gedurende dit heerlijk morgenuur evenwel heeft <hi rend="sc">frans</hi> geen boek ter hand genomen. Twee redenen bewogen hem hiertoe. Vooreerst had hij anderhalf uur in de kerk doorgebracht, daar het Zondag was, en snakte hij naar de heerlijke natuur van den tuin. Vervolgens gevoelde hij behoefte in de eenzaamheid zijne denkbeelden te verzamelen. Onder de leerrede van zijn vader waren zijne gedachten telkens afgedwaald; misschien had hij nooit met verstrooider zinnen naar de preek geluisterd. Roerloos staarde hij op de zacht kabbelende Niezel, terwijl soms een licht suizen van den wind het jonge gras aan den oeverrand bewoog of een regen van witte bloesems uit den perenboom over zijn hoofd en het water rondstrooide.</p>
<pb n="183"/>
<p>De verrukkelijke lentedag stemde hem, na den eersten vroolijken indruk, weemoedig. Alles bewoog zich in de weelde van het jonge leven en hij zelf gevoelde zich sints eenige dagen neerslachtig, gedrukt, somber. De zonnevlammen speelden lustig over het water en schitterden zoo fel, dat hij soms de oogen moest sluiten. Duizenden insekten gonsden om hem heen; de grond onder zijne voeten scheen te trillen van groeikracht; de zachte adem der koelte, die zijn voorhoofd en bruine lokken kuste, stortte een stroom van geuren uit - alles scheen hem te prikkelen tot verhoogden levenslust. <hi rend="sc">Frans</hi> liet het hoofd op de borst zinken. Toen hij uit de kerk naar den tuin snelde, had de lieflijke lach der jonge lente hem het hart voor een oogenblik doen kloppen; nu bedaard op de bank voortmijmerend, kwam de oude, droefgeestige stemming boven.</p>
<p>Die snelle afwisseling van opgeruimdheid en somberheid had hem reeds langen tijd gekweld. Hij streed er te vergeefs tegen. En toch was de oorzaak van dit alles zoo doodeenvoudig. <hi rend="sc">Frans</hi> had nog maar vluchtig kennis gemaakt met de liederen van <hi rend="sc">heine</hi> en wist dus niet, dat zijne kwaal reeds dichterlijk was bezongen.</p>
<lg type="poem">
<l>‘Im wunderschönen Monat Mai,</l>
<l>Als alle Knospen sprangen,</l>
<l>Da ist in meinem Herzen</l>
<l>Die Liebe aufgegangen.’</l>
</lg>
<p>Op dit thema werd onbewust door <hi rend="sc">frans</hi> gevariëerd. Geen zielsarts had beter de diagnose van 's jonkmans onrust kunnen maken. Zijn hart klopte van heimlijke, schuchtere, onuitgesproken liefde. Hij had het recht niet <hi rend="sc">heine</hi> na te zeggen:</p>
<pb n="184"/>
<lg type="poem">
<l>‘Im wunderschönen Monat Mai,</l>
<l>Als alle Vögel sangen,</l>
<l>Da hab' ich ihr gestanden</l>
<l>Mein Sehnen und Verlangen.’</l>
</lg>
<p><hi rend="sc">Frans</hi> had moeten zwijgen - een jaar lang. Met plotselinge tyrannij had liefde voor een enkel aangebeden wezen zich van zijne geheele ziel meester gemaakt. Donkerblauwe oogen hadden hem gewond, eene vriendelijke stem had zijn gemoed tot op den diepsten bodem ontroerd en, naar mate die ontroering hem dieper schokte, was zijne vrees, om het geheim van zijn hart te verraden, hooger geklommen.</p>
<p>Een jaar lang had de jonkman in stille afgetrokkenheid zijn geheim bewaard. Hij bezat een grooten troost in de zekerheid, dat hij binnen weinige dagen, morgen wellicht, nog eens die hemelsche oogen zou zien schitteren, dat de melodie van die zoete stem nog eens zijn hart zou doen trillen. En thands viel het hem zwaar de eenzaamheid te doorworstelen, waarin haar plotseling vertrek hem had achtergelaten.</p>
<p>De heerlijkheid van de stralende lente stemde hem daarom des te weemoediger, wijl hij haar niet meer genieten kon met de onbezorgdheid van voorheen. Alles herinnerde hem aan haar. De frissche koelte, die de witte bloesems aan zijn voet strooide, fluisterde.... <hi rend="sc">adrienne</hi>! De lichte rimpeling van het watervlak lispte.... <hi rend="sc">adrienne</hi>! De gonzende insekten zongen.... <hi rend="sc">adrienne</hi>! De trillende zonnewarmte golfde.... <hi rend="sc">adrienne</hi>! De gantsche natuur getuigde van haar - terwijl hij nauwelijks diep in 't verborgen, voor zich zelven alleen, haar naam durfde uitspreken. Van het oogenblik af, dat hij haar ontmoette bij den notaris aan huis, reeds meer dan een jaar geleden, had hij haar met zwijgenden eerbied aangestaard - en sedert bewaarde
<pb n="185"/>
hij haar beeld in zijn hart. Hij durfde niet stamelen, wat hij wenschte, hoopte, droomde. <hi rend="sc">Adrienne</hi> stond oneindig verheven boven hem. Verschillende malen had hij nauwelijks weêrstand kunnen bieden aan de begeerte, om voor haar te knielen, als zij hem naderde. Herhaaldelijk had het onstuimig bonzen van zijn hart hem belet te spreken, als zij het woord tot hem richtte....</p>
<p>Luid galmde de klokslag van den toren door de lucht. Het was twaalf uur. <hi rend="sc">Frans</hi> stond langzaam op. In de pastorij gebruikte men stipt te twaalf uur koffie. Des Zondags vooral mocht daar niets aan ontbreken. Hij wandelde snel naar het huis en haastte zich de tuinkamer binnen te treden. Zijne moeder was er nog maar alleen. Juffrouw <hi rend="sc">walker</hi> glimlachte vroolijk tegen hem, achter de blinkend zilveren koffiekan ijverig zorgend, dat dominee iets extra-geurigs zou mogen drinken. 't Viel <hi rend="sc">frans</hi> thands niet bizonder in 't oog, maar ieder, die juffrouw <hi rend="sc">walker</hi> sints langen tijd niet gezien had, moest ontdekken, dat zij geheel grijs geworden was. Hare eenvoudige zwarte zijden japon en de muts met donkerpaarsch lint verhoogden het eerbiedwekkende van haar uiterlijk. Zwijgend omhelsde <hi rend="sc">frans</hi> zijne moeder.</p>
<p>Juist ging de deur open en krakender dan ooit schreden de laarzen van dominee <hi rend="sc">walker</hi> over het smettelooze vloerkleed. Met zondagsche plechtigheid zette de predikant zich in zijn leunstoel. Er is niets buitengewoons aan zijn uiterlijk waar te nemen, dan alleen de deftige preekrok, welken hij tusschen morgen- en middagdienst niet aflegt. Toch is er in zijn voorkomen veel veranderd. Zijn hoofd is geheel kaal, de achter de ooren weggestreken hairen vertoonen eene onzekere kleur, daar de meesten beginnen te grijzen. Maar zijne lichtblauwe
<pb n="186"/>
oogen staren nog even bedaard door de groote brilleglazen, mochten ook over het voorhoofd diepe rimpels gegroefd zijn. De rustige kalmte van vroeger is hem bijgebleven; hij ziet vrouw en zoon met zijne eigenaardige, koele deftigheid aan.</p>
<p>Juffrouw <hi rend="sc">walker</hi> had zich met voorbeeldige geringschatting van eigen leed dikwerf angstig gemaakt over de verandering, welke zij bij haar dominee waarnam. Gedurende het jaar 1850 had zij bemerkt, dat hij verouderde. Maar zij had wellicht geene reden tot bizondere onrust, want dominee <hi rend="sc">walker</hi> genoot het gantsche jaar met zijne onverstoorbare graagte spijs en drank, en bracht geen enkel uur des nachts slapeloos door. Zij wist evenwel, dat hij aan zeer ernstige zorgen het hoofd bood. Sints zijne reis naar Utrecht in Januari 1850 had hij menig uur met heimelijken kommer geworsteld. Dominee had haar veel verhaald van zijne teleurstelling - vooral door schuld van hun oudsten zoon <hi rend="sc">henderik</hi>. Alles had ze niet begrepen, maar wel wist ze, dat er eene aardige som noodig was geweest, om <hi rend="sc">henderiks</hi> rekening aan de akademie te vereffenen.</p>
<p>Dominee <hi rend="sc">walker</hi> had werkelijk een schok doorstaan. Hij had het geloof in de voortreffelijkheid van zijn oudsten zoon verloren. Zijne reis naar Utrecht kostte hem het grootste deel van zijne illuziën. Aanvankelijk koesterde hij de verwachting, dat het gebeurde <hi rend="sc">henderik</hi> tot inkeer zou brengen. Met ernstige, waarschuwende woorden was hij niet karig geweest. Een termijn werd bepaald. Binnen een half jaar zou <hi rend="sc">henderik</hi> kandidaat zijn - en daarop had hij betaald. Het geldelijk offer was vrij groot. De bezorgde vader voorzag de mogelijkheid, dat dergelijke finantiëele offers zijn vermogen binnen een kort tijdsverloop zouden ondermijnen. Hij gaf
<pb n="187"/>
<hi rend="sc">henderik</hi> met groote plechtigheid te verstaan, dat hij thands voor de laatste reis zulk eene aanzienlijke som betaalde.</p>
<p>Het halfjaar was verloopen. De zomer en de groote vakantie kwamen, doch <hi rend="sc">henderik</hi> legde geen kandidaatsexamen af. Geen wonder. Hij had maar een klein deel van zijne beide eerste jaren gestudeerd en sints zijn propaedeutiesch examen alles verwaarloosd. Hij kon geen kandidaat worden, ook al wilde hij nu. Dominee <hi rend="sc">walker</hi> verleende nog eenmaal uitstel tot de kersvakantie en paste weer het een en ander bij. Het was geld verloren en ‘de moriaan gewasschen.’ Er moest raad geschaft. <hi rend="sc">Henderik</hi> verklaarde zijne studiën liever te willen staken. Een neef van juffrouw <hi rend="sc">walker</hi>, die eene groote boerderij onder de gemeente Bockum, ruim twee uren van Osterwolde, bezat, toonde zich bereid <hi rend="sc">henderiks</hi> plotselingen lust voor het landleven in zijne woning en op zijne gronden voldoening te verschaffen. <hi rend="sc">Henderik</hi> zou zich voor het boerenbedrijf bekwamen en, daar zijne moeder nog eene kleine hoeve in Overijssel bezat, zou hij later misschien in staat zijn, om daar als pachter te leven. Het eenige gevaar dezer proefneming school in den verloopen student zelven, die van een boschgeus zich op geleidelijke wijze tot veldgeus zou kunnen bevorderen.</p>
<p>Dominee <hi rend="sc">walker</hi> had in stilte zich terneergedrukt en beleedigd gevoeld. Hij had er zoo vast op gerekend zijn oudste binnen een paar jaar in het predikambt te zullen bevestigen - en nu groeide er op zijn hoogst een bekwaam administrateur van de landhoeve zijner moeder uit dien zoon, die hem reeds zoo ongemeen veel geld had gekost. De predikant moest aan zich zelven bekennen, dat hij met <hi rend="sc">henderik</hi> eene verkeerde rekening gemaakt had en dit verdroot hem het meest. Met groote
<pb n="188"/>
waardigheid had hij in 't eind beslist, dat deze tegenspoed hem door den wil des Almachtigen werd opgelegd en dat hij geheel onschuldig was aan de treurige, averechtsche uitkomst. Op zoodanige wijze werd zijne gemoedsrust nog het minst verstoord en bleef hem het bewustzijn zijner hooge eerbiedwaardigheid immer bij.</p>
<p>Toen dominee <hi rend="sc">walker</hi>, volkomen onder den indruk zijner eigene kancelwelsprekendheid, aan de koffietafel plaats nam, scheen het echtgenoot en zoon, alsof eene heimlijke vreugde hem onverwacht, hem plotseling, uit de oogen schitterde. Juffrouw <hi rend="sc">walker</hi> had zich overtuigd, dat hare koffie buitengewoon geurig was. Zij hoopte door dit feit misschien tot de schielijke blijdschap van haar feilloozen echtgenoot te hebben medegewerkt. <hi rend="sc">Frans</hi> dronk zwijgend zijn kopjen uit - zijne gedachten waren elders, zoodat hij tamelijk verrast opzag, toen zijn vader zich tot hem richtte met het gewone bevel:</p>
<p>‘<hi rend="sc">Frans</hi>! reik me het tabakskistjen eens aan!’</p>
<p><hi rend="sc">Frans</hi> stond op en bracht van het keurig rooktafeltjen alles wat tot het stoppen van eene pijp noodig was. Hij had een onbehoorlijken lust, om naar den tuin terug te gaan; maar de etikette van het koffiedrinken liet dit niet toe. Zwijgend, als immer, bleef de familie tijdens de plechtige oogenblikken waarin dominee zijne pijp gereed maakte en toen eindelijk in de zonnige, van properheid fonkelende kamer de blauwe rookwolkjens opwaarts stegen, door dominees deftigen mond omhooggeblazen, toen was het oogenblik gekomen, om een enkel rustig woord te wisselen.</p>
<p>De predikant opende het debat:</p>
<p>‘Veel menschen van morgen in de kerk! Mevrouw <hi rend="sc">francius</hi>,
<pb n="189"/>
die nu weer heelemaal hersteld schijnt - en de familie <hi rend="sc">muller</hi> en de beide mevrouwen <hi rend="sc">de huibert</hi>....’</p>
<p>‘En de burgemeester en de beide wethouders en prezident <hi rend="sc">de brune</hi> met zijne familie en de rektor <hi rend="sc">van gestel</hi> en meneer <hi rend="sc">koningswinter</hi>!’ ging juffrouw <hi rend="sc">walker</hi> voort, zoo verheugd, dat <hi rend="sc">frans</hi> er getroffen van opzag.</p>
<p>‘Misschien, dat het mooye weer meêwerkte!’</p>
<p>‘Mogelijk!’</p>
<p>Eene zeer kleine pauze was onvermijdelijk. Dominee <hi rend="sc">walker</hi> moest zorgen, dat de tabak van zijne pijp niet inbrandde.</p>
<p>Hij ging voort:</p>
<p>‘Zoo even twee brieven gevonden! Een van <hi rend="sc">henderik</hi>!’</p>
<p>Juffrouw <hi rend="sc">walker</hi> fronste de wenkbrauwen.</p>
<p>‘Niets bizonders. Hij schijnt zich te vervelen. Hij verlangt naar het najaar; hij berekent, wanneer het weer jachttijd wordt; hij vindt, dat er met het voorjaar wel wat al te veel te doen is op het land. Met den eersten Dinsdag van Juni komt hij hier op de paardenmarkt!’</p>
<p>‘Lieve hemel!’</p>
<p>‘Verontrust je niet, <hi rend="sc">hanna</hi>! Hij weet, hoe zeer ik kalmte en vrede in mijne pastorie noodig heb! De hoofdzaak was weer geld!’</p>
<p>Allen zwegen.</p>
<p>Dominee <hi rend="sc">walker</hi> hulde zich in tabakswolken. Schoon hij geen woord sprak, gevoelden vrouw en zoon om strijd, dat het den teleurgestelden vader aan moed ontbrak, iets naders te verklaren. Het was de gewoonte bij de koffietafel en gedurende den maaltijd over <hi rend="sc">henderik</hi> te zwijgen. Ze wisten allen, dat deze laatste niet enkel bij de fatsoenlijke waereld aan de akademie een voorwerp van schrik gebleven was. Ook in
<pb n="190"/>
de pastorij van Osterwolde werd zijn naam met pijnlijke vrees genoemd.</p>
<p>De predikant scheen wat beters op het hart te hebben. Want zich niet verder om <hi rend="sc">henderik</hi> bekommerende, zeide hij haastig, met buitengewone liefderijkheid in den klank van zijne stem:</p>
<p>‘De tweede brief was van <hi rend="sc">adolf</hi>.... veel betere tijding!’</p>
<p>‘Heeft hij zijn examen gedaan?’ - vraagt de moeder snel.</p>
<p>De dominee schudt het hoofd. De herinnering hindert hem. Hij andwoordt snel:</p>
<p>‘Neen, maar hij is geëngageerd!’</p>
<p>‘Geëngageerd!’</p>
<p>‘Ja! Hij vraagt onze toestemming en tevens van mij een brief aan de moeder van zijn meisjen, die in den Haag woont!’</p>
<p>‘In den Haag!’ - riep <hi rend="sc">frans</hi> gejaagd. - ‘Hoe heet die dame?’</p>
<p>‘Mevrouw <hi rend="sc">de blinville</hi> en hare dochter heet <hi rend="sc">adrienne. Adolf</hi> schrijft me, dat zijne <hi rend="sc">adrienne</hi> ons niet onbekend kan zijn, daar zij meer dan een jaar bij de familie <hi rend="sc">muller belmonte</hi> in Osterwolde heeft gelogeerd. Ik herinner mij die logée dikwijls in de kerk te hebben gezien. <hi rend="sc">Adolf</hi> meldt me, dat hij <hi rend="sc">adrienne</hi> bij den notaris aan huis heeft ontmoet; dat zij zijn aanzoek niet van de hand wees; dat hij een uitstapjen naar den Haag heeft gemaakt, om de moeder te leeren kennen, en dat hem niets ontbreekt bij de volmaakte vreugde, die hem ten deel valt, als onze toestemming!’</p>
<p>Gelukkig, dat noch moeder, noch vader op hun jongsten zoon letten.</p>
<p>Bij het uitspreken van den naam: <hi rend="sc">de blinville</hi> scheen een hevige slag dezen plotseling te verpletteren. Voor eene sekonde blaakten zijne wangen van een donkeren gloed, oogenblikke-<pb n="191"/>lijk daarop staarde hij beweegloos naar de gladde tafeloppervlakte en bemerkte er niets dan het spiegelbeeld van zijn schoteltjen en kopjen. De klank van de stem zijns vaders drong in zijne ooren als het luiden van eene doodsklok. De slag van zijn hart belemmerde zijne ademhaling. Hij deed eene krachtige poging, om zich niet te verraden.</p>
<p>Bekennen, dat hij de oogen naar <hi rend="sc">adrienne</hi> had durven opheffen; toegeven, dat zijn modepop van een broêr gelukkiger geweest was dan hij - nooit zou men dat van hem gedaan krijgen. <hi rend="sc">Frans</hi> vermande zich dus en bleef uiterlijk kalm naar het spiegelbeeld van zijn kopjen en schoteltjen in de gladgewreven tafel turen.</p>
<p>Juffrouw <hi rend="sc">walker</hi> had met de nieuwsgierigheid van eene moeder geluisterd en viel na de laatste woorden van haar echtgenoot in:</p>
<p>‘Wel, dat vind ik heel goed! Nu zal <hi rend="sc">adolf</hi> beter gaan studeeren!’</p>
<p>‘Beter, dat wil zeggen sneller!’ - andwoordde de predikant. - ‘Hij heeft zijn propaedeutiesch alleen uitgesteld, omdat hij zeker wil zijn van een eersten graad. Ik zal morgen dadelijk naar den Haag schrijven....’</p>
<p>‘Mijn God! Wat scheelt er aan, <hi rend="sc">frans</hi>?’</p>
<p>Juffrouw <hi rend="sc">walker</hi> spreekt deze woorden met plotselinge ontsteltenis uit. Toevallig naar hem omziende, ontwaart zij zijne doodsbleeke trekken, zijne onbeweeglijke houding, zijne doffe oogen en pijnlijk gesloten mond.</p>
<p><hi rend="sc">Frans</hi> voelt eene huivering zijne leden schokken.</p>
<p>Schielijk rijst hij op en fluistert met heesche stem:</p>
<p>‘Hoofdpijn, moeder!.... Van morgen al in de kerk begon het....’</p>
<p>Hij wendt zich naar de deur.</p>
<pb n="192"/>
<p>Juffrouw <hi rend="sc">walker</hi> vliegt van haar stoel en vraagt hem of ze hem kan helpen. Hij lispt een woord aan haar oor en gaat snel heen.</p>
<p>Werktuiglijk loopt hij de gang door, klimt hij de wenteltrap op en treedt hij zijne cel binnen.</p>
<p>Het raam was opengestooten. De heerlijke lentezon wierp breede schooven van goudkleurig licht naar binnen. De takken van een langs latwerk geleiden appelboom gluurden met hunne rooskleurige bloesems naar binnen. Een vogel zong luide het welkom aan het nieuwe voorjaar.</p>
<p><hi rend="sc">Frans</hi> bleef een oogenblik stilstaan. De dartele vogel zong uitentreuren hetzelfde lied. Hij luisterde. Bittere tranen vloeiden over zijn gelaat, de kleine zanger had aan zijne groote smart verlichting gegeven. Eene sofa, aan den muur geschoven, leende hem meestal eene plaats, als hij uren achtereen lezende in zijn kamertjen doorbracht. Daar viel hij nu mistroostig neer en liet aan zijne droefheid den vrijen loop.</p>
<p><hi rend="sc">Adrienne</hi>, het heerlijke wezen, waarvoor hij gaarne in het stof had geknield - <hi rend="sc">adrienne</hi> had hare liefde geschonken aan een zelfzuchtig en ijdel voorwerp als <hi rend="sc">adolf</hi>, zijn fraai gekleeden broeder. Die gedachte doorvlijmde zijn hart met een weedom, alsof dolkstoot op dolkstoot hem de borst verscheurde. In alle vormen kwam ze terug en martelde hem met onlijdelijke pijnen.</p>
<p><hi rend="sc">Adrienne</hi>, de vrouw van een ander! Eene duistere vrees had hem doen vermoeden, dat zulk een slag hem dreigde. Hij, een knaap bijna, een scholier, die nog zijne eerste schrede aan de akademie moest afleggen, hij had het recht niet haar het minste te doen vermoeden. Het zou belachlijk geweest zijn. Men zou met hem gespot hebben, wanneer hij het iemand,
<pb n="193"/>
wien ook, in 't geheim had vertrouwd. Een jaar jonger dan <hi rend="sc">adrienne</hi>, scheen hij het wel tien in eigen oogen, als hij dacht aan de mogelijkheid haar van zijne liefde te spreken. Velerlei list had hij aangewend tijdens de heerlijke dagen, toen zij in zijne nabijheid leefde, om haar voor korte pooze te zien. De eenige betrekking, in welke hij nader tot haar had kunnen treden, ontstond door het voorstel haar een albumblad te mogen aanbieden. En dit was eerst voor weinige weken gelukt.</p>
<p>Met welk eene inspanning had hij zich aan 't werk begeven! Herhaaldelijk had hij zijn arbeid vernietigd als harer onwaardig. Hij poogde een tak met purperblozende mosrozen te teekenen naar eene studie van den vorigen zomer. Eindelijk was zijne onderneming geslaagd. De fraaye aquarel lag daar ginds op de tafel. <hi rend="sc">Adrienne</hi> zou hem nooit zien. De stille vereering, de diepe aandoening, waarmeê hij elke bizonderheid van zijn kunstwerk had pogen te doen beandwoorden aan zijn ideaal.... dit alles was thands verloren moeite. De wanden van zijn kamertjen zouden kunnen getuigen van zijne geestdrift, van zijne liefde, van zijn ijver voor dit werk en nu waren zij de stomme getuigen van zijne tranen, van zijne verbrijzelde illuziën, van zijne machtelooze wanhoop......</p>
<p>&nbsp;</p>
<p>Uren verliepen.</p>
<p>Het was etenstijd geworden. Juffrouw <hi rend="sc">walker</hi> besloot even naar <hi rend="sc">frans</hi> te gaan zien. Hij had haar met smekenden blik toegefluisterd: ‘Moeder! laat mij alleen, laat mij!’ Zij had hem niet durven storen, schoon haar hart ongerust was. Nu was reeds de middagkerkdienst afgeloopen, de maaltijd wachtte. Geruischloos als immer zweefde zij zijn kamertjen binnen.
<pb n="194"/>
<hi rend="sc">Frans</hi> lag op de sofa, met het hoofd door zijn arm gesteund, rustig te slapen. De groote smart had tot verdooving, tot weldadige vergetelheid geleid. De sporen van tranen waren aan zijne wangen zichtbaar.</p>
<p>Met innig medelijden zag zij hem aan. Zij wilde hem niet storen. Hoofdpijn zou hem immers beletten aan tafel te komen. Terwijl zij als eene schim voortschreed, viel haar oog op zijne tafel. Daar prijkte de schoone teekening, daar gloeiden de kostelijke mosrozen aan een smaakvol gekozen tak. Bewonderend aanschouwde zij den arbeid van haar kind. Onder aan den aquarel stond in kleine letters: ‘<hi rend="spat">Aan Mejuffrouw</hi> <hi rend="sc">adrienne de blinville</hi> <hi rend="spat">eerbiedig opgedragen door</hi> <hi rend="sc">f.w.</hi>’</p>
<p>Een plotselinge lichtstraal drong in haar hart.</p>
<p>Zij begreep in éene sekonde het lijden van haar <hi rend="sc">frans</hi>. Roerloos bleef ze staan en bespiedde den armen jonkman in zijn slaap, de oogen vol tranen. Zonder eenig gerucht te maken zonk zij op de knieën voor hem neer, om zijne rechterhand even met hare lippen aan te roeren. Er viel een traan op die hand....</p>
<p>Het moederhart beloofde den bitter teleurgestelden zoon al zijne schatten voor de toekomst.</p>
<p>Toen staarde zij nog eenmaal naar zijn gelaat. Haar oog schitterde. Eene liefde als de hare moest triumfeeren - dat was haar vast geloof en met dit geloof zou zij bergen verzetten.</p>
</div>
<div type="chapter">
<pb n="195"/>
<head rend="h3">Twaalfde hoofdstuk.<lb/>
De eerste Dinsdag van Juni.</head>
<p>Des morgens te zes uur is het niet vroeg meer, is alles in de weer bij boer <hi rend="sc">albert janssen de boer</hi>, den eigenaar van ettelijke bunders bouw- en weiland, op een paar uren afstands van Osterwolde gelegen. De hoeve en de schuren zien er flink uit; alles is goed in de verf en net onderhouden. Het woonhuis ligt aan een breeden kleiweg, die naar het dorp Bockum leidt in zuid-oostelijke richting en verder over de grenzen naar Hannover. Hoewel de eigenaar een zeer vermogend man is, die jaarlijks kapitaal oplegt, heerscht in zijn huis groote eenvoud. <hi rend="sc">Albert janssen de boer</hi> leeft te midden van zijn ‘volk,’ eet en drinkt in hun gezelschap en onderscheidt zich uiterlijk door niets van zijne minderen. Zij, die hem kenden, wisten, dat hij eene benijdenswaardige hoeveelheid gezond verstand bezat en de gemeenteraad van Bockum herkoos hem telkens tot wethouder.</p>
<p>Hij komt reeds terug van een eersten gang langs zijne heerlijk bloeyende akkers en heeft zich naar het ruimste vertrek
<pb n="196"/>
der boerderij begeven, waar dagelijks wordt ‘geschaft.’ De blinkende haardplaat onder de hooge schouw bezit altijd veel aantrekkelijks voor den reusachtigen boer. Des winters bekleedt hij er zijne vaste plaats in zijn vasten hoek, des zomers pleegt hij er gaarne zijn kort pijpjen te rooken, terwijl hij staande den rug naar den vuurhaard wendt. Even na zessen, Dinsdag-morgen den 5<hi rend="sup">den</hi> Juni, staat hij daar op zijn geliefd plekjen en dampt hartstochtelijk. Zijne lichtblauwe oogen kijken scherp in 't rond en getuigen van een kloeken, onversaagden geest, schoon het niet te ontkennen valt, dat zijne gestalte in ruwe onbehouënheid aan de gewone typen uit die streken weinig heeft te verwijten.</p>
<p>De wethouder heeft een gesprek aangeknoopt met twee personen, die bij het venster aan het uiterste eind van eene smalle, lankwerpige tafel zitten.</p>
<p>Van deze twee is de éen - een kloek, jong man, die bizonder veel op den heer des huizes gelijkt - zijn oudste zoon <hi rend="sc">jan janssen de boer</hi> en de tweede.... een oude kennis: <hi rend="sc">henderik walker</hi>. De beide neven gebruikten een vluchtig ontbijt met koffie - eene buitengewone omstandigheid naar aanleiding van eene noodzakelijke reis. Op den eersten Dinsdag van Juni wordt de groote vee- en paardenmarkt te Osterwolde gehouden. Vader en zoon waren gewoon, die sints jaren herwaarts te bezoeken. Jonge paarden werden door hen te Osterwolde aan de markt gebracht en meestal deden zij goede zaken. Thands had <hi rend="sc">albert janssen de boer</hi> besloten, dat zijn zoon oud en handig genoeg was, om met neef <hi rend="sc">henderik</hi> alleen te gaan.</p>
<p>Terwijl de beide jongelieden hun eetlust boeten aan flinke sneden zwart brood met witte kaas, neemt de heer des hui-<pb n="197"/>zes hen oplettend waar. <hi rend="sc">Henderik walker</hi> is van gedaante veranderd. Zijne utrechtsche vrienden zouden den ouden ‘Boschgeus’ niet hebben herkend. Toen hij, door de ervaring geleerd, de onbedrieglijke zekerheid had verkregen, dat de zilverstroom, die vijf jaren lang uit de pastorij van Osterwolde naar Utrecht vloeide, opgedroogd was; toen hij, innig overtuigd van de onmogelijkheid ooit een examen af te leggen, zich verzoend had met het denkbeeld zijn leven zoo lang ten platten lande te slijten, tot er betere dagen zouden aanbreken - toen had hij tevens besloten zich zijn verblijf bij neef <hi rend="sc">de boer</hi> zoo aangenaam mogelijk te maken.</p>
<p><hi rend="sc">Henderik walker</hi> had uitstekend slag met de boerenknechts om te gaan, daar hij zelf zich niet hoog boven hen verheven achtte in beschaving. Sints een half jaar was hij huisgenoot op de hoeve en reeds nu zou een vreemde in hem moeyelijk de sporen ontdekt hebben van een vijfjarig verblijf aan de akademie. Indien hij boerenknecht geboren ware, zou hij zich niet beter in zijn lot hebben kunnen schikken. Wel is waar had men hem te Utrecht voor niet veel meer versleten, mocht ook het geld zijns vaders in de oogen van hen, die er voordeel uit trokken, hem een weinig hooger hebben aangeschreven. Gedurende zijne akademische loopbaan had hij zich al ras met het denkbeeld vertrouwd gemaakt, dat hij onder de leuze van te studeeren eenige recht prettige jaren zou kunnen doorbrengen. Aanvankelijk had hij, bewogen door de edelmoedigheid zijns vaders, een weinig zijn best gedaan. Het klein-mathesis-examen was vrij wel geslaagd, maar bij zijn propaedeutiesch stond hij op het punt van te druipen. Zijne steeds klimmende verwildering had er hem toe gebracht zijne studiën te staken. Drie jaren was hij theoloog geweest, zon-<pb n="198"/>der een oogenblik aan zijne bestemming tot predikant te denken. Zoo lang zijn vader betaalde, zou hij student blijven. De korte slotsom zijner overwegingen bleef altijd: dat hij de zoon van een rijk man was, dat hij zich over de toekomst niet behoefde te verontrusten.</p>
<p>Dat zijn verblijf bij neef <hi rend="sc">de boer</hi> eene soort van goedkoope uitbesteding was, hinderde hem volstrekt niet. Veeleer strekte het hem tot groote gerustheid, daar hij voor het geld zijner ouders het recht had in de boerderij te doen en te laten wat hij wilde. Dominee <hi rend="sc">walker</hi> had echter te veel voor de omzwervingen van den vroegeren ‘Boschgeus’ moeten offeren, om dezen thands geheel onbekrompen ten platten lande te doen leven. <hi rend="sc">Henderik</hi> was op betrekkelijk karig rantsoen gesteld en dit veroorzaakte den jeugdigen dilettantlandbouwer groote zorg. Onophoudelijk schreef hij naar Osterwolde om geldelijke hulp, die echter meestal geweigerd werd. In deze ongelegenheid had hij reeds een en ander maal leeningen beproefd bij zijne beide neven, die tot nog toe steeds gelukt waren.</p>
<p>Uiterlijk had <hi rend="sc">henderik</hi> zich niet veel behoeven te veranderen, om er als een slordig gekleed heereboer uit te zien. Zijn volle, rossige baard was even als zijn bruin hair kort afgeknipt, waardoor de uitdrukking van zijn breed, dom gelaat iets volledig onbeschaamds had aangenomen. Ruw en gulzig verslond hij de eerbiedwekkende snede brood met kaas, terwijl vader en zoon van gedachten wisselden over den prijs der paarden, en daarbij uit het eigenaardig, provinciale woordenboek een schat van termen omtrent de paardenfokkerij ontleenden, die het hart van een ‘naturalistischen’ novellendichter zou hebben kunnen doen tintelen van genot.</p>
<pb n="199"/>
<p>‘'t Is tijd!’ - waarschuwt <hi rend="sc">de boer</hi>, senior, terwijl hij zijn kort, zwart berookt stompjen uitklopt en in zijn borstzak steekt.</p>
<p>De neven staan van tafel op.</p>
<p>Het drietal loopt met zwaren tred naar de ruime schuur, waar onder een wit dekkleed de fraai verlakte, donkergroene sjees staat. Al de bouwknechts en de arbeiders zijn op het land. De oudste zoon des huizes slaat handen aan het werk en wordt met tragen ijver door <hi rend="sc">henderik</hi> geholpen. Zij duwen de blinkende sjees buiten de schuur en halen een bruin paard uit den stal, dat hen naar Osterwolde zal brengen. De prachtige Junizon werpt een mantel van goudglans over de hoeve, den tuin en de weiden; zij fonkelt in de paneelen der sjees, terwijl de raderen met helroode biezen op donkergroenen grond schijnen te blaken van lust om aan 't rollen te raken. Het stevige, zwaargebouwde paard hinnikt lustig den schoonen morgenstond tegen. De zoon van den wethouder kiest het beste tuig en tooit den forschen klepper. Terwijl <hi rend="sc">henderik</hi> zijn neef een handjen helpt bij het inspannen, brengt <hi rend="sc">albert janssen</hi> twee jonge paarden uit den stal. Dit tweetal zal door de beide jongelui ter markt worden aangeboden. Zoodra alles gereed is, beklimmen zij de sjees, grijpt <hi rend="sc">jan janssen</hi> de teugels en vat <hi rend="sc">henderik</hi> het leizeel van den henneppen halster, die het eerste jonge paard om den kop is geworpen. Het tweede is met een leizeel aan den staart van het eerste vastgeschakeld.</p>
<p>Na een paar woorden van afscheid - eene aanbeveling om voor donker terug te komen uit Osterwolde - laat de wethouder het ros van de sjees los en vlug gaat het voorwaarts, het rijpad van het erf over, het witte hek uit en den breeden kleiweg op. De zon klom reeds vrij hoog en over-<pb n="200"/>stroomde alles met trillende warmtegolven. De hoeven der paarden en de flikkerende wielen der sjees lieten wolken van witte stof achter, die gelukkig beide jongelieden weinig deerden. Eene prettige oostelijke bries woei hun frischheid in 't aangezicht en verzachtte den fellen zonnebrand. De hemel was vlekkeloos blauw; overal strekten zich groene weiden of gelende akkers tot aan den versten gezichteinder uit. Als eene witte zee ruischte soms de boekweit rechts of links, terwijl een schat van zoete geuren ten hemel steeg. Onbekrompen stortte de heerlijke morgenstond zijn rijkdom over de beide jongelieden uit, die, schoon nauwelijks een oog wijdend aan het fraaye landschap, zich echter opgewekt voelden tot een levendig gesprek.</p>
<p>De leeuwerik kwinkeleerde boven hunne hoofden, de oostenwind droeg de veldgeuren hun te gemoet, maar geen van beiden was getroffen door de schittering van schoonheid in hunne onmiddellijke nabijheid. De zoon van den rijken landbouwer spekuleerde over den vermoedelijken prijs, dien hij voor zijne beide paarden zou kunnen maken. Hij sprak van vroegere jaren en hoe hij soms de belgische of fransche paardenkoopers had verschalkt door hen boven de markt te doen betalen. <hi rend="sc">Henderik</hi> gaf te kennen, dat hij even een bezoek aan zijn vader zou brengen in het belang zijner beurs. Daarna liep het gesprek over de genoegens, die de jaarmarkt te Osterwolde voor hen kon opleveren. <hi rend="sc">Jan janssen</hi> was van oordeel, dat het te laat zou worden voor het groote bal in ‘<hi rend="spat">de Zon</hi>’ en <hi rend="sc">henderik</hi> verklaarde, dat hij er in geen geval zou komen, omdat hij liever in de kleine herbergen de boerinnetjens zag dansen.</p>
<p>Het paard voor de sjees was een kloeke draver, die met den afstand spotte. Even voorbij halfweg Osterwolde rees aan den
<pb n="201"/>
horizon eene woning met stallen. <hi rend="sc">Henderik</hi> keek aanstonds met onafgewende blikken in de richting van dit gebouw. Toen gevoelde hij plotseling lust, om met zijne rechterhand in zijn borstzak te tasten en greep hij met de linker het leizeel, dat de beide jonge paarden achter het rijtuig deed draven. En waarlijk zijn geliefd pistool met dubbelen loop was er nog. Hij bood weerstand aan de verzoeking er even meê te spelen. Daarna bleef zijn oog turen naar het huis met stalling, dat steeds nader kwam - de uitspanning van <hi rend="sc">berend dijkstra</hi>, bekend onder den naam van: ‘<hi rend="spat">de Wildeman</hi>.’</p>
<p>In twee jaren was <hi rend="sc">henderik</hi> daar niet teruggekomen. Sints den woedenden strijd in de gelagkamer had hij nimmer iets van <hi rend="sc">dijkstra</hi> vernomen. Hij begreep, dat de bewoners van: ‘<hi rend="spat">de Wildeman</hi>’ er belang bij hadden te zwijgen. Hoe het met den getroffene was afgeloopen, had hij niet kunnen onderzoeken en was hem volkomen onverschillig. <hi rend="sc">Dijkstra</hi> kwam zeer zeker niet gaarne in eenige nadere betrekking tot de justitie. Voorzichtigheidshalven had <hi rend="sc">henderik</hi> sedert nooit weer den weg langs den <hi rend="spat">Wildeman</hi> ingeslagen. Op dit oogenblik verscheen het beeld van <hi rend="sc">rika</hi> hem volkomen duidelijk voor den geest.</p>
<p>Zijn neef <hi rend="sc">jan janssen de boer</hi> hield de teugels in, toen zij bij het huis waren aangekomen en vroeg hem, of hij niet eene hartsterking gebruiken wilde. <hi rend="sc">Henderik</hi> knikte. De sjees stond stil.</p>
<p>Luid galmt de roep der jonge mannen door de lucht. <hi rend="sc">Henderik</hi> weet, dat de waardin daags den gaanden en komenden man bedient, daar <hi rend="sc">dijkstra</hi> zijne zaken buitenshuis behartigt. Hij koestert geen zweem van vrees. Beiden blijven zitten en kondigen zich schreeuwend aan.</p>
<p>De deur van den <hi rend="spat">Wildeman</hi> wordt op een kier geopend. Het frissche, jonge gelaat van <hi rend="sc">rika</hi> vertoont zich om den hoek.</p>
<pb n="202"/>
<p>‘Twee klare!’ - gelast <hi rend="sc">jan janssen</hi>.</p>
<p><hi rend="sc">Rika</hi> verdwijnt. Op <hi rend="sc">henderiks</hi> gelaat vertoont zich een flauwe glimlach. De knappe herbergierster komt nu buiten en draagt zeer voorzichtig de beide boordevolle glaasjens naar de sjees. Terwijl zij opziet, herkent zij <hi rend="sc">henderik</hi>. Plotseling staat zij stil.</p>
<p>‘God!... meneer <hi rend="sc">walker</hi>!’ - roept zij verbleekend.</p>
<p><hi rend="sc">Henderik</hi> richt zich op en knikt.</p>
<p>‘Schrik maar niet, <hi rend="sc">rika</hi>! Voorzichtig, je laat het glaasjen vallen!’</p>
<p>Werktuiglijk reikte de waardin uit den <hi rend="spat">Wildeman</hi> hare glaasjens aan de jongelieden, terwijl ze <hi rend="sc">henderik</hi> met eene onbeschrijflijke uitdrukking in 't gelaat staarde.</p>
<p>Deze laatste goot den inhoud van zijne hartsterking snel door zijne keel. Daarna vroeg hij:</p>
<p>‘<hi rend="sc">Berend</hi> thuis?’</p>
<p><hi rend="sc">Rika</hi> wenkte van neen.</p>
<p>‘Naar Osterwolde?’</p>
<p>‘Ja!’</p>
<p>Neef <hi rend="sc">jan janssen</hi> had vreemd opgekeken. In zijn zak tastend reikte hij <hi rend="sc">rika</hi> het geld en zijn glas toe.</p>
<p>Toen de jonge vrouw ook van <hi rend="sc">henderik</hi> het glas had aangenomen en het paard ongeduldig trappelde, om vooruit te snellen, riep <hi rend="sc">rika</hi> angstig:</p>
<p>‘Pas op, meneer <hi rend="sc">walker</hi>! pas op!’</p>
<p>Als een pijl uit den boog rolde de sjees voort.</p>
<p>Beide neven hadden het uiterst drok over deze woordenwisseling. <hi rend="sc">Henderik</hi> vertelde met zekeren triumf wat er voor twee jaar gebeurd was en stak het niet onder stoelen of banken, dat hij de jaloezie van <hi rend="sc">dijkstra</hi> had opgewekt door aan de mooye <hi rend="sc">rika</hi> het hof te maken. De jongelieden lachten saâm.
<pb n="203"/>
De neven konden het voortdurend best met elkander vinden. <hi rend="sc">Jan janssen</hi> gaf echter den raad de zaak stil te laten rusten, omdat <hi rend="sc">berend dijkstra</hi> een slechten naam had in de omstreken. De sluikhandel met Hannover scheen door den eigenaar van den <hi rend="spat">Wildeman</hi> niet te worden versmaad, het was veiliger dit huis te mijden.</p>
<p>Reeds naderde men Osterwolde. De spitse, maar smakelooze toren der hervormde kerk stak zijne grijsblauwe leyen tegen het effen azuur van den zomerhemel. Terwijl men den flinken draver voor de sjees met een tikjen van de zweep tot spoed aanspoorde, klonken reeds de verwijderde geruchten van de pas begonnen groote paardenmarkt in hunne ooren. Sints acht uren was alles in vollen gang. Osterwolde werd overstroomd door boeren en kermisgasten uit den omtrek. Toen de sjees met de beide neven de groote, wit geschilderde ophaalbrug over de Niezel bereikte, sloeg de toren half negen en rolden van alle zijden karren, boerenwagens en bontgeschilderde voertuigen aan.</p>
<p>De ruime, breede Marktstraat, langs het Raadhuis en het kerkplein loopend, was geheel ingenomen door de vee- en paardenmarkt. Bij elk logement bevond zich een heirleger rijtuigen van allerlei soort, die uitgespannen naast elkander werden gerangschikt in straten en zijstraten, terwijl de stallen te klein waren, om al de paarden te bevatten. Velen evenwel der beste harddravers kwamen ter markt, met halsters aan houten stellingen vastgesnoerd, welke laatste opzettelijk voor dezen dag werden in den grond geheid door de zorgen van het edelachtbaar gemeentebestuur. Op dit oogenblik was bijna al de ruimte van de ophaalbrug over de Niezel tot aan de laatste huizen links van het kerkplein ingenomen door paarden, rundvee en schapen. De jonge <hi rend="sc">de boer</hi> en <hi rend="sc">henderik</hi> vonden evenwel
<pb n="204"/>
spoedig eene geschikte plek, om beide bruintjens uit te stallen, in de hoop, dat ze weldra koopers zouden vinden.</p>
<p>Het eigenaardig gedruisch van de jaarmarkt verdoofde hunne ooren. Luid loeyen van rundvee gaf den grondtoon, die door gehinnik van paarden nauwelijks werd afgebroken. Menschenstemmen weergalmden door de lucht. Kreten van koopers en verkoopers; kinderen, die op fluiten of mondharmonikaas bliezen; krijschende uitventers van goedkoope snuisterijen met hun luid geschreeuw; schorre violen en grommende draaiorgels en daarenboven nog het onbeschrijfelijk, onzeker en duizelingwekkend geraas veroorzaakt door de opeenhooping van vele honderden menschen en dieren - dit alles verbijsterde den pas aangekomen kermisbezoeker.</p>
<p>Heel de drukte der jaarmarkt vereenigde zich rondom Raadhuis en kerk. Een deel van het plein ter zijde van het Raadhuis was afgestaan aan allerlei kooplui en spekulanten. De wandelaars, die niet veel schoons zouden hebben kunnen ontdekken te midden der dicht opeengepakte menigte der boeren, met van warmte glimmende gezichten elkaar de grove vuisten drukkend, vonden hier afwisseling. Er waren kramen van versleten zeildoek opgericht, waarin men veel koek en suikergoed, veel kinderspeelgoed tot lage prijzen, blikwerk en schoenen te koop aanbood. De vuilgrijze kleur dier uitstallingen werd geschakeerd door een paar bonte houten gebouwtjens, wafelkramen, waarvan deuren en vensters hard geel en vermiljoen waren geschilderd. Bergen van bleeke wafels en donkerbruine oliekoeken lagen daar voor de grage boerenmagen verleidelijk uitgestald. Ter zijde van de huizen aan het kerkplein hadden ondernemende koekkramers uit Osterwolde tafeltjens gerangschikt, bevracht met hoopen lankwerpige, lichtbruine repen koek.</p>
<pb n="205"/>
<p>Naast die tafeltjens stonden houten hakblokken op drie pooten en lag een zonderling hakmes met een grof, halvemaanvormig lemmer, dat, beweeglijk bij het heen- en weer zwaayen van den houten steel, naar boven of beneden kon vallen. Het was hier de plaats, waar jeugdige marktgasten zich oefenden in de edele kunst van koekhakken onder luidruchtig schreeuwen en krakeelen.</p>
<p>Mocht ‘hooren en zien’ hier den wandelaar soms ‘vergaan’, de reukzenuwen werden op de paardenmarkt van Osterwolde niet aangenamer onthaald. De lange reeks van hoornvee en paarden, dicht-opeen-gehoopt; de lovende en biedende boeren met hunne korte pijpjens, waaruit een ondraaglijke tabakswalm zich in de atmosfeer verspreidde; de stiklucht van de oliekoektempels alles tot in de afgelegenste plekken verpestend; de sterke reuk van nieuw gemaakte schoenen en stevels; de doordringende geuren der uitstallingen van vijgen, amandelen, kaneel en specerijen, door luidruchtige kinderen Israëls met gebroken stentorstem opgevijzeld - dit alles eischte forsche zenuwen en groote gelatenheid van zinnen.</p>
<p>Het was bijkans onmogelijk de breede Marktstraat van het Raadhuis tot de Niezelbrug af te loopen. Het dringen der boeren en boerinnen, het tierend gedruisch van allerwegen, de walgingwekkende luchten zouden menigeen op de vlucht hebben gedreven. <hi rend="sc">Henderik walker</hi> was voor geen klein gerucht vervaard en bovendien, als Osterwoldenaar, aan de onaangenaamheden van eene paardenmarkt sints jaren gewoon. Hij liet neef <hi rend="sc">de boer</hi> de zorg voor de jonge paarden en waagde zich aan eene wandeling door het marktgewoel met het doel een bezoek aan de pastorij af te leggen.</p>
<p>De gedachte, dat velen zijner stadgenooten hem met verwon-<pb n="206"/>dering zouden aangapen als een mislukt student, baarde hem gedurende eenige sekonden een begin van zorg. Maar hij bevond zich te midden van eene onafzienbare menigte boeren en boerinnen en zag geen enkel Osterwoldenaar. De boeren wijdden zich allen aan hunne zaken. Zij stonden op hoopen bijeen en waren in drukke gesprekken met koop en verkoop bezig. Somtijds maakten zij ruim baan voor een paard, dat bij den teugel geleid op en neer draafde voor een kooper. Al deze mannen vertoonden hetzelfde gezonde, vierkante, grove gelaat met roode wangen en kleine, grijze, slimme oogen. Te midden van hen trok soms een vreemdeling met donkerblauwen, glimmenden kiel de aandacht.</p>
<p><hi rend="sc">Henderik</hi> drong zoo snel mogelijk door de menigte en begaf zich eerst naar het plein ter zijde van het Raadhuis. In de felle zonnehitte bewogen zich daar meestal vrouwen en kinderen. Rijen jonge boerendochters liepen gearmd, luid lachend of pratend langs de kramen. Allen droegen gouden of zilveren oorijzers met gouden stiften aan de slapen, terwijl kanten of gazen mutsen in breede plooyen om hals en schouders vielen. De gezichtjens waren rond en gezond even als bij de mannen, maar minder vierkant; enkele dezer dochteren van weide- en klaverland zouden schoon geweest zijn, zoo niet zekere plompheid in haren gang, zoo niet ruwe roode handen en breede voeten haar hadden ontsierd.</p>
<p>De feestelijk gestemde jonge vrouwen kochten hare zakken vol koek, noten, amandelen en vijgen, terwijl ze luid snapten, schaterden, gilden of zongen. Soms stonden ze te turen naar het koekhakken op het blok en weken ze verschrikt achteruit, als het beweeglijke hakmes gezwaaid werd. Een oogenblik later staarden ze met geopenden mond naar een ge-<pb n="207"/>schilderd zeildoek, 't welk, in vakken verdeeld, de huiveringwekkende historie van een moord zoo afgrijselijk mogelijk voorstelde. De kladschilder had eene goede hoeveelheid karmijn en vermiljoen besteed, om de bloedplassen bij den moord naar de natuur af te beelden en tevens geen lichtblauw of roetzwart gespaard, om de soldaten en rechters iets buitengewoon plechtigs te verleenen. Een kerel met een rood verbrand gelaat en in een donkerblauwen kiel stond bij dit zeil al de tafereelen te verklaren, terwijl een morsig wijf, met een rooden omslagdoek over de borst geknoopt, van tijd tot tijd een knorrend en krijschend orgel draaide, ten einde haar gezang en dat van den uitlegger te begeleiden.</p>
<p><hi rend="sc">Henderik walker</hi> blijft een oogenblik bij het moordzeil staan. Daar zijn schoonheidsgevoel niet gekwetst werd door de kladschilderij op het zeil, bekeek hij het met gretige oogen. De geschiedenis komt hem belangwekkend voor, daarom treedt hij nader. De uitlegger hield zich juist bezig met de bizonderheden van het verhoor door den voorzitter van de rechtbank, maar bleef tot aller verbazing een oogenblik haperen. Hij vestigde een blik op <hi rend="sc">henderik</hi>, die hem thands snel aanzag. De blik van den blauwkiel drukte woedenden haat uit. <hi rend="sc">Henderik</hi> week een stap achteruit en daar de man aanstonds zijn verhaal voortzette, zonder verder op hem te letten, haastte hij zich heen te gaan.</p>
<p>Terwijl hij zonder groote hoffelijkheid door de knappe boerinnetjens heendrong, vroeg hij zich ontsteld af, wie die man mocht zijn? Na zich eenige minuten gepijnigd te hebben, daar hij zich niet herinneren konde, waar hij hem ooit had gezien, gaf hij het op. Vijf schreden verder stond hij plotseling stil. Het moest de blauwkiel uit den <hi rend="spat">Wildeman</hi> zijn, die voor
<pb n="208"/>
twee jaren zich waarschijnlijk had vermomd. Langzaam de schouders ophalend, wandelt hij voort. Wat zou die straatzanger hem kunnen deren, gesteld dat zijn vermoeden waarheid bleek? Daar noch <hi rend="sc">dijkstra</hi>, noch de blauwkiel iets van zich hadden doen hooren, was het duidelijk, dat zij, in hun weinig vereerend beroep van sluikers, eene heilzame vrees voor de justitie koesterden. Met eene onwillekeurige greep naar zijn borstzak voltooide <hi rend="sc">henderik</hi> den gedachtengang, aan dit voorval gewijd.</p>
<p>Hij besloot naar de pastorij te gaan en over zijne geldelijke belangen met zijn vader te raadplegen. Langs de kerk bereikte hij spoedig zijne ouderlijke woning. Daar was geen ander spoor van de paardenmarkt dan eene reeks karren en wagens door een stalhouder onder de boomen geplaatst en het gonzend woelen der kermisbezoekers aan de overzijde van het kerkplein. Zoodra <hi rend="sc">dina</hi>, die als gewoonlijk zuur zag, de deur achter hem sloot, kwamen rust en stilte hem te gemoet.</p>
<p>Hij trad op de tuinkamer toe. Snel de deur openend, zag hij zijne moeder aan het hoog opgeschoven venster met een boek in de handen. Zoodra hij verscheen, sprong ze verschrikt op. Bevend riep ze:</p>
<p>‘Lieve Hemel! <hi rend="sc">henderik</hi>.....’</p>
<p>‘Ja, moeder! <hi rend="sc">henderik</hi>! Is er wat bizonders aan mij te zien, dat u bang voor me is?’</p>
<p>‘O, neen! maar ik dacht niet, dat je komen zou....’</p>
<p>‘Ik wou vader even spreken!’</p>
<p>‘Vader is boven aan 't werk! Hij wordt niet graag gestoord!’</p>
<p>‘Ik zal hem niet lang ophouden!’</p>
<p>En daar hij zich omwendde, riep juffrouw <hi rend="sc">walker</hi> luid:</p>
<p>‘Neen, <hi rend="sc">henderik</hi>! Ik zal vader laten roepen, dat heeft hij liever!’</p>
<pb n="209"/>
<p>‘Mij wel!’</p>
<p>Het duurde eene kleine poos, voordat de gewone krakende tred van den predikant in de kamer vernomen werd. Dominee <hi rend="sc">walkers</hi> gelaat verried uiterlijk geene de minste ontroering. Hij groette <hi rend="sc">henderik</hi> met groote kalmte en welwillend vroeg hij:</p>
<p>‘Zoo, <hi rend="sc">henderik</hi>! Met de paardenmarkt overgekomen?’</p>
<p>‘Ja, vader! Ik had het u geschreven! Neef <hi rend="sc">jan</hi> heeft twee paarden aan de lijn en omdat er nog niets te doen is op de markt, kom ik even aanloopen!’</p>
<p>Dominee <hi rend="sc">walker</hi> zette zich plechtig in zijn leunstoel. De lichtblauwe oogen blikten onderzoekend naar zijn zoon, terwijl hij even de bolle glazen van zijn bril ophief; zijne ademhaling was rustig.</p>
<p>‘En hoe gaat het met neef <hi rend="sc">de boer</hi>?’</p>
<p>‘Goed. Ik kwam u vragen, vader! of ik niet een voorschot kon krijgen op mijn maandgeld voor Juli? Ik kan niet rond komen met dat kleine sommetjen iedere maand. Er zijn allerlei uitgaven.....’</p>
<p>Dominee <hi rend="sc">walker</hi> hief zijne rechterhand statig op. Met iets buitengewoon gemoedelijks en liefderijks in zijne stem andwoordde hij:</p>
<p>‘<hi rend="sc">Henderik</hi>! Onze afspraak was, dat je me nooit weer over geld zoudt spreken. Ik heb voor je studiën te Utrecht meer betaald, dan ik tegenover je broêrs, je moeder en mij zelven kan verandwoorden. Telkens op den eerste van iedere maand zend ik je vijf-en-twintig gulden, terwijl ik bovendien aan neef <hi rend="sc">de boer</hi> je onderhoud en verblijf moet vergoeden. Van voorschotten kan niets komen!’</p>
<p>De dilettant-landbouwer zag zijn vader met donkere blikken aan. Zijn grof gelaat drukte heftige misnoegdheid uit. Hij
<pb n="210"/>
leunde met de handen in den zak tegen de tafel en zocht naar een andwoord, daar de kalme toon van den predikant hem overblufte.</p>
<p>Eindelijk sprak hij korselig en stootend:</p>
<p>‘Geld moet ik hebben.... 't Kan me niet schelen, waar het vandaan komt.... Ik wil....’</p>
<p>Dominee <hi rend="sc">walker</hi> stond op en viel rustig, maar vastberaden in:</p>
<p>‘Niet op dien toon, <hi rend="sc">henderik</hi>! Je bent meerderjarig en nu verstandig genoeg, om te begrijpen, dat hier niets aan te veranderen valt!’</p>
<p>De mislukte theoloog mompelde een afgrijselijken vloek tusschen zijne tanden. Hij richtte zich omhoog en zag zijne ouders met ongeveinsde verbolgenheid aan. Hij wendde zich naar de deur en riep luidkeels:</p>
<p>‘Ik weet waar ik geld krijgen kan!’</p>
<p>‘Des te beter, jongen!’</p>
<p>‘En, al was je nog tienmaal zoo vrekkig, betalen zul-je toch!’</p>
<p>De predikant wilde doodsbleek iets andwoorden, maar <hi rend="sc">henderik</hi> had de deur reeds opengerukt en met woedende kracht achter zich dichtgesmeten, zoodat alles in het vertrek daverde en rinkelde. Een tweede nog luider slag met de voordeur volgde.</p>
<p>Daarbuiten koelde de voortreffelijke zoon zijne woede door luid te vloeken en de vuist tegen de stille woning te ballen. Maar plotseling zich bezinnend, liep hij snel vooruit. Als neef <hi rend="sc">jan</hi> de paarden verkocht had, zou eene kleine leening hem wel gelukken. Zijne teleurstelling zoo goed mogelijk verkroppend, begaf hij zich weer midden onder het kermisgewoel.</p>
<p>De menschenstroom golfde nog onrustiger. Telkens kwamen
<pb n="211"/>
nieuwe kermisbezoekers opdagen, die het oorverdoovend geraas langs de markt en de kramen hooger deden stijgen. De hitte van de zonnestralen, de onwelriekende stofwolken, die rondom menschen en dieren zich samenpakten, het geloei van vee en het roepen van tallooze ruwe menschenstemmen maakten het vertoef op de Marktstraat hoogst onaangenaam. Van dit alles bemerkte <hi rend="sc">henderik walker</hi> nagenoeg niets. Hij was alleen bezig met zijne geldleening en met de ‘vrekkigheid’ van zijn vader. Daar dominee <hi rend="sc">walker</hi> aan zijne zonen een vrij hoog denkbeeld van zijn vermogen had gegeven, zonder hen ooit met den juisten staat van zaken bekend te maken, was het minder te verwonderen, dat <hi rend="sc">henderik</hi> de weigering zijns vaders in het ongunstigste daglicht stelde.</p>
<p>Terwijl hij voorwaarts dringt en de plek nadert, waar zijn neef bij de paarden toeft, hoort hij luid zijn naam noemen. <hi rend="sc">Jan janssen de boer</hi> grijpt hem bij den arm en deelt hem jubelend meê, dat de beide jonge paarden voor buitengewoon hoogen prijs zijn van de hand gezet. <hi rend="sc">Henderik</hi> verzamelt al zijn moed, spreekt van zijn mislukten gang naar de pastorij en vraagt een voorschot van tien gulden. Neef <hi rend="sc">de boer</hi>, junior, kijkt een oogenblik vrij zuinig, bedenkt zich en eindigt met de gevraagde som voor te schieten. Van dit oogenblik wijden de beide neven zich aan de genoegens, welke eene vee- en paardenmarkt te Osterwolde voor vreemde bezoekers heeft weggelegd. Zij doorkruisen de Marktstraat, het plein met de kramen en de aangrenzende straten.</p>
<p>Daar er in den aanleg van <hi rend="sc">jan janssen</hi> iets sentimenteels school, dat bij feestelijke gelegenheden zich openbaarde in het ridderlijk verlangen, om hoffelijkheden te bewijzen aan de dames zijner kennis, zochten beide neven met groote
<pb n="212"/>
vlijt naar eenige vriendinnen uit Bockum of omstreken. Een deel van den middag brachten zij vruchteloos door met nasporingen en bezochten de voornaamste herbergen, waar boeren en boerinnen zich aan allerlei zonderling gekozen ververschingen te goed deden. <hi rend="sc">Henderiks</hi> stemming werd voortdurend vroolijker, daar hij al de zorgen afspoelde met tal van glaasjens, onder velerlei leuzen en voorwendsels besteld.</p>
<p>Reeds was de marktdrukte verminderd en sloeg de groote klok drie uur, toen de beide neven zich nogmaals naar ‘<hi rend="spat">de Koppel Paarden</hi>’ begaven, een logement, dat voor ‘<hi rend="spat">de Zon</hi>’ nauwelijks in aanzienlijkheid behoefde onder te doen. Hier was de loopplaats van al wat vreemd was binnen Osterwolde. Eene ruime zaal bood aan tal van tafeltjens plaats voor honderden gasten; een orkest in een hoek met een drietal reizende virtuozen verhoogde niet weinig de aantrekkelijkheid van dit lokaal. Eene af- en aanstroomende menigte schaarde zich daar bijeen. De atmosfeer was er verzadigd van alkoholdampen en gebraden-vleesch-lucht. Al de ramen waren geopend. Toch was de benauwdheid groot. Het geraas der stemmen met onverplichten solo-zang van enkele boerendeernen en hare trouwe vrijers, de dreunende muziek van eene schelle klarinet, bijgestaan door eene grimmige viool en eene knorrende violoncel, het geroep der gasten, die bediend wilden worden - alles eischte daar stalen zenuwen en onuitputtelijk geduld.</p>
<p><hi rend="sc">Henderik</hi> en <hi rend="sc">jan janssen</hi> drongen zich door de menigte naar voren en hadden het geluk een tafeltjen te veroveren in de nabijheid van een zeer groot en zeer luidruchtig gezelschap, dat weldra bleek tal van vrienden en kennissen te bevatten. De jongelieden werden met hartelijkheid verwelkomd en
<pb n="213"/>
daar er een drietal overscharige jonge dochters aanwezig was, vormde het tafeltjen der neven eene vroolijke sukkursaal bij het feestvierend klubjen uit Bockum. Neef <hi rend="sc">de boer</hi>, junior, werd boven verwachting in staat gesteld zijne sluimerende <hi rend="spat">courtoisie</hi> te luchten aan de zijde van een rozenrood boerinnetjen, wier vader over nog grooter aantal bunders bouwgrond te beschikken had dan neef <hi rend="sc">de boer</hi>, senior. <hi rend="sc">Henderik</hi> volgde zijn voorbeeld. Een druk babbelende jongejuffrouw met juweelen cieraden aan de slapen van haar hoogblozend gelaat verwaardigde zich hem bij te staan in het ledigen van eene flesch zuren bordeauxwijn. De waarheid gebiedt te verzekeren, dat de jonge dame bij dit heldenfeit den gantschen inhoud van eene monstersuikerpot in haar wijn-glaasjen wist op te lossen.</p>
<p>Men vermaakte zich uitmuntend. Het geraas der sprekenden en de onafgebroken muziek brachten eene zekere koortsachtige stemming teweeg. <hi rend="sc">Henderik</hi> zon op niets anders dan op louter vermaak. Te onaangenamer werd hij daarom getroffen, toen hij opziende, te midden van het blijmoedig klinken, aan een tafeltjen tegenover zijn gezelschap twee dreigende personen ontdekte. Aanstonds herkende hij beiden. <hi rend="sc">Berend dijkstra</hi>, de waard uit ‘<hi rend="spat">de Wildeman</hi>,’ zat daar naast den blauwkiel, die het moordzeil vertoond had. Hij wierp hun een uitdagenden blik toe en had de voldoening waar te nemen, dat zij zich terstond afwendden. Men scheen verdere aanraking te willen vermijden. <hi rend="sc">Henderik</hi> dacht toen niet meer aan hen. Hij wijdde zich geheel aan zijne met juweelen prijkende dame.</p>
<p>De jongelieden schenen smaak te vinden in den wijn uit ‘<hi rend="spat">de Koppel Paarden</hi>.’ Nieuwe flesschen werden ontkurkt. De vroolijkheid was algemeen. Daar de toevloed van gasten
<pb n="214"/>
te groot was, kon men geen dans wagen. <hi rend="sc">Jan janssen</hi> verdiepte zich in een teeder gesprek met zijne schoone, terwijl hij naar oud-vaderlijken trant zijn krachtigen arm om hare niet minder forsche leest sloeg. <hi rend="sc">Henderik</hi> poogde zijn voorbeeld te volgen, maar zijne nieuwe kennisse legde daarbij meer preutschheid aan den dag dan bij zulke feesten regel is. Hij verdubbelde dus in hoffelijke zorgen, voor zoover hem dit mogelijk was - en naderde zijn doel reeds een weinig meer, toen hij de monstersuikerpot ten tweeden male deed vullen.</p>
<p><hi rend="sc">Berend dijkstra</hi> had met zijn blauwgekielden vriend zich naar een ander deel der zaal begeven. <hi rend="sc">Dijkstra</hi> sprak snel en levendig, maar zeer zacht fluisterend, tot zijn zonderlingen kameraad, die met glinsterende oogen, grimmig gesloten mond en vuisten, hoofdschuddend naar hem luisterde. Was <hi rend="sc">henderiks</hi> vermoeden van dien morgen waarheid, dan had de blauwkiel zich twee jaren geleden zonderling goed vermomd. Van den buitengewoon korpulenten zwerver met rossigen baard en knoestigen doornstok was niets overgebleven. Het door de zon verbruinde gelaat van <hi rend="sc">dijkstraas</hi> kompanjon teekende thands stille woede, met moeite in toom gehouden. De waard uit, ‘<hi rend="spat">de Wildeman</hi>’ was bezig iets te betoogen, waarmeê zijn gezel niet wilde instemmen. Slechts, wanneer hem een nieuw glas sterken drank geschonken werd, scheen hij handelbaarder te worden. Meer dan een uur bleef <hi rend="sc">dijkstra</hi> met hem fluisteren. Eindelijk verdwenen beiden uit de zaal. Weinige minuten later kwam de blauwkiel alleen terug.</p>
<p>Het gezelschap der jongelieden werd hoe langer hoe luidruchtiger. Rondom hen heen zaten even woelige groepen. Het geraas der lachende en zingende paren scheen soms de muziek te overschreeuwen. De <hi rend="spat">courtoisie</hi> der landelijke Romeoos
<pb n="215"/>
ging thands gepaard met menigvuldige omhelzingen, waarbij de Juliaas zich veroorloofden luid te gieren en de algemeene jubel voortdurend klom. Neef <hi rend="sc">de boer</hi>, junior, was geheel verloren in de aanbidding zijner schoone; <hi rend="sc">henderik</hi> begon langzaam vorderingen te maken. Niemand lette op den blauwkiel, die langzaam en zeer bedaard zich een weg baant door de tafeltjens.</p>
<p>Zijn blik neemt <hi rend="sc">henderik</hi> met inspanning waar. Hij heeft moeite vooruit te komen, want het terrein is bijna geheel ingenomen door feestvierende kermisgangers. Maar hij nadert. In zijne hand klemt hij een weinig cierlijken wandelstok; de klep van zijne pet verbergt de uitdrukking zijner oogen. Hij komt tot bij <hi rend="sc">henderik walker</hi>, die met den rug naar hem toe zit en juist bezig is een boordevol glas zijner juweeldragende schoone aan te bieden.</p>
<p>Schijnbaar onopzettelijk roert de blauwkiel 's jonkmans arm aan. De botsing is evenwel vrij ruw. De gevolgen blijven niet uit.</p>
<p>De inhoud van het glas wijn vliegt het jonge meisjen in het gelaat en over het fraaye zijden sjaaltjen om haren hals. Door den schok tuimelt ook de flesch wijn, die, daar <hi rend="sc">henderik</hi> vergat er de kurk op te doen, hare roode stroomen in den schoot zijner dame giet.</p>
<p>Het nu volgend tooneel grijpt met ontzettende snelheid plaats.</p>
<p><hi rend="sc">Henderik</hi> rijst ziedend van drift op.</p>
<p>Hoewel eenigszins afdeinzend, scheen de blauwkiel dit te verwachten.</p>
<p>Oogenblikkelijk snellen allen toe, om eene botsing te voorkomen. Maar <hi rend="sc">henderik</hi> had den lomperd reeds bij den kraag, onder het uitstooten van een gemeenen vloek.</p>
<pb n="216"/>
<p>Hij herkent den uitlegger van het moordzeil, denzelfden, die hem voor twee jaren in ‘<hi rend="spat">de Wildeman</hi>’ zoo verraderlijk den rug aanviel.</p>
<p>Met ijzeren greep houdt hij hem eene sekonde vast.</p>
<p>De knuppel van den blauwkiel brengt hem een slag op het voorhoofd toe.</p>
<p>Met van woede en pijn uit het hoofd puilende oogen rukt <hi rend="sc">henderik</hi> hem den stok af en doet zulk een heftigen houw op den schouder van zijn vijand neêrdalen, dat de knuppel breekt.</p>
<p>Huilend van razernij springt nu de blauwkiel hem naar de keel. In zijne rechterhand blinkt een dolkmes.</p>
<p>Een angstkreet stijgt van allerwegen.</p>
<p>Maar met de snelheid der gedachte heeft <hi rend="sc">henderik</hi> zijn pistool gegrepen. Door den linkerarm den steek afwerend, slaakt hij een onmenschlijk rauwen gil, daar het scherpe staal hem in het vleesch dringt.</p>
<p>Het schot valt.</p>
<p>De blauwkiel tuimelt achterover.</p>
<p>Van alle zijden had men in de weinige sekonden, die de worsteling duurde, tusschen beide willen komen. Maar de opeenhooping van menschen belette dit. De jonge boerinnetjens hadden doodsbleek zich uit de voeten willen maken, en gaven aanleiding tot een gedrang, dat de algemeene ontsteltenis nog vermeerderde.</p>
<p>De muziek zweeg. Plotseling was het gerucht der stemmen gaan liggen.</p>
<p><hi rend="sc">Henderik walker</hi> stond onbeweeglijk, het pistool nog dreigend in de rechterhand, in eene wolk van kruitdamp.</p>
<p>Een dunne bloedstraal druppelt over zijn voorhoofd.</p>
<p>Bedaard legt iemand de hand op zijn schouder.</p>
<pb n="217"/>
<p>Het is zijn oude kennis, <hi rend="sc">thomas vlug</hi>, de veldwachter der gemeente Osterwolde.</p>
<p>Beiden zwijgen. De veldwachter bukt zich over den gevallen blauwkiel. Hij onderzoekt de wonde. Snel staat hij op.</p>
<p>Tot <hi rend="sc">henderik</hi> fluistert hij doodelijk verschrikt:</p>
<p>‘Dood! <hi rend="sc">Geert abels</hi>, de smokkelaar, is dood!’</p>
<p><hi rend="sc">Henderik</hi> bergt zijn pistool werktuiglijk en stamelt:</p>
<p>‘Noodweer, <hi rend="sc">thomas</hi>! Noodweer!’</p>
<p>Maar de wakkere veldwachter grijpt hem bij den arm en leidt hem zwijgend uit de zaal. <hi rend="sc">Henderik</hi> kreunt pijnlijk; <hi rend="sc">thomas</hi> had de wonde van zijn linkerarm aangeroerd.</p>
</div>
<div type="chapter">
<pb n="218"/>
<head rend="h3">Dertiende hoofdstuk.<lb/>
Dominee Walker verliest zijne tegenwoordigheid van geest.</head>
<p>De winterstormen van 1854 zijn over het noord-oosten van Nederland opgestoken.</p>
<p>December heeft geen vorst en ijs, maar hevige orkanen met plassende regens gebracht. Een vliegende storm waait over Osterwolde. Men schrijft: 18 December 1854.</p>
<p>Omstreeks vier uren valt de duisternis. De roetkleurige wolken, die den gantschen dag door het grauwe zwerk werden voortgezweept, verdwijnen in een bodemloos zwarten bajert.</p>
<p>De bulderende stem van den noord-westen-wind huilt langs de oude kerk en den toren. Snijdend en fluitend giert hij om den voet van den toren en beukt daarna op de blauwe leyen van de spits. Dreunend en donderend woedt hij langs de kerkmuren, zoodat uit het holle, donkere schip eene echo schijnt op te gaan. Dan valt hij de kale popels van het kerkplein aan en zweept ze onmeedoogend heen en weer, totdat een regen van dorre takken door de lucht dwarrelt. Eindelijk stuift hij los over de kokende Niezel, die met schuim bedekt in wilden golfslag hare oevers dreigt te overstroomen.</p>
<pb n="219"/>
<p>Rondom de pastorij scheen hij met dubbele verbolgenheid te razen. In den grooten schoorsteen van de tuinkamer loeit hij zoo luide, dat het gezin van den predikant telkens angstig opziet. Dominee <hi rend="sc">walker</hi> zit nog aan tafel. De lamp is reeds zeer vroeg ontstoken. Hoewel de beide ramen aan den tuin met houten luiken zijn gesloten, is het of de verbolgen storm in de kamer doordringt. Het turfvuur op den haard schijnt te kwijnen, daar telkens groote rookwolken naar beneden en gedeeltelijk in het vertrek worden teruggeslagen.</p>
<p>Drie personen zitten er aan den disch, de beide ouders en hun jongste zoon <hi rend="sc">frans</hi>. De maaltijd is afgeloopen. Het bulderend stormen van den orkaan heeft de weinige woorden, die er gewisseld werden, overstemd. Bij poozen spreekt dominee <hi rend="sc">walker</hi> over het noodweer. <hi rend="sc">Frans</hi> andwoordt met opgeruimdheid en kalmte van geest. Het schijnt, dat hij door een driejarig verblijf aan de akademie zijne jongelingsschuchterheid geheel heeft verloren. Uit ieder zijner woorden blijkt een ernstig streven, om aan vader en moeder zooveel mogelijk afleiding te verschaffen te midden der sombere indrukken van den storm.</p>
<p>Een enkele blik op de beide echtgenooten overtuigde, dat nog andere, dan winterstormen, boven hunne grijze hoofden hadden gewoed. Dominee <hi rend="sc">walker</hi> vertoonde ook nu een ellen gelaat, door zelfbeheersching en rustigheid van gemoed in een onveranderlijken plooi getrokken. Hij droeg nu een zwart fluweelen kapjen op den geheel kalen schedel, terwijl lange zilveren hairen hem langs de schouders zwierden. De rimpels in voorhoofd en wangen getuigden van overwonnen zieleleed. Maar de toon van zijne stem miste de zelfbewuste kracht van vroeger. De koele deftigheid van voorheen was
<pb n="220"/>
afgestompt tot stille berusting en vriendelijke toegeeflijkheid.</p>
<p>Juffrouw <hi rend="sc">walker</hi> was in 't oog vallend oud geworden. Het sneeuwwit hair op het voorhoofd en langs de treurig vermagerde wangen kroonde de zwaarbeproefde moeder, alsof een lichtglans het gelaat der arme lijderesse omstraalde. Wanneer men den predikant en zijne vrouw gevraagd had, of de grijsheid hun inderdaad de kroon des levens had geschonken, zouden zij een zeer treurig getuigenis hebben afgelegd. 't Was of ze in de dreunende stem van den orkaan de echo hoorden der slagen, die hun ouderdom hadden ontluisterd.</p>
<p>Dominee <hi rend="sc">walker</hi> verklaarde, dat hij berustte in den wil des Almachtigen, die alleen wist, wat nuttig was voor de zijnen. Zijne echtgenoote waagde het niet iets anders te denken. De predikant gaf telkens aan zijne vrienden in de gemeente te kennen, dat niemand onteerd wordt dan door zich zelven. Hij noemde den naam van zijn oudsten zoon niet, maar ieder wist, dat deze, door een onteerend vonnis getroffen, zijn dagelijksch brood at in den kerker te Hoorn. Dominee <hi rend="sc">walker</hi> zeide, dat hij zich niet liet terneerdrukken door stoffelijke verliezen, omdat de schatten des Christens niet van deze waereld zijn. Iedereen begreep, dat hij op zijn tweeden zoon doelde en algemeen werd in Osterwolde geloofd, dat het fortuin van den predikant door de beide oudste zonen volkomen was ondermijnd.</p>
<p>Indien de predikant in enkele trekken had moeten aangeven wat sints de Meimaand van 1851 ten zijnent was voorgevallen, zou hij verhaald hebben:</p>
<p>van de schande door <hi rend="sc">henderik</hi> over zijn huis gebracht; van de deelneming door heel Osterwolde aan zijn herder en leeraar bewezen;</p>
<pb n="221"/>
<p>van de onverschrokkenheid, waarmeê hij al deze ellende het hoofd had geboden; van zijne bezoeken aan den rampzaligen, maar verstokten zoon in de gevangenis;</p>
<p>van zijn zoon <hi rend="sc">frans</hi> en hoe deze met September 1851 naar de akademie vertrok, om te Utrecht in de theologie te studeeren; hoe <hi rend="sc">frans</hi> binnen drie maanden zijn mathesisexamen aflegde; hoe hij het volgende jaar zijn propaedeutiesch met den hoogsten lof volbracht en hoe deze zoon hem onverwacht en ongedacht vele rampen zou hebben vergoed, indien <hi rend="sc">frans</hi> niet van tijd tot tijd met een enkel woord had te kennen gegeven, dat de studie der godgeleerdheid hem weinig boeide en dat het vooruitzicht predikant te worden hem tegen de borst stuitte;</p>
<p>van zijn vast besluit, om ditmaal <hi rend="sc">frans</hi> niet toe te geven en te volharden tot het oogenblik, dat hij dezen, verloren gewaanden zoon, zou bevestigen in het predikambt - de laatste hoop, die hem nog overbleef;</p>
<p>van zijn zoon <hi rend="sc">adolf</hi>, en hoe deze, sints zijne verloving met de beeldschoone <hi rend="sc">adrienne de blinville</hi>, allen ijver voor de wetenschap liet varen; hoe hij <hi rend="sc">adolf</hi> steeds ten strengste zijne plichten herinnerd had en hoe deze eindelijk een jaar na zijne verloving zijn propaedeutiesch examen deed met het noodlottig gevolg, dat de fakulteit hem afwees;</p>
<p>van den strijd met <hi rend="sc">adolf</hi> gevoerd, die nu zijne studiën staken en zich met een wijnkooper in den Haag wilde associëeren, bewerende, dat de fakulteit te Utrecht hem partijdig had behandeld;</p>
<p>van steeds stijgende bezoekingen, daar het nu meer en meer uitkwam, dat <hi rend="sc">adolf</hi> zich te Utrecht in schulden had gestoken, die tot aanzienlijke sommen waren gestegen;</p>
<pb n="222"/>
<p>van de moeilijke dagen in het voorjaar van 1853 doorgebracht, toen <hi rend="sc">adolf</hi> niet afhield hem te bestormen met beden en vertoogen, opdat hij mocht toegeven en hoe hij toen vooral bewogen werd door medelijden met de arme <hi rend="sc">adrienne</hi>, die van teleurstelling en smart dreigde weg te kwijnen;</p>
<p>van het geld, dat <hi rend="sc">adolf</hi> hem gekost had tot delging zijner schulden en het verschaffen van een klein kapitaal, waarmeê zijn tweede zoon als <hi rend="spat">associé</hi> in een haagschen wijnhandel kon optreden;</p>
<p>van het huwelijk in Juni 1853 tusschen <hi rend="sc">adolf</hi> en <hi rend="sc">adrienne</hi> gesloten en van de goede beloften, toen door den bruidegom afgelegd;</p>
<p>van zijn eerste kleinkind, in den zomer des loopenden jaars geboren, en hoe <hi rend="sc">adolf</hi> sints dat tijdstip op nieuw begonnen was om geld te schrijven; en</p>
<p>van zijn stellig voornemen, om thands geene nieuwe finantiëele hulp te verleenen.</p>
<p>Dit alles zou de predikant van Osterwolde met een bloedend hart hebben kunnen mededeelen.</p>
<p>De schoone verwachtingen, van zijne beide oudste zonen gekoesterd, lagen in duigen. Meer dan de helft van zijn vermogen had hij afgestaan, door nood gedwongen. Het wangedrag zijner zonen had al de vroegere weelde uit zijn huis gebannen. Zijn eenige troostgrond bleef altijd, dat Gods vaderlijke liefde hem deze dingen oplegde; dat hij zelf geen deel had aan zijn ongeluk.</p>
<p>Onder den indruk van al deze tegenspoeden was het leven in de pastorij zeer somber geworden. Juffrouw <hi rend="sc">walker</hi> had heel de onuitputtelijke goedheid van haar hart noodig, om haar dominee op te beuren. <hi rend="sc">Frans</hi> steunde haar ijverig. Daar hij als student
<pb n="223"/>
de uiterste zuinigheid in het oog hield, drukten de kosten van zijn verblijf te Utrecht slechts op betrekkelijke wijze. Dominee <hi rend="sc">walker</hi> zou zich eer elke ontbering getroost hebben, dan het plan op te geven, om van <hi rend="sc">frans</hi> een predikant te maken.</p>
<p>Reeds had hij persoonlijk bezuinigingen willen invoeren. Hij had beweerd, dat het niet noodig was bij den maaltijd wijn te drinken. Maar juffrouw <hi rend="sc">walker</hi> had iederen dag eene nieuwe list gevonden, om de karaf met wijn aan dominees rechterhand te plaatsen en elken middag had men afgesproken, dat het weldra gedaan zou zijn met deze dure weelde uit vroegere en betere dagen.</p>
<p>Heden, bij het bulderen van den orkaan daarbuiten, was de heer des huizes verstrooid en had hij van den wijn gebruikt, zonder een woord te spreken. Terwijl <hi rend="sc">dina</hi> hare meesteres bijstaat in het ontruimen van de tafel, schuift dominee zijn leunstoel bij den haard en helpt <hi rend="sc">frans</hi> hem aan pijp en tabak. Het schijnt of de stormwind daarbuiten minder heftig raast, daarentegen geeselt de stortregen de ruiten. Vader en zoon wisselen eenige woorden.</p>
<p>De schel aan de voordeur wordt driftig overgehaald.</p>
<p>Allen zien min of meer verschrikt op.</p>
<p><hi rend="sc">Dina</hi> ijlt naar de voordeur. Er klinkt een stap, de kamerdeur wordt haastig opengestooten - een persoon met een druipenden mantel en opgeslagen kraag staat aan den ingang. Hij werpt den mantel achteloos af - ieder herkent <hi rend="sc">adolf</hi>.</p>
<p>Groote verandering was bij den vroegeren pronker op te merken. Zijn gelaat werd ontsierd door lichtroode vlakken; kin en wangen waren verborgen onder een dichten, maar niet al te zorgvuldig onderhouden zwarten baard; zijne oogen blikten dof en lusteloos in 't rond. Zijne kleeding getuigde van ver-<pb n="224"/>val. Sporen van vroegere weelde waren te herkennen in de gevlakte, blauw satijnen das en de morsige, lichte handschoenen, die hij zich haastte van zijne vingers te trekken.</p>
<p>De ontsteltenis, door zijn binnentreden verwekt, scheen hem geheel onverschillig. Al de aanwezigen poogden zooveel mogelijk kalm te blijven. <hi rend="sc">Adolf</hi> treedt naar de nu vroolijk knappenden haard en zegt:</p>
<p>‘Hondenweer!.... De schuit is veel te laat!.... Tegenspoed onder weg!.... Ik moet vader spreken!’</p>
<p><hi rend="sc">Frans</hi> trekt zich terug in de schaduw bij de vensterbank. Zijne moeder daarentegen treedt met eene strenge uitdrukking op het door lijden gerimpelde wezen naar den leunstoel van den predikant. Zij staart uitvorschend naar den ongenoodigden gast. Dominee <hi rend="sc">walker</hi> blijft rookend naar den haard gewend, alsof hem de moed ontbreekt een der zijnen aan te zien.</p>
<p>Eindelijk zegt de grijsaard:</p>
<p>‘Ga zitten, <hi rend="sc">adolf</hi>! Wat drijft je in dit noodweer naar Osterwolde?’</p>
<p>‘Dat zal ik u straks zeggen, als ik met u alleen ben!’</p>
<p>‘Moeder en <hi rend="sc">frans</hi> mogen alles hooren! Er is al zoo veel gebeurd in de laatste jaren, dat ons niets meer verrast!’</p>
<p><hi rend="sc">Adolf</hi> ziet somber in den haard.</p>
<p>Hij heft het hoofd op en spreekt met een bitteren lach:</p>
<p>‘U moet het weten, vader! Ik ben uit den Haag gekomen, omdat ik u iets zeer gewichtigs te zeggen heb. Op mijne brieven krijg ik sints Juni altijd ontwijkende andwoorden. En ik wil, ik moet geholpen worden.... aan mijn ellendigen toestand moet een eind komen!’</p>
<p>Juffrouw <hi rend="sc">walker</hi> blijft den spreker strak aanzien, maar hij wendt het hoofd af. Zijne stem klinkt slepend en moedeloos.</p>
<pb n="225"/>
<p>‘Ik zal u de volle waarheid zeggen!’ ging hij voort. ‘Mijn ongeluk is niet te overzien. Mijne vrouw.... <hi rend="sc">adrienne</hi>, die ik tot krankzinnig wordens toe liefheb, heeft mij den rug gekeerd en is met ons kind uit mijn woning verdwenen!’</p>
<p>Daar niemand naar <hi rend="sc">frans</hi> ziet, blijft het onopgemerkt, dat er plotseling toorn uit zijne oogen fonkelt en dat een stroom van purper over zijn gelaat vloeit.</p>
<p><hi rend="sc">Adolf</hi> gaat voort:</p>
<p>‘<hi rend="sc">Adrienne</hi> is gevlucht naar Amsterdam en onder dak bij haar neef, kolonel <hi rend="sc">muller belmonte</hi>. Reeds meermalen heeft zij mij gezegd, dat zij mij.... minacht, dat zij.... met afschuw.... nu ja.... het is al wel zoo! <hi rend="sc">Adrienne</hi> heeft niets.... te veel gezegd. Ik verdien het. De oorzaak van dit alles is alweer geld.... geld! Ik was gewoon ruim en weelderig te leven. Na mijn huwelijk probeerde ik zuinig te worden en met mijne zeer bekrompen inkomsten uit de wijnaffaire rond te komen. U weet zelf, dat mijn patroon mij geen schitterende voorwaarden heeft gemaakt, toen ik mijn tienduizend gulden in de zaak bracht. Drie maanden hield ik het vol. Eindelijk viel het mij te moeilijk. Het was voor <hi rend="sc">adrienne</hi>, dat ik wat meer weelde wenschte. Mijn patroon deed mij kleine voorschotten, eindelijk grootere..... <hi rend="sc">Adrienne</hi> betoonde weinig dankbaarheid en weigerde verbetering in ons al te burgerlijk leven te brengen. Zoo ontstond twist tusschen ons. Ik hield vol, dat wij beiden van vijftienhonderd gulden niet konden leven. <hi rend="sc">Adrienne</hi> sprak dit tegen. Zij verweet mij, dat ik niet zuinig genoeg was. Ik kon mij in al de bekrompenheden van het zuinigheidssysteem niet schikken. Mijne vier jaren te Utrecht lagen mij nog te versch in het geheugen....’</p>
<pb n="226"/>
<p>Dominee <hi rend="sc">walker</hi> hief het grijze hoofd op en staarde <hi rend="sc">adolf</hi> met een verwijtenden blik aan, waarbij alle woorden overbodig waren. Juffrouw <hi rend="sc">walkers</hi> oog fonkelde.</p>
<p><hi rend="sc">Adolf</hi> had den moed niet dien dubbelen blik te trotseeren. Hij staarde voor zich uit in den haard en mompelde.</p>
<p>‘Of ik gelijk, of ik ongelijk had, komt er minder op aan! Maar feitelijk kon ik mij in dien toestand niet schikken, vooral omdat ik dagelijks duidelijker zag, dat <hi rend="sc">adriennes</hi> hartelijkheid verflauwde. Onze krakeelen werden heviger. Ik bracht een groot deel van mijn dag op het kantoor en in den kelder van mijn patroon door, om de behulpzame hand te bieden volgens kontrakt. Daar leerde ik verschillende nieuwe vrienden kennen. Niets is gemakkelijker dan vriendschap aan te knoopen in een donkeren kelder vol vaten, terwijl men bij het licht van een waskaarsjen een fijn glas wijn proeft. Mijn patroon sprak mij van het geleende geld en stelde mij voor bij termijnen terug te betalen. Ik moest dus van mijn schraal inkomen afstaan en.... wat zou <hi rend="sc">adrienne</hi> zeggen? Ik wist, dat zij tegen den zomer bevallen moest en poogde haar zoo veel mogelijk te sparen, schoon ze koud en hard voor mij was en mij dagelijks met hare tranen plaagde....’</p>
<p>Een gedruisch bij de vensterbank, waar <hi rend="sc">frans</hi> zat, deed <hi rend="sc">adolf</hi> een oogenblik ophouden.</p>
<p>Zonder om te kijken, ging hij echter snel voort:</p>
<p>‘Om mij te redden, leende ik van mijne nieuwe vrienden althands zooveel, dat <hi rend="sc">adrienne</hi> niets merkte. Ik dacht er wel aan naar huis te schrijven, maar wilde u niet meer lastig vallen, dan noodig was. O ik weet, wat men tegen mij zal zeggen! Wat helpen verwijten - de feiten spreken.... Ik heb beloofd u de feiten naar waarheid te zeggen.... Tot
<pb n="227"/>
aan <hi rend="sc">adriennes</hi> bevalling ging het nog zoowat, maar juist toen, in dezen zomer, in het midden van Juni, kwam het water mij aan de lippen. Niemand wilde mij meer helpen. Ik zat radeloos in den donkeren wijnkelder. Men roept mij. Een heer komt mij spreken over zaken. In het kantoor tredend, zie ik een ouden kennis: den, in den Haag al te goed bekenden, heer <hi rend="sc">leuven</hi>, zich noemende <hi rend="sc">van houtenisse</hi>. Ik had hem in het jaar 1851 hier te Osterwolde ontmoet. Wij waren als vijanden gescheiden. In den Haag had ik hem soms van verre, in koffiehuizen of in de komedie gezien. Hij kwam mij nu zeer vriendelijk te gemoet. Van de oude geschiedenissen wilde hij niet meer weten. Hij kwam champanje bestellen, moest naar den kelder en daar de patroon er niet was, deed ik de <hi rend="spat">honneurs</hi>. Er werd van alles geproefd.... meer dan noodzakelijk. Zoo kwamen wij aan 't redeneeren. Hij deed mij praten en zonder opzet had ik een uur later hem mijn ellendigen toestand bekend. <hi rend="sc">Leuven</hi> andwoordde, dat dit alles niets te beduiden had en dat hij mij met plezier helpen zou, omdat ik een charmant jong mensch was en dergelijke dingen meer.....’</p>
<p><hi rend="sc">Frans</hi> sprong van de vensterbank op. Schoon hij den vollen omvang der laaghartigheden niet kende, welke deze weinige woorden onthulden, begreep hij toch hoe treurig de rol van <hi rend="sc">adolf</hi> moest geweest zijn. Daar het hem bijna te eng werd, als hij aan de arme <hi rend="sc">adrienne</hi> dacht, begon hij de kamer langzaam op en neer te loopen. In den schoorsteen dreunde de forsche stem van den stormwind gestadig door, schoon de felste woede van den orkaan achter den rug lag.</p>
<p><hi rend="sc">Adolf</hi> wierp een korseligen blik naar zijn jongsten broêr, maar ging voort, daar zijne ouders zwijgend bleven luisteren:</p>
<pb n="228"/>
<p>‘Laat ik niet te lang uitweiden! <hi rend="sc">Leuven</hi> hielp mij geheel op de been. Ik betaalde mijne schulden. <hi rend="sc">Adrienne</hi> had niets gemerkt van mijne geldzaken. Na hare bevalling en geheele herstelling zouden wij eens des Zondag-namiddags naar Scheveningen gaan. Terwijl ik mij verheugde, dat zij, hoewel langzaam, weder volkomen de oude <hi rend="sc">adrienne</hi> werd en wij ons opgeruimder dan vroeger aan een tafeltjen op het terras hadden nedergezet, kwam plotseling <hi rend="sc">leuven</hi> zich bij ons voegen. Met groote handigheid ging hij naast mij zitten, zonder er zich om te bekommeren, dat <hi rend="sc">adrienne</hi> volstrekt geene notitie van hem nemen wilde. Ik moest hem te woord staan den gantschen avond. <hi rend="sc">Adrienne</hi> tuurde zwijgend naar de voorbijgangers. Eindelijk bood hij ons zijn rijtuig aan, om naar den Haag terug te gaan. <hi rend="sc">Adrienne</hi> stond op en wenkte mij. Zij snelde vooruit. Ik moest volgen. Toen wij alleen waren, overstelpte zij mij met zoo bittere en bitsche verwijten, dat ik geen raad wist. Geen enkel vriendelijk woord heeft ze van dat oogenblik meer tot mij gesproken. Sints dien verwenschten avond scheen <hi rend="sc">adrienne</hi> met stillen wrok tegenover mij op te treden. Het hielp niet, of ik alles bekende en haar de volle waarheid zeide, zij wees mij met de uiterste minachting af. Mijn huis werd mij een hel. Het arme, lieve kind, in Juni geboren, bracht geene verzoening.... en toen <hi rend="sc">leuven</hi> mij herhaaldelijk in onze eenvoudige bovenwoning kwam opzoeken, weigerde <hi rend="sc">adrienne</hi> zelfs te andwoorden op de eenvoudigste vraag.....’</p>
<p>‘Natuurlijk!’ - klonk eene luide stem.</p>
<p><hi rend="sc">Frans</hi> had gesproken. Hij had zich niet meér kunnen bedwingen.</p>
<p>Gedurende de gantsche treurige bekentenis had eene soort van misnoegdheid, van ontevredenheid met zich zelven den
<pb n="229"/>
toon van <hi rend="sc">adolfs</hi> stem doen trillen. Nu hief hij het koofd op en riep met plotselinge drift:</p>
<p>‘Ik spreek met vader en ken niemand anders het recht toe aanmerkingen te maken!’</p>
<p>Er volgde eene pauze, gedurende welke de wind- en regenvlagen daarbuiten alleen aan het woord waren.</p>
<p><hi rend="sc">Adolf</hi> scheen met zich zelven te strijden.</p>
<p>Eindelijk vermande hij zich en ging voort:</p>
<p>‘Deze drie laatste maanden brachten mij dagelijks nieuw verdriet. <hi rend="sc">Adrienne</hi> bleef onverzoenlijk. Dat ik <hi rend="sc">leuvens</hi> hulp had aangenomen, kon zij niet vergeven. Ik klaagde mijn nood aan den man zelven. Hij voorspelde mij, dat het langzaam wel beteren zou en beloofde vooreerst niet terug te zullen komen. Hij hield woord tot voor drie weken. Toen hij binnentrad, verdween <hi rend="sc">adrienne</hi> in onze slaapkamer, en zette zij zich bij het wiegjen van ons kind. Zij kwam niet weer te voorschijn dien avond. Met groote kalmte verklaarde zij mij, toen <hi rend="sc">leuven</hi> vertrokken was, dat zij dien man niet meer in ons huis wilde dulden. ‘Als hij ooit weer een voet over den drempel zet, ga ik heen!’ riep zij luide. Ik vertelde het aan <hi rend="sc">leuven</hi> en deed een beroep op zijne edelmoedigheid. Hij andwoordde mij niet veel. Zoo gingen eenige stille dagen voorbij. Voorleden Woensdag kwam ik te halfzes van het kantoor om te eten. Toen ik mijne huiskamer binnentrad, was er niemand. De tafel stond ongedekt. In de slaapkamer heerschte wanorde. Het wiegjen was leêg. Doodelijk verschrikt riep ik ons loopmeisjen uit het keukentjen, maar ook daar was niemand. Ik rende naar mijne schoonmoeder, mevrouw <hi rend="sc">de blinville</hi>, die hevig tegen mij uitvoer, maar mij eindelijk een weinig geruststelde door de mededeeling, dat <hi rend="sc">adrienne</hi> reeds lang
<pb n="230"/>
van plan was met haar kind naar Amsterdam te vluchten. Ik ijlde weg. Van verwijtingen en verwenschingen had ik reeds mijn deel ruimschoots genoten. Een invallende gedachte deed mij plotseling naar <hi rend="sc">leuven</hi> snellen. Hij was niet thuis of gaf niet thuis. Den volgenden morgen ontving ik een brief van <hi rend="sc">adrienne</hi> uit Amsterdam. Zij verhaalde mij in duidelijke, koude bewoordingen, dat alles tusschen ons uit was. <hi rend="sc">Leuven</hi> was den vorigen dag tegen haar uitdrukkelijken wil in mijne woning gedrongen. Hij beweerde dat hij geheel in mijn geest handelde en had haar brutaal aangegrepen. Toen had zij besloten een huis te verlaten, waarin zij niet meer veilig was, daar zij niet langer beschermd werd door haar wettigen steun, haar echtgenoot!’</p>
<p><hi rend="sc">Adolf</hi> balde de vuist en zweeg moedeloos.</p>
<p>Dominee <hi rend="sc">walker</hi> had oplettend geluisterd.</p>
<p>Met zijne oude bedaardheid vroeg deze nu:</p>
<p>‘En wat zouden wij aan al deze ellende kunnen doen?’</p>
<p><hi rend="sc">Adolf</hi> viel snel in, terwijl hij eene schrede nader kwam tot zijne ouders:</p>
<p>‘Luister nog even! Ik heb van den gemeenen <hi rend="sc">leuven</hi> voldoening gevorderd, maar hij dwong mij te zwijgen door mij met eene rechterlijke vervolging wegens voorgeschoten gelden te dreigen. Daarop vloog ik naar mijn patroon, verhaalde hem de zaak en vroeg hem een paar duizend gulden. Dit was onmogelijk. Ik stelde hem voor ons kontrakt te verbreken en mij althands een deel van de ingebrachte gelden terug te geven. Hij andwoordde, dat daartoe vooreerst uwe toestemming noodig was, maar, dat hij er in geen geval toe over wilde gaan en dat hij zich aan het kontrakt hield. Radeloos overlegde ik nu wat te doen. <hi rend="sc">Adrienne</hi> was te Amsterdam
<pb n="231"/>
vriendschappelijk ontvangen bij haar neef, den kolonel <hi rend="sc">muller belmonte</hi>. Haar dwingen bij mij terug te keeren, wil ik niet. Ik wensch mij met haar te verzoenen. Daartoe moet ik mij uit de macht van <hi rend="sc">leuven</hi> zien te redden. Als ik haar zeg: - <hi rend="sc">Adrienne</hi>! Ik heb <hi rend="sc">leuven</hi> zijn geld teruggegeven en mijn huis verboden! Ik heb u zwaar beleedigd, maar ik vraag u in naam van ons kind vergiffenis! - dan bestaat er kans op verzoening. Maar eerst moet ik daartoe tweeduizend gulden hebben....’</p>
<p>‘Je denkt zeker, dat vader die wel geven zal!’ sprak juffrouw <hi rend="sc">walker</hi> met eene stem, die van ingehouden gramschap beefde.</p>
<p><hi rend="sc">Adolf</hi> andwoordde niet, maar wierp een onderzoekenden blik naar zijn vader.</p>
<p>De predikant richtte zich in zijn leunstoel op en legde zijne pijp weg.</p>
<p>De rimpels van zijn voorhoofd plooiden zich onheilspellend. Hij begon evenwel met de oude, minzame stem:</p>
<p>‘Ja, <hi rend="sc">adolf</hi>! dat is een moeyelijke zaak! Van het begin tot het einde is alles je eigen schuld! Misschien is je vrouw wat heftig, maar ze heeft volkomen gelijk. En nu vraag je me nog eens tweeduizend gulden, om tot een verzoening te dienen. Onmogelijk, jongen! Je komt te laat. Je broer <hi rend="sc">henderik</hi> en vooral jij zelf hebben mij bijna geruïneerd. Tweeduizend gulden is nu een zeer groote som voor mij....’</p>
<p><hi rend="sc">Frans</hi> naderde zijne moeder en fluisterde haar haastig iets in 't oor.</p>
<p><hi rend="sc">Adolfs</hi> gelaat was pijnlijk saâmgewrongen. Zijne stem klinkt heesch en haperend:</p>
<p>‘Vader! Het is mijn laatste hoop....’</p>
<pb n="232"/>
<p>‘En toch mag ik niet, <hi rend="sc">adolf</hi>!’ - andwoordt dominee <hi rend="sc">walker</hi> rustig en vastberaden. - ‘Je hebt mij in deze laatste zes jaren meer dan vijfentwintig-duizend gulden gekost! Het zou misdadig zijn tegenover je moeder, je broer <hi rend="sc">frans</hi>....’</p>
<p><hi rend="sc">Frans</hi> treedt schielijk naar zijn vader en zegt:</p>
<p>‘Neen, vader! mij zou het niet hinderen. Ik moet nog twee-en-een-half jaar studeeren te Utrecht. Dat kost u misschien ook tweeduizend gulden. Laat mij aan mij zelf over, ik weet mij te redden! Maar geef <hi rend="sc">adolf</hi> het geld ter wille van zijne arme vrouw en zijn lief kind!’</p>
<p>Bij deze met hartstochtelijke snelheid gesproken woorden, sloeg <hi rend="sc">adolf</hi> de handen voor het gelaat en viel dominee <hi rend="sc">walker</hi>, stom van verbazing, in zijn leunstoel terug.</p>
<p>Ieder zweeg.</p>
<p>Daarbuiten kletterde de regen tegen de ruiten en scheen de stormwind angstig te huilen over de onstuimig bruisende golven der Niezel.</p>
<p>Dominee <hi rend="sc">walker</hi> had zich hersteld. Hij staat op, en tot <hi rend="sc">frans</hi> zich richtend, spreekt hij nu sneller dan gewoonlijk:</p>
<p>‘Je goed hart gaat te ver, <hi rend="sc">frans</hi>! Ik zal verstandiger zijn dan jij, jongen! Daar kan niets van komen! Jij hebt je plicht gedaan! Mijn laatsten stuiver zou ik geven voor je studie....’</p>
<p>‘Maar, vader! De arme <hi rend="sc">adrienne</hi>....’</p>
<p><hi rend="sc">Adolf</hi> zag met een bitteren lach op. Ruw viel hij in:</p>
<p>‘Genoeg! Mijn verzoek wordt geweigerd, nietwaar?’</p>
<p>De predikant naderde <hi rend="sc">adolf</hi> met waardigheid en andwoordde:</p>
<p>‘Natuurlijk! Sints zes jaren heb je me altijd met mooye beloften gepaaid, als ik maar betalen wilde. Van al die beloften is er geen enkele vervuld. Ik getroostte mij groote offers,
<pb n="233"/>
om je huwelijk mogelijk te maken en ieder dacht, dat je het toppunt van je wenschen hadt bereikt....’</p>
<p><hi rend="sc">Adolf</hi> treedt met flikkerende oogen eene schrede achteruit en schreeuwt heftig:</p>
<p>‘Houd uwe preêken voor u, ze zijn aan mij niet besteed! Ik heb tevergeefs op hulp gerekend, het is mij wel! Mijn leven is voorgoed verwoest - het is uit met mij! Bovendien zou <hi rend="sc">adrienne</hi> mij misschien nooit willen vergeven. Zij heeft er in toegestemd mijne vrouw te worden, opdat ik haar onafhankelijk zoude maken, haar zoude beschermen tegen dienzelfden <hi rend="sc">leuven</hi>, die haar reeds vóór haar huwelijk vervolgde en dien ik zelf de laagheid had in mijn huis terug te brengen.... O, ik weet het wel! Ik ben een gemeene, ik ben een treurige schavuit.... Ja, zeker, ik ben een ellendeling!.... Goed.... maar aan wien de schuld?’</p>
<p>Dominee <hi rend="sc">walker</hi> deinst terug voor deze woedende uitbarsting van toorn. Zijne vrouw snelt hem angstig ter zijde. <hi rend="sc">Frans</hi> volgt haar voorbeeld.</p>
<p><hi rend="sc">Adolf</hi> ziet het drietal aan, alsof hij in dolle verbolgenheid op hen wilde losstormen.</p>
<p>Zijne rauwe stem wordt scheller, nu hij voortgaat:</p>
<p>‘Welnu, andwoordt mij dan! Aan wien de schuld?.... Heb ik van kindsbeen af niet leeren huichelen in dit huis, waar men niet hard mocht spreken, om de dierbare rust en stilte niet te storen? Ben ik niet opgebracht in de school der schijnheiligheid? Heeft men mij niet gezegd: <hi rend="sc">adolf</hi>! je moet goed leven aan de akademie! <hi rend="sc">adolf</hi>! je moet je goed kleeden! <hi rend="sc">adolf</hi>! je moet boeken koopen! <hi rend="sc">adolf</hi>! je moet aan fatsoenlijke genoegens deel nemen! En dit alles heb ik gedaan! Ik ben door weelde verwend en heb het beetjen fatsoen, dat
<pb n="234"/>
ik nog bezat, na mijn huwelijk verspeeld.... aan wien de schuld?.... Andwoordt dan!’</p>
<p>Dominee <hi rend="sc">walker</hi> had met wijdgeopende oogen en gesloten vuisten tegenover den razenden <hi rend="sc">adolf</hi> gestaan. Plotseling overtoog eene lijkbleeke kleur zijn gelaat. Hij wankelde en stortte achterover; zijne vrouw en <hi rend="sc">frans</hi> bogen zich angstig over hem heen. Hij was in zwijm op zijn leunstoel gevallen.</p>
<p>&nbsp;</p>
<p>Een uur later was de predikant weder wat bekomen.</p>
<p>Zwijgend zat hij op zijne gewone plaats aan den haard.</p>
<p>Het eenig teeken van terugkeerend leven was, dat hij zijne pijp greep. <hi rend="sc">Frans</hi> hielp hem en juffrouw <hi rend="sc">walker</hi> herademde. De bezwijming had eenigen tijd geduurd. Daarna scheen de grijsaard als verdoofd en sprak hij geen enkel woord, terwijl hij met gekruiste armen in den haard staarde. Niemand kon bevroeden hoeveel hij in die oogenblikken leed, daar zijn gelaat langzaam de oude uitdrukking weder aannam. <hi rend="sc">Adolfs</hi> woorden hadden hem het hart verscheurd. Hij wilde den boosaardigen zoon op hoogen toon andwoorden, maar plotseling was hem de keel toegenepen. Dat was nu het loon voor al zijne edelmoedigheid en al zijne opofferingen! Waarom moest hij aan den avond zijns levens dien bitteren drinkbeker inzwelgen? Zou het de wil des Almachtigen zijn hem onschuldig dus te tuchtigen? Met pijnlijken zielsangst poogde hij dit raadsel op te lossen. Maar alles bleef donker om hem heen.</p>
<p>Plotseling huiverde hij. Dat was de stem des Satans! Hij vroeg zich eensklaps af: <hi rend="spat">of hij alles in het werk had gesteld, om te verhoeden, dat zijne beide oudste zonen tot zulk eene boosheid konden zinken?</hi> Neen, die vraag mocht hij met eene geruste konsciëntie be-<pb n="235"/>andwoorden - het was eene verzoeking des duivels geweest. Daar hij niet meer geregeld denken kon, vroeg hij aan vrouw en zoon, waar <hi rend="sc">adolf</hi> gebleven was en of ze niet vonden, dat de stormwind was gaan liggen?</p>
<p><hi rend="sc">Adolf</hi> was zonder afscheid met een vloek op de lippen uit het ouderlijk huis verdwenen.</p>
<p>En wederom worstelde hij in martelende gepeinzen. Want, schoon daarbuiten de bulderende noord-westen wind bedaarde, woedde een nog feller storm in zijn gemoed. Juffrouw <hi rend="sc">walker</hi> en <hi rend="sc">frans</hi> stoorden hem niet, terwijl ze van tijd tot tijd een enkel woord wisselden. <hi rend="sc">Frans</hi> zorgde voor den haard en eerbiedigde het pijnlijk zwijgen van zijn vader.</p>
<p>De uren verliepen. Van tijd tot tijd blies nog eene laatste windvlaag langs de vensterruiten. Het theewater zong niet meer. De pendule op den schoorsteenmantel tikte hoorbaar. Onverwacht zette dominee <hi rend="sc">walker</hi> zich recht in zijn leunstoel en riep luider dan gewoonlijk:</p>
<p>‘<hi rend="sc">Frans</hi>!’</p>
<p>‘Ja, vader!’</p>
<p>‘Wat beteekende dat, toen je zei: dat ik je aan je zelf moest overlaten?’</p>
<p>‘Och, vader! Het is nu voorbij. Laat de zaak rusten. Wij spreken er later wel eens over!’</p>
<p>‘Neen, <hi rend="sc">frans</hi>! geen uitvluchten! Je doet je plicht, je werkt hard, maar je bent niet gelukkig in het vooruitzicht predikant te worden!’</p>
<p>‘Ik weet het niet.... ik zou er op dit oogenblik liever niet van spreken!’</p>
<p>‘Ik wel! Mijn hart krimpt weg bij alles wat mij in de laatste jaren treft. Ik wil mij niet meer vleyen met ijdele hoop....
<pb n="236"/>
ik deed het reeds te vaak. Zeg me wat je wilt, <hi rend="sc">frans</hi>! Ik zal probeeren toe te geven, wat ik toegeven kan!’</p>
<p>De predikant had met hoogen ernst en groote overtuiging gesproken.</p>
<p>Reeds had hij twee zonen verloren - zou hij wellicht vreezen, dat ook de derde hem stond te ontvallen?</p>
<p><hi rend="sc">Frans</hi> verbleekte van aandoening. Hij andwoordt haperend:</p>
<p>‘Vader! o, word niet boos, als ik u beken, dat ik alleen om uwentwil in de theologie studeer en dat het mij waarlijk niet gelukkig zal maken predikant te worden! Van mijn zestiende jaar af was mij dat denkbeeld ondraaglijk. Ik heb u gehoorzaamd, daar slag op slag u trof. Ik wilde u nieuw verdriet sparen. Maar, omdat u mij de groote gunst betoont met mij over deze zaak te spreken, nu wil ik alles ronduit bekennen. Ik gevoel geen de minste roeping, om predikant te worden. Mijne roeping ligt elders....’</p>
<p>Dominee <hi rend="sc">walker</hi> streed heftig. Hij wilde den ijverigen, braven <hi rend="sc">frans</hi> toegeven wat hij konde, schoon ieder zijner woorden hem krenkte in wat hem het liefst aan het hart lag.</p>
<p>Bedaard luidde zijn andwoord:</p>
<p>‘Ik vermoedde het wel min of meer, <hi rend="sc">frans</hi>! Zeg mij nu eens zonder omwegen, waarin zou-je dan willen studeeren: letteren of rechten!’</p>
<p>Het bloed steeg den jonkman naar de slapen.</p>
<p>Hoe zou hij zeggen, wat hem op het hart lag?</p>
<p>Juffrouw <hi rend="sc">walker</hi> kende zijn geheim en hield met ingehouden adem vader en zoon in 't oog.</p>
<p>‘Vader!’ - sprak <hi rend="sc">frans</hi> eindelijk zacht en schuchter - ‘Het is zoo moeilijk u te zeggen wat er in mij omgaat. Ik heb aanleg tot voordracht. In Utrecht heb ik meer dan eens groote
<pb n="237"/>
voldoening gesmaakt, als ik poëzie voordroeg, lyrische en dramatische. Wanneer ik kunstenaar mocht worden, zou ik u geen oneer aandoen!’</p>
<p>De predikant stond langzaam op en sprak:</p>
<p>‘Dat wil zeggen: ik wil tooneelspeler worden!’</p>
<p>‘Omdat u het begrijpt.... ja, vader! Ik heb het karakter en den aanleg van grootvader <hi rend="sc">van horenbeek</hi> geërfd.... het tooneel roept mij!’</p>
<p>Dominee <hi rend="sc">walker</hi> loopt door het vertrek zonder te spreken. Hij steekt bedaard de waskaars aan, die steeds op hem wacht, tot hij zich naar zijn slaap- of studeervertrek begeeft.</p>
<p>Hij wendt zich naar zijn zoon.</p>
<p>Al sprekend zet zich zijne stem uit, om eindelijk in hartstochtelijken toorn los te barsten:</p>
<p>‘Het ergste wachtte mij dus nog! Het tooneel! Het tooneel! Almachtige God! heb ik daarvoor mijne zonen grootgebracht, om er twee deugnieten en één tooneelspeler uit te zien groeyen! Voor het eerst en het laatst, <hi rend="sc">frans</hi>! Ik zag liever je lijk uit de deur dragen, dan iemand te hooren zeggen: de zoon van dominee <hi rend="sc">walker</hi> is akteur geworden! Ga je gang! Doe wat je wilt! Mijne dagen zijn geteld! Maar als het mogelijk is, wacht dan ten minste zoo lang, tot ik van die schande niet meer blozen kan!’</p>
<p>Met haastige schreden stoof hij weg.</p>
<p>Verpletterd zonk <hi rend="sc">frans</hi> aan de voeten zijner moeder.</p>
<p>Juffrouw <hi rend="sc">walker</hi> legde de sidderende handen op het hoofd van haar zoon.</p>
<p>‘Help mij, moeder! help mij!’ - hijgde <hi rend="sc">frans</hi>.</p>
<p>Hij wilde verder spreken, maar hij kon niet - hij scheen te stikken in zijne tranen.</p>
</div>
<div type="chapter">
<pb n="238"/>
<head rend="h3">Veertiende hoofdstuk.<lb/>
Nog een verloren kind.</head>
<p>Kermis in den Haag valt saam met de eerste mooye voorjaarsdagen.</p>
<p>Nauwelijks telt de Meimaand acht dagen, nauw knopt het eerste groen aan de boomen van het haagsche Bosch, nauw ontplooyen zich de kastanjebladeren aan het korte Voorhout en tooit zich het eilandjen in den vijver met zijn zomerdos, of de ‘vorstelijke rezidentie’ ontvangt bezoek.</p>
<p>De kermisheidens zwermen er langs de straten en over de pleinen. Zij legeren zich voornamelijk in de schoonste gedeelten der oude Gravenstad. De Vijverberg en het Voorhout worden hunne prooi. Eene processie van treurige, terugstootende wezens, van beschadigde bedelaars en vervallen virtuozen trekt dagelijks langs de huizen. De lucht wordt vervuld van allerlei wanluidend geraas. Duitsche hoornblazers met gebarsten instrumenten, fransche berenleiders, zoogenaamde italjaansch <hi rend="spat">pifferari</hi>, en inheemsche orgellieden heffen al te zaam aan op hope van haagsche pasmunt of haagsche centen.</p>
<pb n="239"/>
<p>Wel verwarmt de Meizon de velden en wegen en lokt de lieve lente naar buiten, maar het is onmogelijk het heerlijke haagsche Bosch te bereiken, zonder een inferno vol daemonische kermisnomaden, vol oorverscheurende wanklanken, vol vetten plaatkoekwalm te hebben doorworsteld. Het schoone den Haag schijnt een Zigeunerkamp geworden; de frissche atmosfeer is tot walgens toe verpest met kermisluchten; de straten en pleinen worden ontwijd door goore gebouwen, van vervelooze planken of walgelijk zeildoek opgetrokken.</p>
<p>De kermis, die thands is aangevangen op 8 <hi rend="spat">Mei</hi> 1858, belooft rijk te zijn in velerlei kwellingen. Te twee uren des middags is het geraas reeds ondraaglijk voor de burgers, die aan de nabuurschap der kermis lijden. Op de straten is bont gedrang. Vreemdelingen van allerlei schakeeringen wemelen door elkaar. De voornaamste kunstenaars van den heer <hi rend="sc">loiset</hi> pronken met lichte glacé-handschoenen en bonte satijnen dassen in de omstreken van het Plein naast een grijsaard, die twee marmotten vertoont en zich kenmerkt door een groenen lap op zijn linkeroog en de gaten in zijn kleurlooze plunje. De Herkulessen van <hi rend="sc">crosso</hi> wandelen in lichtbruin of lichtgrijs zomerpak door de Houtstraat en rooken er hunne cigaretten vol aangename zelfwaardeering. Straatzangeressen met vuile handen en karmijnroode rozen in het glimmende zwarte hair zien vol eerbied op naar deze koningen der kermis.</p>
<p>Als naar gewoonte is de rijkdom der aanplakbiljetten buiten gewoon groot in de rezidentie. Onder de Gevangen-Poort staan de voorbijgangers te lezen. Allerlei schoons en wonderlijks wordt aangeprezen en opgevijzeld. Tooneelvoorstellingen van velerlei soort zullen gegeven worden. <hi rend="sc">Judels</hi> belooft zijnen
<pb n="240"/>
vrienden een allervroolijkst stuk; de koninklijke Schouwburg begint met iets ernstigs. Men zal dien eigen avond nog kunnen genieten:</p>
<p>‘De <hi rend="spat">Familie</hi> <hi rend="sc">beaufort</hi> of <hi rend="spat">Nacht en Morgen in het menschelijk leven</hi>: beroemd tooneelspel naar het Hoogduitsch van mevrouw <hi rend="sc">ch. birch-pfeiffer</hi>’, enz. enz.</p>
<p>Met eene in 't oog vallend groote letter stond boven de lijst der vertooners:</p>
<p>‘<hi rend="sc">Philip morton</hi>.... de heer <hi rend="sc">frans walker</hi>, als gast.’</p>
<p>Had men op dien merkwaardigen kermisdag gevraagd aan bevoegde kenners van ons nationaal tooneel, waarom de onderscheiding dier grootere letters aan ‘den heer <hi rend="sc">frans walker</hi>, als gast’ ten deel viel, men zou aanstonds geandwoord hebben, dat, nu, sints een drietal jaren, aller aandacht gevestigd was op een jong akteur van een buitengewoon talent, die in een klein theater der hoofdstad voor het eerst was te voorschijn gekomen. Snel had deze jonge kunstenaar, <hi rend="sc">frans walker</hi>, algemeenen bijval gewonnen. In het betrekkelijk korte tijdsverloop van drie jaren was hij een der meest gevierde nederlandsche tooneelspelers geworden en nu voor vast aan den grooten schouwburg te Amsterdam verbonden. Reeds had hij in den Haag enkele reizen als gast gespeeld en zich vele vrienden verworven. Hij muntte uit in het moeilijk kunstvak der jonge minnaars, waar deze als hoofdpersonen op het tooneel verschijnen. Men prees zijn gunstig voorkomen, zijne diepe, volle stem en de groote losheid, waarmede hij zich op het tooneel wist te bewegen.</p>
<p>De verklaringen der gezegde ‘bevoegde kenners’ zouden den jongen kunstenaar zelven misschien hebben beschaamd. Hij was in 't minst niet tevreden. Juist halfdrie eindigde de
<pb n="241"/>
repetitie in den schouwburg van het Voorhout. <hi rend="sc">Frans walker</hi> ijlt haastig weg en wordt met zekere verwarring de kermis-drukte gewaar, die zich aan alle zijden opdoet. De jaren hebben hem weinig veranderd. Van jongeling is hij tot man ontwikkeld. Het open oog ziet fier in 't rond met zelfbewuste kracht. <hi rend="sc">Frans</hi> heeft het ideaal zijner jongelingsjaren bereikt - hij is kunstenaar geworden en de Muzen hebben zich over hem ontfermd. Zijn natuurlijke aanleg, zijne evenredige, bevallige gestalte, zijne schoone stem, in de hoogste mate buigzaam en geschikt om elke schakeering van den hartstocht te vertolken, hadden hem van onberekenbaar voordeel geweest.</p>
<p>Daarbij had <hi rend="sc">frans</hi> zich met al zijne krachten ingespannen om te leeren en te studeeren. Een beroemd akteur te Amsterdam schiep zooveel behagen in 's jonkmans opkomend talent, dat hij <hi rend="sc">frans</hi> privaat onderricht gaf in de moeilijkste bizonderheden der tooneelspeelkunst. Bij het publiek vond de jonge kunstenaar een allergunstigst onthaal. Iedereen zag, dat <hi rend="sc">frans</hi> zich van de gewone tooneelspelers onderscheidde door een loffelijk streven naar natuur en waarheid. Hij galmde niet; hij bedierf zijne stem niet door basterdtrillingen voor de voetlichten; hij bediende zich van een onverwrongen geluid met den hoogsten eenvoud, maar tevens met volkomen juistheid.</p>
<p>Het eenige, wat hem nog groote inspanning kostte, was op te treden in middeneeuwsche of zestiendeëeuwsche dramaas. Zoodra hij een wambuis van abrikooskleurig fluweel, een zwarten satijnen schoudermantel en hooge gele laarzen had aangetrokken, voelde hij zich belemmerd. Met moeite gelukte het hem in zijne rol te blijven, Door geestdrift en vuur wist hij belangstelling voor zijn spel te winnen, maar eigentlijk was hij niet op zijn gemak. Zijne eerste groote rol was juist <hi rend="sc">rodolfo</hi>
<pb n="242"/>
geweest - <hi rend="sc">rodolfo</hi> uit den <hi rend="spat">Angelo</hi> van <hi rend="sc">victor hugo</hi>. De verrukking, waarmede hij als zestienjarig jongeling het gezelschap van <hi rend="sc">landmeeter</hi> en <hi rend="sc">gaasbeek</hi> te Osterwolde dit stuk had zien vertoonen, was grootendeels bekoeld. Door zijn beschaafden smaak geleid, meende hij, dat de opgewondenheid van de eerste periode der Romantiek achter den rug lag. Hij had een onverdelgbaren tegenzin in dramaas als ‘<hi rend="sc">ben-leil</hi>, <hi rend="spat">de zoon van den Nacht</hi>’ door <hi rend="sc">victor séjour</hi>, den besaamden auteur van gruwzame stukken. Hij vond nog gedeeltelijk zijne gading in ‘<hi rend="spat">Dertig jaren of het leven van een Dobbelaar</hi>’ van <hi rend="sc">ducange</hi> en <hi rend="sc">dinaux</hi>, maar speelde ongaarne in ‘<hi rend="spat">de Natuurlijke Zoon</hi>’ van den ouden <hi rend="sc">dumas</hi>. Vooral ergerde hij zich aan ‘<hi rend="spat">de Ridders van den Nevel</hi>’ van <hi rend="sc">dennery</hi> en <hi rend="sc">bourget</hi>, aan ‘<hi rend="spat">Zij is krankzinnig</hi>’ van <hi rend="sc">melesville</hi>, aan ‘<hi rend="spat">de Giftmengster</hi>’ van <hi rend="sc">anicet-bourgois</hi> en <hi rend="sc">dennery</hi>, aan tal van hyperromantische effektstukken vol gespannen toestanden en heftige deklamatiën.</p>
<p>Met buitengewonen bijval daarentegen bewoog hij zich in het modern blijspel. Als <hi rend="sc">august van loon</hi> uit <hi rend="sc">helvetius</hi>' <hi rend="spat">Neven</hi> had hij zijn naam gevestigd. Voortdurend trad hij in deze rol te Amsterdam en in de rezidentie op. Zoodra hij ten tooneele een zwarten rok of jas met zwarten cylinderhoed mocht dragen, kwam zijn eigenaardig talent voordeelig uit. Het publiek erkende in den jongen kunstenaar een man voor de toekomst van het vaderlandsch tooneel. <hi rend="sc">Frans walker</hi> vond somtijds wel eens tegenstand bij zijne broeders en zusters in de kunst, maar, omdat hij door buitengewone openhartigheid en oprechtheid aller vriendschap gemakkelijk had veroverd, liet men hem ongemoeid over zijne eenigszins vreemde praktijk der tooneelspeelkunst.</p>
<pb n="243"/>
<p>Was <hi rend="sc">Frans</hi> evenwel gelukkig?</p>
<p>Een ernstige trek om zijn mond herinnerde aan velerlei leed. Zoodra hij bij toeval den naam <hi rend="sc">adrienne</hi> hoorde uitspreken, verbleekte hij. Ruim zeven jaren waren voorbijgevlogen, sints hij de zekerheid had verkregen, dat zij zijn treurigen broeder <hi rend="sc">adolf</hi> hare hand zou reiken, en altijd dacht hij met stille bewondering en pijnlijke vrees aan haar. Na een jaar lang een ellendig bestaan als vrouw van <hi rend="sc">adolf</hi> te hebben doorworsteld, had zij haar man verlaten. De echtgenooten hadden elkaar slechts een paar malen teruggezien in 1854 en 1855. <hi rend="sc">Adolf</hi> was steeds dieper gezonken in schuld en schulden. Zijne vrienden, die hem krediet hadden verleend, inzonderheid de hoogst fatsoenlijke <hi rend="sc">leuven van houtenisse</hi>, lieten hem destijds geen uur met rust. Hij bracht zijne laatste dagen in voortdurende dronkenschap door. Ten slotte sloop hij stil weg uit den Haag en vond hij te Harderwijk eene uitkomst als koloniaal soldaat. Reeds had de familie <hi rend="sc">walker</hi> te Osterwolde in 1857 de tijding ontvangen, dat <hi rend="sc">adolf</hi> in het hospitaal van Batavia aan hevige cholera was overleden.</p>
<p><hi rend="sc">Adrienne</hi> was nu weduwe. Duizendwerf herhaalde <hi rend="sc">frans</hi> deze weinige woorden. Maar telkens verzonk hij in weemoedige overpeinzingen. Zijn vader, wiens onverzettelijkheid hij ruimschoots had leeren kennen, trok zich <hi rend="sc">adolfs</hi> vrouw en kind in geen enkel opzicht aan. <hi rend="sc">Adrienne</hi> had niets van zich doen hooren. <hi rend="sc">Adolfs</hi> familie was haar een zeker gruwel – zij droeg het hoofd te fier, om ooit bij dominee <hi rend="sc">walker</hi> om hulp te vragen, oordeelde <hi rend="sc">frans</hi>. Daar onze jonge kunstenaar zich talrijke vrienden gewonnen had, viel het hem gemakkelijk uit te vorschen, wat er van de weduwe zijns broeders geworden was. Langen tijd had <hi rend="sc">adrienne</hi> bij bloedverwanten te Amsterdam gewoond,
<pb n="244"/>
maar thands moest zij zich weder bij hare moeder, bij mevrouw <hi rend="sc">de blinville</hi>, in den Haag bevinden. <hi rend="sc">Frans</hi> had aan het stoute plan gedacht <hi rend="sc">adrienne</hi> een bezoek te brengen. Haar adres in de Frederikstraat kende hij. Maar hij vreesde. De herinnering aan zijn naam, aan het lijden door <hi rend="sc">adolfs</hi> schuld, konden <hi rend="sc">adrienne</hi> doen huiveren. Het bleef dus bij het plan.</p>
<p>Mocht er aan de gemoedsrust van den jongen kunstenaar veel ontbreken, zijne vorderingen op het tooneel en in de gunst van het publiek brachten hem menig liefelijk oogenblik. De keerzijde van zijne kunsttriumfen leverde hem echter de overtuiging, dat zijne arme moeder om zijnentwil een eenzamen ouderdom doorleefde. Juffrouw <hi rend="sc">walker</hi> had in stilte de gelofte afgelegd, dat zij voor haar <hi rend="sc">frans</hi> elke zwarigheid zou te boven komen. Zij had indertijd bitter geleden door de groote teleurstelling, welke haar kind dreigde te vernietigen. De onverwachte mededeeling van <hi rend="sc">adolfs</hi> verloving had aan <hi rend="sc">frans</hi> eene ernstige ziekte berokkend, die door de liefde zijner moeder was overwonnen. Sints dat oogenblik was <hi rend="sc">frans</hi>, de beminde zoon bij uitnemendheid, haar nog dubbel dierbaar geworden. Om zijnentwil had zij haar eigen tegenzin in het kunstvak van tooneelspeler overwonnen en den ijverigen student gesteund bij zijn stil verzet tegen de plannen van dominee <hi rend="sc">walker</hi>.</p>
<p>De predikant had <hi rend="sc">frans</hi> met afgemeten koelheid bejegend, sints hij wist, wat eigenlijk het ideaal van zijn zoon was. Geen enkel vertrouwelijk onderhoud had er meer plaats gehad. <hi rend="sc">Frans</hi> had met den zomer van 1855 zijn kandidaats-examen in de theologie moeten doen. Hij beproefde er met lust voor te arbeiden, hij slaagde niet. Toen was het nogmaals zijne moeder, die hem bij zijne worsteling te hulp kwam. Zij ried
<pb n="245"/>
hem aan zijn geluk te beproeven op het tooneel, als hij werkelijk overtuigd was, dat zijne toekomst in die kunst verscholen lag. Zij zoude met beleid haar echtgenoot tot toegeven weten te brengen. Had <hi rend="sc">frans</hi> goede hoop, zij had goeden moed.</p>
<p>Dominee <hi rend="sc">walker</hi> nam de zaak geheel anders op. Zoodra hij vernomen had, dat <hi rend="sc">frans</hi> zich werkelijk aan het tooneel ging wijden, verbood hij hem ooit weer onder zijne oogen te komen. Hij sneed <hi rend="sc">frans</hi> af als een verloren zoon, 't welk hem zoo buitengewoon hard niet viel, daar hij zijn jongste heel zijn leven niet veel hooger had gesteld. Maar juffrouw <hi rend="sc">walker</hi> leed iederen dag des te meer, daar zij haar man in zijn ouderdom niet wilde weerstaan, schoon zij van gantscher harte de partij van haar <hi rend="sc">frans</hi> had gekozen. Door de brieven zijner moeder leefde hij nog voortdurend met zijne gedachten in de pastorij, terwijl deze laatste eene weldadige verkwikking vond, als <hi rend="sc">frans</hi> haar schreef van gestadigen vooruitgang in de kunst.</p>
<p>Geen wonder, dat den jongen akteur <hi rend="sc">walker</hi> juist geene uitgelaten blijdschap vervulde, toen hij op den bewusten kermismorgen in den Haag van de stoep uit den schouwburg trad en zich eensklaps in het volle gewoel bevond.</p>
<p>De rol van <hi rend="sc">philip morton</hi> lag geheel binnen zijn bereik. Hij was echter maar half tevreden, daar hij te weinig tijd tot studie had gevonden, om volkomen voorbereid op te treden. Zijn plan was nog een paar uur in alle stilte te studeeren, maar eerst eene kleine wandeling te maken. Hij had verstrooying noodig na de lange inspanning. Zonder bepaald doel sloeg hij linksom en wandelde hij langzaam door de Houtstraat.</p>
<pb n="246"/>
<p>De stroom van kermisbezoekers, die van het Plein naar de kramen in het Voorhout vloeide, of van deze laatste naar het Plein terugkeerde, werd voortdurend talrijker. Het vervaarlijk geschetter en gebrom der duitsche hoornblazers, die zich voor het <hi rend="spat">Hotel de l'Europe</hi> hadden geplaatst, overheerschte de talrijke geruchten. Allerlei kontrasteerende personen drongen elkaar voorbij. De aanzienlijke waereld - vertegenwoordigd door een paar bedaagde dames in zwarte zijde en fluweel, die met een tweetal bleekblanke freuletjens naar de kramen zouden wandelen - stiet vol afschuw op een athleet in morsig <hi rend="spat">tricot</hi>, die twee kinderen in nog morsiger plunje voor zich uitjoeg. Een drietal welafgeschuyerde leden der ‘goudblonde jongelingschap’ liep iegen de gitaar van eene straatzangeres, die met een sterk joodsch akcent hun eenige verwenschingen naar 't hoofd wierp. Dienstmeisjens of <hi rend="spat">bonnes</hi> in groot toilet kommandeerden troepen van fraai gekleede kinderen. De toevallig voorbijtredende onderofficieren der dragonders blikten met blijkbaar welgevallen naar de lieve kleenen als hoop des vaderlands.</p>
<p><hi rend="sc">Frans</hi> drong langzaam door het gewoel. Hij verheugde zich over den vroolijken zonneschijn, na zoolang in de donkere, dompige atmosfeer van den schouwburg te hebben geademd. Bij het Plein gekomen, verminderde de kermisdrokte in geen enkel opzicht. Twee groote schouwburgtenten, het cirkus van <hi rend="sc">baptist loiset</hi> en eenige verstrooide wafelkramen onderschepten er het licht langs de groenende boomenrij. Door de woelige scharen zich een weg banend, viel zijn blik op eene fraaye equipage met twee kostelijke schimmels, die aan het trottoir van het Plein tegenover de Heerenstraat stond te wachten. Ook wekte het zijne nieuwsgierigheid, dat voor het
<pb n="247"/>
reusachtig paardenspel van <hi rend="sc">loiset</hi> een begin van oploop plaats greep. <hi rend="sc">Frans</hi> mengt zich onder de menigte. Bij den ingang van het ‘<hi rend="spat">Cirque équestre</hi>’ verdringt zich een hoop ledig-loopers en toevallige voorbijgangers. <hi rend="sc">Frans</hi> duwt er een paar op zijde en bestijgt de houten trappen. Er schijnt iets bizonders voor te vallen in een soort van zijvertrek; waar men buffet houdt. Gelach, geschreeuw en toejuichingen mengen er zich door elkander. Niemand verzet zich tegen het binnentreden van den jongen tooneelkunstenaar. Een merkwaardig tafereel onthult zich voor zijne verbaasde blikken. Het buffet-vertrek wordt bijna gevuld door de heeren kunstrijders van <hi rend="sc">loiset</hi>. Eenigen hebben het voorkomen van <hi rend="spat">gentlemen</hi> met zwarte paletots en zwarte hoeden; anderen vallen meer in den trant van kermisheidens met ongeschoren wang en kin en havelooze kostumen. Dit geheele personeel verkeert in jubelende stemming, want ieder van hen heeft een gevuld of ledig champanje-glas in de hand.</p>
<p>Aan een tafeltjen bij het buffet zit een drietal personen. Twee dames-artisten, beroemd door hare buitengewone werkzaamheden op het gezadelde paard, wijden hare zorgen aan een klein oudachtig manneken met een rood gelaat. De kleine heer heeft het bizonder drok met drinken en spreken, al verdwijnt hij bijna onder de massaas veelkleurige zijde, door de <hi rend="spat">cages</hi> der dames omhooggestuwd. <hi rend="sc">Frans</hi> heeft onmiddellijk het schreeuwend kereltjen herkend, dat ondanks de hoepelrokken zijner buurvrouwen zich dapper weert. De heer <hi rend="sc">leuven van houtenisse</hi> trakteert de beroemde artisten van het <hi rend="spat">Cirque</hi> <hi rend="sc">baptist loiset</hi>.</p>
<p>Schoon niet wraakgierig of haatdragend betrapte <hi rend="sc">frans</hi> zich evenwel op den schielijken lust den ellendeling een slag in 't
<pb n="248"/>
aangezicht te geven. De gestalte der arme <hi rend="sc">adrienne</hi> rees voor zijne verbeelding. Maar hij bedwong zich. <hi rend="sc">Leuven</hi> was zijn toorn niet waard. Hij keerde zich om en verliet het voorportaal van het paardenspel. Die grijze losbol had een onschuldig en heerlijk wezen als <hi rend="sc">adrienne</hi> veelvuldig lijden veroorzaakt, was het wonder, dat hij zijn drift ternauwernood meester was? Maar hij haastte zich verder. Snel vooruitstappend poogde hij den bitteren indruk kwijt te raken. Het choor der lachers en schreeuwers klonk hem nog in de ooren, toen hij reeds aan de overzijde van het Plein was gekomen. Verstrooid richtte hij zich naar het Korte Voorhout en besloot de gewone morgenwandeling der Hagenaars langs de kramen te maken. Over het Tournooiveld bereikte hij spoedig zijne bestemming en kwam hij tusschen eene rij van plaatkoek- en poffertjenskramen terecht, waar de onwelriekende luchten en de sterk noodigende Hebees dezer laag gelegen Olympussen hem zijn tred deden versnellen.</p>
<p>Bij de uitstallingen van zeepen, parfumerieën en galanterieën heerschte grootere rust. Net gekleede haagsche nufjens van vijf tot twaalf jaren trokken elegante mamaas van de eene kraam naar de andere. Minder fraai gedoste kinderen stonden bij het goedkoope speelgoed stil en kochten voor weinige centen eene trompet of eene fluit, waarmeê ze weldra een gratis-koncert aanvingen, 't welk zenuwachtige oude-heeren met blinkende hoeden een knorrig gezicht deed zetten De schilderachtige tyroolsche juffrouwen verkochten een schat van handschoenen aan heeren en dames, die gaarne lieten merken, dat zij hun Duitsch nog niet vergeten hadden. Zoo werd er drok Fransch gesproken bij eene cierlijke ontpakking van waayers en kant en bleek het duidelijk, dat de hoogere
<pb n="249"/>
kringen der rezidentie zich niet hadden voorgenomen te schitteren door hunne afwezigheid.</p>
<p><hi rend="sc">Frans walker</hi> maakte de reis naar den Kneuterdijk heen en terug. Zijne wandeling had hem kalmte van geest hergeven. 't Werd nu tijd vóór zijn maaltijd in het ‘Bossche Veerhuis’ nog een weinig te studeeren. Wederom boorde hij door den rook der poffertjens en plaatkoeken. Aan het eind van de kramenrij naar het Tournooiveld spoedend, werd hij verrast door een buitengewoon gerucht van stemmen en een dreigend paardengetrappel.</p>
<p>Onthutst staat hij stil.</p>
<p>Een luid geschreeuw, doordringende angstkreten stijgen uit de Houtstraat. Tal van mannen, vrouwen, kinderen rennen in doodsangst uit die straat, om zich ter zijde te kunnen werpen. In razenden galop komen twee schoone schimmels met eene equipage aanhollen.</p>
<p><hi rend="sc">Frans</hi> herkent het rijtuig van den befaamden <hi rend="sc">leuven</hi>. Hij herkent den eigenaar op den bok, hij ziet hoe deze met bovenmenschelijke inspanning aan de teugels rukt, hoe de edele paarden, waarschijnlijk mishandeld door een ruwen zweepslag, doldriftig-den afstand verslinden. Hij ziet, hoe het lichte, open rijtuig heen en weer slingert, hoe het ratelend dreigt omver te storten.</p>
<p><hi rend="sc">Leuven</hi> is geen meester meer van zijn tweespan.</p>
<p>In eene sekonde hebben de rossen, eene rechte lijn volgend, door geene reuzenhand te stuiten, den weg van de Houtstraat naar het terrein der kramen doorgevlogen.</p>
<p><hi rend="sc">Leuven</hi> tracht nog den met klinkers geplaveiden rijweg te bereiken, om achter de kramen door zijn paarden tot stand te brengen.</p>
<pb n="250"/>
<p>Reeds zwenken de schimmels een weinig.</p>
<p>Het onmogelijke schijnt te gelukken.</p>
<p><hi rend="sc">Frans</hi> blijft onbeweeglijk door den schrik aan den grond gekluisterd.</p>
<p>De zwaayende wagen stuit plotseling met het voorwiel tegen een zerken paal bij den ingang van het Voorhout.</p>
<p>Het vaste zwenghout breekt.</p>
<p>De paarden stormen vooruit. <hi rend="sc">Leuven</hi> klemt zich in de uiterste wanhoop aan de teugels. Hij wordt van den bok gerukt. Zijn lichaam beschrijft eene boogvormige lijn en valt met dof gedr uisch ter aarde.</p>
<p>De schimmels rennen door in wilde vaart; de teugels waren bij den val geslaakt.</p>
<p>Een ontzettend gekletter van brekend glaswerk, een ten hemel stijgend choor van jammerkreten wordt vernomen. De paarden hebben eene zuurkraam met den gantschen inboedel omvergeloopen. Zij worden nu echter door duizend gedienstige handen tot staan bewogen.</p>
<p><hi rend="sc">Frans</hi> had dit alles als in een droom aanschouwd.</p>
<p>De hevig ontstelde menschenmassa vloeit nu van alle kanten te zaam. Eene groep vormt zich bij het gebroken rijtuig. Niemand denkt aan den knecht in liverei, die naast zijn meester op den bok zat en bij den schok voorovertuimelde. Allen omringen den gevallen <hi rend="sc">leuven</hi>, zich noemende <hi rend="sc">van houtenisse</hi>.</p>
<p>Nog grooter groep zwermt rondom den tierenden eigenaar der zuurkraam, die door zijne vrouw geholpen een klaaglied aanheft, dat steenen harten zou hebben vermurwd. De dienaars der orde en gerechtigheid pogen het echtpaar tot bedaren te brengen en weten hen eindelijk te troosten. De oor-<pb n="251"/>zaak van het ongeluk is een schatrijk heer, misschien hadden ze hun voorraad nooit voordeeliger kunnen afzetten.</p>
<p><hi rend="sc">Frans</hi> poogt door de menschenmassa heen té dringen om te vernemen, hoe het met <hi rend="sc">leuven</hi> is afgeloopen. Maar de menigte is te dicht. Een agent roept eene vigilante. Voor zoover <hi rend="sc">frans</hi> het tooneel kan waarnemen, ziet hij den lakei met bloedend hoofd, geholpen door een dienaar der politie, den bewusteloozen <hi rend="sc">leuven</hi> in het huurrijtuig dragen. Vele stemmen fluisteren, dat de beruchte eigenaar der heerlijkheid <hi rend="spat">Houtenisse</hi> den nek heeft gebroken.</p>
<p>Toen de vigilante wegreed, vloeiden al de nieuwsgierigen naar de verwoeste zuurkraam.</p>
<p>De agent blijft alleen bij het gebroken rijtuig.</p>
<p><hi rend="sc">Frans</hi> vraagt hem naar <hi rend="sc">leuven.</hi></p>
<p>‘Hij is er geweest, meneer!’ — verzekert de wijsgeerige dienaar der strenge Themis.</p>
<p>Verbijsterd door het ontzettend voorval toeft <hi rend="sc">frans</hi> nog een oogenblik en staart hij naar den tragi-komischen ijver, waarmeê de eigenaar der zuurkraam zijne gekneusde harde eyeren, zijne verspreide augurken, zijne beschadigde komkommers voor al te groote belangstelling poogt in veiligheid te brengen.</p>
<p>Eindelijk verlaat <hi rend="sc">frans</hi> het tooneel van de ramp.</p>
<p>Snel wendt hij zich nu naar den overkant. Bij den ingang van de Houtstraat ziet hij een allerliefst klein meisjen met lang krullend, zwart hair, zeer fatsoenlijk gekleed, ongeveer vier jaar oud, en geheel alleen. Het mooye, frissche gezichtjen is betrokken. Dikke tranen vloeyen over de rooskleurige wangen. Zij staart als wanhopig naar alle richtingen en blijft onbeweeglijk stilstaan op de stoep der beroemde sociëteit, in de wandeling genoemd: <hi rend="spat">de Club</hi>.</p>
<pb n="252"/>
<p>Daar <hi rend="sc">frans</hi> haar medelijdend aankijkt, loopt ze plotseling op hem af en zegt met een vriendelijk stemmetjen:</p>
<p>‘O, meneer! Ik ben <hi rend="sc">sofie</hi> <hi rend="spat">kwijt</hi>! Ik ben verloren!’</p>
<p><hi rend="sc">Frans</hi> neemt haar bij de hand en vraagt:</p>
<p>‘Zullen we <hi rend="sc">sofie</hi> gaan zoeken?</p>
<p>Het kleine meisjen ziet hem met een glimlach aan en vergeet te huilen.</p>
<p>‘Ik ben zoo bang voor de honden en de rijtuigen!’</p>
<p>‘Je hoeft niet bang te zijn, ik blijf bij je!’</p>
<p>Het verloren kind lacht <hi rend="sc">frans</hi> dankbaar toe. Wat pracht van oogen heeft dit meisjen! De jonge akteur beschouwt haar met opgetogenheid.'t Is of hij dien zachten oogopslag en die zwarte wimpers meer heeft bewonderd.</p>
<p>Plotseling vraagt hij.</p>
<p>‘Hoe heet-je?’</p>
<p>‘A!’</p>
<p>‘A? Wat beduidt dat?’</p>
<p>Het mooye kind zwijgt. 't Is of ze verlegen is met de vraag. Zij schudt langzaam het hoofd.</p>
<p><hi rend="sc">Frans</hi> ziet haar uitvorschend aan. Zijne oogen schitteren van blijdschap. Hij gaat voort:</p>
<p>‘Heet-je <hi rend="sc">adrienne</hi>?’</p>
<p>‘Ja.... Neen.... Ik weet het niet!’</p>
<p>‘Weet-je je eigen naam niet?’</p>
<p>‘Ja wel! Ik heet <hi rend="sc">a</hi> en mama <hi rend="sc">adrienne</hi>!’</p>
<p>‘Mama!’</p>
<p>‘Ja, mijn mama heet <hi rend="sc">adrienne</hi>.... Grootmoê zegt het alledag!’</p>
<p>‘En waar woon-je?’</p>
<p>‘Ik weet het niet. <hi rend="sc">Sofie</hi> weet het wel!’</p>
<pb n="253"/>
<p>‘Was-je met <hi rend="sc">sofie</hi> aan 't wandelen op de kermis?’</p>
<p>‘Ja en toen kwam er een rijtuig aan en toen ben ik op de stoep gaan staan, vlak bij het huis en <hi rend="sc">sofie</hi> is weggeloopen!’</p>
<p>‘Woon-je in de Frederikstraat?’</p>
<p>‘Hoe we et-je dat?’</p>
<p>‘Ik denk het maar zoo!’</p>
<p>‘Wil-je me naar mama brengen?’</p>
<p>‘Welzeker! Houd me maar vast!’</p>
<p>A legt haar klein handjen vertrouwelijk in de linkerhand van <hi rend="sc">frans</hi>. Snel brengt hij zijne kleine vriendin weder naar den overkant op het terrein der kramen. Zij snapt onophoudelijk door, maar het kermisgerucht verdooft hare stem. <hi rend="sc">Frans</hi> is bleek van aandoening. Hij heeft het dochtertjen van <hi rend="sc">adrienne</hi>, hij heeft zijn nichtjen bij de hand. Een gezegend toeval heeft dit kind op zijn weg gevoerd. Hij zal haar aan <hi rend="sc">adrienne</hi> teruggeven en misschien zal de dankbaarheid der moeder hem vergeven, dat hij de broeder van haar rampzaligen echtgenoot is.</p>
<p>Aan het eind van de eerste kramenrij wil <hi rend="sc">frans</hi> terstond den weg naar de Frederikstraat inslaan. Maar het verloren kind ziet hem vriendelijk lachend aan en zegt:</p>
<p>‘Ik moet nog even de kramen zien.... Mama had het me beloofd!’</p>
<p><hi rend="sc">Frans</hi> geeft aarzelend toe.</p>
<p>De kleine <hi rend="sc">a</hi> blijft stilstaan bij de eerste speelgoedkraam de beste en klapt in hare handen van plezier.</p>
<p>‘He, wat 'n mooye poppen!’</p>
<p><hi rend="sc">Frans</hi> komt op een gelukkig denkbeeld.</p>
<p>‘Wou-je er graag een hebben, <hi rend="sc">a</hi>?’</p>
<p>De kleine knikt driftig. Hare oogjens stralen.</p>
<pb n="254"/>
<p>‘Ga-je dan dadelijk meê naar de Frederikstraat?’</p>
<p>‘Ja, meneer!’</p>
<p>En <hi rend="sc">frans</hi> koopt eene kostelijke, fraai gekleede pop van zes gulden en legt die in de armen van het verloren kind.</p>
<p>‘Nu mag-je oom tegen me zeggen, <hi rend="sc">a</hi>!’</p>
<p>‘Best, oom!’</p>
<p>Zonder verder toeven gaat het tweetal op weg.</p>
<p>Zoo dikwijls had <hi rend="sc">frans</hi> het nummer van <hi rend="sc">adriennes</hi> bovenwoning in stilte herhaald, dat hij geen oogenblik behoefde te zoeken. Met driftige schreden brengt hij het gelukkige kind naar het hem bekende nummer. Een eenvoudig burgerhuis van twee verdiepingen herbergt de familie <hi rend="sc">de blinville</hi>. Een oudachtige juffrouw opent de voordeur en roept:</p>
<p>‘Goddank! Ze is terecht!’</p>
<p>De oudachtige juffrouw buigt zich over het kind en kust haar hartelijk. Maar <hi rend="sc">a</hi> denkt alleen aan hare prachtige pop en houdt die zegevierend in de hoogte. <hi rend="sc">Frans</hi> verneemt, dat mevrouw <hi rend="sc">walker</hi> in doodsangst is gaan zoeken, toen, de meid zonder de kleine terugkwam. Mevrouw <hi rend="sc">de blinville</hi> is echter thuis en zal zeker boven de huizen zijn, als ze hoort, dat de kleine <hi rend="sc">adrienne</hi> gevonden is.</p>
<p>De oudachtige juffrouw brengt <hi rend="sc">frans</hi> en het kind bij eene donkere trap. Zij trekt aan een schelkoord en verzoekt <hi rend="sc">frans</hi> maar naar boven te gaan. Snel klimt de kleine voor hem uit en nauwelijks is zij boven of eene deur wordt ontsloten. Eene dame in het zwart staat op den drempel. Onder luide uitroepingen omhelst zij het verloren schaap.</p>
<p>Eenige minuten later verschijnt <hi rend="sc">frans</hi> in een ruim vertrek, zeer karig van ouderwetsche meubelen voorzien. Mevrouw <hi rend="sc">de blinville</hi>, eene eenvoudige dame met zilverwit hair en een vrien-<pb n="255"/>delijk glimlachenden mond, verneemt van <hi rend="sc">frans</hi> de toedracht der zaak.</p>
<p>Er wordt luid aan de voordeur gebeld.</p>
<p>‘Daar is <hi rend="sc">adrienne</hi>!’ — roept de oude mevrouw. — ‘Blijf hier, <hi rend="sc">a</hi>! Ik zal mama gauw gaan opendoen!’</p>
<p>Stemmen, vragen en andwoorden klinken op de trap en in den gang. Met diepe ontroering herkent hij <hi rend="sc">adriennes</hi> stem. Het luid kloppen van zijn hart doet hem hijgend ademhalen. Hoe zal dit alles afloopen? Hij trekt zich terug aan het venster, want driftige schreden naderen.</p>
<p>De deur vliegt open.</p>
<p><hi rend="sc">Adrienne</hi> stort met fonkelende oogen en blozende wangen binnen. Zij knielt naast haar dochtertjen en drukt het onstuimig aan hare borst.</p>
<p>‘A! Lieve, zoete <hi rend="sc">a</hi>! Ben-je daar weer? Goddank! Goddank! Kus mama, lieve! Ik ben zoo blij, zoo blij!’</p>
<p><hi rend="sc">Adrienne</hi> hield het mooye kind in hare armen. Snel nam ze haar het hoedjen van het hoofd en streek met hare nog gehandschoende vingeren het glanzige zwarte hair glad, terwijl ze telkens door nieuwe uitroepingen aan hare opgetogenheid lucht gaf.</p>
<p>Zij vormden beiden eene heerlijke groep.</p>
<p>Schoon <hi rend="sc">adrienne</hi> ruim zeven jaren — en welke jaren! — ouder was dan in het tijdvak, toen zij te Osterwolde logeerde, scheen hare verrukkelijke schoonheid geheel dezelfde. Zij had de eerste zomerdagen van den vrouwelijken levensbloei bereikt en verbaasde nog altijd ieder, die haar zag naderen. De uitdrukking van hare diepe, donkerblauwe oogen mocht ernstiger heeten, maar daarmede ging niets verloren. Het bijna al te weelderige zwart-bruine hair was een weinig ver-<pb n="256"/>borgen en nu onder een eenvoudig stroohoedjen gevangen.</p>
<p>Met schuchteren blik had <hi rend="sc">frans</hi> haar bewonderd.</p>
<p><hi rend="sc">Adrienne</hi> had van zijne tegenwoordigheid niets gemerkt. Zij drukte hare lippen op het blanke voorhoofd van haar kind. Vreugdetranen vloeiden over hare wangen.</p>
<p>Eindelijk vroeg ze, glimlachend door hare tranen:</p>
<p>‘Maar wie heeft je gevonden, <hi rend="sc">a</hi>?’</p>
<p>De kleine <hi rend="sc">adrienne</hi> greep naar de pop, tot nog toe onder hare armen verborgen en de hand uitstrekkende naar <hi rend="sc">frans</hi>, riep ze:</p>
<p>‘Oom heeft me gevonden en een mooye pop gegeven, nietwaar, oom?’</p>
<p><hi rend="sc">Adrienne</hi> richt zich op. Zij staart den verlegen jonkman aan. <hi rend="sc">Frans</hi> komt eene schrede nader.</p>
<p>‘Ik had het voorrecht, mevrouw! uw dochtertjen op straat te ontmoeten.... Zij was de meid kwijt geraakt, zei ze.... en daarom....’</p>
<p><hi rend="sc">Adrienne</hi> valt hem in de rede.</p>
<p>‘Wat zie ik.... U, meneer <hi rend="sc">walker</hi>! Ik vergis mij immers niet?’</p>
<p>‘Neen, mevrouw....’</p>
<p>Met een diepen, donkerrooden blos aanvaardt hij de hand, die <hi rend="sc">adrienne</hi> hem ongedwongen toereikt.</p>
<p>‘In geen jaren hebben we mekaar gezien!’ — zegt de blijde moeder. — ‘Er is ook zoo veel gebeurd....’</p>
<p>‘Dat ik vreesde onwelkom te zijn! Maar in gezelschap van dit lieve kind schepte'ik moed!’</p>
<p>‘Ik dank u van gantscher harte, meneer <hi rend="sc">walker</hi>!’</p>
<p>‘Zeg <hi rend="sc">frans</hi>, zoo als vroeger!’</p>
<p>‘Maar.....’</p>
<pb n="257"/>
<p>‘U vroeg mij immers eenmaal om een albumblaadjen!’</p>
<p>‘'t Is waar, maar je hebt het me nooit gegeven!’</p>
<p>‘Ik kon niet! Ik werd zeer ziek!’</p>
<p>‘Dus heb-je het toch afgemaakt, <hi rend="sc">frans</hi>?’</p>
<p>‘O, mevrouw! o.... <hi rend="sc">adrienne</hi>! mag ik bewijzen, dat ik het met stille hoop voor u bewaarde?’</p>
<p><hi rend="sc">Adrienne</hi> stak nogmaals hare hand uit.</p>
<p>De sprekende oogen van den jonkman zagen haar met eene zwijgende bede aan. Hij scheen niets verontrustends gewaar te worden, want hij boog zich en legde zijne geheele ziel in den eerbiedigen kus, welken hij op hare vorstelijke vingeren drukte.</p>
</div>
<div type="chapter">
<pb n="258"/>
<head rend="h3">Vijftiende hoofdstuk.<lb/>
Een lichtstraal in de pastorij.</head>
<p>Het loopt tegen de laatste dagen van September.</p>
<p>De drukkende zomerhitte is een weinig verminderd, maar toch is het warm in den tuin der pastorij te Osterwolde.</p>
<p>Heldere zonnige weken volgen elkaar op en schijnen den schoonen zomer van 1858 te willen verlengen.</p>
<p>Boomen en bloemen verkondigen evenwel, dat de herfst zal beginnen! Het zware groen der vruchtboomen schijnt donkerder van tint. De appels beginnen te blozen en te kleuren; vele rijpe, gele peren zijn afgevallen en wachten op eene zorgvuldige hand, die ze zal verzamelen.</p>
<p>De dahliaas en de asters staan wijd ontloken met hare heldere kleuren te pronken. Alles blijft nog blaken van zomervreugde, schoon somtijds een enkel verdord blad ritselend naar beneden valt. Het is een lust te zien, hoe heerlijk dominee <hi rend="sc">walkers</hi> vruchtenboomgaard beladen is met ooft. De pruimenboomen aan den oever van de Niezel storten een groot deel van den rijken oogst in het water.</p>
<pb n="259"/>
<p>De bewoners der pastorij schijnen weinig acht te slaan op deze schatten. Alles wacht naar de komst van den vasten tuinier. Juffrouw <hi rend="sc">walker</hi> zamelt soms een mandjen met vruchten, maar kan haar overvloed niet beheerschen. Eene kleine zwakheid, vrees voor spinnen en andere onaangename insekten, houdt de lieve, oude vrouw daarom op een afstand.</p>
<p>Het is éen uur des middags. De zonnestralen koesteren al die rijpe en rijpende gaven der natuur. Volledige stilte heerscht in 't rond.</p>
<p>In den tuin vertoont zich niemand. Had men evenwel de hoogte beklommen, waarop het tuinhuis stond, misschien zou men een paar vroolijke stemmen vernomen hebben, daar de vensters aan den waterkant hoog waren opgeschoven.</p>
<p>De koepel van dominee <hi rend="sc">walker</hi> had gedurende de laatste drie jaren in troostelooze eenzaamheid onder het hooge groen ledig gestaan. Nu was plotseling nieuw leven binnen de stoffige wanden geboren.</p>
<p>Juffrouw <hi rend="sc">walker</hi> komt met verwonderlijk snelle schreden door den tuin en haast zich naar het zomerhuis. Iets buitengewoons spreekt uit hare trekken. Zij scheen iets van den zonneschijn daar buiten in hare vriendelijke oogen te hebben medegebracht, toen zij de deur van den koepel opende.</p>
<p>Twee jongelieden, die voor een venster stonden, keerden zich haastig om. <hi rend="sc">Frans</hi> en <hi rend="sc">adrienne</hi> vroegen als uit éen mond:</p>
<p>‘Hoe is het gegaan?’</p>
<p>Juffrouw <hi rend="sc">walker</hi> knikte bemoedigend. Het klimmen had hare ademhaling wat belemmerd.</p>
<p>‘Ze is bedaard naar binnen geloopen. Ik heb nog een oogenblik gewacht. Alles gaat goed. Laat ons hopen!’</p>
<p><hi rend="sc">Frans</hi> haalt ruimer adem.</p>
<pb n="260"/>
<p><hi rend="sc">Adrienne</hi> had haar hoed losgestrikt en op een matten stoel gelegd. De verwonderlijke rijkdom van zwart-bruine krullen golfde en stroomde opnieuw om hals en schouders, de donkere oogen blonken van blijde verwachting. <hi rend="sc">Frans</hi> staarde haar aan. Geene taal zou kunnen uitdrukken welk eene diepte van eerbied en hartstocht zich in dien blik vereenigde. Zijn gelaat straalde van gadeloos geluk. <hi rend="sc">Frans</hi> was bijna vijf-en-twintig jaar oud en in den frisschen bloei des levens mocht hij zelfs aan de zijde van de schitterend schoone <hi rend="sc">adrienne</hi> een knap jonkman genoemd worden.</p>
<p>Juffrouw <hi rend="sc">walker</hi> scheen iets dergelijks te overpeinzen, want zij nam met een glimlach in de oogen de beide jongelieden eene pooze zwijgend waar. Het drietal plaatste zich aan de kleine, ronde tafel. Daar er, trots alle zorg, stof op het blad was gevallen, ontwaakte de verheugde moeder uit hare mijmering en sloeg met haar zakdoek de pluisjens af.</p>
<p>‘Je moet maar niet rondzien, <hi rend="sc">adrienne</hi>!’ zegt ze. ‘Er waait altijd stof door de ruiten! Ik kom hier bijna nooit. Mijn eenzaam leven.....’</p>
<p>‘Neen, moe! Geen rimpels en geen zucht!’ roept <hi rend="sc">frans</hi>. ‘Wij komen vandaag bij u terug en wij zullen blijven of wij nemen u meê!’</p>
<p>‘Och, kind! we zijn nog zoo ver niet!’</p>
<p>‘Onze list zal gelukken! Vaders jaren klimmen!’</p>
<p>‘En ik zou zeggen, dat hij in den laatsten tijd gevoeliger, belangstellender is geworden. Voor eenige weken zaten wij zwijgend bij de theetafel, zooals gewoonlijk. Vader spreekt zeer weinig. Eindelijk zag hij mij aan en vroeg mij: “Is het niet vreemd, <hi rend="sc">hanna</hi>! dat wij nooit iets van <hi rend="sc">adolfs</hi> weduwe en van ons kleinkind hebben gehoord?”’</p>
<pb n="261"/>
<p><hi rend="sc">Adriennes</hi> mooye oogen glinsterden. Haastig viel zij in:</p>
<p>‘Heeft hij dat gezegd? Dan is er misschien nog hoop!’ Juffrouw <hi rend="sc">walker</hi> hernam ernstig:</p>
<p>‘Vergeet niet, lieve! dat we je eigentlijk nooit hebben gezien dan bij je huwelijk, nu vijf jaar geleden. De omstandigheden waren niet gunstig.....’</p>
<p>‘Daarom hield ik altijd den indruk,’ andwoordde <hi rend="sc">adrienne</hi>, ‘dat mijn trouwdag voor u beiden sombere herinneringen had nagelaten. Mijn bittere teleurstellingen, mijn noodzakelijk verzet tegen mijn man, <hi rend="sc">adolfs</hi> wangedrag, alles vervreemde mij van u. Ik dacht aan u beiden met weemoed, maar vreesde een eersten stap te doen tot toenadering. Omdat ik ook van mijn zijde nooit eenig teeken uit Osterwolde ontving, hield ik mij overtuigd, dat u mijn huwelijk met <hi rend="sc">adolf</hi> als een onberaden stap veroordeeld had. Misschien heb ik ook onvoorzichtig gehandeld, maar mijn treurige jeugd, mijn behoefte aan steun en bescherming hadden mij geheel ontmoedigd.... Ik kon niet denken, dat <hi rend="sc">adolf</hi> zoo karakterloos, zoo zelfzuchtig zou zijn. Hij was gewoon in weelde en ledigheid te leven.....’</p>
<p><hi rend="sc">Frans</hi> luisterde met de hoogste belangstelling. Hij greep zaehtkens hare hand en fluisterde:</p>
<p>‘Het was eene vergissing, <hi rend="sc">adrienne</hi>! Je hebt <hi rend="sc">adolf</hi> nooit liefgehad! Je hoopte als zijn vrouw van afhankelijkheid en dienstbaarheid ontslagen te zullen worden. Je verwachtte bescherming van hem, daar je eigen familie je niet kon waarborgen voor de onbeschaamclheden van <hi rend="sc">leuven</hi>. Had ik toen durven spreken!’</p>
<p>Hij stond van zijn stoel op en omhelsde haar vurig.</p>
<p>Sints haagsche kermis, toen de jongelieden elkaar najaren terugzagen, had <hi rend="sc">frans</hi> tevergeefs getracht zijne liefde voor
<pb n="262"/>
haar te verbergen. Daar hij de kleine <hi rend="sc">adrienne</hi> had gevonden, hoopte hij de groote te winnen. Dikwijls had hij uitstapjens naar den Haag gemaakt. Altijd zweeg hij van zijne stoute illuziën, maar zijne oogen, zijn glimlach spraken luide genoeg, al waagde zijn tong niet te reppen van wat er in zijn boezem omging. Hij durfde zijn geheim niet te verraden, wijl hij vreesde, dat zijn schoone droom plotseling zou verstoord worden. Zijn hart sliep in de rozen der zoetste hoop. <hi rend="sc">Adrienne</hi> was voorkomend, maar hoogst ernstig. Zij vond een stil genoegen, om aan <hi rend="sc">frans</hi> uitvoerig te verhalen, wat zij ondervonden, hoe veel zij geleden had; hoe haar dochtertjen hare eenige vreugd, haar eenige schat bleef.</p>
<p>De jonkman werd niet moede te luisteren. De kleine <hi rend="sc">adrienne</hi> legde eene buitengewone vreugde bij zijne verschijning aan den dag. Het kind kon den milden gever van hare eerste prachtige pop niet vergeten. Daar <hi rend="sc">adriennes</hi> broêrs, beiden officier, elders in garnizoen lagen, daar hare zuster <hi rend="sc">blanche</hi> getrouwd was met een bloemist te Haarlem, leefde <hi rend="sc">adrienne</hi> met hare bejaarde moeder van het kleine pensioen en de opbrengst harer eigene keurige handwerken. En terwijl de jongelieden dit alles bespraken, scheen de goddelijke Eros hun stilzwijgende getuige. <hi rend="sc">Adrienne</hi> had <hi rend="sc">frans</hi> van het tooneel, van zijne kunst doen spreken. Zij had op zijn dringend bidden met hare moeder een der laatste avonden van het seizoen in den schouwburg bijgewoond. Zij was sints dien avond vertrouwelijker, deelnemender geworden. Het groot talent van den jongen kunstenaar had indruk gemaakt.</p>
<p>Langzaam werd de familie <hi rend="sc">de blinville</hi> aan het gezelschap van oom <hi rend="sc">frans</hi> zoo gewend, dat men hem miste, als hij door de gewone zomerreizen der tooneelisten een paar weken uit-<pb n="263"/>bleef. Geheel onverwacht had <hi rend="sc">frans</hi> zijn geheim verklapt. Hij speelde met de kleine <hi rend="sc">adrienne</hi> en had haar op zijne knie geplaatst. Zij plaagde hem om een verhaal en <hi rend="sc">frans</hi> fantazeerde de prettigste feeënhistorie, die ooit een kinderhart heeft verrukt.</p>
<p><hi rend="sc">Adrienne</hi> trad naar beiden toe en kuste haar kind, dat van blijdschap in de handen klapte. Plotseling sprong de kleine op den grond en wilde, dat hare moeder oom <hi rend="sc">frans</hi> ook zou omhelzen. Verlegen tegenover elkander staande, had het schalkseke kind ze gedwongen. In dat onvergetelijk oogenblik fluisterde <hi rend="sc">frans</hi> een paar woorden aan <hi rend="sc">adriennes</hi> oor. Geen andwoord, maar een blik vol liefde had alles gezegd.</p>
<p>Op het toppunt van zijne wenschen gevoelde <hi rend="sc">frans</hi>, dat hij zooveel geluk niet alleen mocht smaken. Er volgde eene drokke korrespondentie met zijne moeder. Men smeedde eene list. En op dit oogenblik wachtten moeder, zoon en zij, die ten tweedenmale schoondochter van Osterwoldes predikant wilde worden, op den uitslag.</p>
<p>&nbsp;</p>
<p>Te halfeen van dienzelfden zonnigen September-morgen trad dominee <hi rend="sc">walker</hi> zijne studeerkamer binnen. Zijn stap is slepender dan weleer, maar toch verschijnt hij met opgeheven hoofde in zijn boekenvertrek. Naar zijne oude gewoonte ziet men hem statig in 't zwart: witte das, zwarte jas en zwart fluweelen kapjen op den kalen schedel. De lange grijze hairen achter de ooren weggestreken en over de schouders zwierend, schenken iets karakteristieks aan zijn voorkomen. De uitdrukking van zijn gelaat en zijner helderblauwe oogen herinneren aan de zware rampen, die hem hebben geteisterd. Even in de zestig schijnt hij ouder dan hij is. Zijne ge-<pb n="264"/>stalte is ongebogen. Slechts het hoofd buigt zich soms, als hij in gedachten verdiept stil staat of zit.</p>
<p>Daar buiten zomerwarmte heerscht, is zijn raam hoog opgeschoven en de eigenaardige kelderachtige lucht, die overal op de bovenverdieping der pastorij valt waar te nemen, thands onmerkbaar. Dominee <hi rend="sc">walker</hi> wandelt de kamer een paar malen heen en weer. Hij blijft een oogenblik staan bij het tafeltjen met den zorgvuldig gladgewreven mahoniehouten pijpenstander en neemt peinzend het blinkend tabakskistjen in handen. De loop zijner mijmering schijnt hem eene poos onbeweeglijk aan die plek te kluisteren. Hij zet het kistjen weer op zijne oude plaats en vergeet, dat hij van plan was zijne pijp te stoppen. Daarna nadert hij langzaam zijn leunstoel met groen marokijnen zitting en valt er neder.</p>
<p>In den laatsten tijd kwamen dergelijke aanvallen van afgetrokkenheid berhaaldelijk voor. Hij leefde bijna geheel eenzaam voor zich zelven alleen. Sints de pastorij lediger dan ooit was geworden, sints de zoo,gezegende kalmte en rust door niets meer werden verstoord, kampte hij uren in stillen zelfstrijd en bittere overdenkingen. Met jeugdigen ijver wijdde hij zich thands aan zijne beroepsplichten. Hij verheugde, verbaasde of — maar dat zou niemand hebben willen bekennen — stoorde de familiën zijner gemeente door herhaalde huisbezoeken. Nog nooit had hij zich zoo dikwijls op straat vertoond, dan in de laatste jaren. De stilte en eenzaamheid van zijn studeervertrek hernieuwden echter den ouden gedachtenloop telkens weder. Een pijnlijke trek plooide zich om zijn mond, zoo dikwijls hij aanving met zijne eigen gedachten te worstelen.</p>
<p>Thands klemt hij de handen om de leuningen van zijn stoel. Wolken van zwaarmoedigheid betrekken zijn voorhoofd. Zijne
<pb n="265"/>
zelfkwelling begint opnieuw. De vroolijke zonneschijn daarbuiten is hem ondraaglijk. Hij wendt den rug naar het venster.</p>
<p>Welke beelden zweven voor zijne fantazie?</p>
<p>Hij ziet, als immer, zijne zonen. Hij denkt aan <hi rend="sc">heinderik</hi>, geschandvlekt door een vonnis — na zijn ontslag uit de gevangenis verdwenen, zonder taal of teeken achter te laten. Hij denkt aan <hi rend="sc">adolf</hi>, geschandvlekt door zijn karakterloozen wandel, verongelukt als soldaat van het oost-indiesch leger. Hij denkt aan <hi rend="sc">frans</hi>, geschandvlekt door de keuze van zijn beroep, in het openbaar besproken, geprezen of gelaakt om zijn talent als tooneelspeler.</p>
<p>Twee deugnieten en éen akteur — dat was er van zijne zonen geworden!</p>
<p>Waarom had hem dit lot getroffen?</p>
<p>Sints het laatste jaar had hij zich eindelijk gewend dieper en oprechter na te denken over zijn ongeluk. <hi rend="sc">Henderik</hi> en <hi rend="sc">adolf</hi> hadden hem beiden om den tuin geleid. Met groote edelmoedigheid en vrijgevigheid had hij zijne jongens opgevoed, maar daarin school juist zijne fout. Hij was te edelmoedig geweest. Hij had zich geene rekenschap gegeven van het karakter zijner kinderen. Hij had vertrouwd op hun goed hart. Maar beiden waren gezonken tot de diepste verdorvenheid. Zou dat niet anders zijn geweest, als hij zich minder zorgeloos, minder onverstandig mild betoond had? En telkens boog hij het hoofd onder grievend zelfverwijt. Wat hij aan niemand ter waereld zou hebben bekend of toegegeven, had hij eindelijk zich zelven gezegd.</p>
<p>In de laatste tien jaren van zijn leven had hij veel geleden, maar de bitterste pijn folterde hem in de eenzaamheid, als hij onbespied de handen voor zijn gelaat sloeg en jammerend eene heftige uitbarsting van smart bedwong.</p>
<pb n="266"/>
<p>Dominee <hi rend="sc">walker</hi> had den moed gehad over zijne rampen zoo dikwijls en zoo ernstig na te denken, dat hij eindelijk tot volledige bekentenis kwam Van eigen schuld. Het was te stil, te plechtig, te vormelijk geweest voor woelige knapen. Zij hadden hun waren aard verborgen en waren zoo op weg geraakt, om, beginnende als huichelaars, in volledige eerloosheid onder te gaan. Hij zelf had altijd veel te weinig kennis van de waereld gehad. Hij leefde voor zijn beroep en in zijne studeerkamer. Hij had niet begrepen, hoe handig zijne beide oudsten misbruik maakten van zijne vrijgevigheid en mildheid, die hij te kwader ure het middel had geacht, om hen tot plichtbesef op te wekken.</p>
<p>Dit alles was langzaam zijne overtuiging geworden.</p>
<p>Hij openbaarde den loop dezer treurige gedachten aan niemand. Soms, als de weemoedige herinneringen hem te machtig werden, had hij zijne arme, lijdende vrouw deelgenoote willen maken van zijne pijnigende overdenkingen, maar hij vreesde daarmeê aan zijne waardigheid als man en predikant, nu sedert drie-en-dertig jaren met zooveel zorg gehandhaafd, afbreuk te zullen doen. Hij zweeg, maar de kwellingen zijner eenzame uren stegen.</p>
<p>Waarom was zijn jongste zoon vervallen tot het treurig beroep van tooneelspeler? Sints den aanvang had hij weinig van <hi rend="sc">frans</hi> gehoopt. Hij had hem als een verloren kind beschouwd. Dat was wederom eene dwaling geweest. Alleen <hi rend="sc">frans</hi> had ijverig en zuinig gestudeerd, alleen <hi rend="sc">frans</hi> had zich een goede, liefhebbende zoon betoond, totdat de dwaze hartstocht voor het tooneel hem van den goeden weg bracht. Sints 1855 had hij hem niet teruggezien, daar hij zelf hem uit zijn huis had gebannen. Hij wist, dat zijne vrouw met <hi rend="sc">frans</hi> briefwis-<pb n="267"/>seling hield, maar hij had haar nooit met het minste woord aanleiding gegeven hem iets van den verworpen tooneelspeler meê te deelen. Hij wilde <hi rend="sc">frans</hi> vergeten, maar telkens keerden zijne gedachten tot zijn zoon terug.</p>
<p>Zijn zoon, de zoon van den predikant te Osterwolde, tooneelspeler — dieper ergernis was hem niet denkbaar. Hoevelen zijner deftige gemeenteleden zouden hem daarom met vernederend medelijden beklagen! Somtijds trof hem de bedenking, of hij wel rechtvaardig oordeelde over het tooneel en de tooneelkunstenaren? Reeds in zijne jeugd had hij met minachting hooren gewagen van de ‘komedianten’; als theologiesch student had hij den schouwburg geschuwd gelijk men de pest vreest; als predikant was hij de natuurlijke vijand van het tooneel geworden. Hoe kon hij eene leerschool van lichtzinnigheid en zedeloosheid billijken, waar het hem zoo moeilijk viel door noesten arbeid van iederen dag een weinig vrucht te zien ontkiemen van zijne prediking en zijn voorbeeld?</p>

<p>Hij zou <hi rend="sc">frans</hi> niet terugzien. De laatste jaren zijns levens zou hij in sombere eenzaamheid slijten. Hoe geheel anders had hij zich zijn ouderdom voorgesteld! Omringd van zijne kinderen en kleinkinderen, gekroond door de hoogachting van geheel Osterwolde, had hij zonder eenige zorg en kommer den laatsten adem willen uitblazen en nu.....</p>
<p>Toen hij zoover gekomen was in zijn gedachtengang, schudde hij het hoofd mistroostig.</p>
<p>Wat was dat? Zag hij een droombeeld of was het werkelijkheid?</p>
<p>De deur van zijn studeervertrek werd zonder gedruisch ontsloten. Voorzichtig, aarzelend, verlegen, trad daar een engel in zijne kamer.</p>
<pb n="268"/>
<p>Een lief, klein meisjen in 't wit gekleed, ziet angstig om zich heen. Zij nadert. Dominee <hi rend="sc">walker</hi> kan zijne oogen niet gelooven en blijft onbeweeglijk zwijgend zitten. Het kind schijnt eene bovenaardsche verschijning, zoo schoon, zoo liefelijk komt zij tot hem, een glans van licht verspreidend in de sombere kamer met hooge boekenkasten.</p>
<p>Het mooye gezichtjen wendt zich naar hem toe. Hij kent de uitdrukking dier donkere oogen! Het rijke zwarte hair, door een helderrood lint omstrengeld, golft over de schouders. Het witte kleedjen, de breede ceintuur van hetzelfde rood, als de lokken ciert, staan haar om te stelen. Zij houdt twee bloemen in de hand — eene witte dahlia en eene dubbele witte aster.</p>
<p>Op dominee <hi rend="sc">walker</hi> vastberaden toetredend, zegt ze plotseling:</p>
<p>‘Grootpapa! Ik ben het verloren kind!’</p>
<p>Het is den grijsaard of hij duizelt. Schemering schijnt over zijne oogen te dalen. De zoete stem van het vreemde meisjen trilt als muziek in zijne ooren. Hij schuift zijn bril omhoog en staart haar met bevende lippen aan. Eindelijk vraagt hij:</p>
<p>‘Wie ben-je, lieve?</p>
<p>‘Ik ben het verloren kind, dat oom <hi rend="sc">frans</hi> heeft gevonden!’</p>
<p>‘Hoe heet-je?’</p>
<p>‘Ik heet <hi rend="sc">adrienne walker</hi>! Mama zegt altijd <hi rend="sc">a</hi> tegen me! Oom <hi rend="sc">frans</hi> heeft me geleerd wat ik tegen u zeggen zou, dan krijg ik nog zulk een mooye pop als met kermis?’</p>
<p>‘<hi rend="sc">Adrienne walker</hi>!’</p>
<p>De ontroering belette den ouden man bijna deze woorden uit te spreken. Alles scheen hem een droom — éene zaak werd hem duidelijk: zijne kleindochter stond voor hem.</p>
<p>Hij legt de hand op het aanminnig hoofdjen en zegt:</p>
<pb n="269"/>
<p>‘Heet-je <hi rend="sc">adrienne walker</hi>? Is het waar? Hoe kom je hier zoo?’</p>
<p>‘Ik kom met mama en oom <hi rend="sc">frans</hi> uit den Haag. Die twee bloemen zijn voor u, grootpapa! van ma en oom <hi rend="sc">frans</hi>!’</p>
<p>De kleine <hi rend="sc">adrienne</hi> geeft den predikant hare bloemen over. Dominee <hi rend="sc">walker</hi> wordt aangegrepen door eene gewaarwording, alsof iemand hem de hand der verzoening had gereikt en alsof hij die hand had aanvaard, toen hij de bloemen van het mooye kind ontving.</p>
<p>Was zijn zoon <hi rend="sc">frans</hi> over zijn drempel gekomen?</p>
<p>Had de tooneelspeler het gewaagd?</p>
<p>En wat wilde <hi rend="sc">adolfs</hi> weduwe.....</p>
<p><hi rend="sc">Adrienne</hi> keek hem angstig aan. Het gefronste voorhoofd van den grijsaard deed haar schrikken.</p>
<p>‘Grootpapa! Ik wil weg!’</p>
<p>Dominee <hi rend="sc">walker</hi> ziet haar oogenblikkelijk glimlachend aan en zegt met zijne vriendelijkste stem:</p>
<p>‘Maar vertel me eerst iets van je mama en van je papa en van oom <hi rend="sc">frans</hi>!’</p>
<p>‘Papa is dood, maar ik krijg gauw een nieuwen papa!’</p>
<p>‘Zoo!’</p>
<p>‘Ja! oom <hi rend="sc">frans</hi> wordt mijn papa en dat vind ik heel prettig!’</p>
<p>‘Waarom?’</p>
<p>‘Ik houd zoo veel van hem! Hij is zoo lief voor mij en hij kan zoo mooi vertellen!’</p>
<p>Dominee <hi rend="sc">walker</hi> luistert naar de aardige babbelaarster en moedigt haar aan met korte vragen. De kleine <hi rend="sc">adrienne</hi> staat links van den grooten stoel en legt hare beide handen op de armleuning. De grijsaard verlustigt zich in de stille aan-<pb n="270"/>schouwing van het mooye kind. Eene weemoedig zachte smart maakt hem het hart week en de wangen vochtig. De oogen van <hi rend="sc">adolf</hi> zien hem aan. Hoe menigmaal had hij in vervlogen jaren, toen <hi rend="sc">adolf</hi> een kind was, den knaap aan zijne zijde zien staan, als nu dat heerlijke meisjen. Dan had zijn hart van stille vreugde geklopt en hij had uren lang gestaard op den flinken jongen met zijne stralende zwarte oogen.....</p>
<p>Hoe lang hij ook naar de drok snappende <hi rend="sc">adrienne</hi> had willen luisteren, zonder na te denken over wat er eigenlijk voorgevallen en hoe het kind tot hem gekomen was, — hij werd plotseling gestoord, daar de deur van zijn studeervertrek langzaam openging. Juffrouw <hi rend="sc">walker</hi> trad zachtkens binnen en staarde met groote verwachting naar het tweetal.</p>
<p>Aanstonds rees de predikant van zijn zetel en vroeg:</p>
<p>‘<hi rend="sc">Hanna</hi>, is dit kind onze kleindochter?’</p>
<p>‘Ja, <hi rend="sc">lukas</hi>! Ik wilde je verrassen en had er je daarom niets van gezegd. Is ze geen engel?’</p>
<p>‘Een engel! Ja, zeker! Een lichtstraal is ze in mijne duistere pastorij!’</p>
<p>‘Hare moeder, de weduwe, is gekomen! We kunnen het kind van onzen armen, gestorven <hi rend="sc">adolf</hi> niet verstooten!’</p>
<p>‘Neen, dat kunnen we niet, maar.....’</p>
<p>‘Maar?’</p>
    <p>‘De kleine spreekt altijd door over oom <hi rend="sc">frans</hi>! Is..... hij er ook?’</p>
<p>‘Ja.’</p>
<p>Dominee <hi rend="sc">walker</hi> verzinkt in gepeins.</p>
<p>Zijne echtgenoot ziet hem zwijgend met eene vurige bede in het hart aàn.</p>
<p>De kleine <hi rend="sc">adrienne</hi> verlaat den leunstoel en loopt naar het
<pb n="271"/>
geopende venster. Zij klimt op de vensterbank en ziet uit naar den tuin.</p>
<p>De predikant heft het hoofd op en mompelt met gesmoorde stem:</p>
<p>‘Den tooneelspeler ontvangen..... nooit!’</p>
<p>Juffrouw <hi rend="sc">walker</hi> komt nader en legt hare vermagerde hand op den schouder van haar man.</p>
<p>Daarna spreekt ze, terwijl hare oogleden trillen om den opkomenden tranenvloed te weerhouden:</p>
<p>‘Och, <hi rend="sc">lukas</hi>! zeg dat niet! Het is zoo eenzaam, zoo doodsch, zoo koud in ons huis..... Wij hebben een braven, zeer braven zoon, eene schoondochter, een allerliefst kleinkind! Wij kunnen nog vreugde beleven van onzen ouderdom! O, verscheur mij het hart niet door <hi rend="sc">frans</hi> af te wijzen. Hij wordt geprezen, geacht, gewaardeerd door ieder, die hem kent! Hij heeft onzen naam eer aangedaan! Nog nooit heb ik je tegengesproken in de drie-en-dertig jaren van ons trouwen! Altijd heb ik je gehoorzaamd, iederen dag heb ik al mijn best gedaan, om je het leven aangenaam te maken! Verwoest nu mijne laatste hoop niet! Wij kunnen <hi rend="sc">adrienne</hi> en ons kleinkind niet behouden, als wij <hi rend="sc">frans</hi> verstooten! <hi rend="sc">Frans</hi> heeft <hi rend="sc">adrienne</hi> altijd liefgehad en nu hare wederliefde gewonnen..... Kom, <hi rend="sc">lukas</hi>, wees edelmoedig..... laat alles vergeven en vergeten zijn!’</p>
<p>Dominee <hi rend="sc">walker</hi> boog het hoofd. Hij blikte verstrooid naar de beide witte bloemen, die hij steeds in de hand had gehouden. Zijne gelaatstrekken spiegelden den grooten strijd af, welken hij met zich zelven in zijn bekrompen hart streed.</p>
<p>Juffrouw <hi rend="sc">walker</hi> zag hem met den pijnlijksten angst aan. Hare door lijden verzwakte, donkere oogen vulden zich met tranen. Hare stem haperde toen zij vervolgde:</p>
<pb n="272"/>
<p>‘Drie-en-dertig jaren lang heb ik je bijna iederen Zondagmorgen hooren zeggen, dat de christelijke liefde alles overwint, alles te boven komt, alles verdraagt..... <hi rend="sc">Lukas</hi>! geef mij nu het voorbeeld; verdraag en vergeef!’</p>
<p>De kleine <hi rend="sc">adrienne</hi> had zich verlustigd met naar den tuin te staren.</p>
<p>Eensklaps ontdekt ze hare moeder en oom <hi rend="sc">frans</hi>, die van den koepel afdalen.</p>
<p>‘Daar is mama! Daar is oom <hi rend="sc">frans</hi>!’ jubelt ze luid. En zich vooroverbuigend roept ze naar buiten:</p>
<p>‘Wij komen dadelijk, mama! Grootpapa komt ook!’</p>
<p>Zich van de vensterbank afwerpend, vliegt zij naar hare grootouders.</p>
<p>Juffrouw <hi rend="sc">walker</hi> zag den grijsaard plotseling het hoofd afwenden.</p>
<p>Hij verborg zijne tranen.</p>
<p>De kleine <hi rend="sc">adrienne</hi> had overwonnen.</p>
<p>En haar grootvader bij de hand nemend, riep ze:</p>
<p>‘Kom, grootpapa! gauw naar beneden, gauw naar den tuin!’</p>
<p>Dominee <hi rend="sc">walker</hi> klemde hare hand vast in de zijne en volgde haar met langzame schreden.</p>
</div>
</body>
</text>
</TEI.2>
