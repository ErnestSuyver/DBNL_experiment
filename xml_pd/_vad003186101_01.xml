<?xml version="1.0" encoding="UTF-8"?>
<!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2>
<teiHeader>
<fileDesc>
<titleStmt>
<title type="main">Vaderlandsche Letteroefeningen <lb/>Jaargang 1861</title>
</titleStmt>
<editionStmt>
<p>GEBRUIKT EXEMPLAAR</p>
<p>exemplaar universiteitsbibliotheek Leiden, signatuur: V 309</p>
<p>ALGEMENE OPMERKINGEN</p>
<p>Dit bestand biedt, behoudens een aantal hierna te noemen ingrepen, een diplomatische weergave van <hi rend="i">Vaderlandsche Letteroefeningen</hi> uit 1861. </p>
<p>&nbsp;</p>
<p>Deze jaargang bestaat uit drie delen die in twee banden zijn verschenen. In deze digitale versie is er één bestand van gemaakt. De eerste band bevat het laatste deel met Boekbeschouwingen. De tweede band bevat de eerste twee delen met Mengelwerk. Deel twee van het Mengelwerk begint na p. 480. In deze digitale versie wordt de volgorde van de delen, dus niet de banden, aangehouden.</p>
<p>&nbsp;</p>
<p>REDACTIONELE INGREPEN</p>
<p>band 2, p. 2: deze pagina is verkeerd genummerd: 6 → 2.</p>
<p>band 2, p. 941: deze pagina is verkeerd genummerd: 9 → 941.</p>
<p>band 1, p. 290 t/m 304: deze pagina's zijn verkeerd genummerd: 390-404 → 290-304.</p>
<p>band 1, p. 305: deze pagina is verkeerd genummerd: 30 → 305.</p>
<p>&nbsp;</p>
<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (band 2, p. π2, π4, π6, π8, IV  en band 1 p. π2, π4) zijn niet opgenomen in de lopende tekst.</p>
<p>&nbsp;</p>
<p><hi rend="b">[band 2, pagina <hi rend="i">π1</hi>]</hi></p>
<p>MENGELWERK,</p>
<p>&nbsp;</p>
<p>VOOR</p>
<p>&nbsp;</p>
<p>1861.</p>
<p>&nbsp;</p>
<p><hi rend="b">[band 2, pagina <hi rend="i">π3</hi>]</hi></p>
<p><figure><p><xptr to="_vad003186101_01_tpg.gif"/></p></figure></p>
<p>VADERLANDSCHE</p>
<p>LETTEROEFENINGEN,</p>
<p>OF</p>
<p>TIJDSCHRIFT</p>
<p>VAN</p>
<p>Kunsten en Wetenschappen,</p>
<p>WAARIN DE</p>
<p>BOEKEN EN SCHRIFTEN,</p>
<p>DIE DAGELIJKSCH IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.</p>
<p>BENEVENS</p>
<p>MENGELWERK,</p>
<p>TOT FRAAIJE LETTEREN, KUNSTEN EN WETENSCHAPPEN BETREKKELIJK.</p>
<p>Eerste Serie. - Eerste Deel.</p>
<p>VOOR</p>
<p>1861.</p>
<p>MENGELWERK.</p>
<p>TE GORINCHEM, BIJ</p>
<p>A. VAN DER MAST.</p>
<p>1861.</p>
<p>&nbsp;</p>
<p><hi rend="b">[band 2, pagina <hi rend="i">I</hi>]</hi></p>
<p><hi rend="b">INHOUD</hi>.</p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Vijf brieven van Bilderdijk</cell>
<cell>1</cell></row>
<row>
<cell><hi rend="sc">p. van de velde mz.</hi>, Nacht en Morgen. Twee Nieuwjaars-Vertellingen</cell>
<cell>11</cell></row>
<row>
<cell><hi rend="sc">bernhardus</hi>, eene Klopgeesten-Novelle</cell>
<cell>27</cell></row>
<row>
<cell>Op 't Kerkhof. (Verhaal eener dame)</cell>
<cell>27</cell></row>
<row>
<cell><hi rend="sc">j. sasse</hi>, de Bonellische Electro-Magnetische Weefstoel</cell>
<cell>56</cell></row>
<row>
<cell>Maarschalk Mac Mahon, Hertog van Magenta</cell>
<cell>61</cell></row>
<row>
<cell>De Europesche Pretendenten</cell>
<cell>75</cell></row>
<row>
<cell>Gaëta</cell>
<cell>77</cell></row>
<row>
<cell>Het Geweten</cell>
<cell>79</cell></row>
<row>
<cell>Gijsbrecht van Egmont. Historische Novelle. 1036-1038</cell>
<cell>81</cell></row>
<row>
<cell>De Ontdekking. (Naar het Deensch van <hi rend="sc">j.l. heiberg</hi>.) Door <hi rend="sc">s. de b</hi>...</cell>
<cell>107</cell></row>
<row>
<cell>Reind de Taartvreter. (Eene vertelling uit de omstreken der stad Zutphen.)</cell>
<cell>156</cell></row>
<row>
<cell>Nog eenige merkwaardigheden betreffende Napoleon I, voorkomende in een der gewigtigste tijdvakken zijns levens enz. Medegedeeld door Dr. <hi rend="sc">karl von weber</hi>.</cell>
<cell>161</cell></row>
<row>
<cell>Wat de liefde vermag</cell>
<cell>187</cell></row>
<row>
<cell>De mensch en de liefde</cell>
<cell>201</cell></row>
<row>
<cell>Het mirakel van den heiligen Januarius in Napels</cell>
<cell>206</cell></row>
<row>
<cell>Sicilië</cell>
<cell>215</cell></row>
<row>
<cell>Het verledene, het tegenwoordige en de toekomst van Italië</cell>
<cell>222</cell></row>
<row>
<cell>De phosphorus, zijne eigenschappen en zijn gebruik</cell>
<cell>230</cell></row>
<row>
<cell>Richard Leeuwenhart. Eene volkssage van den Rijn, medegedeeld door <hi rend="sc">f.f.c. steinmetz</hi></cell>
<cell>237</cell></row>
<row>
<cell>Eene geschiedenis uit den tijd der Kerkhervorming; medegedeeld door <hi rend="sc">h.m.m. rappard</hi></cell>
<cell>241</cell></row>
<row>
<cell>Een dag met een gaatje. Oorspronkelijk verhaal door <hi rend="sc">s. de b</hi>...</cell>
<cell>270</cell></row></table></p>
<p>&nbsp;</p>
<p><hi rend="b">[band 2, pagina II]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>De kracht der liefde</cell>
<cell>286</cell></row>
<row>
<cell>Een sluipmoord op staatkundig gebied. (Uit de geschiedenis van de eerste helft der achttiende eeuw.)</cell>
<cell>292</cell></row>
<row>
<cell>Eene herinnering aan Goethe's laatste oogenblikken</cell>
<cell>309</cell></row>
<row>
<cell>Ons leven</cell>
<cell>319</cell></row>
<row>
<cell>De Oom uit de Oost. Een Volksverhaal. Door <hi rend="sc">julianus</hi></cell>
<cell>321</cell></row>
<row>
<cell>De drie Splinters. (Uit het leven van Joachim Murat.)</cell>
<cell>360</cell></row>
<row>
<cell>Het Rijk der Toonen</cell>
<cell>386</cell></row>
<row>
<cell>De verloren Dochter, door <hi rend="sc">julianus</hi></cell>
<cell>401</cell></row>
<row>
<cell>De Snijder van Stuttgart</cell>
<cell>443</cell></row>
<row>
<cell>Bhina van vroeger en later tijd</cell>
<cell>463</cell></row>
<row>
<cell>Eene Meditatie op het gebied van Pluimgedierte, door <hi rend="sc">s. de b</hi>...</cell>
<cell>475</cell></row>
<row>
<cell>De Dichter van een Volkslied. Medegedeeld door <hi rend="sc">s. de b</hi>...</cell>
<cell>477</cell></row>
<row>
<cell>Hebben en Zijn</cell>
<cell>479</cell></row>
<row>
<cell>Stikken</cell>
<cell>479</cell></row>
<row>
<cell>Bemoediging</cell>
<cell>480</cell></row></table></p>
<p>NB. Met pag. 481 begint het Tweede Deel.</p>
 <p>&nbsp;</p>
<p><hi rend="b">[band 2, pagina <hi rend="i">π5</hi>]</hi></p>
<p>MENGELWERK,</p>
<p>&nbsp;</p>
<p><hi rend="sc">voor</hi></p>
<p>&nbsp;</p>
<p>1861.</p>
<p>&nbsp;</p>
<p><hi rend="b">[band 2, pagina <hi rend="i">π7</hi>]</hi></p>
<p><figure><p><xptr to="_vad003186101_01_tpg2.gif"/></p></figure></p>
<p>VADERLANDSCHE</p>
<p>LETTEROEFENINGEN,</p>
<p>OF</p>
<p>TIJDSCHRIFT</p>
<p>VAN</p>
<p>KUNSTEN EN WETENSCHAPPEN,</p>
<p>WAARIN DE</p>
<p>BOEKEN EN SCHRIFTEN,</p>
<p>DIE DAGELIJKSCH IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.</p>
<p>BENEVENS</p>
<p>MENGELWERK,</p>
<p>TOT FRAAIJE LETTEREN, KUNSTEN EN WETENSCHAPPEN BETREKKELIJK.</p>
<p>Eerste Serie. - Tweede Deel.</p>
<p>VOOR</p>
<p>1861.</p>
<p>MENGEL WERK.</p>
<p>TE GORINCHEM, BIJ</p>
<p>A. VAN DER MAST.</p>
<p>1861.</p>
<p>&nbsp;</p>
<p><hi rend="b">[band 2, pagina <hi rend="i">III</hi>]</hi></p>
<p><hi rend="b">INHOUD</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>De Stoomboot Brouwershaven. (Met eene Plaat.)</cell>
<cell>481</cell></row>
<row>
<cell>Jaartijd. Een Verhaal uit het Joodsche Volksleven in Bohemen, van <hi rend="sc">leopold kompert</hi></cell>
<cell>488</cell></row>
<row>
<cell>Iets over de Gelaatkunde</cell>
<cell>532</cell></row>
<row>
<cell>De Veendamp</cell>
<cell>545</cell></row>
<row>
<cell>De Vondelingshuizen in Rusland</cell>
<cell>555</cell></row>
<row>
<cell>Vertellingen van Voorvallen, uit het laatst der vorige, en de eerste helft der tegenwoordige eeuw. Door een Oud-Amsterdammer</cell>
<cell>561</cell></row>
<row>
<cell>God verhoort het Gebed des Regtvaardigen</cell>
<cell>585</cell></row>
<row>
<cell>Uit het Soldatenleven op Java</cell>
<cell>610</cell></row>
<row>
<cell>De zoogenaamde Vereenigde Staten van Amerika</cell>
<cell>625</cell></row>
<row>
<cell>De arme Moeder van het doode Kindje</cell>
<cell>636</cell></row>
<row>
<cell>De Hetman. (Ballade.) Door F.F.C. STEINMETZ</cell>
<cell>638</cell></row>
<row>
<cell>Toen ik nog klein was</cell>
<cell>639</cell></row>
<row>
<cell>Mademoiselle Clairon of vier dagen uit het leven eener Tooneelspeelster; door <hi rend="sc">Michaël</hi></cell>
<cell>641</cell></row>
<row>
<cell>Anna de Waanzinnige. Medegedeeld door <hi rend="sc">L.A.H.</hi></cell>
<cell>700</cell></row>
<row>
<cell>Een Beeren Gevecht. (Naar het Hoogduitsch.)</cell>
<cell>711</cell></row>
<row>
<cell>Godsdienstige Feesten der Christenen in Europisch Turkije</cell>
<cell>717</cell></row>
<row>
<cell>Over Turkije</cell>
<cell>721</cell></row>
<row>
<cell>Belooning voor den Eerlijken Vinder. (Naar het Deensch van J.L. Heiberg.) Door <hi rend="sc">s. de b</hi>...</cell>
<cell>749</cell></row>
<row>
<cell>Het Rooverwezen in Zuid-Italië</cell>
<cell>795</cell></row>
<row>
<cell>Turksche Regtvaardigheid</cell>
<cell>800</cell></row>
<row>
<cell>De Vlugtelingen te Londen, door <hi rend="sc">l. mühlbach</hi></cell>
<cell>801</cell></row></table></p>
<p>&nbsp;</p>
<p><hi rend="b">[band 1, pagina <hi rend="i">π1</hi>]</hi></p>
<p>BOEKBESCHOUWING.</p>
<p>&nbsp;</p>
<p>VOOR</p>
<p>&nbsp;</p>
<p>1861.</p>
<p>&nbsp;</p>
<p><hi rend="b">[band 1, pagina <hi rend="i">π3</hi>]</hi></p>
<p><figure><p><xptr to="_vad003186101_01_tpg3.gif"/></p></figure></p>
<p>VADERLANDSCHE</p>
<p>LETTEROEFENINGEN,</p>
<p>OF</p>
<p>TIJDSCHRIFT</p>
<p>VAN</p>
<p>Kunsten en Wetenschappen,</p>
<p>WAARIN DE</p>
<p>BOEKEN EN SCHRIFTEN,</p>
<p>DIE DAGELIJKSCH IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.</p>
<p>BENEVENS</p>
<p>MENGELWERK,</p>
<p>TOT FRAAIJE LETTEREN, KUNSTEN EN WETENSCHAPPEN BETREKKELIJK.</p>
<p>Eerste Serie. - Derde Deel.</p>
<p>VOOR</p>
<p>1861.</p>
<p>BOEKBESCHOUWING.</p>
<p>TE GORINCHEM, BIJ</p>
<p>A. VAN DER MAST.</p>
<p>1861.</p>
<p>&nbsp;</p>
<p><hi rend="b">[band 1, pagina <hi rend="i">I</hi>]</hi></p>
<p><hi rend="b">INHOUD</hi></p>
<p>&nbsp;</p>
<p><hi rend="spat">VAN DE</hi></p>
<p>&nbsp;</p>
<p>BOEKBESCHOUWING.</p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Is de Roomsche Kerk door den Zaligmaker gesticht?</cell>
<cell>1</cell></row>
<row>
<cell><hi rend="i">Christiaan</hi>, Geschiedenis der Christelijke kerk voor Scholen en Huisgezinnen.</cell>
<cell>5</cell></row>
<row>
<cell><hi rend="i">S.H. Holwerda</hi>, de Gedachte aan het oordeel des Heeren, het Wapen en de Staf des getrouwen Evangeliedienaars.</cell>
<cell>7</cell></row>
<row>
<cell><hi rend="i">R. Fruin</hi>, de onpartijdigheid van den Geschiedschrijver.</cell>
<cell>8</cell></row>
<row>
<cell><hi rend="i">Dr. F. Fabri</hi>, de jongste opwekkingen in Amerika, Ierland en andere landen.</cell>
<cell>9</cell></row>
<row>
<cell><hi rend="i">Pierre Zaccone</hi>, de Nachten van Parijs.</cell>
<cell>11</cell></row>
<row>
<cell>De Sterren en de Aarde, of gedachten over ruimte, tijd en eeuwigheid.</cell>
<cell>14</cell></row>
<row>
<cell><hi rend="i">Heinrich Barth</hi>, Lotgevallen en Ontdekkingen op eene reis in het noorden en midden van Afrika.</cell>
<cell>17</cell></row>
<row>
<cell><hi rend="i">Tautphoeus</hi>, geb. <hi rend="i">Montgomery</hi>, de Voorletters 19 Leven om leven.</cell>
<cell>22</cell></row>
<row>
<cell><hi rend="i">Henry Kingsley</hi>, naar Australië!</cell>
<cell>24</cell></row>
<row>
<cell>Broeder en Zuster.</cell>
<cell>28</cell></row>
<row>
<cell><hi rend="i">Yonge</hi>, Henriette Langford.</cell>
<cell>29</cell></row>
<row>
<cell><hi rend="i">H.H. van Witzenburg</hi>, Juvenilia.</cell>
<cell>29</cell></row>
<row>
<cell><hi rend="i">J.H. de Stoppelaar</hi>, Jacob Cats te Middelburg en zijn huis aldaar enz.</cell>
<cell>31</cell></row>
<row>
<cell><hi rend="i">Mr. C.C.E. d'Engelbronner</hi>, Jaarboekje van de Regterlijke Magt, voor 1860.</cell>
<cell>32</cell></row>
<row>
<cell><hi rend="i">M. Raabe</hi> en <hi rend="i">M. Lunel</hi>, Hippo-Lasso. Paarden-strik of dwangtuig, enz.</cell>
<cell>33</cell></row></table></p>
<p>&nbsp;</p>
<p><hi rend="b">[band 1, pagina II]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">F.C.W. Hopman</hi>, Theoretisch-practisch huis-, rijtuigschilders en glazenmakers Handboek, enz.</cell>
<cell>37</cell></row>
<row>
<cell><hi rend="i">C. Schook</hi>, Handboekje voor Letterzetters en Correctors. Eerste Gedeelte.</cell>
<cell>38</cell></row>
<row>
<cell><hi rend="i">C. Schook</hi>, Handboekje voor Letterzetters, Boekdrukkers en Correctors. Tweede Gedeelte.</cell>
<cell>38</cell></row>
<row>
<cell><hi rend="i">J. Biemond</hi>, Chronologisch overzigt der Algemeene Geschiedenis.</cell>
<cell>43</cell></row>
<row>
<cell><hi rend="i">G.G. Bredow</hi>, Merkwaardige voorvallen uit de Algemeene Geschiedenis, tot op onzen tijd.</cell>
<cell>44</cell></row>
<row>
<cell><hi rend="i">L. Rijnenberg</hi>, Tweehonderd rekenkunstige Vraagstukken, ter herhaling opgegeven.</cell>
<cell>45</cell></row>
<row>
<cell><hi rend="i">F. Phl. Ermann</hi>, Brieven ter vertaling in de Hoogduitsche taal en Hoogduitsche opstellen om aan te vullen.</cell>
<cell>47</cell></row>
<row>
<cell><hi rend="i">J.J. Doedes</hi>, Modern of Apostolisch Christendom?</cell>
<cell>49</cell></row>
<row>
<cell><hi rend="i">P. Julius</hi>, Kerk en Christendom. Wandelingen op het gebied der Kerkleer.</cell>
<cell>53</cell></row>
<row>
<cell><hi rend="i">L.G. James</hi>, de zekerheid der Christelijke hoop.</cell>
<cell>54</cell></row>
<row>
<cell><hi rend="i">L. Mulder</hi>, het groote raadsel der Wereldgeschiedenis, opgelost in Jezus Christus.</cell>
<cell>54</cell></row>
<row>
<cell><hi rend="i">G.H. von Schubert</hi>, Herinneringen uit het leven van Helena Louisa Hertogin van Orleans.</cell>
<cell>55</cell></row>
<row>
<cell><hi rend="i">H.A. Wijnne</hi>, Gelijk de welvaart van het ééne land afhankelijk is van die van het andere, enz. Eene voorlezing gehouden in de afdeeling Koophandel der Maatschappij Felix Meritis.</cell>
<cell>56</cell></row>
<row>
<cell><hi rend="i">Ph.W. van Heusde</hi>, de Socratische School of Wijsbegeerte voor de negentiende eeuw.</cell>
<cell>58</cell></row>
<row>
<cell><hi rend="i">L. Frankamp</hi>, ook een vlugschrift. Het is nog niet alles goud, wat er blinkt.</cell>
<cell>58</cell></row>
<row>
<cell><hi rend="i">Heinrich von Sybel</hi>, de Verheffing van Europa tegen Napoleon I. Drie Voorlezingen, gehouden te Munchen</cell>
<cell>59</cell></row>
<row>
<cell>Ella, of hoe grooter licht hoe grooter schaduw.</cell>
<cell>60</cell></row>
<row>
<cell><hi rend="i">Charles Dickens</hi>, in Londen en Parijs.</cell>
<cell>64</cell></row>
<row>
<cell><hi rend="i">G.D.L. Huet</hi>, de Huid. Wat zij is, wat zij doet, enz.</cell>
<cell>67</cell></row>
<row>
<cell><hi rend="i">G.A.N. Allebé</hi>, over Beweging en Rust.</cell>
<cell>67</cell></row>
<row>
<cell><hi rend="i">J. van der Hoeven</hi>, Berigt omtrent het mij verleende ontslag enz.</cell>
<cell>71</cell></row>
<row>
<cell><hi rend="i">A. Combe</hi>, Leer der Gezondheid.</cell>
<cell>72</cell></row></table></p>
<p>&nbsp;</p>
<p><hi rend="b">[band 1, pagina III]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Wederlegging van eenige stellingen, betrekkelijk Onderwijs en Opvoeding, enz.</cell>
<cell>73</cell></row>
<row>
<cell><hi rend="i">C.W.L. Gloger</hi>, de vrienden van den land- en tuinbouw onder de dieren, enz.</cell>
<cell>84</cell></row>
<row>
<cell><hi rend="i">C.W.L. Gloger</hi>, Beknopt Leesboek voor Landbouwers en Scholen, enz.</cell>
<cell>84</cell></row>
<row>
<cell><hi rend="i">C.P. Burger</hi>, Gronden der Wiskundige Aardrijkskunde.</cell>
<cell>86</cell></row>
<row>
<cell>Verslagen en Mededeelingen der Koninklijke Akademie van Wetenschappen. Afdeeling Natuurkunde.</cell>
<cell>88</cell></row>
<row>
<cell><hi rend="i">L.A. Schroeder Steinmetz</hi>, Algemeene grondbeginselen der Aardrijkskunde.</cell>
<cell>93</cell></row>
<row>
<cell><hi rend="i">L.A. Schroeder Steinmetz</hi>, Algemeene grondbeginselen der Aardrijkskunde, verkort.</cell>
<cell>93</cell></row>
<row>
<cell><hi rend="i">Eugene Borel</hi>, Choix de lectures et de dictées Françaises envisagées au point de vue chrétien, à l'usage des maisons d'education et de l'instruction privée.</cell>
<cell>95</cell></row>
<row>
<cell><hi rend="i">J.P. de Keyser</hi>, de Zoon des menschen. Beschouwingen over Christus en Christendom.</cell>
<cell>97</cell></row>
<row>
<cell><hi rend="i">J. Douwes Jr.</hi>, Stemmen en Getuigenissen uit het leven der Hervormde Kerk.</cell>
<cell>101</cell></row>
<row>
<cell><hi rend="i">J.P. Nonhebel</hi>, Geschiedenis der Hervorming.</cell>
<cell>103</cell></row>
<row>
<cell><hi rend="i">J.C.W. Quack</hi>, het Licht der Kerkhervorming, enz.</cell>
<cell>103</cell></row>
<row>
<cell><hi rend="i">Multatuli</hi>, Max Havelaar, of de Koffij-veilingen der Nederlandsche Handel-Maatschappij.</cell>
<cell>104</cell></row>
<row>
<cell>Waarheen? een woord aan de lezers van Max Havelaar.</cell>
<cell>104</cell></row>
<row>
<cell><hi rend="i">L. Mühlbach</hi>, Frederik de Groote en zijne Broeders en Zusters.</cell>
<cell>110</cell></row>
<row>
<cell><hi rend="i">T. Raven Hzn.</hi>, Tooneelen en Schilderingen uit het leven in Amerika.</cell>
<cell>111</cell></row>
<row>
<cell><hi rend="i">Angelica von Michalowska</hi>, Zwart en Wit.</cell>
<cell>114</cell></row>
<row>
<cell>Fanny Loviot onder de Chinesche zeeroovers enz.</cell>
<cell>114</cell></row>
<row>
<cell><hi rend="i">Ch. Kingsley</hi>, naar het Westen. Een Verhaal.</cell>
<cell>115</cell></row>
<row>
<cell><hi rend="i">O. Feuillet</hi>, Dagboek van een arm jong mensch.</cell>
<cell>119</cell></row>
<row>
<cell><hi rend="i">A. Roe</hi>, Getrouw tot het eind of alleen op eene groote, groote zee.</cell>
<cell>121</cell></row>
<row>
<cell><hi rend="i">P.F. Brunings</hi>, het Vaandel. Vernieuwd Tijdschrift.</cell>
<cell>123</cell></row>
<row>
<cell><hi rend="i">J.C. Beijer</hi>, Leerboekje der Aardrijkskunde, enz.</cell>
<cell>127</cell></row>
<row>
<cell><hi rend="i">A. de Jager</hi>, Korte Schets van de Gronden der Nederduitsche Spraakkunst ter dienste der Scholen, 6de druk.</cell>
<cell>132</cell></row>
<row>
<cell><hi rend="i">J.A. Wijnne</hi>, Overzigt der Algemeene Geschiedenis.</cell>
<cell>134</cell></row></table></p>
<p>&nbsp;</p>
<p><hi rend="b">[band 1, pagina IV]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">H. Driesman</hi>, Vertellingen voor goede Kindertjes; enz.</cell>
<cell>135</cell></row>
<row>
<cell><hi rend="i">J.P. Goedhart</hi>, Proza en Poëzij voor de verstgevorderde leerlingen eener lagere school.</cell>
<cell>136</cell></row>
<row>
<cell><hi rend="i">W.C.H. Staring</hi>, Almanak voor den Landman voor het jaar 1861.</cell>
<cell>137</cell></row>
<row>
<cell><hi rend="i">W.C.H. Staring</hi>, Zakboekje voor den Grondeigenaar, voor het jaar 1861.</cell>
<cell>137</cell></row>
<row>
<cell>Vergeet mij niet. Muzen-Almanak voor 1861.</cell>
<cell>138</cell></row>
<row>
<cell><hi rend="i">H.G. Hartman Jz.</hi>, Erica. Jaarboekje voor Apeldoorn en omstreken.</cell>
<cell>142</cell></row>
<row>
<cell>Jaarboekje voor de Christelijk Afgescheidene Gereformeerde Kerk in Nederland, voor het jaar 1861.</cell>
<cell>142</cell></row>
<row>
<cell><hi rend="i">W. Moll</hi>, Kalender voor de Protestanten in Nederland enz.</cell>
<cell>143</cell></row>
<row>
<cell><hi rend="i">H. Wijbelingh</hi>, de Vraag, of Jacobus polemiseert.</cell>
<cell>145</cell></row>
<row>
<cell><hi rend="i">N.H. de Graaf</hi>, Toespraak, naar aanleiding van 1 Tim. IV vs. 8<hi rend="sup">b</hi>, gehouden in het kamp bij Millingen.</cell>
<cell>151</cell></row>
<row>
<cell><hi rend="i">L.J. van Rhijn</hi>, de Mensch van Gods geslacht. De Zonde. De Roeping der Gereformeerden. Drietal Leerredenen naar de behoefte van onzen tijd.</cell>
<cell>153</cell></row>
<row>
<cell><hi rend="i">M.L. Quack</hi>, Luim en Ernst. Betuwsche poëzij.</cell>
<cell>154</cell></row>
<row>
<cell><hi rend="i">H. Tollens Cz.</hi>, the Wintering of the Hollanders on Nova Zembla, during the years 1596 en 1597.</cell>
<cell>159</cell></row>
<row>
<cell><hi rend="i">D. Buddingh</hi>, Geschied - en Letterkundig Archief.</cell>
<cell>161</cell></row>
<row>
<cell><hi rend="i">F.W. Haokländer</hi>, Oorlog en Vrede.</cell>
<cell>170</cell></row>
<row>
<cell>Het twaalfjarig Soldatenleven van den majoor Hodson, in Britsch - Indië.</cell>
<cell>172</cell></row>
<row>
<cell><hi rend="i">Gabriël Ferry</hi>, Costal, de Indiaan. Schetsen uit den Vrijheidsoorlog in Mexico.</cell>
<cell>174</cell></row>
<row>
<cell><hi rend="i">C.S.W.</hi>, de Bruid van den Monnik. Een verhaal uit de 16<hi rend="sup">de</hi> eeuw.</cell>
<cell>176</cell></row>
<row>
<cell><hi rend="i">Sydney</hi>, <hi rend="i">Lady Morgan</hi>, Luxima, de Profetes. Eene Geschiedenis in Indië.</cell>
<cell>178</cell></row>
<row>
<cell>Modelmenschen, geschetst door een Modelmensch.</cell>
<cell>179</cell></row>
<row>
<cell>Lourens Coster. Tijdschrift voor Beoefenaren en Voorstanders der Boekdrukkunst.</cell>
<cell>180</cell></row>
<row>
<cell>Antikritiek op de Wederlegging van eenige Stellingen betrekkelijk Onderwijs en Opvoeding, van Dr. W. Gleuns Jr.</cell>
<cell>182</cell></row></table></p>
<p>&nbsp;</p>
<p><hi rend="b">[band 1, pagina V]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">G. Vissering</hi>, al de Boeken des Nieuwen Verbonds, uit het Grieksch op nieuw vertaald, enz.</cell>
<cell>193</cell></row>
<row>
<cell><hi rend="i">M.H.B.</hi>, het Leven en Werken van John Williams, enz.</cell>
<cell>198</cell></row>
<row>
<cell>Levensbeschrijving van den Apostel Paulus volgens den Bijbel.</cell>
<cell>199</cell></row>
<row>
<cell><hi rend="i">J.A.D. Molster</hi>, Liederen en Gebeden.</cell>
<cell>200</cell></row>
<row>
<cell>Lavater's godvruchtige Sprenken, enz.</cell>
<cell>200</cell></row>
<row>
<cell><hi rend="i">Dumax</hi>, merkwaardige voorvallen uit het leven van Pius IX.</cell>
<cell>201</cell></row>
<row>
<cell><hi rend="i">J.R. Couperus</hi>, een Woord ter gelegenheid der ophanden zijnde ontmoeting der oud gouverneurs-generaal J.J. Rochussen en Mr. A.J. Duijmaer van Twist, op het veld van vrijen arbeid.</cell>
<cell>201</cell></row>
<row>
<cell><hi rend="i">A.R. Sloos</hi>, Hollander en Belg</cell>
<cell>207</cell></row>
<row>
<cell><hi rend="i">A. Trollope</hi>, de Doctor.</cell>
<cell>208</cell></row>
<row>
<cell><hi rend="i">Emile Souvestre</hi>, de laatste Pleisterplaats.</cell>
<cell>209</cell></row>
<row>
<cell>Zuster Anna.</cell>
<cell>211</cell></row>
<row>
<cell><hi rend="i">L. Mühlbach</hi>, Frederik de Groote en zijne Broeders en Zusters.</cell>
<cell>212</cell></row>
<row>
<cell>Practisch Volksboek. Museum voor Natuur, Kunst, enz.</cell>
<cell>212</cell></row>
<row>
<cell><hi rend="i">V. von Graefe</hi>, Korte Schets van den aard en den loop der Orkanen, voor Zeelieden bewerkt</cell>
<cell>216</cell></row>
<row>
<cell>Verslag van het verhandelde op het XVde Nederlandsch Landhuishoudkundig Congres, gehouden te Amersfoort, den 19-23 Junij 1860</cell>
<cell>219</cell></row>
<row>
<cell><hi rend="i">H. Blankhart</hi>, eenige Vragen over Geloofs- en Zedeleer.</cell>
<cell>220</cell></row>
<row>
<cell><hi rend="i">E.F.H. Wolf</hi>, Overzigt der Algemeene Geschiedenis. Leer- en Leesboek voor Protestantsche Scholen enz.</cell>
<cell>222</cell></row>
<row>
<cell><hi rend="i">Emile Souvestre</hi>, in het Hoekje van den Haard</cell>
<cell>223</cell></row>
<row>
<cell>Ik heb u lief. Verhalen voor de Jeugd.</cell>
<cell>224</cell></row>
<row>
<cell><hi rend="i">W.O. von Horn</hi>, Karaktertrekken van beroemde personen.</cell>
<cell>225</cell></row>
<row>
<cell>De Boekhouder, of Theoretisch en Practisch Leerboek over het Dubbel- of Italiaansch Boekhouden enz.</cell>
<cell>226</cell></row>
<row>
<cell><hi rend="i">H. Bouman</hi>, de Vormleer in de lagere School.</cell>
<cell>227</cell></row>
<row>
<cell><hi rend="i">M.R. Bruck</hi>, die Deutschen Nennwörter und ihre Flexionen, in alphabetische Folge tabellarisch dargestellt.</cell>
<cell>230</cell></row>
<row>
<cell>Voor de lieve Kleinen.</cell>
<cell>231</cell></row>
<row>
<cell><hi rend="i">D. de Groot</hi>, Leerboek der Aardrijkskunde enz.</cell>
<cell>233</cell></row>
<row>
<cell><hi rend="i">Lastdrager</hi>, Schoolkaart van het Oostelijk Halfrond, enz.</cell>
<cell>236</cell></row>
<row>
<cell>De propaganda fide.</cell>
<cell>238</cell></row></table></p>
<p>&nbsp;</p>
<p><hi rend="b">[band 1, pagina VI]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>De Godsdienstonderwijzer.</cell>
<cell>238</cell></row>
<row>
<cell>Wat behoeft Java?</cell>
<cell>239</cell></row>
<row>
<cell>Algemeene Gezondheid en Fabrijk-nijverheid.</cell>
<cell>239</cell></row>
<row>
<cell>De juiste beschouwing der Geschiedenis in hare vrijheidmakende kracht.</cell>
<cell>240</cell></row>
<row>
<cell>Beschouwingen over het plan tot oprigting van een Nederlandsch Genootschap tot ondersteuning van behoeftige krankzinnigen en van herstelden, die uit een gesticht ontslagen doch onverzorgd zijn.</cell>
<cell>240</cell></row>
<row>
<cell><hi rend="i">F.J. Perrens</hi>, Savonarola, de Profeet van Florence, enz.</cell>
<cell>241</cell></row>
<row>
<cell><hi rend="i">G.P. Kits van Heijningen</hi>, de Gemeenschap met Jezus.</cell>
<cell>245</cell></row>
<row>
<cell><hi rend="i">William Henry Milburn</hi>, Tien jaren uit het leven van een Methodisten-preêker.</cell>
<cell>246</cell></row>
<row>
<cell><hi rend="i">Maria Nathusius</hi>, Christiaan en Julia.</cell>
<cell>248</cell></row>
<row>
<cell><hi rend="i">Wilhelmina Johanna van Ravesteijn</hi>, Claude. Een Beeld des Geloofs.</cell>
<cell>250</cell></row>
<row>
<cell><hi rend="i">Alb. van Toorenenbergen</hi>, Geschiedenis van de vervolgingen der Protestanten in Boheme.</cell>
<cell>251</cell></row>
<row>
<cell><hi rend="i">H.F. Morbotter</hi>, de Regeling der Gouvernements-suikercultuur, enz.</cell>
<cell>252</cell></row>
<row>
<cell><hi rend="i">Jhr. Mr. J. de Bosch Kemper</hi>, Geschiedkundig Onderzoek naar de armoede in ons Vaderland.</cell>
<cell>253</cell></row>
<row>
<cell><hi rend="i">H.F. de Bock</hi>, Beschouwingen over de Erfopvolging, gevolgd door de Wet op het Regt van Successie en van Overgang, enz.</cell>
<cell>256</cell></row>
<row>
<cell><hi rend="i">L.N. Schuurman</hi>, Wet regelende de zamenstelling, inrigting en bevoegdheid der Gemeente-besturen.</cell>
<cell>258</cell></row>
<row>
<cell><hi rend="i">Mr. Is. An. Nijhoff</hi>, Bijdragen voor Vaderlandsche Geschiedenis en Oudheidkunde, enz.</cell>
<cell>259</cell></row>
<row>
<cell><hi rend="i">H.Q. Janssen</hi> en <hi rend="i">J.H. van Dale</hi>, Bijdragen tot de Oudheidkunde en Geschiedenis, enz.</cell>
<cell>261</cell></row>
<row>
<cell><hi rend="i">H. Birnbaum</hi>, Lucht en Wolken. Mededeelingen over de Natuurkunde van den Dampkring en zijne verschijnselen.</cell>
<cell>263</cell></row>
<row>
<cell><hi rend="i">Crüger's</hi> Natuurkunde.</cell>
<cell>264</cell></row>
<row>
<cell><hi rend="i">A. Bernstein</hi>, de Geheime Krachten der Natuur.</cell>
<cell>264</cell></row>
<row>
<cell><hi rend="i">H. Stahl</hi>, de Waterwereld.</cell>
<cell>266</cell></row>
<row>
<cell><hi rend="i">D. Folkersma</hi>, een Woord over Land- en Tuinbouw, enz.</cell>
<cell>268</cell></row>
<row>
<cell><hi rend="i">J. Nagel Jr.</hi>, Beschrijving van de voornaamste Grassen en Klavers, bij den aanleg van Kunstweiden, enz.</cell>
<cell>269</cell></row></table></p>
<p>&nbsp;</p>
<p><hi rend="b">[band 1, pagina VII]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">Nathaniel Hawthorne</hi>, Herschepping, of de Roman van Monte Beni.</cell>
<cell>269</cell></row>
<row>
<cell><hi rend="i">L. Mühlbach</hi>, Napoleon in Duitschland.</cell>
<cell>277</cell></row>
<row>
<cell>Nieuwe Friesche Volksalmanak voor het jaar 1861.</cell>
<cell>280</cell></row>
<row>
<cell><hi rend="i">B.L. Vries</hi>, Algebraïsche Cursus, enz.</cell>
<cell>283</cell></row>
<row>
<cell>Antwoorden op de Voorstellen, voorkomende in bovengenoemden Cursus</cell>
<cell>283</cell></row>
<row>
<cell><hi rend="i">H.G. Roodhuijzen</hi>, Oefeningen in het schrijven van de Fransche taal</cell>
<cell>285</cell></row>
<row>
<cell>Leesstof voor de verst gevorderde Leerlingen eener lagere School enz.</cell>
<cell>288</cell></row>
<row>
<cell><hi rend="i">D. Chantepie de la Saussaye</hi>, la Crise Religieuse en Hollande. Souvenirs et Impressions.</cell>
<cell>289</cell></row>
<row>
<cell><hi rend="i">P. Hofstede de Groot</hi>, Mededeelingen omtrent Matthias Claudius</cell>
<cell>293</cell></row>
<row>
<cell><hi rend="i">Gerstäcker</hi>, eene Geschiedenis uit een Paardenspel.</cell>
<cell>297</cell></row>
<row>
<cell><hi rend="i">E. Flygare Carlén</hi>, de Grillige Vrouw</cell>
<cell>299</cell></row>
<row>
<cell>Het Klaverblad, of wat Catharina en Geertruida te vertellen hebben</cell>
<cell>301</cell></row>
<row>
<cell>Nicht Stella, een verhaal uit Jamaïca.</cell>
<cell>302</cell></row>
<row>
<cell><hi rend="i">J.H. van Lennep</hi>, Jan Davids Boekekraam.</cell>
<cell>305</cell></row>
<row>
<cell><hi rend="i">Moritz Willkomm</hi>, de Wonderen van het Microscoop.</cell>
<cell>308</cell></row>
<row>
<cell><hi rend="i">W.C. Wittwer</hi>, de Aarde en hare Wonderen. Natuurkundige beschrijving van hetgeen zij is en hetgeen zij bevat.</cell>
<cell>315</cell></row>
<row>
<cell><hi rend="i">F.J. Stamkart</hi>, de Regeling van Kompassen aan boord van ijzeren en houten schepen</cell>
<cell>320</cell></row>
<row>
<cell><hi rend="i">H. Sweys</hi>, Neêrlands Vloot en Reederijen</cell>
<cell>321</cell></row>
<row>
<cell>Vennootschap Nederland te Amsterdam, Kloveniersburgwal, B, 113. - Losse bladen over levensverzekering. Eene ernstige Vertelling voor mijne jonge Vrienden, door Frans Hoffmann</cell>
<cell>323</cell></row>
<row>
<cell><hi rend="i">P. van Schendel</hi>, Nieuwe leerwijze van doorzigtkunde. Handleiding tot een hoogeren trap van kennis dier wetenschap, zoowel in Theorie als in Praktijk, ten gebruike van Kunstschilders en Kunstliefhebbers.</cell>
<cell>324</cell></row>
<row>
<cell><hi rend="i">B.H. Lulof's</hi> Taalkundige Werken</cell>
<cell>326</cell></row>
<row>
<cell>Bedenkingen over en tegen de beoordeeling van Ernst en Luim. - Betuwsche poësie</cell>
<cell>330</cell></row>
<row>
<cell><hi rend="i">J.P. Hasebroek</hi>, Studiën en Schetsen.</cell>
<cell>337</cell></row></table></p>
<p>&nbsp;</p>
<p><hi rend="b">[band 1, pagina VIII]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">H. Lang</hi>, Proeve eener Christelijke Geloofsleer voor denkende Christenen.</cell>
<cell>341</cell></row>
<row>
<cell>Verslagen en Mededeelingen der Koninklijke Akademie van Wetenschappen.</cell>
<cell>348</cell></row>
<row>
<cell>Julius Caesar. Treurspel van Shakespeare.</cell>
<cell>354</cell></row>
<row>
<cell><hi rend="i">J. Brummelkamp</hi>, Morgenrood. Gedichten.</cell>
<cell>361</cell></row>
<row>
<cell>Nora. Een Levensbeeld.</cell>
<cell>362</cell></row>
<row>
<cell><hi rend="i">Konstantijn Simillion</hi>, Anna Moens, de Schoone Brouwersdochter.</cell>
<cell>365</cell></row>
<row>
<cell><hi rend="i">J. ter Gouw</hi>, Gijsbrecht van Aemstel en de opkomst van Amsterdam.</cell>
<cell>365</cell></row>
<row>
<cell><hi rend="i">F.J.K. van Hoogstraten</hi>, de Chambre mi-partie van het Munstersche Vredestractaat.</cell>
<cell>368</cell></row>
<row>
<cell>De Gedenkdag van Waterloo (18 Junij 1815) in het licht der Geschiedenis en van het nationale pligtgevoel beschouwd.</cell>
<cell>370</cell></row>
<row>
<cell><hi rend="i">Robert Houdin</hi>, Bekentenissen van een Goochelaar en Kunstenaar.</cell>
<cell>372</cell></row>
<row>
<cell><hi rend="i">C.C.E. d'Engelbronner</hi>, Jaarboekje van de Regterlijke Magt voor 1861, 22ste Jaargang.</cell>
<cell>377</cell></row>
<row>
<cell><hi rend="i">George Verenet</hi>, Nouvelle Grammaire Française, à l'usage des Hollandais etc.</cell>
<cell>378</cell></row>
<row>
<cell>Uren van Uitspanning. Verhalen en Raadsels.</cell>
<cell>379</cell></row>
<row>
<cell>Klein maar Rein. Verhalen en Versjes.</cell>
<cell>379</cell></row>
<row>
<cell><hi rend="i">F.H. Gagnebin</hi>, Leerrede over Spreuken XXII: 6.</cell>
<cell>384</cell></row>
<row>
<cell><hi rend="i">Junius</hi>, Leerrede over Rom. I: 16.</cell>
<cell>384</cell></row>
<row>
<cell>Kamper-Uijen. Eene Verzameling der geestigste anecdoten in proza en poëzij.</cell>
<cell>384</cell></row>
<row>
<cell><hi rend="i">Philalethes</hi>, Niet ‘Modern of Apostolisch Christendom!’.</cell>
<cell>385</cell></row>
<row>
<cell><hi rend="i">K.F.E. Trhandorff</hi>, Theos niet Kosmos! enz.</cell>
<cell>396</cell></row>
<row>
<cell><hi rend="i">J.P. Kerkhoff</hi>, Dankrede, uitgesproken te Werkendam, op den avond van den 7<hi rend="sup">den</hi> Februarij 1861.</cell>
<cell>396</cell></row>
<row>
<cell><hi rend="i">Jacob Gerard Staringh</hi>, vier Leerredenen over den rijken man en Lazarus.</cell>
<cell>397</cell></row>
<row>
<cell><hi rend="i">H. de Veer</hi>, Agatha Welhoek. De Kerk, de Staat en het Hart.</cell>
<cell>397</cell></row>
<row>
<cell><hi rend="i">E. de Pressensé</hi>, Rosa.</cell>
<cell>399</cell></row>
<row>
<cell><hi rend="i">E. Verwijs</hi>, Bloemlezing uit Middelnederlandsche Dichters.</cell>
<cell>401</cell></row>
<row>
<cell>De Boekanier, voorafgegaan van een Levensberigt en de verspreide Gedichten van H.A. Meijer.</cell>
<cell>406</cell></row></table></p>
<p>&nbsp;</p>
<p><hi rend="b">[band 1, pagina IX]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>Bezwaren tegen het Ontwerp van Wet op de Nieuwe Regterlijke Inrigting.</cell>
<cell>410</cell></row>
<row>
<cell><hi rend="i">A.J. van Deinse</hi>, de Algemeene Beginselen van Strafregt, ontwikkeld en in verband beschouwd met de Algemeene Bepalingen der Nederlandsche Strafwetgeving.</cell>
<cell>415</cell></row>
<row>
<cell><hi rend="i">Hermann Lebert</hi>, Handboek der Praktische Geneeskunde.</cell>
<cell>416</cell></row>
<row>
<cell><hi rend="i">L. Appia</hi>, de Ambulance. Practische waarnemingen over de geschotene Wonden; enz.</cell>
<cell>418</cell></row>
<row>
<cell><hi rend="i">Heinrich Neumann</hi>. Studiën over Krankzinnigheid en Gemoedslijden.</cell>
<cell>419</cell></row>
<row>
<cell><hi rend="i">S.E.G. Holtzapfel</hi>, Populaire Voorlezingen over Scheikunde, enz.</cell>
<cell>419</cell></row>
<row>
<cell><hi rend="i">Frederika Bremer</hi>, Huisselijk geluk en huisselijk leed.</cell>
<cell>423</cell></row>
<row>
<cell>Hoog Spel. Eene politieke Novelle.</cell>
<cell>425</cell></row>
<row>
<cell><hi rend="i">F. Kuyper Ez.</hi>, Korte Natuurlijke historie der Vogels, enz.</cell>
<cell>427</cell></row>
<row>
<cell><hi rend="i">J. Schenkman</hi>, Arlequins bont A-B-Boek.</cell>
<cell>428</cell></row>
<row>
<cell>Antikritiek op eene Recensie van den Heer A.A. Deenik MLz.</cell>
<cell>429</cell></row>
<row>
<cell>Antikritiek.</cell>
<cell>431</cell></row>
<row>
<cell><hi rend="i">W.R. Veder</hi> en <hi rend="i">B. Rienstra</hi>, Bijbelsche Geschiedenissen, naar de Staten overzetting, met bijvoeging van toepasselijke teksten. Leesboek voor Huisgezin, School en Catechizatiën.</cell>
<cell>432</cell></row>
<row>
<cell><hi rend="i">H.N. van Teutem</hi>, Blik in den eersten brief van Petrus.</cell>
<cell>433</cell></row>
<row>
<cell>Verzameling van Bijdragen tot de Godgeleerdheid uit het Buitenland.</cell>
<cell>436</cell></row>
<row>
<cell>Tafereelen en Berigten uit de Geschiedenis der Protestantsche Kerk in onze dagen.</cell>
<cell>440</cell></row>
<row>
<cell><hi rend="i">T.M. Looman</hi>, Nacht en Morgen. Verhalen uit de Geschiedenis der Evangelische zending onder de Heidenen.</cell>
<cell>443</cell></row>
<row>
<cell>Woordenboek van de Geschiedenis der Christelijke Kerk.</cell>
<cell>444</cell></row>
<row>
<cell>De Vijf Artikelen tegen de Remonstranten.</cell>
<cell>445</cell></row>
<row>
<cell><hi rend="i">E.F.H. Wolf</hi>, zoekt God en leeft! (Amos V, vs 4<hi rend="sup">b</hi>).</cell>
<cell>446</cell></row>
<row>
<cell><hi rend="i">G.D.J. Schotel</hi>, het Klooster, het Hof en de Kerk der Augustijnen te Dordrecht.</cell>
<cell>447</cell></row>
<row>
<cell><hi rend="i">J.G. Kist</hi>, het Handelspapier. Beginselen van wisselregt en van het regt omtrent acceptatiën, assignatiën en papier aan toonder, volgens de Nederlandsche Wet.</cell>
<cell>450</cell></row></table></p>
<p>&nbsp;</p>
<p><hi rend="b">[band 1, pagina X]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell><hi rend="i">H.F. de Bock</hi>, Statistiek van de Bevolking der Gemeenten in Nederland op 31 December 1859, Arrondissements- en Kantonsgewijze ingerigt.</cell>
<cell>453</cell></row>
<row>
<cell><hi rend="i">Gerard Keller</hi>, een Zomer in het Noorden.</cell>
<cell>453</cell></row>
<row>
<cell><hi rend="i">Miss Yonge</hi>, de twee Voogden.</cell>
<cell>457</cell></row>
<row>
<cell><hi rend="i">G.D.J. Schotel</hi>, Tollens en zijn tijd. Eene proeve van Levensbeschrijving.</cell>
<cell>460</cell></row>
<row>
<cell><hi rend="i">H. Gelzer</hi>, Christiaan Karel Josias Bunsen, als Staatsman en als Schrijver.</cell>
<cell>463</cell></row>
<row>
<cell>Zakboekje voor de toevallen, behandeling en herkenningsmiddelen der voornaamste Vergiften, ten dienste van Geneesheeren en Apothekers.</cell>
<cell>465</cell></row>
<row>
<cell><hi rend="i">D. Lubach</hi> en <hi rend="i">L.J. Egeling</hi>, Schat der Gezondheid.</cell>
<cell>466</cell></row>
<row>
<cell><hi rend="i">Anna A. Bergendahl</hi>, Christelijke Weldadigheid. Jaarboekje. Proza en Poëzij.</cell>
<cell>467</cell></row>
<row>
<cell><hi rend="i">G.K. Timmer Jr.</hi>, de Calorische Machine van Lenoir.</cell>
<cell>468</cell></row>
<row>
<cell><hi rend="i">Leopold Pohl</hi>, het Licht, de stoffelijke oorzaak aller dingen, of de bouwsteenen van het Heelal.</cell>
<cell>471</cell></row>
<row>
<cell><hi rend="i">J. Huizinga</hi>, eerste Wetenschappelijk Onderwijs in de Meetkunde, ten dienste van Scholen voor Uitge. breid Lager Onderwijs.</cell>
<cell>473</cell></row>
<row>
<cell><hi rend="i">J. Steijnis Gz.</hi>, Oefeningen en Vraagstukken, ten gebruike bij het Theoretisch Onderwijs in de Beginselen der Rekenkunde.</cell>
<cell>478</cell></row>
<row>
<cell>Antwoorden op de Vraagstukken van het eerste Stukje, enz.</cell>
<cell>478</cell></row>
<row>
<cell>Neêrlandsch hoogste Staatsbelang.</cell>
<cell>480</cell></row>
<row>
<cell><hi rend="i">Christiaan Sepp</hi>, Proeve eener Pragmatische Geschiedenis der Theologie in Nederland, sedert het laatst der vorige eeuw tot op onzen tijd (1787-1858.).</cell>
<cell>481</cell></row>
<row>
<cell><hi rend="i">G.J. Vinke</hi>, het Volharden in de leer der Apostelen, naar Hand. II: 42<hi rend="sup">a</hi>.</cell>
<cell>490</cell></row>
<row>
<cell><hi rend="i">W. Muurling</hi>, Practische Godgeleerdheid of Beschouwing van de Evangelie-bediening, voornamelijk in de Nederlandsche Hervormde Kerk.</cell>
<cell>492</cell></row>
<row>
<cell><hi rend="i">T. Fliedner</hi>, Reizen in het Heilige land, naar Smyrna, Beyroet, Konstantinopel, Alexandrië en Kaïro, in de jaren 1851, 1856 en 1857.</cell>
<cell>493</cell></row>
<row>
<cell><hi rend="i">A.W. van Campen</hi>, Blijft in mij! Een woord van</cell>
<cell/></row></table></p>
<p>&nbsp;</p>
<p><hi rend="b">[band 1, pagina XI]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>opwekking en bestuur. Gedachtenisgave aan hen, die belijdenis des geloofs hebben afgelegd.</cell>
<cell>496</cell></row>
<row>
<cell><hi rend="i">S. Hoekstra Bz.</hi>, de twee Getuigenissen van den lijdenden Jezus aangaande zich zelven, volgens het Evangelie van Johannes.</cell>
<cell>497</cell></row>
<row>
<cell><hi rend="i">T.M. Looman</hi>, het Leven van Martin Boos, Evangelisch Roomsch priester.</cell>
<cell>498</cell></row>
<row>
<cell><hi rend="i">Mrs. Lynch</hi>, Millie Howard.</cell>
<cell>499</cell></row>
<row>
<cell><hi rend="i">Varese</hi>, Folchetto Malespina, of het beleg van Tortona.</cell>
<cell>508</cell></row>
<row>
<cell><hi rend="i">Miss Mulock</hi>, het Hoofd des Huisgezins.</cell>
<cell>511</cell></row>
<row>
<cell><hi rend="i">Levin Schücking</hi>, Houw en Trouw. Tooneelen uit het leven van een Oostenrijksch Soldaat onder de regering van Maria Theresia.</cell>
<cell>513</cell></row>
<row>
<cell><hi rend="i">J.J. Cremer</hi>, Wouter Linge.</cell>
<cell>517</cell></row>
<row>
<cell><hi rend="i">L.Ph.C. van den Bergh</hi>, Grondtrekken der Nederlandsche Zegel- en Wapenkunde.</cell>
<cell>519</cell></row>
<row>
<cell><hi rend="i">A.J. Vitringa</hi>, Latijnsch Leesboek voor de laagste klasse der Gymnasiën, tot oefening in de declinatiën en conjugatiën, tevens tot voorbereiding voor de studie der syntaxis; ten gebruike bij de spraakleeren van Drr. Boot, Capelle, Engelbregt en Burger, Hecker, de Klerck en Mehler.</cell>
<cell>520</cell></row>
<row>
<cell><hi rend="i">Michael Desaga</hi>, Korte Geschiedenis van het Rijk der Natuur, en beknopte opgave van het gebruik, dat van de voornaamste voortbrengselen der Natuur gemaakt wordt.</cell>
<cell>522</cell></row>
<row>
<cell><hi rend="i">A. van der Pauwert</hi>, Schets der Natuur- en Staatkundige Aardrijkskunde.</cell>
<cell>524</cell></row>
<row>
<cell>Antwoord op eene Antikritiek enz.</cell>
<cell>525</cell></row>
<row>
<cell><hi rend="i">Scholten</hi> en <hi rend="i">Opzoomer</hi>, twee Brieven over het Materialisme, Gedachten bij de Verhandelingen, gehouden in het Koninklijk Nederlandsch Instituut.</cell>
<cell>528</cell></row>
<row>
<cell><hi rend="i">J. Tideman</hi>, <hi rend="i">S. Hoekstra Bz.</hi>, <hi rend="i">L.F.W. Rauwenhoff</hi>, <hi rend="i">C.W. van der Pot</hi>, <hi rend="i">J.H. Maronier</hi> en <hi rend="i">M.W. Scheltema Ez.</hi>, Zestal Leerredenen.</cell>
<cell>529</cell></row>
<row>
<cell><hi rend="i">Fr. Strauss</hi>, Helons Bedevaart naar Jeruzalem.</cell>
<cell>533</cell></row>
<row>
<cell><hi rend="i">L.W.E. Rauwenhoff</hi>, Christendom en Menschheid. Beantwoording der vraag: Welk moet het leidend beginsel zijn bij de verklaring van de Geschiedenis der Christelijke Kerk? Redevoering ter aanvaarding</cell>
<cell/></row></table></p>
<p>&nbsp;</p>
<p><hi rend="b">[band 1, pagina XII]</hi></p>
<p>
<table>
<row>
<cell role="header"/>
<cell role="header">Bladz.</cell></row>
<row>
<cell>van het ambt van buitengewoon Hoogleeraar in de Godgeleerdheid aan de Hoogeschool van Leiden, den 21<hi rend="sup">sten</hi> September 1860.</cell>
<cell>536</cell></row>
<row>
<cell><hi rend="i">S. Hoekstra Bz.</hi>, de Zoon des Menschen de Heiland der Wereld.</cell>
<cell>539</cell></row>
<row>
<cell><hi rend="i">P. Jalaguier</hi>, Eenvoudige verklaring van de hoofdzaken in het Christendom, of der Christelijke Waarheid, beoordeeld voor de vierschaar van het gezond verstand.</cell>
<cell>543</cell></row>
<row>
<cell><hi rend="i">George Eliot</hi>, de Wever van Raveloe.</cell>
<cell>546</cell></row>
<row>
<cell><hi rend="i">Theodor Mügge</hi>, de Scherpschutter van Senjenoe en Signa het Herdersmeisje.</cell>
<cell>548</cell></row>
<row>
<cell><hi rend="i">K. Broes van Dort</hi>, Bijdrage tot de kennis van de sterfte der gemeente Goes; en van den gemiddelden en waarschijnlijken levensduur harer inwoners, gedurende het 30jarige tijdvak 1830-1859.</cell>
<cell>549</cell></row>
<row>
<cell><hi rend="i">Justus von Liebig</hi>, Scheikundige brieven.</cell>
<cell>552</cell></row>
<row>
<cell><hi rend="i">B. Veenstra</hi>, de Getalleer. Praktisch Rekenboekje bij het Langer Onderwijs.</cell>
<cell>552</cell></row>
<row>
<cell><hi rend="i">F. le Coultre</hi>, Petit Manuel de Lecture, en douze leçons, à l'usage des commençants.</cell>
<cell>554</cell></row>
<row>
<cell><hi rend="i">Oskar Schlömilch</hi>, Beginselen der Meetkunde.</cell>
<cell>556</cell></row>
<row>
<cell><hi rend="i">A. Elink Sterk Jr.</hi>, Een Indisch belang, tevens een Nederlandsch belang, ter overweging gegeven.</cell>
<cell>559</cell></row>
<row>
<cell><hi rend="i">S.G. Jorissen</hi>, Toespraak, gehouden op den 1<hi rend="sup">sten</hi> Julij 1860.</cell>
<cell>559</cell></row>
<row>
<cell>Eene Leerrede over Joh. XIV: 6, in de Wiskundige taal der Dichters; door een <hi rend="i">Christoloog</hi>.</cell>
<cell>559</cell></row>
<row>
<cell><hi rend="i">P. de Haan</hi>, Christen Jaarszang op de geboorte van Jezus, het Scheppingswonder.</cell>
<cell>559</cell></row>
<row>
<cell>De Delftsche Inrigting tot opleiding van civiele Ingenieurs in verband met den aanleg van Staatsspoorwegen.</cell>
<cell>560</cell></row></table></p> 
</editionStmt>
<publicationStmt>
<availability>
<p>2009 dbnl</p>
<p>&nbsp;</p>
</availability>
<idno>_vad003186101_01</idno>
</publicationStmt>
<notesStmt>
<note>grieks</note>
</notesStmt>
<sourceDesc>
<p><hi rend="i">Vaderlandsche Letteroefeningen</hi>. A. van der Mast, Gorinchem 1861</p>
<p>&nbsp;</p>
</sourceDesc>
</fileDesc>
<encodingDesc>
<p>DBNL-TEI 1</p>
</encodingDesc>
<revisionDesc>
<change>
<date>23-04-2009</date>
<respStmt>
<name>VH</name>
</respStmt>
<item>colofon toegevoegd</item>
</change>
</revisionDesc>
</teiHeader>
<text>
<interpGrp>
<interp type="primair" value="_vad003186101"/>
<interp type="primair" value="_vad003vade01"/>
</interpGrp>
<body>
<div type="chapter">
<interpGrp>
<interp type="secundair" value="jage003"/>
<interp type="primair" value="bild002"/>
</interpGrp>
<pb n="1"/>
<head rend="h2">Mengelwerk.</head>
<head rend="h3">Vijf brieven van Bilderdijk.</head>
<p>De uitgave mijner Nadere Bijdrage tot de Lijst van Bilderdijks Werken, in de Letteroeff. van Mei des vorigen jaars heeft ten gevolge gehad, dat van meer dan ééne zijde mij belangrijke stukken werden medegedeeld, van 's Dichters hand afkomstig of hem betreffende. Daaronder ontving ik het onderstaande vijftal brieven. Als gerigt aan eene behuwdzuster en eene behuwdmoeder, kunnen zij meer strekken om ons in het familieleven van den Schrijver in te leiden, dan zulks met de tot hiertoe uitgegevene het geval is. De weinige bijgevoegde aanteekeningen zijn van mij afkomstig.</p>
<p>Rott. Nov. 1860.</p>
<p>Dr. <hi rend="sc">a. de jager</hi>.</p>
<div type="section">
<interpGrp>
<interp type="primair" value="17910821"/>
</interpGrp>
<head rend="h4">I.</head>
<p>Waarde Zuster!</p>
<p>Het is gelijk UE. meldt, mijne Ega is uitgerekend en kan ieder dag bevallen. Ook willen we gaarne onze Louise wederom voor een poosje aan uwe zorg toevertrouwen, edoch mijne vrouw is ditmaal zeer bevreesd voor den kraam en wenscht de kleine bij zich te houden tot zij ten minste wederom wat aan de beter hand zal zijn en 't gevaar te boven. Zie daar waarom ik niet wel aan uw vriendelijk voorstel voldoen kan, en ik twijfel niet of UE. zult dit wettigen, ten minste daarin wel willen berusten. Het kind is voor 't overige altijd tot uw dienst: ik vertrouw dat Gij hiervan verzekerd zijt.</p>
<p>Groet Uw Echtgenoot en Nicht van Onna hartelijk van ons en geloof mij oprechtelijk,</p>
<p>Waarde Zuster,</p>
<p>'s Gravenhage,</p>
<p>21 Aug. 1791.</p>
<p>Uw beminnenden Broeder,</p>
<p><hi rend="sc">bilderdijk</hi>.</p>
<pb n="2"/>
<p>P.S. Verschoon 't slechte schrift om de haast.</p>
<p><hi rend="i">Madame,
<lb/>Madame Elter
<lb/>née Woesthoven</hi><note n="(1)" place="foot">Men weet, dat deze zuster van Bs. eerste gade, mevrouw M.P. Elter, geb. Woesthoven, echtgenoote van S. Elter, Notaris te Amsterdam, en zelve als dichteres niet onbekend, meermalen in 's Dichters werken vermeld wordt. Hij droeg haar b.v. zijne <hi rend="i">Starrenkennis</hi> op in de Mengelpoezij van 1799 uitgegeven. De hier medegedeelde brief heeft de bijzonderheid van geschreven te zijn van de regter- naar de linkerhand. Den 24 Aug., en dus drie dagen later, berigtte B. aan zijne zuster de bevalling zijner gade, met den brief in beeldschrift, die is uitgegeven in de <hi rend="i">Mengelingen en Fragmenten</hi>, doch boven welken men het opschrift ‘Liefste Zuster’ heeft weggelaten, zoo als mij uit het Hs. is gebleken.</note>
<lb/><hi rend="i">à
<lb/>Amsterdam</hi>.</p>
<p><hi rend="i">Keizersgracht bij de
<lb/>Leydsche gracht</hi>.</p></div>
<div type="section">
<interpGrp>
<interp type="primair" value="17950609"/>
</interpGrp>
<head rend="h4">II.</head>
<p>Lieve Zuster!</p>
<p>Ik zou dezen brief met uitdrukkingen van dankbaarheid en liefde geheel en al moeten vervullen, wilde ik U eenigzins mijne gevoeligheid afschetsen voor 't zoet, het dierbaar bewijs uwer liefde en oprechte deelneming in mijn lot, dat me uwe lieve letteren, zoo wel als al wat ge voor mij doet, kenteekenen. Ge hebt dan mijne lieve Louise<note n="(2)" place="foot">Deze dochter Louise, reeds in den vorigen vermeld, werd later echtgenoote van den heer W.E. Burckhardt en overleed in 1832. Zie over haar prof. H.W. Tijdeman in de bijlage achter de <hi rend="i">Gedenkzuil voor B</hi>.</note> bij U! Ge wilt haar als uw kind aanmerken! Haar ter Moeder strekken! ô Hoe dankt U mijn vaderlijk hart dat zoo over haar hangt, en haar echter zoo blij- en zoo vrijmoedig aan U overgeeft! Bij U zal zij niet verdrukt worden; geen slachtoffer van ongelukkige luimen worden, niet in ledigheid en werkeloosheid tot verkeerden eigenzin, logen en zelfverveling vervallen! Gij, uw Egâ, gij zult oog en hart over haar wakende houden! God schenke U beiden al de zoetheid van zulk eene weldaad! Ik toch, noch het kind zelve kan ze nooit op deze aarde (wat ons de Algoede ook voor uitkomst geve) vergelden. - Maar ik word week en moet de pen nederleggen. Och mocht
<pb n="3"/>ik 't kind nogmaals aan mijn boezem drukken, en die haar zoo weldoen, nevens haar!</p>
<p>Lieve Zuster, gij gevoelt mijne gevoelens! maar laat uwe liefde niet te verr' loopen als gij aan mij denkt. Ook dit is een kwaad. Uw plaats van Matth. V:10 is verkwikkend, als men ze toepassen mag. Maar wat heeft het in, vervolgd te worden om de gerechtigheid! 't Schijnt groot in het oog van den Christen, als men om een brave en plichtmatige daad, van de menschen in 't onheil gestort wordt; maar schoon dit er de schijn van hebbe, het is toch nog het vervolgd worden <hi rend="i">om</hi> de gerechtigheid niet. 't Is somtijds een loutere bezoeking, een straf van God, voor andere, voor vroegere ongerechtigheden; somtijds zelfs voor de menschelijke beweeggronden van die rechte en plichtlijke daad. En zou de Heiland dan dit, zoo zaligend, zoo volstrekt zaligend noemen? Neen, mijne Waarde, 't is den ter zaligheid uitverkorene tot zaligheid, maar den <hi rend="i">verworpenen</hi>, niet; en ook <hi rend="i">dezen</hi> kan 't overkomen. - God-alleen weet, wie waarlijk <hi rend="sc">om</hi> <hi rend="i">de gerechtigheid</hi> vervolgd worden; dat is, uit hoofde van de waarachtige, eenige, en in 't hart alleen bepalende godvrucht en godsliefde, welke de gerechtigheid is, die het Euangelie dus noemt: en Hij, de Algoede, zij mij, zij ons allen, genadig! Zelfgevlei, lieve Zuster, is zelfbedrog, is niet uit God, en bidden wij, dat Hij mijne daad, dat Hij mijn lijden daaruit ontstaan, genadig aan mijn hart heilige, maar passen wij geene onderstellende beloften ooit op ons toe, als of wij of zelve aan 't onderstelde voldaan hadden of in dat geval geplaatst waren. Vergeef mij dien uitstap; maar het doet mij te veel aan, als ik illusien van dien aart verneme. Zij zijn hedendaags zoo algemeen. Edoch, oordeel zelve!</p>
<p>Sommige plaatsen bekruipen ons echter (want dus noem ik dat.) Maar ook velen zijn allerverkwikkendst. Ik sla genoegzaam den bijbel niet op, of vind zulke. Wij gebruiken in <hi rend="i">onze</hi> kerk het Bremensch Gezangboek, bestaande in een keus van psalmen en verscheiden meest zeer goede liederen. Ik heb nog geen gezang aangetroffen, dat mij niet door zijn bijzonderen nadruk omtrent mijn gesteltenis, hooglijk bemoedigde en verkwikte.</p>
<p>Wij hebben hier ééne gereformeerde kerk (niet meer); en zeer klein, maar voor de gemeente nog veel te groot. - De
<pb n="4"/>overigen zijn bij de Lutherschen in gebruik of (want er zijn er al te veel en daaronder zeer schoone oude gebouwen) vervallen en storten in. De Luthersche predikanten preêken met een oud-Spaansche kraag. Zoo dragen ook de Raadsheeren (bij ons Schepens) met een wonderlijk slag van korten zwarten tabbard, prachtig, maar gantsch niet welstandig versierd.</p>
<p>Nog een woord (daar mij iets invalt) van 't vorige. 't Woord <hi rend="i">gerechtigheid</hi> drukt in onze taal het <hi rend="i">recht, rechtmatig handelen</hi>. en die daad in 't afgetrokkene, uit: ook een samenhang van zulke daden, en dit laatste is (geloof ik) wel de uiterste beteekenis. Maar het Grieksche woord, door de Onzen met gerechtigheid vertaald, zou eigenlijk zijn (als ik dit woord nu ophalen mag) <hi rend="i">gerechtzaamheid</hi>: dat is (zoo als <hi rend="i">lijdzaamheid, deugdzaamheid, vreedzaamheid</hi> enz.) eene doorgaande gesteltenis van 't gemoed overeenkomstig 't gerechtige of rechtaartige: en dus drukt het de gesteltenis uit die uit de <hi rend="i">recht-vaardigmaking</hi> voorvloeit, of <hi rend="i">deze</hi> onderstelt. Gij begrijpt mij, hoop ik; en de aanmerking kan U meer te pas komen.</p>
<p>Drijf den spot vrij met mijn zwarten, afzichtelijken kop. Gij weet niet, hoe veel Groningsche Dames mijn silhouette hebben moeten hebben. En Zusjen-lief, hoe weinig ik ook beloove, ik interesseer de sexe nog al. Hier word ik ook vrij wat aan die zijde gefêteert, en men betwist mij malkander somwijlen voor den eenen of anderen middag. Zeker, ce n'est pas pour l'amour de mes beaux yeux, zoo men in 't fransch zegt; noch ook om mijn diep over 't hoofd zittende pruik. Maar wil ik 't U eens uitleggen? - Durf ik? - Welaan dan! Omdat ik de Dames op zekeren afstand hou, en dit dadelijk gevoelen doe. Dat is vreemd in dezen tijd, en wekt opmerking, en daardoor interesseert het. Voor dezen deden de vrouwen dat ons; maar daartoe is men thands te galant geworden. Ook, recht uit gezegd, betaamt het den man, wien (zoo dan al geen heerschappij, want op dat woord heb ik 't ook juist niet zeer) zekerlijk het bewind over de wareld gegeven is, bij alle minzaamheid die hem eigen of door hem aangenomen moge zijn, als hij met een vrouw is, voor haar waakzaam te zijn tegen al wat de gehechtheid aan plichten verzwakken kan. Met één woord, hem betaamt (gij begrijpt wel dat ik 't mij niet toeëigene, daar is mijn zwak
<pb n="5"/>hart en verward hoofd te groot eene wederspraak meê) het oog, 't geen ik Adelhilde in de Bloempjens heb willen doen aanduiden, maar aldaar met een verliefd penceel geschilderd is, waar echter de grondschets, volgens mij, in de waarheid is.</p>
<p>Ik schreef u, uit Embden van den <hi rend="i">varkenssnuit</hi> van vader Cats<note n="(1)" place="foot">Zie de <hi rend="i">Reyslesse</hi> van Cats, in zijne Wercken, in fol. D.I. bl. 555.</note>, (de varianten moet Feith in zijne uitgaven hebben); maar hoe was ik 's morgens verwonderd, bij 't daglicht op den muur eene inscriptie te lezen van dezen inhoud: ‘qui veut voiager en Allemagne’ - maar ik heb het in mijne <hi rend="i">Ellendige Waarnemingen</hi><note n="(2)" place="foot">Men zie de <hi rend="i">Ellendige Waarnemingen</hi>, opgenomen in de Mengelingen en Fragmenten, bl. 49.</note> (of Buitenlandsche Opmerkingen, zoo gij 't verkiest) opgeschreven, en zal u een blaadtjen daarvan insluiten, waar 't op staat. Bij gelegenheid verzoek ik 't terug; want, bedenk, mijn geheele reisboek zou geschonden zijn: en wat jammer, daar 't zoo interessant is! Maar het hield mij bezig in oogenblikken van ongeschiktheid tot alle verrichting.</p>
<p>De <hi rend="i">Julie van Rousseau</hi>, Zuster? - Gij denkt er wel om; de man heeft zelf in een van zijn werkjens gezegd, dat zoo een meisjen 't boek of een bladzijde daarvan leest, zij verloren is. En ik twijfel of hij 't zelfs niet tot waarschouwing in de Voorreden van dat boek zegt. En zal dat nu een volmaakt model van zedenkunde opleveren? Ja, zedenkunde! Maar van wat aart? als die van verscheiden Fantastiquen geweest is, die van zuiverheid van ziel spraken, terwijl zij de ongebondenheid deden oefenen. De verbeelding bederven, 't verstand bedwelmen, 't hart ongeneeslijk kwetsen en het een verëttering voorbereiden, die (verhoedt Gods tusschenkomst het niet) in een volslagen dadelijken en lijdelijken gruwelstaat losbarsten moet; zie daar wat dit stuk moet uitwerken. Ik gaf een meisjen veel liever de <hi rend="i">Lettres persanes</hi> van <hi rend="i">Montesquieu</hi> in de hand, dan dit boek vol van schoonen onzin, van harmonieerende wanspraak, en van als deugden opgesierde waarlijk God- en de natuur onteerende gevoelens. - Maar is 't der moeite waard, vraagt gij, het met een Woordenboek in de hand te lezen? Ja, 't is het. Het boezemt belang in en verbindt; maar echter wat zult ge er aan gehad hebben?</p>
<pb n="6"/>
<p>Gij moogt wel voor de <hi rend="i">Medische faculteit</hi> in de bresse springen. De Fransche Emigrés die hier in aantal zijn, en waaronder veel zieken, maken wij genoegzaam tegen wil en dank tot Medicus. Ik weet niet, wat geest ze naar mij toezendt, maar of ik wil of niet, ik moet pols voelen en Recepten schrijven. Nu, ik zal hen niet om hals brengen, dat is zeker. Maar als zij van zelfs ook niet genezen, dan zal ik er niet veel aan doen. Eén van mijne patienten (gij begrijpt toch wel, dat het alle <hi rend="i">pro deo</hi> klanten zijn?) en dat wel een Procureur generaal van Lorraine, had ik onlangs een purgatie voorgeschreven, om daar om 't uur een kleine theekop van te nemen tot <hi rend="i">drie</hi> toe, zoo er eerder geen werking van kwam. De drank moest na 2 en 4 dagen nog eens gebruikt worden. Maar mijn goede Confrère neemt alles in eens, gaat 49 en een half maal ter <hi rend="i">selle</hi>, wordt vijfmaal flaauw en blijft halfdood van afmatting en uitputting. Daar, dacht ik, ligt mijn Medicinale reputatie; maar neen, er waren lieden bij mijn voorschrijven van de dosis tegenwoordig geweest, en ik kreeg geen schuld. Ik moest weêr wat ordonneeren; en wijl de man toch beter daar onder wierd, had ik een <hi rend="i">merveille</hi> gedaan. Zie, zoo gaat het met de menschen.</p>
<p>Gisteren kwam mij een vreemde Graaf consuleren, waar N.B. de ziel zit? - Sommigen vertellen dat ik alle dingen weet; en de hemel weet of men eerstdaags niet bij mij komt om gestolen zaken weder recht te wijzen; want van nu af ben ik reeds meer dan een halve toovenaar. Ach, Zuster, wat is de wareld toch zot. En hoe licht is 't, zich met bedrog te verrijken als men slechts laag genoeg daar toe gevoelt: - misschien mag ik er bijvoegen, hoe zwaar daar tegen, 't noodige te vinden, als men 't aan geen verschalkingen of bedrog, aan geen blind <hi rend="i">ascendant</hi> dat men op sommige lieden heeft, en aan niets, dat onwaardig aan ons character is, verschuldigd wil zijn. - Ik wacht nu op 't schrijven van den Prins. Bezwaarde 't het briefport niet te veel, ik zou de Copie van mijn' brief aan Hem hier bijvoegen. Eer ik zijn andwoord heb, kan ik niet besluiten. Buitenlandsche omstandigheden loopen mijne eerste plans tegen; en men kan mij thans in D. niet wel ontfangen; en, kom ik er onbekend, zoo is de weg tot 't geen ik zocht niet zoo wel te openen. Licht, dat ik naar Engeland moet! Hoe 't zij, ik verlang naar uitsluitsel.</p>
<pb n="7"/>
<p>Thans zou ik U gaarne nog iets van Hamburg verhalen, maar de tijd begint mij te ontschieten, doordien ik nog aan de Gravinne van Schulenburg (Deensche Dame) eenen ampelen brief over de Monaden moet schrijven. Ik ontmoet aan Haar huis veel vriendelijkheid, en zij is een vrouw van verdienste. Haar gemaal is Oud-Envoyé van het Hof van Denemarken en woont thands hier. - Er zijn hier 20000 à 30000 Fransche en Hollandsche uitgewekenen, oordeel of het hier vol moet zijn!</p>
<p>Ik heb met den vorigen post een brief tot Amsterdam moeten doen franqueeren, en men brengt mij daarvoor 38 schellingen in Rekening. Ik hou dus mijne Ellendige Waarnemingen t' huis, want zij zijn geen 38 duiten waard. Maar zie hier liever de inscriptie, zoo ik ze gevonden heb! ‘Pour voiager en Allemagne il faut avoir beaucoup d'argent, un tempérament fort, de la patience extraordinaire, et point de délicatesse.’ Veel geld, weet gij, heb ik niet; mijn gestel is vrij zwak en aandoenlijk; het geduld is mijn fort niet en ik val vrij vies en gemaklijk. En oordeel derhalve hoe mij 't reizen ter hand staat.</p>
<p>Er was met een andere hand onder geschreven: ‘Allez en Hollande, c'est là qu'on écorche les gens.’ Ja, in Embden (zuchtte ik) kan men 't ook wel, terwijl ik den Hospes betaalde.</p>
<p>Maar laat, Lieve Zuster! 't geen ik daar gemeld heb, u niet weêrhouden mij dikwijls en hoe meer zoo liever te schrijven. 't Port van een brief op zich zelfs is niet duur; maar 't minst dat er in zit, als men franqueeren moet, moet als wissels betaald worden naar een hoogen tax. Misschien doet het franqueeren, aanteekenen en recif geven, dit. Hoe 't zij, veiligst de papieren hier gehouden tot ik volkomen onderricht ben. Hoe hoog in Holland het port zij, weet ik niet.</p>
<p>Vaarwel, lieve Zuster, verzeker uwen Ega van mijne oprechte liefde en teederheid en groet Nicht. Ik ben steeds met geheel mijn hart</p>
<p>&nbsp;</p>
<p>Uw beminnende Broeder,
<lb/>Q.N.</p>
<p>Hamburg, den 9 Junij 1795.</p></div>
<div type="section">
<interpGrp>
<interp type="primair" value="17950822"/>
</interpGrp>
<pb n="8"/>
<head rend="h4">III.</head>
<p>Den 22 Augs. (1795).</p>
<p>Lieve enz............Mijn hart dringt mij, om U te schrijven, maar wat ik U schrijven zal, weet ik niet. Van mijn verblijf U veel te verhalen, zou een eindeloos werk zijn. En wat anders blijft mij over, daar ik in zoo veel tijds geen taal of teeken van U gehad heb, en de brieven mijner vrouw hoe langer hoe wonderlijker worden? Ei lieve, schrijf mij toch ietwes! Ik smeek het U. Schrijf mij Uwlieder welzijn en dat van mijn dierbaar kind, 't geen gij weldoet. En kunt ge, voeg er bij, dat mijn vrouw en zoontjen wel zijn. Vertroost mij hiermede, niet als in onze betrekking staande, maar uit menschelijk en christlijk mededoogen. Nogmaals, ik smeek het U.</p>
<p>Kon ik met twintig, ja al ware 't met driehonderd woorden, U mijn tegenwoordige levenswijs afschetsen, ik deed het; want, alles is hier zoo vreemd en zonderling voor een Hollander, dat het verbazing geeft. Zeker zoudt gij mij, bij een onvoorzien ontmoeten, niet herkennen, gekleed en toegerust als ik ben. En ge moest mij dan op zijn Engelsch zien zitten eeten! - Helaas! ik kan op die wijze nog vorst van een Horde Tartaren worden, als ik mij zoo naar alles leer voegen. - Ondertusschen, 't is hier net als overal: alleen weet men hier mijn' naam goed uit te spreken. In Hamburg noemden de Fransche Emigrés mij, <hi rend="i">Belvedére</hi>, en de Hamburgers: <hi rend="i">Belderbeck</hi>, maar de Engelschman zegt, rechtschapen, B - k. Ook hier is mijn naam en mijn historie mij vooruit gevlogen, en de geheele wareld kent mij; en men schrijft mij zoo veel wijsheid, kundigheden en bekwaamheden toe, dat ieder die wat weet, mij benijdt, en die niets weet, mij voor een voorwerp van halve adoratie, en niet van hulp of meêlijden, neemt. Heel fraai, zoo men niet noodig had te eeten, en verders aan 't achtergelaten deel van ons-zelven te denken. - Van mijne ontmoetingen, verblijf etc. in Hamptoncourt zal ik U niet melden, dan alleen dat ik ziek van aandoening ben. Ach! hadt ge 't goede hart van den ouden Pr. gezien, en de tranen zien rollen, die ik gezien en gevoeld heb! - Ik heb daar ook den Koning en de Koninglijke familie gezien, die er ontbijten kwam. Allerminzaamst en gespraakzaamst. Een ander had mooglijk daar partij van
<pb n="9"/>getrokken; maar ben ik in staat om aan mij-zelf te denken, als ik een voorwerp zie, dat mij aandoet? En zoo lang het lot van mijn vaderland onbeslist is, kan ik aan een etablissement in een vreemd land denken? Heb ik er niet te veel bloed, en te veel goed in laten zitten, om er zoo van af te stappen? - Ware 't eenmaal gered naar mijn wenschen, ja, dan zou mijn hart gerust ademhalen, en de Engelsche grond mij misschien de aangenaamste in Europa zijn. De voortreffelijkheden van het land zijn onbeschrijflijk; Londen, een onbegrijplijke wareld, waar in, en in wiens overvloed, men zich verliest. 't Volk braaf, eerlijk, werkzaam van geest en lichaam, en (hetgeen ik mij gants anders had voorgesteld) minzaam en gedienstig. Het is waar, dat ik thands van de Hamburger buffels kome, en 't onderscheid dus noodwendig toevalt; maar echter is 't in de daad zoo. Getrouwheid en Liefde voor Vorst en Constitutie maakt het heerschende in hun character uit; natuurlijker wijs, dat dit mij in een gunstig licht bij hen stelt; maar al wie ik op straat, of in een of ander dorp ontmoet, kent mij toch niet; en, ik heb mij van elks gedienstigheid evenzeer te bedanken. - Wat maakt men elkander in Holland dan wijs?</p>
<p>Binnen kort moet ik weêr over zee. - Ik ben er immers de man wel naar, om zoo te zwerven, niet waar? En echter het moet. Ik verlaat de goede zaak niet, zoo lang God ze niet verlaat. Ieder dag bevestigt mij door zijn gebeurtenissen in mijne verzekerde hoop en verwachting op een aanstaande omkeering over heel de wareld. Wij zijn in de voorbereidsels (dit 's zeker) en mooglijk dat er nog ijslijke dagen te wachten zijn eer die dag koomt aanbreken. Maar hetzij dit gebeure, 't zij alles voortaan ongevoeliger wijze samenloope, de tijd kan niet verr' meer zijn; of (ik moet het zeggen) ons geheel Protestants Systema begint een valsch aanzien te krijgen. En zelfs weet ik dan den loop der tijden en zaken in 't geheel niet meer te vereffenen. - Lieve - onderhoudt ge de kleine Louise wel eens van die heuchlijke en geduchte toekomst? o laat het niet na, indien ge mij liefhebt. Het lieve kind toch, zal dien dag, (hetzij met, hetzij na ons) beleven! God geve 't!</p>
<p>Hoe staat het toch met <hi rend="i">Ibn Doreid</hi> (den Arabischen dichter), wiens Elegie door mij nagevolgd en met aanteekeningen verrijkt,
<pb n="10"/>bij d'Agé in de Hage gedrukt wierd? Sints geruimen tijd vernam ik, dat de man in het spinhuis aldaar zit. Maar is hier de druk meê geschorst of afgebroken? Dat men dan toch voor het manuscript zorge! Ik bid u, laat u daar eenigzins aan gelegen zijn, en schrijf er eens over aan den Heer G. Outhuys, Th. St. te Leijden, van wien ik ook in zoo lang geene narichten heb. Immers is die brave Jongen nog dezelfde?</p>
<p>Ik had U nog meer te vragen omtrent mijne achtergelaten MSS., maar voor ditmaal genoeg. 't Zijn harsenkindertjens, is 't dus wonder zoo men er eenig zwak voor heeft? Ik vrees dat ze verstrooid en wegraken zullen. Indien ik U met de bewaring mocht lastig vallen, of slechts met de inventariseering! Maar ik wacht vooraf een lettertjen, dat mij van uw hart en voortdurende liefde verzekert. Er aan te twijfelen, is geen misdaad of verongelijking. Nooit heb ik ze verbeurd, maar God weet, wat in de verwarring van zaken, waarin ik het land verliet, de schijn misschien tegen mij op heeft kunnen werpen, en waarin ik zelfs niet meer dan den blooten naam <hi rend="i">kan</hi> hebben.</p>
<p>Vaarwel! Groet wie U en mij waard zijn, en bewaar mij uw liefde. Vaarwel andermaal!</p>
<p><hi rend="i">A Madame
<lb/>E.N.W.
<lb/>chez Elle</hi>.</p></div>
<div type="section">
<interpGrp>
<interp type="primair" value="18070112"/>
</interpGrp>
<head rend="h4">IV.</head>
<p>Lieve Mama!</p>
<p>Uit vreze dat Gy op 't hooren van het ongeluk hier ter stede in dezen namiddag voorgevallen in ongerustheid mocht zijn, schrijf ik U kortlijk dat wy door Gods genadige bewaring wel zijn gebleven en weinig schade geleden hebben. Onze groet hierby, in vliegende haast!</p>
<p>Leyden, 12 Jan. 1807.</p>
<p>De Uwe</p>
<p>Bk.<note n="(1)" place="foot">De heer A.D. Schinkel, die mij door het afschrift van dezen kleinen, doch om het oogenblik waarin hij werd geschreven, belangrijken brief heeft verpligt, meldde mij dat het schrift, ofschoon ‘in vliegende haast’ gesteld, even keurig is als gewoonlijk.</note></p>
<p><hi rend="i">Madame
<lb/>Madame Schweickhardt, née van Hulst,
<lb/>In de Kerkstraat, by de Vijzelstraat,
<lb/>te
<lb/>Amsterdam</hi>.</p></div>
<div type="section">
<interpGrp>
<interp type="primair" value="18070321"/>
</interpGrp>
<pb n="11"/>
<head rend="h4">V.</head>
<p>Lieve Mama!</p>
<p>&nbsp;</p>
<p>Zeer ziek geweest zijnde, ben ik van uwe aanwezigheid hier wellicht niet onkundig geweest, doch zonder daaraan te denken. Heden word ik daar aan herinnerd, en het spijt my, U nog geenen blijk van mijne hartelijkheid te hebben mogen betoonen. Daar ik nog niet in staat ben uit te gaan, kan ik niet anders dan U verzoeken om morgen ons gewoon middagmaal vriendelijk met ons te komen deelen. Doe ons dat genoegen, en wijt ons de fataliteit niet, die my belet heeft den pligt by u te komen afleggen, dien Gy recht hadt van my te wachten.</p>
<p>Met het welmeenendste hart teeken ik</p>
<p>Uw Dw.</p>
<p><hi rend="sc">bilderdijk</hi>.</p>
<p>Saturdag namiddag
<lb/>21 Maart 1807.</p>
<p><hi rend="i">Madame
<lb/>Madame Schweickhardt,
<lb/>présentement
<lb/>à
<lb/>La Haye</hi>.</p></div></div>
<div type="chapter">
<interpGrp>
<interp type="primair" value="veld097"/>
</interpGrp>
<head rend="h3">Nacht en morgen.
<lb/>Twee Nieuwjaars-Vertellingen, door P. van de Velde Mz.</head>
<p>Eindelijk sloeg 't uur door zoovelen met klimmend ongeduld verbeid; 't uur van middernacht! maar was de orde der zaken omgekeerd en de nacht in dag verwisseld? Die slagen, die gewoonlijk de ooren van weinigen bereiken, weerklonken nu luide door de straten, die wemelden van menschen, welke in dezen nacht hunne huizen niet schenen te kunnen vinden, en schijnbaar den slaap hadden afgeschaft.</p>
<p>Op die plaatsen, waar dans en muziek de menschen meer bij een had verzameld, jubelde en juichte men en luide klonk het nieuwe jaar, het blijde ‘welkom!’ tegen; wat werd er menige toast ingesteld, die, hoe onbeduidend anders ook,
<pb n="12"/>nu uitbundig werd toegejuicht, omdat hij een welkomstgroet was van 't nieuwe jaar! Hoe menig vriendschapsverbond, dat maanden lang bestond als niet bestaande, werd in dit uur aan de vergetelheid ontrukt en op nieuw en op de krachtigste wijze bezegeld, terwijl de bondgenooten met den aanvang des nieuwen jaars het vaste en plegtige besluit namen, om in den waren zin des woords <hi rend="i">vrienden</hi> te zijn! Hoe menige kennismaking werd er aangeknoopt! Hoe menigeen reikte in dit uur hem of haar de hand, die in den loop van 't vervlogen jaar getoond had een voorwerp van overeenstemming te zijn! Hoe menige blik werd in dat uur in 't geheim gewisseld, en daar, waar zelfs de taal der oogen niet aangewend kon worden, was de telegraaf der gedachten onophoudelijk in werking!</p>
<p>Aller gemoederen waren vol. Daar waren er velen, wier harten zich uitstortten in vurigen dank bij 't terugzien op de afgelegde baan en bij de herinnering aan 't punt, van waar zij die baan begonnen; maar het nieuwe jaar, dat onaangemeld binnen treedt en niemand een oogenblik vrij laat, verraste er ook velen, die niet konden deelen in die algemeene vreugde, die ze opzettelijk vermeden en angstvallig eenen onderzoekenden maar vergeefschen blik in dat nieuwe jaar wierpen, als wilden ze vragen: ‘wat zult ge ons brengen? Brengt ge ons verligting, of zult ge den beker des lijdens nog bitterder, en den last, dien wij torschen, nog zwaar der maken?’</p>
<p>Ja, gewis! menige traan der grievende smarte werd toen geweend! menige bange zucht, door lijdenden geslaakt, weerklonk in de nachtelijke stilte; want geen dag voert den mensch uit de beslommeringen des levens zóó tot zich zelven terug, als de dag, waarop tijd en eeuwigheid elkander de hand schijnen te reiken, en een jaar weg zinkt en in een oogwenk onzigtbaar wordt, even als een enkele droppel in den grooten, onpeilbaren oceaan.</p>
<p>Ziet, dat herinneren ons die slagen, die de oude kerktoren in zijnen witten sneeuwmantel gehuld, ons toezendt, verlicht als hij is door die duizende en millioenen kleine toortsen, die aan 't helder blaauwe uitspansel door onzigtbare geesten worden gedragen.</p>
<p>Jongen en ouden, rijken en armen voelen die slagen in
<pb n="13"/>hun gemoed weergalmen en dit was ook 't geval in een vertrek, dat helder verlicht en goed verwarmd was, en alles bevatte, wat tot de gemakken des levens kon gerekend worden. Ook daarin drongen die slagen door en 't jaar, dat op deze wijze afscheid nam, raakte de personen in 't vertrek als met zijne vleugelen aan en die pijnlijke aanraking deed hen onwillekeurig sidderen.</p>
<p>'t Waren twee vrouwen, in meer dan een opzigt hemelsbreed van elkander verschillend, maar ze zaten zwijgend op dezelfde kanapé, en hare gedachten waren aan 't zelfde voorwerp gewijd.</p>
<p>De oudste van beiden scheen niet veel ouder dan veertig jaar te zijn, en hoewel ze zeer regt op zat,. scheen haar hoofd door uitgestaan en nog drukkend leed ietwat gebogen te zijn. Zij was in rouwgewaad, en terwijl zij ijverig met eenig handwerk bezig was en menige traan langzaam uit hare oogen langs hare wangen viel, wierp zij gedurig een' heimelijken blik op de jonge vrouw, hare schoondochter.</p>
<p>Haar gelaat bezat die schoonheid, die haar aller harten moest doen winnen; eene schoonheid, welke zich gemakkelijker laat voorstellen dan beschrijven, en die gewoonlijk een blijvend sieraad is van de vrouwen, die zich in haar bezit mogten verheugen. Haar dik blond haar was nog altijd haar hoofdtooisel en behoefde nog niet door eene muts vervangen te worden, maar omvatte in bevallige golvingen een gelaat, waarop eene doodelijk bleeke kleur verspreid lag; zachte oogen, welker smartvolle uitdrukking getuigden van een leven, dat weinig zonnige dagen kon tellen, terwijl de pijnlijke trek om den mond, allen twijfel omtrent dit laatste vermoeden geheel deed verdwijnen.</p>
<p>Er lag een open geslagen bijbel voor haar, maar 't scheen, dat haar geest niet geschikt was, om daarin te lezen.</p>
<p>De andere vrouw, die naauwelijks twintig jaar telde, was in eenen hoek der kanapé gedoken, hare voeten rustten op een sierlijk trepied. Met de eene hand ondersteunde zij 't hoofd, reeds zóó spoedig door zóó groote zorgen bezwaard, en de andere hand hing slap naast haar neder,, als verradende eene volslagene magteloosheid. Hare gelaatstrekken waren schoon en onberispelijk te noemen, maar ze waren als uitgehouwen in een schoon stuk marmer; ze waren hard,
<pb n="14"/>trotsch en streng, maar ze verrieden ook hevige hartstogten en sporen van gevoerden strijd. Op geweldige inspanning was afmatting gevolgd; ze lag daar zonder eenige beweging, als een beeld, met gesloten oogen, en niets dan de luide, onregelmatige ademhaling gaf te kennen, dat zij leefde en leed.</p>
<p>In 't geheele huis heerschte dezelfde akelige stilte als in 't vertrek, alwaar wij den lezer verplaatst hebben. Iedere voetstap op de straat werd gehoord, en hoewel de kamer alles bevatte, wat tot aangename tijdkorting dienen kon, bleef alles onaangeroerd. Die prachtige pianino bleef gesloten; die keur van schoone muziekstukken werd niet aangeroerd; die sierlijk ingebonden prachtwerkjes bleven alleen een sieraad, en die kostbare borduurwerken vonden geene vingers. 't Was als of men der smart voedsel wilde geven en alle mogelijke afleiding verbannen.</p>
<p>Daar sloeg de klok het uur van middernacht. Reeds bij den eersten slag ontwaakte de jonge vrouw uit hare verdooving; zij en hare moeder sprongen op als door eenen elektrieken slag getroffen, en luid weenend vielen de beide vrouwen in elkanders armen.</p>
<p>‘Moeder!’ riep de jongste, terwijl zij zich uit de omarming los rukte, ‘ik ga naar mijne kamer, ik wil alleen zijn, ik wil mijne smart den vrijen loop laten; door die nog langer te bedwingen, zou ik bezwijken. Mijn echtgenoot besluit het jaar op eene hem waardige wijze en bedenk wel, dat de uitgang van 't oude de ingang van 't nieuwe is. Kan deze gewigtige gebeurtenis wel beter gevierd worden door den echtgenoot eener jonge vrouw, die spoedig moeder hoopt te worden, dan door een bal op eene plaats als......’ en zenuwachtig begon zij te lagchen.</p>
<p>‘Magdalene!’ zeide de moeder, en dat woord werd uitgesproken op eenen toon, dien men streng kon noemen.</p>
<p>‘Magdalene, waarom laat gij u door jaloezij zooverre vervoeren, dat gij altijd aan de boosaardigste vermoedens voedsel geeft, en mijnen zoon beschuldigt, op plaatsen te komen, waar gij noch ik hem gaarne zou ontmoeten. Kan hij niet bij zijne vrienden zijn, en te midden van een vrolijk gezelschap vergeten hebben, dat het reeds zoo laat was?’</p>
<p>‘Reeds dezen middag verliet hij ons,’ hernam Magdelene op gejaagden toon, ‘voorzeker zal hij wel een vrolijk gezel-<pb n="15"/>schap opgezocht en gevonden hebben, met wie hij verscheidene glazen wijn kan drinken en eenige honderde guldens verspelen, ten einde dan verder den dag op eene waardige wijze te besluiten, en even als dit reeds sedert weken het geval is geweest, zal hij ook nu wel niet voor het aanbreken van den dag terug komen!’</p>
<p>‘Dat is niet onmogelijk,’ antwoordde de moeder en nu was de toon harer woorden niet streng, maar bitter - ‘want om onvriendelijke woorden en verwijtingen aan te hooren, en met geenen enkelen vriendelijken blik verwaardigd te worden, is het altijd nog vroeg genoeg, en zoo zal hij er misschien ook over denken!’</p>
<p>Magdelene sidderde van inwendige ontroering, en 't kostte haar moeite om op vrij kalmen toon te antwoorden: ‘Wanneer Alfred eene vrouw wilde hebben, die zulk een gedrag goedkeurde, die zijne ontrouw met onverschillige oogen aan zag, dan had hij niet iemand moeten huwen, die hem waarlijk lief had.’</p>
<p>‘Dat hebt gij mij reeds meer dan eens gezegd en alleen uit aanmerking voor uwen tegenwoordigen toestand heb ik daarop niet willen antwoorden. Gij schijnt de regte beteekenis van 't woord liefde niet te verstaan. Bij een gedrag als 't uwe, zou niet alleen Alfred, maar ieder ander man aan 't bestaan uwer liefde moeten twijfelen; op zijn hoogst genomen kan 't niet veel meer dan een waanzinnige hartstogt zijn, die zeer verre van liefde is verwijderd. 't Doet mij leed, zulks te moeten zeggen, maar ik ben dit aan u en mijnen zoon verpligt. Uwe verregaande jaloezij en grenzelooze ligtzinnigheid zijn de oorzaken van zijn tegenwoordig loszinnig leven, dat niet alleen u en hem ongelukkig maakt, maar mij met de grievendste smart vervult, en onze geldmiddelen in zulk eenen toestand brengt, dat mijn man zich in 't graf zoude omkeeren, als hij wist, hoe de tegenwoordige stand van zaken is. Wees verzekerd, mijn kind, dat wanneer gij hem toen op dien ongelukkigen dag niet op dat gemaskerde bal hadt opgezocht.....’</p>
<p>‘Hij mij nog langer misleid zou hebben, en mijne oogen misschien nooit geopend zouden geworden zijn!’</p>
<p>‘Hij is nooit voornemens geweest, u te misleiden; hij kwam, gelijk gij weet, van het diner bij Sternheim, alwaar
<pb n="16"/>eenige heeren hem hadden overgehaald, om mede naar het bal te gaan. Daar 't gezelschap alleen uit heeren bestond, had men nog al veel gedronken. Dit heeft hij u ook openhartig bekend. De verwijten, die gij hem toen deedt, de agitatie, waarin hij toen verkeerde, veroorzaakten misschien, dat hij gehoor verleende aan 't verzoek van den heer Spechters, die kort daarop bij hem kwam, en zonder daarover met u te spreken, de maskers liet halen en met genoemden heer naar 't bal ging. Waart gij als eene verstandige vrouw te huis gebleven, of hadt gij mij, alvorens te gaan, om raad gevraagd, dan zoudt gij veel onheil voorkomen hebben. Gij hadt hem immers den volgenden dag bedaard onder 't oog kunnen brengen, dat hij zich onbehoorlijk had gedragen, en dat u dit natuurlijk veel leed moest doen. Ik ken mijnen zoon te goed, om niet te weten, dat zijn gevoel van eer en zijne liefde voor u hem weerhouden zouden hebben, om zich voor de tweede maal aan die misdaad schuldig te maken. En hierbij moest 't gebleven zijn; geloof mij, dat was 't beste, wat gij hadt kunnen doen.’</p>
<p>‘Dat had waarschijnlijk eene vrouw uit de zoogenaamde groote wereld gedaan; en Alfred zoude in dat geval beter gedaan hebben, wanneer hij eene voorname dame gehuwd had. Ik heb hem eenmaal trouw beloofd en die belofte heb ik met de grootste naauwgezetheid gehouden. Sommigen zullen dit misschien eenvoudigheid noemen, maar hoe dit ook zij, ik eisch van hem hetzelfde. Ik vergeef geene ontrouw, hetzij in gedachte, woord of daad. Eenen zwaren strijd heb ik gevoerd met mijne liefde voor Alfred, maar nu staat mijn besluit vast. Wanneer die hoogere magt, die ons aller leven in zijne hand heeft, het mijne mogt sparen bij de belangrijke gebeurtenis, die spoedig op handen is, dan moet ik van hem scheiden door de wereldlijke magt. Ik kan een leven zoo als het tegenwoordige niet uitstaan. Zijn gedrag op eenen avond als deze, op eenen oudejaarsavond, bevestigt mij nog meer in mijn genomen besluit. Liever wil ik 't overige mijns levens treurende en alleen doorbrengen, dan gedurig zulk eenen zwaren strijd te voeren, die mij naar ligchaam en ziel afmat.’</p>
<p>‘Magdalene!’ zeide Alfred's moeder, ‘bedenk, wat gij doet, het berouw komt dikwijls te laat! Overweeg, om Gods wil, alvorens tot zulk eene daad over te gaan. Mijn zoon is evenzoo
<pb n="17"/>overtuigd van uwe ontrouw als gij van de zijne en uw gedrag in den laatsten tijd jegens hem gehouden, beschouwt hij dan ook als een gebrek van liefde van uwen kant.’</p>
<p>‘Goede God!’ riep zij in de hevigste vervoering uit, ‘hoe kan hij op zulke gedachte komen?’</p>
<p>‘De schijn is tegen u lieve Magdelene!’ zeide mevrouw Werner. ‘Voeg daarbij uw halstarrig weigeren om verklaring van uw gedrag te geven......’</p>
<p>‘Ik begrijp u niet!’</p>
<p>‘Luister dan. Op dien avond toen gij, door ijverzucht gedreven, ook een masker naamt en u naar het bal begaaft, en daar, door uwen hartstogt vervoerd, het masker afnaamt, toen zijt gij - zoo als wel te denken was, daar de meesten der aanwezige heeren bekenden waren - door verscheidenen herkend geworden. De jonge ritmeester Steinbeek, die na uw huwelijk, u op eene in 't oog vallende wijze het hof heeft gemaakt, zag u ook, verloor u niet uit het gezigt, en toen gij eindelijk als buiten u zelve, de zaal zijt uitgevlogen, heeft hij u naar huis begeleid. Hij heeft dit op de beleefdste wijze gedaan, zonder één oogenblik den eerbied, aan eene gehuwde vrouw verschuldigd, uit het oog te verliezen, maar de wereld betwijfelt dit, zoo als 't gewoonlijk gaat.’</p>
<p>‘Houd op! Om Gods wil, houd op!’</p>
<p>‘Wees bedaard en hoor alles; misschien komt het nog weder teregt, maar daartoe dient gij alles te weten. Eenige weken na dien ongelukkigen avond hebt gij u met Alfred weder verzoend, en misschien was de herstelde vrede niet weder verbroken, ware uw man niet door waarschuwingen zijner zoogenaamde vrienden en door de spotternijen zijner vijanden, op nieuw aan dit gemaskerd bal herinnerd geworden. Daar hij zich in dit opzigt niet zeer goed op zijn geheugen kon verlaten, vroeg hij aan den heer Spechter, hoe zich de zaak toch eigenlijk had toegedragen, en verzocht hem, om het voorgevallene naar waarheid mede te deelen. Spechter zeide hem, dat de ritmeester u naar huis had gebragt, en de meesten dit voor eene afgesprokene zaak hadden gehouden. Alfred kwam woedend t' huis. Hij nam al de bedienden in 't verhoor, maar niemand had u zien terugkeeren, en de knecht, die, toen hij zijnen heer van 't gemaskerd bal t'huis bragt, de deur wilde openen, vond die reeds open, en had
<pb n="18"/>daarenboven den ritmeester aan den overkant zien staan, terwijl deze onafgebroken zijne blikken op uw raam had gevestigd. Dit berigt bevatte dus geene opheldering, en bragt hem nog meer in verwarring, te meer daar hij voor zich zelven niet duidelijk wist, of hij u werkelijk op 't bal had gezien, dan of alles eene zinsbegoocheling was geweest.’</p>
<p>‘Niets zoude nu beter geweest zijn dan u om opheldering te vragen, maar hij wilde daarover met u niet spreken, daar hij eene nieuwe uitbarsting van uw opvliegend karakter vreesde, en liever zich zelven met allerlei gedachten kwelde en 't leven verbitterde. De spotternijen namen toe; het wederzijdsch vertrouwen tusschen u beiden verminderde al meer en meer en de rust verdween uit uwe woning.’</p>
<p>‘Maar Alfred is van alles de eenige oorzaak. Waarom niet liever openhartig met mij gesproken en billijke verwijten aangehoord, dan zich zelven het leven onaangenaam te maken en de publieke opinie voedsel te geven?’</p>
<p>‘Meer dan eens heb ik hem dit onder 't oog gebragt, maar zijn antwoord was steeds: “moeder! laat mij het leven op deze wijze genieten; een hooger geluk is voor mij niet weggelegd; de vrede is uit mijn huis verbannen.” Dezen morgen nog zeide ik tot hem: “zulk een leven kan niet lang duren!” waarop hij antwoordde: “ach moeder! hoe eerder het met mij gedaan is, des te beter voor ons allen!” Daarop smeekte ik hem dringend en met tranen in de oogen, om nog heden met u te spreken, al was 't dan ook maar om mijnentwille; maar hij schudde het hoofd, en verliet het huis, zonder tot op dit oogenblik teruggekeerd te zijn.’</p>
<p>Magdelene zweeg. Hare oogen staarden onbewegelijk op één punt, terwijl zich een vreeselijke angst in hare trekken vertoonde.</p>
<p>Mevrouw Werner meende, dat het geschikte oogenblik nu gekomen was, en daarom ging zij voort:</p>
<p>‘Gij ziet dus, dat de begeerte om de herinnering aan gelukkige dagen door vermaak op vermaak te verdooven, mijn arm kind onder menschen heeft gebragt, die zich ten zijnen koste verrijken en hem daarenboven diep ongelukkig maken.’</p>
<p>Magdelene sprong op, en smeekte hare moeder om op te houden en haar niet volslagen waanzinnig te maken; in de grootste onrust liep zij de kamer op en neder en zeide ein-<pb n="19"/>delijk: ‘ja! nu is mij alles duidelijk. Ach! hoe dikwijls heeft hij de vleijendste verzoeken en de ernstigste woorden aan mij verspild, hoe dikwijls heeft hij bij mij aangedrongen, om hem toch alles mede te deelen! Ik zweeg echter hardnekkig, en als hij 't gesprek op die verbreid zijnde geruchten wilde brengen, heb ik hem daarin nog eerder versterkt, dan gerust gesteld. Hij moest de kwelling der ijverzucht in dezelfde mate ondervinden als ik; ik moest hem folteren voor zijne ontrouw. Doch nu is 't genoeg. Wanneer hij op dit oogenblik kwam, zoude ik berouwvol aan zijne voeten willen nedervallen. Wanneer 't maar niet te laat is! De angst brengt mij buiten mij zelve.’</p>
<p>Zij opende het venster en blikte in de straat; alles bleef daar stil en rustig. Zij sloot het venster en zette hare wandeling door de kamer weder voort, terwijl zij nu eens in vertwijfeling hare handen wrong, en dan weder een diepen zucht slaakte.</p>
<p>‘Ik kan 't niet langer uithouden!’ riep zij eindelijk, ‘ik verga van angst, ik moet gaan en hem zoeken.’</p>
<p>Zij trok hevig aan de schel.</p>
<p>Toen hare kamenier verschrikt in de kamer kwam, vroeg zij om haren mantel en hoed.</p>
<p>Mevrouw Werner poogde haar terug te houden en zeide dat, terwijl zij uit was, hare echtgenoot langs eenen anderen weg kon terugkeeren. Het zou dus beter zijn, om hem door een der huisbedienden te laten roepen. Deze werd dan ook afgezonden met het bevel, zijnen heer op te zoeken, en hem te zeggen, dat zijne echtgenoot ongesteld was geworden en hij dus dadelijk te huis moest komen.</p>
<p>Nadat dit alles besteld was, werd Magdelene rustiger en mevrouw Werner dankte God, dat hare dochter eindelijk zooverre gekomen was.</p>
<p>Die rust was evenwel niet van langen duur, want toen het eene kwartier na het andere verliep, en de bediende niet terug keerde, keerde de angst terug en steeg ten top. Beurtelings werd de blos harer wangen door eene doodelijke bleekheid vervangen; groote zweetdroppels parelden op haar voorhoofd; onrustig vlogen en zochten hare oogen naar alle kanten: hare tanden klapperden - met één woord: zij was der vertwijfeling nabij.</p>
<pb n="20"/>
<p>Hare schoonmoeder beschouwde haar zwijgend, zij hoopte en wenschte zoo vurig, dat uit die puinhoopen een nieuw en duurzamer geluk mogt ontstaan. Op eens werden zij en hare dochter uit die pijnlijke onzekerheid en verwachting verlost door langzame schreden, die het huis naderden. Dadelijk stak Magdelena het hoofd naar buiten en zag eenige donkere gedaanten het huis naderen. Zij spande alles in om door die duisternis heen te dringen, maar 't was onmogelijk, iets duidelijk te onderscheiden. Eindelijk stond de optogt stil, iets zwaars werd op den grond nedergezet, en nu ontdekte zij eenen draagstoel, waarin men haren man te huis bragt. Zij gaf een gil, vloog het huis uit, en toen zij het met bloed bevlekte ligchaam van den eens zoo beminden Alfred zag, viel zij bewusteloos neder. In dezen toestand werd zij weggedragen en de moeder bleef alleen met haren zoon. Zij wierp zich op 't ligchaam van haar kind en trachtte hem door tranen en liefkozingen weder in 't leven terug te roepen.</p>
<p>Toen de geneesheer eindelijk verscheen, had men aan alle kanten zijne hulp noodig.</p>
<p>De jonge Werner had, nadat hij uit zijn huis was gegaan, eene zijner gewone plaatsen bezocht, en daar veel gedronken. Toen het avond werd namen eenige spelers van beroep hem mede, bragten hem aan hunne farotafel en lieten hunne prooi niet los.</p>
<p>Het eene verlies volgde op het andere, te meer daar de toestand, waarin hij zich bevond, hem van 't gebruik zijner zinnen beroofde. Eindelijk bleef hem niets meer over dan 't vertrek te verlaten. De anderen waren te zeer in hun spel verdiept, om acht te kunnen geven, hoe zij hem lieten gaan, en zoo doende werd hij aan zich zelven overgelaten. Toen hij op straat kwam, scheen alles met hem rond te draaijen, en naauwelijks was hij eenige huizen verder gekomen, of hij viel door de gladheid der bevrozen straat, en ongelukkig met het hoofd tegen den kant van een steenen stoep. Deze val beroofde hem geheel van zijn bewustzijn; het bloed stroomde over zijne kleederen en gaf hem een afzigtelijk voorkomen. Niemand vond hem daar, tot dat eindelijk de oude huisbediende, die hem overal te vergeefs had gezocht, hem op deze plaats ontdekte en hem naar huis deed vervoeren.</p>
<pb n="21"/>
<p>De geneesheer verklaarde de wonde voor niet doodelijk, maar de scherpe koude, aan welke hij na zijne bovenmatige overspanning was blootgesteld geweest, haalde hem eene zenuwzinkingziekte op den hals, aan welke hij weinige dagen later stierf.</p>
<p>Het berouw van Magdalena kwam te laat!</p>
<div type="section">
<head rend="h4">II.</head>
<p>'t Was weder oudejaarsavond en zoo koud, dat men er tegen op zag, om buiten te komen. En toch ging eene vrij bejaarde vrouw over de straat en wel met zulk eenen spoed, dat men bijna met zekerheid kon zeggen, dat leven of dood van haar boodschap afhing. Eindelijk had zij 't doel van haren togt bereikt en stond zij voor de woning van eenen beroemden geneesheer.</p>
<p>Zonder zich den tijd te gunnen, om adem te scheppen, trok zij hevig aan de schel. De deur werd bij dien hevigen ruk spoedig geopend, en voor de dienstmaagd nog kon vragen, wie daar buiten stond, riep de andere reeds: ‘Laat de doctor toch spoedig bij mevrouw Werner komen. Ja, om Gods wil, zoo spoedig mogelijk, eer 't kind sterft.’</p>
<p>De dienstmaagd verwijderde zich, maar kwam oogenblikkelijk terug met het berigt, dat de doctor haar op den voet zou volgen.</p>
<p>Die trouwe, bezorgde, bejaarde vrouw was de oude Suzanna. Zij ijlde op dit berigt naar de woning der droefheid terug, en naauwelijks had zij die bereikt, of zij hoorde reeds schreden op den trap, welke haar te gemoet kwamen, en angstig werd er gevraagd: ‘Komt de doctor spoedig?’</p>
<p>‘Hij is reeds op weg!’ zeide Suzanna kugchend en trad vlak achter hare meesteres in 't vertrek. Nadat zij een angstvollen blik had geworpen op een bedje, waarin een vierjarige knaap lag, en door dien blik overtuigd was geworden, dat hij nog leefde, wierp zij zich op eenen stoel en bedekte haar gelaat met haar voorschoot.</p>
<p>Naauwelijks waren er eenige minuten verloopen, en andermaal hoorde men haastige schreden op den trap en buiten adem, maar overigens met een zeer bedaard gezigt, trad de oude grijze geneesheer de kamer binnen. Hij sprak niet,
<pb n="22"/>wierp eerst eenen blik op het ontstelde gelaat van de dame, een tweeden op het bedje van den zieken knaap, en ging daarna naar den kagchel, om handen en kleederen te verwarmen. Vervolgens naderde hij het bedje en vroeg: vertoonen zich onrustbarende verschijnselen?</p>
<p>Deze vraag, de geur van azijn en andere kruiden, het tafeltje, waarop reeds gebruikte bloedzuigers, zuurdeegpappen, flesschen van verschillende grootte, een groot glas met ijs te zien waren; - dit alles bewees, dat de geneesheer niet voor de eerste maal dit vertrek betrad en geen middel tot redding van dit kind onbeproefd had gelaten.</p>
<p>Daar hij geen antwoord op zijne vraag bekwam, maar de drooge, brandende oogen der moeder, die te vergeefs om tranen smeekten, op zich zag gevestigd, ging hij naar het bedje van het kind, greep zijne pols, meer om zijne verlegenheid te verbergen, dan wel om naar de ziekte zelve onderzoek te doen. Eindelijk trok hij eenigzins verlegen aan zijnen witten das en zeide daarna: ‘Mevrouw! hebt gij iets bijzonders aan het kind opgemerkt, dat gij mij nu nogmaals hebt laten roepen? Het kind schijnt vrij rustig te zijn, en dat is immers het eerste teeken van beterschap?’</p>
<p>‘Houdt gij dan dat kreunen, dat hijgen van de borst, dat zenuwachtig grijpen met de handjes naar de dekens en dat verdraaijen der oogen voor bewijzen van beterschap, doctor?’</p>
<p>De geneesheer hield zijne oogen naar den grond gerigt en antwoordde: ‘Eene spoedige verandering is nog niet denkbaar; wij mogen de natuur en hare werking niet verhaasten, maar de toegediende geneesmiddelen eerst behoorlijk laten werken. Het laatste drankje hebt gij nog geen twee uur!’</p>
<p>‘Maar het schijnt mijn kind nog zieker te maken.’</p>
<p>‘Dat verbeeldt gij u. Alles, wat de kunst vermag, hebben mijn collega en ik aangewend. Mogt gij evenwel nog eenen derden geneesheer willen raadplegen, dan......’</p>
<p>‘Wanneer twee geneesheeren niet in staat zijn, om mijn kind te redden,’ viel hem de moeder in de reden, ‘dan zal de derde ook wel overtollig zijn, maar ik dacht - o God! ik ben zoo vol angst! - ik dacht, wanneer gij hier waart, en mijn kind aanhoudend kondet gadeslaan, dat gij dan misschien nog wel iets zoudt kunnen doen.’ -</p>
<pb n="23"/>
<p>De geneesheer zweeg en haalde de schouders op.</p>
<p>‘Weet gij dan geen enkel middel, om hem te redden? Wekt de genzenlooze smart, de namelooze doodsangst eener moeder in uw geheugen dan geen enkel geval op, waarin een middel hielp, dat hier nog niet is aangewend?’</p>
<p>Het kind werd nu juist nog onrustiger, en met dat afgebroken ademhalen vermengden zich klanken, die den dood van 't knaapje schenen aan te kondigen.</p>
<p>Mevrouw Werner gaf een luiden schreeuw, nam het kind uit het bed, liep er mede door de kamer, en bedekte het met tranen en kussen. ‘Mijn kind! mijn Alfred! riep zij ten toppunt van angst, sterf niet! blijf bij uwe moeder! Leef voor uwe moeder! Gij zijt het laatste, het eenige, wat mij is overgebleven!’</p>
<p>De geneesheer nam het kind met geweld uit hare armen, legde het zoo voorzigtig mogelijk weder in zijn bedje, dekte het toe, om de geringste togt te weren en zeide toen op vasten toon:</p>
<p>‘Als gij het kind nog eenmaal uit het bedje neemt, zijt gij de oorzaak van zijnen dood, wanneer de levensvonk nog niet geheel is uitgedoofd; worstelt het reeds met den dood, dan vertraagt gij dien, en vermeerdert daardoor zijn lijden. Dit heb ik u reeds meer dan eens gezegd!’</p>
<p>‘Hardvochtig mensch!’ riep zij. ‘Gij bezit geen gevoel! kunt gij mijn kind niet redden, laat mij dan met hem alleen, opdat ik mij in die laatste oogenblikken geheel aan hem kan toewijden en mijne smart den vrijen loop laten!’</p>
<p>‘Geef u toch niet zoo zeer aan de vertwijfeling over,’ zeide de geneesheer haar de hand reikende, ‘uw kind leeft immers nog, en daar boven in den hemel leeft immers nog de beste geneesheer.’</p>
<p>‘Ja, maar zonder barmhartigheid!’ antwoordde zij. ‘Hij heeft geen medelijden met mij gehad, toen Hij mijnen echtgenoot van mij wegnam; ook nu zal hij even onmeêdoogend mij mijn kind ontnemen.’</p>
<p>De geneesheer haalde de schouders op en maakte zich gereed, om heen te gaan.</p>
<p>De oude dienstmaagd, die al dien tijd stil bij den kagchel had gezeten, stond op, om den doctor uit te laten. Toen zij de kamer verlaten hadden, zeide hij:</p>
<pb n="24"/>
<p>‘Ik zal niet naar bed gaan, maar aangekleed blijven. Zoodra gij de geringste verandering in den toestand van 't kind bemerkt, roep mij dan; maar ik denk, dat het spoedig gedaan zal zijn.’</p>
<p>Het was Suzanna onmogelijk, om bij dit berigt eenen angstkreet te onderdrukken. De ongelukkige moeder hoorde dien en vermoedde de oorzaak; door de hevigste smart gefolterd, wierp zij zich over het dierbare kind, tot dat Suzanna haar met geweld wegtrok en haar aan de woorden van den geneesheer herinnerde.</p>
<p>Bijna bewusteloos liet zij zich in een' stoel nedervallen.</p>
<p>&nbsp;</p>
<p>Mevrouw Werner was nu eene vrouw van vier en twintig jaar. Vier jaren, die sedert den dood van haren echtgenoot verloopen waren, hadden haar minstens tien jaar ouder, en, bij vroeger te vergelijken, bijna onkenbaar gemaakt. Verdriet en berouw hadden der volle, weelderige gestalte hare schoonheid benomen. Nog droeg zij dat zwarte kleed der rouw, dat zij niet had willen afleggen, en dat hare bleeke tint nog des te meer deed uitkomen. Daarenboven hadden de angst en de vreeselijke spanning, benevens de vele slapelooze nachten veel toegebragt, om hare weinige krachten geheel uit te putten. Sedert vier weken was zij de onvermoeide waakster bij haar kind. In al dien tijd had zij geene zon gezien, geene frissche lucht ingeademd, en hoe hare onderhoorigen, ja zelfs de geneesheer haar smeekten, om eenige rust te nemen, zij was er niet toe te bewegen: zij zat in haren leuningstoel; enkele minuten deed de afmatting hare oogleden sluiten, maar ook gedurende die halve sluimering genoot zij geene rust, geene verkwikking, want hare verbeeldingskracht maalde haar ook dan nog de akeligste en somberste tooneelen.</p>
<p>Kort na den dood van haren echtgenoot was haar vader gestorven, en daar zij met hare schoonmoeder niet altijd op den besten voet leefde, besloot zij met haar kind naar eene andere stad te gaan. De getrouwe Suzanna vergezelde haar. Het doorgestaan leed en de herinnering aan al die dagen van smart, werkte inmiddels nog zeer nadeelig op haar, en misschien waren hare krachten daaronder bezweken, had niet
<pb n="25"/>de aanblik van den lieven jongen, het getrouwe evenbeeld zijns vaders, gedurig olie in die bijna uitgaande levenslamp gegoten. Alfred was gezond en sterk, en de moeder beloofde zich reeds weder gouden bergen van de toekomst, toen het kind plotseling door eene scharlakenkoorts werd aangetast. Reeds was 't gevaar geweken, toen hij weder instortte en in dien zorgbarenden toestand geraakte, in welken wij hem hebben aangetroffen.</p>
<p>&nbsp;</p>
<p>Het was dood stil in de kamer. Men hoorde niets dan 't onregelmatige ademhalen van het kind en het tikken van de pendule.</p>
<p>Welk een vreeselijk akelig kontrast met deze stilte, vormde die muziek uit de tegenoverstaande woning, waar men zich op 't Casino aan den vrolijken dans overgaf! Die toonen drongen zoo snijdend door in 't vertrek, waar weldra eene ziel het stoffelijk hulsel zoude verlaten. 't Was een trouw beeld des levens, maar toch ziet men zelden smart en vreugde, dood en leven zoo nabij elkander!</p>
<p>Zulke gedachten doorkruisten ook voorzeker de ziel van mevrouw Werner, want op eens sprong zij uit hare verdooving op en riep: ‘de helft van van mijn vermogen zoude ik willen geven, wanneer ik die muziek kon doen verstommen, die met mijne smart den spot schijnt te drijven.’</p>
<p>Gejaagd liep zij de kamer op en neder en boog telkens over haar kind om te luisteren en het te kussen.</p>
<p>Eindelijk sloeg het elf uur, het uur waarop zij haar kind weder iets van het drankje moest ingeven. De vorige keer was dit reeds met zeer vele moeite geschied, want 't scheen, alsof het kind niet in staat was om te slikken. Met moeite bragt zij eenige druppels op zijne tong. Ook nu vulde zij met bevende hand den lepel, maar 't was haar onmogelijk, hem iets in te geven: want de lippen waren blaauw en vastgesloten; het oog scheen reeds gebroken en zijn voorhoofd was ijskoud. Zij hield zich nu vast overtuigd, dat er niets meer voor haar te hopen was, wierp lepel en fleschje van zich af en gaf zich nu geheel aan hare wanhoop over.</p>
<p>Een uur lang duurde deze toestand, die aan waanzinnigheid grensde, terwijl zij nog gedurig naar haar kind zag, in
<pb n="26"/>wiens toestand nog geene verandering was gekomen. Nog altijd was zij alleen, want bij de woeste uitbarsting van hare smart had Suzanna zich verwijderd, om zich in haar kamertje op de kniën te werpen en daar te bidden voor haar, die niet bidden kon; slechts nu en dan keek zij door het sleutelgat, om te zien, wat er in 't vertrek voorviel.</p>
<p>Eindelijk scheen toch de harde korst van haar hart te ontdooijen, want toen het uur van middernacht sloeg, de muziek aan de overzijde zweeg, en het klokkenspel van den nabijzijnden kerktoren het bekende lied speelde: ‘Beveel steeds al uw wegen,’ toen vouwden zich ook hare handen, en toen werd 't haar duidelijk, dat zij haar kind en haar lot moest overgeven aan den Heer over leven en dood.</p>
<p>En zij had lang en vurig, want de bron van troost, die zij voor zich zelve zoo lang ongeopend had gelaten, scheen zij nu te willen uitputten.</p>
<p>Zij bemerkte niet, dat Suzanna stil in de kamer was gekomen, om hare meesteres bij den aanvang van 't nieuwe jaar eenige woorden van troost en bemoediging toe te spreken, maar toen de goede, oude dienstmaagd zag, dat mevrouw Werner in 't gebed verzonken was, verwijderde zij zich vol eerbied en dankte in stilte den hemel voor deze gelukkige verandering, die ongetwijfeld eenen heilzamen invloed op 't gemoed van de zwaar beproefde vrouw moest hebben.</p>
<p>Bedaarder en met nieuwen moed bezield, stond mevrouw Werner na dit gebed op, en nam hare plaats in den leuningstoel weder in. Reeds na weinige oogenblikken daalde een diepe slaap op hare oogleden neder, want toen eenmaal rust en kalmte in haar ziel waren terug gekeerd, deed ook de natuur hare regten gelden.</p>
<p>Naauwelijks had de trouwe Suzanna dit bemerkt, of zij nam vol vreugde de taak op, om nu voor die twee geliefde personen te waken. En terwijl hare uitgeputte meesteres sedert weken voor 't eerst eenige rust genoot, daalde de engel der genezing in 't ziekvertrek neder, kuste zachtkens het voorhoofd van den knaap, en nam zijne ijskoude hand in de zijne. Hij verdreef den doodsengel, en stortte nieuw leven in 't ligchaam van het kind. Eer er nogmaals een uur verloopen was, ademde het kind rustiger en keerde de warmte langzaam terug.</p>
<pb n="t.o. 27"/>
<p>
<figure>
<p><xptr to="_vad003186101_01ill01.gif"/></p>
<figDesc>G.J. Bos. <lb/>Steend. v. P. Blommers, te 's Hage. <lb/><hi rend="i">daalde de engel der genezing in 't ziekvertrek neder, blz. 26.</hi></figDesc></figure></p>
<pb n="27"/>
<p>Suzanna liet beiden rustig sluimeren, want in haar vroom geloof, dat God alleen kon helpen en alle geneesmiddelen nutteloos zijn, beproefde zij ook niet, om het kind iets in te geven, en waarschijnlijk was dit bij de plaats hebbende krisis 't beste, wat zij kon doen.</p>
<p>&nbsp;</p>
<p>Toen de zon den volgenden morgen voor 't eerst in 't nieuwe jaar hare gouden stralen over de aarde verspreidde, verscheen de geneesheer ongeroepen, en voor zich zelven verzekerd, dat de kleine aardbewoner het nieuwe jaar in een geheel nieuw leven was ingetreden, voor het huis der smarte en trok zacht aan de schel.</p>
<p>Mevrouw Werner ontwaakte, wreef ten uiterste verwonderd hare oogen uit, en was gedurende de eerste oogenblikken nog niet in staat, om zich alles duidelijk voor den geest te brengen.</p>
<p>De geneesheer kwam binnen, beschouwde het kind, hetwelk in zijn zweet lag te baden en zeide tot de moeder: ‘Ik wensch u hartelijk geluk met zulk eenen nieuwjaarsdag. Alfred is gered! de krisis is voorbij!’</p>
<p>Nu eerst kwam de gelukkige moeder tot volkomen besef van haren toestand. Wie zal 't beschrijven, welke vurige dank haar hart vervulde? Wie zal nog twijfelen of haar dankgebed nog niet inniger was dan hare smeekbede?</p>
<p>Die nieuwjaarsmorgen werd nooit uit haar geheugen gewist. Langen tijd was alles rondom haar <hi rend="i">nacht</hi> geweest, thans was een heldere <hi rend="i">morgen</hi> voor haar aangebroken!</p></div></div>
<div type="chapter">
<head rend="h3">Eene klopgeesten-novelle;
<lb/>door Bernhardus.</head>
<head rend="h4">I.
<lb/><hi rend="i">Een woord van den schrijver over zich zelven</hi>.</head>
<p>Ja, ik zal het maar bekennen: ik ben geen schrijver, en huiver reeds bij de gedachte, dat ik in drukletters terug zou vinden, hetgeen ik hier zoo op mijn gemak zit neder te schrijven. Als ik vroeger eens een opstelletje maakte,
<pb n="28"/>om als bijdrage te dienen voor ‘het nut,’ of een armzalig versje dichtte, om voor een' verjaardag of bruiloft te dienen, - dan was ik reeds blijde als het uitgediende manuscript weder in mijn portefeuille lag; en nog nooit heeft iemand mij kunnen bewegen, zelfs geene dankbare moeders of geflatteerde jufvrouwen, om haar eene nalezing van mijne idillische beunhazerij te vergunnen. Aan de kritiek was door de beleefdheid het stilzwijgen opgelegd; mijne van vreesachtigheid getuigende uitspraak werd de verzoening van vele leemten; de verstands-barometer der toehoorders stond in den regel niet hoog; en zoo werden mijne penvruchten meestal met smaak, immers zonder tegenzin, genuttigd,- en hoogst vermetel zoude het van mij geweest zijn, indien ik die vruchten aan eene herkaauwing had gewaagd; want ik was te veel overtuigd, hoezeer het mijn werk aan attische pekel ontbrak, daargelaten nog de grove zonde, die ik ongetwijfeld aan stijl en taal begaan had. ‘Verba volant, sed scripta manent,’ zegt mijn zoon, die op studie ligt, als hij liever iets aan zijne moeder <hi rend="i">vraagt</hi>, dan aan mij <hi rend="i">schrijft</hi>; en hoewel ik geen latijn ken, zoo moet ik daaruit toch opmaken, dat het verkieslijker en raadzamer is, zoo maar eens wat te <hi rend="i">zeggen</hi>, dan zoo maar eens wat te <hi rend="i">schrijven</hi>, maar vooral, dan om zoo maar eens wat te laten <hi rend="i">drukken</hi>. - Ik wilde dus, zoo als men dat noemt, niet aan den openbaren weg timmeren, en meende zelfs, dat dit vooral een beginsel was, waarvan ik nooit zoude kunnen afwijken. Maar ziet, het was een eigen gebrouwd beginsel, hetwelk ik misschien even ter kwader ure laat varen, als de hooggeleerde heeren, die over den vrijen wil schrijven, of over determinisme, of over monisme en dualisme, en die ook lang niet altijd aan het beginsel, 't welk ze vroeger (soms zelfs in hetzelfde boek) beleden, getrouw blijven. Mogen de priesters der wetenschap alzoo zich
zelven of eenmaal aangenomene beginselen verloochenen, dan zal men dit zelfde verlof ook wel aan den leek willen geven, - vooral als hij dit nog bij hen vóór heeft, dat hij van die principiële gedachten-verandering rekenschap aflegt.</p>
<p>Ik ben, namelijk, gehuwd, en heb dus van mijne zelfstandigheid de helft ('t is waarachtig niet te veel!) moeten afstaan, met andere woorden: ik ben door den ambtenaar van den
<pb n="29"/>burgerlijken stand in een contract gewikkeld, waardoor ik legaal ben gedetermineerd. En uit kracht nu van dit determinisme, hetwelk vast minder bestrijders zal vinden dan het Scholtiaansche, werd ik gedwongen 1. tot het schrijven van eene novelle, en 2. tot het publiek maken daarvan. Ainsi soit il!</p>
<p>Maar nu deed zich al dadelijk de groote zwarigheid op: welk tijdschrift zal mijn' arbeid willen opnemen? Voor redactiën heb ik, als het ware, een instinctmatig respect; en ik <hi rend="i">kon</hi> het maar niet gelooven, dat ze mijne vlugtige regelen drukinkt en papier waardig zouden keuren, of eenige bladzijden voor den onbekenden leerling in haar verheven vak zouden beschikbaar stellen. Derhalve, tot welk tijdschrift zoude ik mijne bede rigten? Tot de <hi rend="i">Boekzaal?</hi> Neen, dat is een afgesloten terrein, waarop mijn onheilige voet geene schrede mag zetten. Tot het <hi rend="i">Stuivers-Magazijn?</hi> Neen, want dan had ik er een plaatje bij moeten leveren; en teekenen kan ik niet. Tot de <hi rend="i">Tijdspiegel?</hi> Brrr...! de spiritus asper zou mij zien komen. Tot de <hi rend="i">Gids?</hi> Onnoozele! wilt gij dan met een: ite procul profani! worden afgewezen? Maar dan het ‘<hi rend="i">Leeskabinet?</hi>’ Wel, dat heeft geen redactie, en aan den uitgever wil ik geen oordeel gunnen over mijn halsbrekend werk. ‘<hi rend="i">Nederland</hi>’ staat te hoog voor novices, ‘<hi rend="i">Europa</hi>’ heeft de lezers te veel verwend; maar dan de ‘Letteroefeningen?’ Juist, dat is mijn terrein; dat is de plaats voor iemand (de naam zegt het zelf) die zich wil <hi rend="i">oefenen</hi> in de letteren. Ik schreef eenen zeer demoedigen en bescheiden brief aan de redactie; en ziet, ik heb haar hart verteederd, en voor mijne novelle eene plaats gekregen in haar tijdschrift. Ik ben haar dankbaar voor deze goedgunstigheid, en hoop vurig, dat de lezer al de schuld, die ze door die toegeeflijkheid op haar geweten heeft geladen, op het hoofd van den schrijver zal doen nederdalen!</p>
<p>Maar nu mijn werk zelf, en de aanleiding daartoe. Dit alles zal de inhoud leeren. Wijk ik zoo handelende af van de gewoonte; welnu, mijne bekentenis, dat ik een leerling ben in de auteurskunst, is dan geen holle klank geweest.</p>
<div type="section">
<head rend="h4">II.
<lb/>Mijn proeftijd.</head>
<p>Onder de vurige gebeden, die door het meerendeel der beschaafde aardbewoners worden geslaakt, behoort vooral
<pb n="30"/>deze, dat men, zonder afhankelijk te zijn van de nukken der fortuin of van de gunst des publieks, in zijn levensonderhoud kan voorzien, met andere woorden: dat men kapitalist genoeg mogt zijn, om van de renten te kunnen leven. Hêh! dat ware eerst eene zaligheid! Welnu, het zij met bescheidenheid gezegd, in die zaligheid mogt ik mij baden; want een langdurig verblijf in onze Oost-Indische bezittingen had mij georneerd met den adelbrief der plutocratie, zoodat ik naar hartelust kon eten en drinken wat ik wilde, een buitentje kon bewonen, een paardje kon mennen, eenige dienstboden kon drillen, en mij in den roem van eenen rentenier verheugen. Maar daarmede waren alle mijne voorregten nog niet voleind. Er had zich in het representatieve stelsel van ons vaderland een nieuw postulaat ontwikkeld, namelijk het specialiteits-postulaat. In den laatsten tijd waren meer gevraagd de spoorweg-specialiteiten, doch in den tijd, waarin mijn verhaal begint, droomde de stembus slechts van Indische specialiteiten; zoodat er bijna geen district was, 't welk niet den eenen of anderen oudgast opschommelde, om dien als kandidaat voor het lidmaatschap der Tweede Kamer te stellen. Wat voor de algemeene vertegenwoordiging geldig was, gold natuurlijk ook voor de bijzondere; en van deze stelling uitgaande, bragten de kiezers mijner gemeente <hi rend="sc">vijf</hi> stemmen op mij uit voor het lidmaatschap van den gemcenteraad. En ofschoon de meerderheid <hi rend="i">drie en zestig</hi> was, zoo gevoelde ik mij echter, door dit blijk van politieke belangstelling, genoeg gestreeld, om den slagers en bakkers, die, met verkrachting van het geheim der stemming, zich als mijne kiezers openbaarden, eene dubbele portie vleesch en brood te bestellen.</p>
<p>Het was evenwel eene teleurstelling voor mij, dat ik acht en vijftig stemmen te kort kwam; en dit, gevoegd bij nog vele andere teleurstellingen, maakte mij het renteniersleven zoo ondragelijk, dat ik naar allerlei middelen uitzag, om mij aan de ramp van het onzalige ‘niets doen’ te ontrukken. 't Is eene marteling, zoo'n nul te zijn in de zamenleving, zoo het bewustzijn te hebben dat ziekte en dood, als die mij troffen, het maatschappelijk raderwerk geen oogenblik lieten stilstaan. Daar zoude, daar <hi rend="i">moest</hi>, eene verandering in komen; de kracht, die in mij was, moest in de eene of andere rig-<pb n="31"/>ting werkzaam worden. Vele plannen verdrongen zich in mijne hersenen; en eindelijk stond er ééne vast: ik wilde mij wijden aan de <hi rend="i">klopgeesterij</hi>. Ik had daarvan zooveel gehoord, dat ik mij niet alleen de theorie daarvan wilde eigen maken, maar dat ik zelfs kans zag, er eene voordeelige toepassing van te maken.</p>
<p>Gelukkig voor mij, existeerden er vele beoefenaars der moderne magie, die ik aan gindsche zijde van den Oceaan mijne vrienden mogt noemen, en die mij met open armen ontvingen, toen ik van mijne vatbaarheid voor eene spiritualistische geloofsbelijdenis liet blijken.</p>
<p>Als jeugdig adept, het spreekt van zelf, moest ik met den tafeldans beginnen, daarna kon ik opklimmen tot de tafelspraak, dan tot de manifestatiën der geesten, en eindelijk, na mijne formele promotie, tot het onderhoud met afgestorvenen worden toegelaten. Alle beginselen echter zijn moeijelijk en vervelend, en dit was bij mij in geene geringe mate het geval. Ik vond dat zitten om die doode schijf zoo hersenloos vervelend, en zelfs het draaijen en wandelen van het meubelstuk zoo onaardig en doelloos, dat ik misschien reeds bij de eerste lessen een renegaat zoude zijn geworden, indien men mij niet spoedig in eenen hoogeren kring der wetenschap had opgeheven. De klopgeesterij boezemde mij meer belangstelling in, en verschafte mij werkelijk eenig genoegen, vooral omdat wij een ‘bovenst best’ medium hadden. Een medium, zult gij vragen, wat is dat? Ik zal het u laten zeggen door ‘een ooggetuige,’ die, in zijne brochure: <hi rend="i">Iets over geesten</hi>, daarvan de volgende definitie geeft (pag. 6): ‘<hi rend="i">Door medium verstaat men dien persoon, welke in hooge mate de stof bij zich draagt, waardoor de geesten zich hoor- en voelbaar kunnen maken</hi>.’</p>
<p>Ziet, dat is nu een toch eens een regt duidelijke verklaring, welke bijna een axiomatisch karakter draagt. Wij, botterikken in de natuurkunde, stelden ons altijd voor, dat een geest vleesch noch beenen had, ja geheel onstoffelijk, eene bloote gedachte was; maar wij leeren thans, niet alleen, dat de geesten kunnen spreken in de kloptaal, maar ook, dat men ze kan <hi rend="i">voelen</hi>. Ja, men heeft zelfs de indrukken der voetstappen gezien, zoo even door een' geest nagelaten<note n="(1)" place="foot">Zie: Tweede berigt der manifestatiën, door Revius, pag. 12.</note>.</p>
<p>Kijk, dat deed mij nu toch eens een groot genoegen, dat
<pb n="32"/>ik geesten zoude hooren spreken, dat ik hen zoude voelen, dat ik met hen een praatje zoude kunnen houden. Ik had zoo vele dierbare ligchamen tot stof zien vergaan, en was zoo stellig overtuigd, dat ik hunne geesten op het ondermaansche <hi rend="i">nooit</hi> weêr zoude ontmoeten, dat ik letterlijk van vreugd was opgetogen, nog eens de hand van een lang verscheiden vriend te zullen drukken.</p>
<p>Hoog was mijne verwachting gespannen, en de uitkomst heeft haar niet beschaamd; want reeds bij eene derde zitting (eigenlijk moest ik ‘seance’ zeggen) werd ik aan eenige geesten gepresenteerd en met hen in aanraking gebragt. Ik had het almagtig prettig gevonden, als de geesten, die dezen avond coram kwamen, zoo familiairtjes met ons gekeuveld hadden; doch hiertoe schijnen ze maar niet te bewegen te zijn. Immers, ze manifesteren zich, bij uitsluiting, door het kraken (kloppen is de technische term) der tafel, door muzijk of door schrift. Het laatste kan men lezen, het voorlaatste hooren, doch het eerste moet men in letters overbrengen. B.v. krik is A, krak is N; en wanneer er nu nog nog eens krak en krik komt, dan heeft de geest zich als ‘Anna’ gemanifesteerd. Wie Anna is, dat komt er niet op aan; ze is een geest, en heeft ze al van zich zelve niets te vertellen, dan brengt ze tijding van andere geesten, die tot ons in naauwere betrekking staan. Zoo vroeg men eens aan eene tafel, die geweldig kraakte: ‘zijt gij een geest?’ ‘Ja,’ was het antwoord. ‘En wie zijt gij?’ ‘Isabella de Palona.’ - ‘Waar van daan?’ van Barcelona<note n="(1)" place="foot">Iets over geesten; door een' geloovige, bl. 9.</note>. Hoe die Spaansche geest in 's Hage verzeild raakte, moge het medium verantwoorden; doch zooveel is zeker, dat hij voorspelde, dat de broeder van een der aanwezenden, een zieke, <hi rend="i">niet</hi> zoude herstellen. Isabella was wel een jobsbode, maar maakte het daarna toch weder goed. Ook Napels leverde een zijner geesten aan het gezelschap; van den val van Frans II scheen hij evenwel nog geen kennis te dragen. Met deze weinige uitzonderingen, waren de geesten meestal oude bekenden: vaders, moeders, zusters, broeders, kinderen, vrienden, die ons zoo het een en ander van hun tegenwoordig verblijf kwamen vertellen.</p>
<p>Men moet evenwel met de geestelijke berigten zeer voor-<pb n="33"/>zigtig zijn, en lang niet alles in ernst opnemen; want terwijl de geesten soms zeer dartel en ligtzinnig zijn<note n="(1)" place="foot">Eerste berigt, manifestatiën, bl. 8.</note>, maken ze zich ook dikwijls aan leugens schuldig<note n="(2)" place="foot">Gedachten over het Spiritualisme, door den majoor Revius, bl. 28.</note>. Maar dit zijn inferieure geesten; de superieure zijn meer zedelijk ontwikkeld en hebben eene veel grootere kracht, zóó groot zelfs, dat deze, volgens den reeds aangehaalden ooggetuige (bl. 18), staat tot de kracht der inferieure geesten als 19:1. 't Is waarachtig geen bagatél.</p>
<p>Sommige geesten spelen heel aardig op de harmonica, andere drukken u de hand; maar vooral krabbelen ze u gaarne aan de beenen, hetwelk de jonge dames, die mede aan de séances deelhebben, maar voor zoete koek moeten opnemen, vooral wanneer ze het medium niet kennen; en dit is geenszins altijd het geval; zelfs weten sommige mediums zelve niet, dat ze dit karakter bezitten.</p>
<p>Maar ik heb reeds genoeg gezegd, om mij bij den lezer te verontschuldigen over mijne hooge ingenomenheid met die hoor- en voelbare geesten, die, volgens eenen geleerden edelman in Frankrijk<note n="(3)" place="foot">La réalité des Esprits et le phénomène merveilleux, par le Br. d. Guldenstubbé, pag. XXXII.</note>, den grond leggen tot eene ‘sciènce positive du spiritualisme, en établissant la croyance, aux Esprits du monde invisible sur une base inébranlable.’</p></div>
<div type="section">
<head rend="h4">III.
<lb/><hi rend="i">Plannenmakerij</hi>.</head>
<p>Zoo was ik dan aan de noodlottige gevolgen van het ledig loopen ontrukt, en zag ik mij ingewijd in de bovenzinnelijke leer, waartoe de grond was gelegd door twee lieve meisjes van Rochester, en die zich weldra, met reusachtige snelheid, uitbreidde van de Baltische zee tot aan de boorden van den Donau, van Wassington tot Parijs, van Berlijn tot Hamburg, van meester Cornelis tot den Scheveningschen weg, en van daar tot den grond, waarop ik mijn pensioen verteer. Het was mij zalig om het hart, dat ik wederom eene bezigheid voor mijne gedachten had, want ik had van mijn verleden nog al iets in mijn geheugen, dat ik
<pb n="34"/>gaarne wilde vergeten, en van de toekomst nog al iets in mijne voorstelling, dat ik gaarne, maar tamelijk hopeloos, verwezenlijkt zag. Ik loop niet hoog weg met gedane zaken, en daarom was ik regt blijde, dat zich op mijn levensweg een element had opgedaan, dat mij niet alleen kon onttrekken aan den walgenden invloed der ledigheid, maar zelfs de bron zoude kunnen verdiepen mijner tijdelijke welvaart.</p>
<p>Wel verre namelijk, dat ik, als Revius en consorten, het spiritisme<note n="(1)" place="foot">Zoo schrijven Revius en anderen, maar fransche schrijvers zeggen: spiritualisme; doch dit moet men niet navolgen, omdat het eene veel te oude en afgesletene zaak is.</note> zoude beschouwen en aanwenden als ‘een middel tot meerdere ontwikkeling van den mensch, en tot bestrijding van het materialisme (R. in voce, pag. 6 van zijne “Gedachten”),’ vatte ik al dadelijk, als practisch man, het plan op, van de zonderbare luim der geesten, om zich, tegen Scholten, Opzoomer en Bosch Kemper aan, van het ligchaam afgescheiden, nog eens op de planken van het wereldtooneel te vertoonen, een toepasselijk gebruik te maken op industrieel, letterkundig en ander gebied; want al die kunstjes van biologie en buikspreken, van tafeldans en determinisme, van anomaden en dualisten, raken mijne koude kleeren niet, als ik er geene practische en nuttige uitvloeisels van zie.</p>
<p>Ik had nu, zelfs vóór de oprigting van het tijdschrift ‘Orobase,’ de zaak van het spiritisme goed onderzocht, en was tot de overtuiging gekomen, dat ik van haar een nuttig gebruik konde maken:</p>
<list>
<label>1o.</label><item>Door het oprigten van een bureau van vergiffenisbullen.</item>
<label>2o.</label><item>Door het à contant leveren van onwankelbare profetiën.</item>
<label>3o.</label><item>Door het leveren van goedkoopere en snellere telegraphische berigten, dan door de gewone telegraaf worden overgebragt; en</item>
<label>4o.</label><item>Door het les geven in eene algemeene wereldtaal, waarover op congressen reeds zoo dikwijls is gesproken.</item></list>
<p>Als men daar zoo vrolijk en onbezorgd henen leeft, en, om zoo maar plat weg te spreken, van den prins geen kwaad weet, dan bedriegen man en vrouw elkander wel eens onder
<pb n="35"/>het stamelen van teedere woordjes; dan slaat het kind zoo gemakkelijk den raad der ouders in den wind; dan sluit het ouderoog, voor de gebreken of verkeerde neigingen van het kind, zoo vaak goedwillig zich digt; dan drukt de van wellust bevende lip, zoo onbeschroomd den verraderlijken kus op de lippen der onschuld; dan lispelt de mond der ligtzinnigheid, der argeloosheid zoo vele bedriegelijke klanken in het oor! Allen weten wel, bij eenig nadenken; dat het de regte weg niet is, dien ze bewandelen, - zelfs dat ze zich de een tegen den ander vergrijpen; doch men ziet dit zoo zwaar niet in. Men gevoelt wel zoo iets in zijn boezem, dat men eigenlijk niet goed handelt, maar men denkt er tevens, ter goeder trouw welligt, bij, dat men de fout altijd weêr herstellen kan, dat men weêr goed kan maken 't geen men heeft bedorven, dat men de schuld later in ruime mate kan boeten. - En waarlijk, men moge aan de lippen hangen van een praedestinateur of van een aanhanger des liberum arbitriums, men gevoelt toch iets in zich, dat naar schuldbesef zweemt, en ook in zich een verlangen, om van die schuld ontslagen te worden. - Het stoute kind gevoelt zich veel verligt, als het excuus gevraagd en verkregen heeft, en hem volgen alle graden van ouderdom in dat geval: één woord van vergeving wischt vaak tien jaren van zonde uit. Tien? Neen veel meer, een geheel leven.</p>
<p>Maar om dat ééne woord te spreken, moet die mond nog adem doorlaten, moet het hart nog kloppen, moet het oog nog niet troebel zijn geworden. Als dit niet meer het geval is, als de levensbeweging heeft opgehouden, en de lippen niet meer kunnen spreken, dan kunnen ze ook geene vergiffenis meer schenken. En toch heeft men er dan vaak de meeste behoefte aan. Als de zoon, die zijn vader vervloekte, het oog slaat op die kille trekken, die onder de schaduw der grijze hairen zijn weggestorven; als de verleider een blik slaat op het vale lijk van zijn slagtoffer, of de ligtzinnige vrouw tot haren pligt wordt wakker geschud door de laatste reuteling van den stervenden echtgenoot, - dan, ja dan zoude men alles geven, om maar een enkel woord van vergiffenis te hooren. Maar dan is het te laat. Te laat? Zoo spreken de profanen in de leer der geestenklopperij; niet alzoo wij, ingewijden in het schiboleth der imponderabilia! -
<pb n="36"/>Home heeft er de eer van, den omgang met geesten het eerst bekend gemaakt te hebben, doch thans is het reeds nationaal eigendom geworden. ‘Intusschen (zegt Revius, in zijn eerste berigt van manifestatiën, bl. 6) hebben wij ook hoogst belangrijke gesprekken gehad met eenige onzer afgestorvene betrekkingen. Al naar mate van de stemming der aanwezenden, verschijnen de geesten, die men roept, enz.’ Diezelfde onomstootbare waarheid is ons ook duidelijk geworden in het voorbeeld van Stroomjager, die telkens eene visite ontving en sprak met zijn kind, 't welk lang overleden was, en door dit kind weder in kennis kwam met den geest van Albertus Maximiliaan Jacob den Man, die voor 19 jaar reeds gestorven was<note n="(1)" place="foot">Zie de: Doodenbezweerders, door Thomas Incredulus, pag. 25.</note>.</p>
<p>Men moet niet denken, dat het kwezelarij van mij is, of mijstiekerij, dat ik aan deze dingen geloof. Neen man, daar kan geen schijn van zijn, als ik u zeg, dat ik in dit opzigt zelfs met de mannen van de ‘Dageraad’ eenstemmig denk<note n="(2)" place="foot">Ook iets over de zoogenaamde klopgeesten en hunne manifestatiën, door een volbloed-dageradiaan.</note>, en die zal men toch niet van femelarij beschuldigen.</p>
<p>Ik heb reeds een zeer kundig en krachtig medium gevonden; de kerel zuipt als een ketter, doch als hij nuchteren is, dan windt hij den sterksten, den meest superieuren geest om den vinger, en ontlokt hem zijne diepste gedachten. Geen geest, zoo stug of stom, of hij weet hem aan 't spreken te krijgen; en daarom heb ik nu reeds een duizendtal vergiffenis-bullen laten drukken, waarin nu nog maar de namen moeten worden ingevuld van voogden, kasteleins, geldschieters, oude vrijers, kransdames, huisjesmelkers en dergelijke betrekkingen meer, in de verlichte eeuw van achttienhonderd zestig. Hoe zalig gevoel ik mij reeds in dat vooruitzigt, dat al die oude zondaars bij mij ter biecht moeten komen!</p>
<p>II. Al heeft men geen zondenschuld op het geweten, en al snakt men ook niet meer naar een woord van vergiffenis van de lippen eens dooden, dan wil men daarom toch wel gaarne eens weten, wat er alzoo in de toekomst voor ons is weggelegd. Ja, dat verlangen, om iets vooruit te kunnen weten, is zoo groot en zoo algemeen, dat er niet alleen
<pb n="37"/>jonge meisjes en oude jonge jufvrouwen door gedreven worden, niet alleen kandidaten voor het huwelijksbed, voor den rijkdom, maar ook kinderen en grootjes, maar ook het zoogenaamde ‘gevestigde’ deel der groote zamenleving. Gevestigd! Ja, men is wel gevestigd, men schijnt wel zijn standpunt, misschien de volheid der eens geslaakte wenschen, bereikt te hebben; maar een blik in de toekomst is toch altijd zeer behagelijk, en daarom hebben de mannen van den ‘spiegel des geheims,’ de kaartlegsters, en de zieners van het koffijdik nog altijd eene zeer uitgebreide en lucrative clientéle, misschien even uitgebreid en winstgevend als de Baron Patet met zijn <hi rend="i">miroir fatidique</hi>, door middel waarvan hij met arendsoogen in de toekomst blikken kon<note n="(1)" place="foot">Le mystère du magnetisme animal et de la magie, etc., par Dr. Gigot-Suard, pag. 50.</note>.</p>
<p>Doch deze wijze van de toekomende dingen te weten, is thans niets meer dan een anachronistisch misbaksel, een versleten stumperswerk, waaraan Home, Revius, Rigazzoni, Dr. Tafel en consorten reeds lang den nekslag hebben gegeven. Genen verheffen zich tot zieners en lezen zelven de toekomst; maar dezen laten de geesten komen, om uit hun eigen mond de profetiën te hooren of die met hunne eigene handen te laten schrijven. De geesten schrijven en spreken, zal men zeggen: wat eene malle nieuwigheid is dat? Dat zal de redactie van ‘<hi rend="i">Orobase</hi>’ u wel anders vertellen; en anders moet ge 't reeds geciteerde werk van Guldenstubbé maar eens koopen, die u meer dan 60 originele handschriften levert, van Julius Cesar af tot aan eene pas ontslapene moeder toe. En dus eene nieuwigheid, en nog wel eene malle! Foei, hoe leugenachtig en onbijbelsch is deze beschuldiging. Lees maar eens het V<hi rend="sup">de</hi> hoofdstuk van Daniël, het vijfde vers: ‘Te zelfder ure kwamen er vingeren van eens menschen hand voort, die schreven tegenover den kandelaar, op den kalk van den wand van het koninklijk paleis, en de koning zag het deel der hand, die schreef.’ Wat toen onder het oog van Bélsezar gebeurde, en waarvan deze zelfs verschrikte, is thans bij ons eene zeer gewone zaak. En zoo is het ook met het spreken en profeteren der geesten; dat is insgelijks ‘eine alte Geschichte.’ Het is immers reeds door Joël beloofd, die in het 28<hi rend="sup">ste</hi> vers van het II<hi rend="sup">de</hi> oofdstuk zegt: ‘En
<pb n="38"/>daarna zal het geschieden, dat Ik mijnen Geest zal uitgieten over alle vleesch, en uwe zonen en dochteren zullen profeteren; uwe ouders zullen droomen droomen; uwe jongelingen zullen gezigten zien.’ Om nu nog een feit te willen ontkennen, dat op zulke degelijke historische gronden rust, dat is immers te gek om van te spreken. Mijn medium is tegenwoordig veel bezopen, maar als hij nuchteren is, dan zal ik hem profeten laten oprakelen, die aan ieder, welke genegen is contant te betalen, zijne toekomst als naakte waarheid zal te hooren en te zien geven.</p>
<p>Mijn plan zal wel een grooten knak geven aan weduwenfondsen en assurantie-maatschappijen, en misschien verstorend werken op de quantiteit en qualiteit der huwelijken; maar die zedelijke gevolgen moet ik opofferen aan het finantiële belang van mijne moderne industrie.</p>
<p>III. Ik vind de uitvinding der telegraphen eene zeer schoone, vooral, toegepast op het snelle overbrengen van tijdingen en berigten, die men van verre vrienden of betrekkingen wenscht te ontvangen. Misschien blinkt de voortreffelijkheid van dit ‘versnelde middel van gemeenschap’ (ik heb dit woord niet uitgevonden, anders zoude ik moeten blozen; en mijne wangen blijven er bleek bij) nog meer uit, nog sterker uit, als men het oog slaat op de effecten- of handelsbeurs; maar van die dingen heb ik geen verstand, omdat mijne moeder mij reeds vroeg heeft leeren zingen: l'Or n'est qu'une chimère,’ en omdat ik deze delfstof nog nooit hartelijk heb weten te beminnen. - Maar of men nu de telegraafdienst ophemelt met het oog op droevige doodsberigten of op winstgevende speculaties, het is mij hetzelfde; ik vind daarin nog altijd eene groote schaduwzijde. Vooreerst moet men zijne, soms zeer subtile en discrete, berigten toevertrouwen aan een leerling telegraphist (verbeeld u, een <hi rend="i">leerling</hi>-telegraphist!) die ze verzendt; en dan weer aan een dergelijk personage, die ze, bij het arrivement, copiëert. Daarmede gaat immers, hoe heilig het geheim ook zij en onder welke zware geheimhouding de beambten ook staan, alle idée van geheimhouding verloren. Wat twee weten is geen geheim meer! Bovendien kost een klein berigtje, b.v. Lise is bevallen, Sapeurs is bankroet, Klazine heeft de pokken gekregen, kunt gij mij morgen ten eten wachten, enz., steeds
<pb n="39"/>vijftig cents, en het antwoord weder vijftig eents. En wat gaat er dan, eindelijk, niet een tijd mede heen, om te schrijven en te antwoorden, onder handen van al die leerlingtelegraphisten!</p>
<p>Aan mijne methode kleeft geen van al die smetten. Ik zend de berigten, of laat die inwinnen, door geesten, die hierin zeer handig en goedkoop zijn, en mij de moeite besparen, eerst mijne vraag of antwoord op het papier te zetten, die mij hunne diensten gratis bewijzen, en bij wie men vast meer discretie kan verwachten, dan bij den leerlingtelegraphist.</p>
<p>De eerste proef met dergelijke telegraafdienst is, in ons land, genomen door den majoor Revius. Immers ‘op verzoek van hem en zijne vrienden, begaf een geest zich naar eene 24 uren verwijderde plaats, nadat ze hem het adres hadden opgegeven, ten einde een ernstigen zieke te bezoeken, en hun van zijnen toestand (de Schr. meent van den toestand des lijders, en had dus voor <hi rend="i">zijnen</hi> ook wel <hi rend="i">diens</hi> kunnen zetten) te berigten. Na <hi rend="i">weinige oogenblikken</hi> meldde de geest zich weder kloppende aan en gaf aan het gezelschap de verzekering, dat de lijder niet in gevaar was......De patient is hersteld<note n="(1)" place="foot">Gedachten over het Spiritualisme; door den majoor Revius, pag. 70-71.</note>. Weg dus met die stijve palen en vervelende draden, wier twee- drie- vier- tot zevendubbele lijnen zoo eentoonig en afmattend voor het oog zijn, en waartegen zoo menige vogel zich den kop verplettert. Weg met die omslagtige depêches en geheimzinnige bureaux! Weg met slakkengang, waarop zich ons geduld te barsten stoot! Weg met die nieuwsgierige leerling-telegraphisten. De geesten, dat zijn mijne postboden; en ik zal ze, snel als de bliksem, door het land zenden, zoo dikwijls men maar wil en zoo dikwijls mijn medium niet dronken is.</p>
<p>IV. Het is almagtig vervelend voor iemand, die veel van reizen houdt, dat hij in ieder land, hetwelk hij wenscht te bezoeken, zijne tong weder anders moet laten vallen niet alleen, maar dat hij ook geheel andere klanken voor de uitdrukking van zijne gedachten moet bezigen. Op de tegenwoordige scholen wordt dit wel geleerd, ik meen onderwezen; doch of het ligt aan de <hi rend="i">eruditi</hi> of aan de <hi rend="i">erudiendi</hi> (ik
<pb n="40"/>wil ook eens toonen dat ik de vader van een latinist ben), ik weet het niet, maar dat weet ik wel, dat de jongelui van het <hi rend="i">lager</hi> onderwijs vaak een zeer <hi rend="i">kort</hi> geheugen hebben, en dat ze in het spreken van vreemde talen, meestal een armzalig figuur maken. Neen, dan zijn de geesten andere kerels! Die spreken, hoe kortstondig ze ook op hunne nieuwe planeet vertoefd hebben, terstond alle talen der wereld. Een Romein spreekt Duitsch, een Spanjaard Haagsch, een Amerikaan Amsterdamsch, en dat met eene vlugheid, die ons verbaasd doet staan; en ik kan het mij maar niet begrijpen, dat ik de eerste moest zijn, die op het denkbeeld kwam, om hun die kunst af te luisteren. Ik ben evenwel reeds een geheel eind op weg, en zal weldra de schitterendste blijken geven van het polyglottisch alvermogen der ‘intelligente kracht,’ welke den geesten ‘immanent’ is. De letterkundige kringen kunnen het probleem van eene universele taal, door alle natiën gesproken en verstaan, voor zoo goed als opgelost houden; en ik wil en zal die oplossing bewerken, al moet ik mijn medium ook lid van de afschaffing laten worden.</p></div>
<div type="section">
<head rend="h4">IV.
<lb/><hi rend="i">De uitslag of</hi>, <hi rend="i">wil men</hi>, <hi rend="i">de uitkomst</hi>.</head>
<p>Thans was ik, om eens met een vreemd woord te pronken, au fait. Al de geheimen der geestenwereld hadden zich voor mij onthuld; de sluijer tusschen leven en dood was voor mij weggevallen; de grenzen tusschen het verleden, het heden en de toekomst waren uitgewischt. Hoog klopte mij het hart van vreugde (men vergeve mij dezen algemeen in gebruik zijnden gemoedsterm) bij dien familiairen omgang met het geestenheir; en ik had volstrekt geen medelijden met de historie-schrijvers, dat ze, voor hunne verminking van datums en personen, van karakters en feiten, eens ter dege op hunne vingers getikt worden. Want het was mij maar te doen, om die levende dooden te utiliseren en voor mijne onderneming te winnen. Die onderneming, ze kostte mij niet veel toestel of voorbereiding: eene receptie-kamer, eenige blanke registers, een drietal ferm krakende tafels, en een medium, dien ik geëngageerd had voor 2 gulden daags en drie borrels in de 24 uren, als hij werkzaam was; buiten de dienst kon
<pb n="41"/>hij dit getal, des noods, tripleren. De overige adsistenten dienden mij vrijwillig en gratis. Ze waren: een zwaarhoofdig oudgast, een gepensioneerd officier, een philosophisch wijsgeer (maken twee toestemmingen ook eene ontkenning? het is eene taalkundige kwestie, en passant), en twee zenuwachtige jonge dames; mijne huisgenooten waren met de administratie belast, dat is: het enregistreren der personen, die op de eene of andere wijze de tusschenkomst der geesten verlangden, het notuleren van de uitspraken, het invullen der bullen, en het ontvangen der entrée-gelden, of liever der contributie voor de verlangde opheldering. Deze contributie, evenwel, was zeer laag gesteld, namelijk:</p>
<p>
<table>
<row>
<cell>Voor een vergiffenisbul</cell>
<cell>ƒ 10, -.</cell></row>
<row>
<cell>Voor eene profetie (goede)</cell>
<cell>ƒ 15, -.</cell></row>
<row>
<cell>Voor eene profetie (kwade)</cell>
<cell> ƒ 3,05.</cell></row>
<row>
<cell>Voor een tijding uit de verte</cell>
<cell>ƒ ,25.</cell></row></table></p>
<p>Met dit laatste dacht ik het meest te doen te hebben, en daarom had ik den prijs zeer laag gesteld; de andere artikelen waren bij niemand anders verkrijgbaar; ik had er, als het ware, een monopolie van, en daarom kan ik die waar gerust op prijs houden. Profitons de l'instant! er kon wel eens concurrentie komen.</p>
<p>Zoodra mijn ‘geesten-kabinet’ geopend was, bepaalde ik vaste séances, dat is: kon men zich op bepaalde dagen en uren aanmelden, om op de eene of andere ʍijze zich van mijne industrie te bedienen. Ik annonceerde niet in de dagbladen, maar liet het nieuws slechts van mond tot mond verspreiden, hetwelk even spoedig ging.</p>
<p>Den eersten avond was de recette vrij aanzienlijk; want mijne geesten deden twee goede profetien = ƒ 30, en wij wonnen dien avond vijftien berigten in = ƒ 3,75. Er was ook een jong mensch, die een vergiffenis-bul wilde hebben, maar deze was niet tevreden met de wijze, waarop mijn medium het ‘ik vergeef U’ uit de tafelspraak vertaalde. Hij had aan Suze een eed gezworen, en dien eed schandelijk verbroken. Suze was door verdriet ziek en mager en eene kindermoordenares geworden, en was toen in de gevangenis gestorven; en nu had Hendrik er wel tien gulden voor over, dat de geest van Suze hem niet vloekte maar in liefde aan hem dacht; maar hij wilde dit uit haar
<pb n="42"/>eigen mond hooren: het kraken van de tafel was hem geen troost genoeg; dan verzette hij liever zijn leed aan den boezem van een ander slagtoffer. En zoo ging het ook met den huisjesmelker, die een huisgezin had op straat gezet, waarin juist twee zicken waren. Het was zijne schuld niet, dat de tijd van die beide menschen juist gekomen was onder het overdragen naar een nieuw krot, maar hij had er toch eenige guldens voor over, dat het verwijt der stervende lippen, hetwelk hem 's middags schier den eetlust had benomen, door een woord van vergeving werd uitgewischt; maar hij was een huisjesmelker, hij moest tastbare waar hebben voor zijn geld, en vond het kraken van de tafel, hoe vlug ook door mijn medium vertaald, nog akeliger, als het ‘O mijn God!’ dat hem vroeger uit de gorgelende keel tegenkreunde. Deze rubriek alzoo ging niet best van de hand; met de profetiën ging het beter. Wij hadden hiervan reeds bij de vierde seance 9 geleverd; doch toen bleef de verdere navraag uit; want er waren toevallig geene ongehuwde meisjes meer in den omtrek. En nog toevalliger was hier niemand nieuwsgierig naar het aantal kindertjes, dat zijn deel zoude worden.</p>
<p>Op de vijfde zitting kregen wij echter weder een kandidaat voor een profetisch berigt. Het was een eenvoudig en stijf mannetje, met een gesloten jasje en witte das zonder boord. Hij was vergezeld door eenen langen, mageren slungel, wien men het kon aanzien, dat hij meer gesnoept dan gegeten had.</p>
<p>‘Mijn zoon - dus sprak de vader mij aan - moet morgen voor de militie loten. Nu is mij, door een zielverkooper, het aanbod gedaan, om voor ƒ 250 de kans van mij over te nemen. Ik heb hierin veel lust, maar zoude de som toch liever houden; maar ik zoude haar nog veel liever geven, dan later een duren remplaçant te moeten betalen. Kunt gij mij dus met zekerheid zeggen, of mijn zoon een vrij of een dienstpligtig nummer zal trekken?’</p>
<p>‘Ik zal het beproeven - was mijn antwoord -, of mijne geesten zich ook met militie-zaken inlaten.’</p>
<p>‘Welnu, dan hebt ge daarvoor mijne order.’</p>
<p>Onmiddelijk werd de tafel bewerkt; ze begon te kloppen en te kraken, en gaf eindelijk aan mijn medium het antwoord: ‘een vrij Nummer.’</p>
<p>Ik heb nooit een man gelukkiger gezien, als die stijve
<pb n="43"/>vader. Hij gaf, boven zijne vijftien gulden, nog eene fooi aan de meid, en beloofde aan zijn zoontje, dat ze heden avond oliekoeken zouden eten en chocolade drinken, en den zielverkooper naar de maan zouden laten loopen.</p>
<p>Vooral druk hadden wij het dezen avond, met het uitzenden van geesten om berigten. Om half negen waren ze reeds tweemaal naar Syrië geweest, eens naar Triëst, naar Malta, en minstens naar twintig binnenlandsche plaatsen. Ja, wij hadden het zoo druk, dat wij zelfs een paar geesten uit den Haag moesten leenen, om onze binnenlandsche correspondenten in alle rigtingen te kunnen effectuëren. 't Was zoo gemakkelijk voor één kwartje overal heen een berigt te kunnen zenden, en zelfs het antwoord terug te kunnen ontvangen, dat niemand, in onze geheele buurt, meer gebruik van de telegraphen wilde maken.</p>
<p>Ik moet zeggen, mijn karretje liep op een zandweg; ik had niet alleen mij zelven eene aardige bezigheid verschaft, en een aardig winstje tevens, maar ik had ook aan de leer der économie politique een nieuw hoofdstuk toegevoegd, namelijk het ‘productief maken der geesten,’ hetgeen in bekrompene hersens als van Smith, Say, Bastiat, zelfs niet in die van Fourier en Rollin, ooit was opgekomen. Ja, de zaken liepen mij zoo meê, dat mijn medium zelfs werkzaam kon blijven, als hij dronken was.</p>
<p>Niets is evenwel onbestendiger dan het geluk. Men voegt er doorgaans bij ‘hier beneên,’ synoniem met in het tegenwoordig leven. Ik heb evenwel de ondervinding, dat ook de geesten, die toch eerst <hi rend="i">na</hi> dit leven eigenlijke geesten kunnen worden, niet bestendig zijn, en dat ze, in hunne onbekende verblijven, alle menschelijke zwakheden nog niet hebben afgelegd.</p>
<p>Het was op een' avond, toen er geene seance was, dat mijn huis bestormd werd door oude kalanten, die mij alle om het zeerst wenschten te spreken. Ik voegde hun al dadelijk toe, dat er heden avond geene zitting was, en dat ik hen dus niet konde helpen.</p>
<p>‘Wij hebben met geene zitting noodig,’ was het algemeene antwoord, ‘maar wij komen ons geld terug eischen.’</p>
<p>‘Welk geld bedoelt gij?’ was mijn onthutst antwoord. ‘Dat ge ons hebt laten betalen voor onware en valsche berigten.’</p>
<pb n="44"/>
<p>‘Helder mij uwe reclames toch op!’ riep ik luid. En toen scheen er mij een stortvloed van woorden over het hoofd te vallen. ‘Gij hebt mij gezegd, dat mijn zoon te G. beter was, en hij is den volgenden dag gestorven. - Gij hebt mij verteld, dat Gerrit door zijn examen is gekomen, en toch is hij gedropen. - Uwe geesten hebben mij berigt, dat mijne vrouw alleen in hare kamer zat, en toch had ze visitie van een' heer. - Gij zeidet, dat de metallieken <hi rend="i">lager</hi> stonden; ik telegrafeerde, en werd een percent <hi rend="i">hooger</hi> berekend.’ - En zoo volgde de eene beschuldiging op de andere. Zelfs de man met de witte das kwam mij aanklagen, dat zijn zoon een dienstpligtig nummer getrokken had, en dat hij niet alleen de vijftien gulden terug eischte, maar eene schadevergoeding bovendien; en dat hij mij anders wegens opligterij zoude vervolgen.</p>
<p>Te vergeefs beriep ik mij op het werk van den majoor Revius, die op bl. 28 zegt, dat de geesten ook wel eens <hi rend="i">liegen</hi> kunnen; te vergeefs maakte ik de opmerking, dat ik misschien met inferieure geesten had te doen gehad, op mijn medium, - men zeide maar barsch weg: dat alles gaat ons niet aan; wij zijn door u misleid, en eischen ons geld terug; - wat zoude ik dus tegen deze geweldige overmagt? Betalen, er was niets anders op. Gelukkig, dat ik 9 profetiën van aanstaande huwelijken binnen had; want hiervan kon de valschheid niet bewezen worden, aangezien de hoop op welslagen alle denkbeeld van mislukking verijdelde. Ik gaf dus aan ieder reclamant zijn geld terug, trof eene schikking met den vader van den aangelooten milicien, gaf aan mijn medium zijn congé, en vulde mijn boezem tot stikkens toe met wrok tegen de ontrouw der geheele geesten-familie.</p></div>
<div type="section">
<head rend="h4">V.
<lb/><hi rend="i">Besluit</hi>.</head>
<p>Alzoo was mijne onderneming te gronde gegaan, met een belangrijk deficit in mijne kas, maar met nog een veel grooter deficit in mijne kansrekening. En was ik er daarmeê nu nog maar alleen afgekomen; was <hi rend="i">schade</hi> nog maar alleen mijn deel geweest, - ik zoude die rekening aan mijne dwaasheid geduldig hebben betaald. Maar daar kwam nu nog de <hi rend="i">schande</hi> bij en de bespotting en allerlei gevolgtrekkingen in mijn
<pb n="45"/>nadeel. Mijn zoon, de student, wierp mij, met latijnsche virtuositeit, het ‘ne Sutor ultra crepidam’ naar het hoofd; mijne vrienden maakten allerlei glossen op mijne bijgeloovigheid; de buren meenden, dat ik een kandidaat voor Meerenberg was, en mijn medium schreeuwde overal luid uit, dat ik te dom was om voor den duivel te dansen, en er den slag niet van had, het uitgebreide veld van het geestendom te exploiteren. Ja, er verschenen zelfs artikeltjes in dagbladen en tijdschriften, die een bespottelijk licht over mijne persoonlijkheid verspreidden, en zich combinatiën veroorloofden, die zelfs een vlek wierpen op mijne moraliteit. Zoo iets was ik in de Oost niet gewend!</p>
<p>Ik wil gaarne bekennen, dat dit een en ander mij razend maakte. Maar hoe mij te wreken? Ik ben noch schrijver, noch philosoof, anders zoude ik een magt van voorbeelden ophalen ‘uit de oude doos,’ om het afzonderlijk bestaan van geesten te ontkennen. Nu moet ik, arme litterator, mijn wraakplan bepalen bij het hier en daar opvangen van eenige authoriteiten, die mijne verontwaardiging in de hand werken. Zoo lees ik bij Rouchoux: Si l'on avait observé depuis cinq mille ans <hi rend="i">un seul fait isolée de l'esprit</hi>, ce qui prouverait qu'il peut exister indépendamment du corps, il y a longtemps que les spiritualistes ou les partisans de deux substances auraient gagné leur procès. Mais jamais rien de tel n'a eté <hi rend="i">ni sera</hi> vu.’ Vervolgens heeft mijn zoon, die latijn kent, mij gezegd, dat Aristoteles (dit moet een wijsgeer zijn) reeds heeft uitgesproken, dat iedere beweging eene stoffelijke oorzaak moet hebben. Hij noemt dit: <hi rend="i">verum non est motus extra res</hi>, hetwelk ik, in mijne verbolgenheid, vertaal, dat de geesten, qua talis, groote nullen zijn.</p>
<p>Swedenborg heeft zelfs gezegd: ‘dass Gott ihm die sonderbare Eigenschaft gegeben habe, mit den abgeschiedenen Seelen nach sein Belieben umzugehen;’ doch ik geloof er niets meer van, en houd hem, met Professor Schleiden, voor een hallucinant (dat is een persoon, die zich door zinsbegoochelingen laat wegslepen), die ‘Stimmen hört wo niemand redet, und wem die Spiele seines eigenen Geistes auf diese Weise plötzlich zu aussern Vorgängen werden.</p>
<p>Neen, al sta ik ook vlak tegen Scholten over, als deze geleerde zijn eigen gebrouwd determinisme verdedigt, dan be-<pb n="46"/>roep ik mij toch (uit kracht van mijne bittere teleurstelling) op zijne autoriteit, als hij de mogelijkheid ontkent, dat de ziel ook zonder eenigen ligchamelijken vorm bestaan kan, dat de geesten kunnen verschijnen enz.<note n="(1)" place="foot">Over de oorzaken van het hedendaagsch meterialisme, pag. 33.</note>. Dergelijke uitspraken zijn een balsem op de wonde, die de klopgeesten mij geslagen hebben.</p>
<p>Ik zal nu naar niets anders zoeken, dan naar bronnen, om de geesten-vrienden te bestrijden, maar heb eerst nog een appeltje met mij zelven te schillen, namelijk: hoe ben ik toch zoo gek geweest, aan al die malligheden geloof te slaan? Met dit zelfonderzoek zal ik mij vooraf ernstig bezig houden. Zooveel weet ik echter nu reeds, dat mysticisme en spiritisme (ik laat dit nieuwe woord niet los) naauw aan elkander verbonden zijn, en dat mijn verblijf in de Oost, waar het zoo warm is, dat Meijer ‘het brandend keerkrings middaguur zelfs een doodslaap noemde,’ meer dan waarschijnlijk den grond gelegd heeft tot mijne verdwaling op dat bovennatuurlijke terrein. Het is mij evenwel een troost, dat de Bosch Kemper<note n="(2)" place="foot">Inleiding tot de wetenschap der zamenleving, bl. 118.</note> gezegd heeft, dat ‘onder den invloed van het spiritualisme en mysticisme vele voortreffelijke en edele menschen medegesleept zijn.’ Hierdoor kan ik de achting voor mij zelven nog boven water houden, en behoef ik mij de voorspelling van dien waanwijzen doctor niet meer aan te trekken, die mij, toen mijne klopgeesten-zaak nog bloeide, toevoegde: ‘Nartje, iedere krak van de tafel is voor u een stap nader tot het gekkenhuis.’ De man had niet op bekeering gerekend, omdat hij zoo weinig naar de kerk ging!</p></div></div>
<div type="chapter">
<interpGrp>
<interp type="primair" value="18600900"/>
</interpGrp>
<head rend="h3">Op 't kerkhof.</head>
<head rend="h4">(Verhaal eener dame).</head>
<p>De zon neigde ten ondergang en verlichtte met hare gouden stralen het met bloemen en kransen als bezaaide kerkhof, toen ook ik door de poort ging, om aan mijne geliefden een' bloemkrans en aan den onsterfelijken Gellert een korfje vol rozen toe te wijden, zoo als dit, op den 24sten Junij vrij algemeen de gewoonte is.</p>
<p>Van den toren der eenvoudige kerk, met hare twee popu-<pb n="47"/>lierboomen aan den ingang, die God voor de kogels der vijanden beveiligd en te midden van het gewoel, in de hitte van den strijd gespaard had, wapperde de vlag met de beminde vaderlandsche kleuren. Alles was feestelijk uitgedost.</p>
<p>De menigte menschen, die voor 't grootste gedeelte reeds weder huiswaarts keerden, bewoog zich golvend als een bruischende vloed en bood eene bonte mengeling van schoonheid, van rijkdom en armoede aan. Heeren en dames verdrongen elkander en alles volgde dezelfde rigting; de rigting naar de poort der stad!</p>
<p>Maar even bont en gemengd als de menschen was ook de versiering van de heuvelen, en de gaven en geschenken aan 't stille verblijf der dooden waren op even zoo verschillende wijze uitgedeeld als de rijkdommen in 't leven; want terwijl <hi rend="i">hier</hi> een prachtig marmer gesteente met kostbare bloemen als bezaaid was, zag men <hi rend="i">dáár</hi> een eenvoudig graf, dat niets had bekomen dan een even eenvoudigen bloemenkrans; <hi rend="i">hier</hi> vertoonde zich de liefde met hare eenvoudige gave; <hi rend="i">dáár</hi> de begeerte om te pronken of een algemeen gebruik te volgen.</p>
<p>In deze overpeinzingen verdiept, bereikte ik het achterste, minder bezochte gedeelte, alwaar zich nog slechts enkele menschen bevonden, legde mijnen bloemenkrans neder, en zette mij, geboeid door de schoonheid van den avond en het plegtige en verhevene van de plaats zelve, op den grafsteen neder, die door de takken van een treurwilg bijna bedekt en aane de andere zijde door een acacia beschaduwd werd.</p>
<p>De weinige bezoekers verdwenen langzamerhand, en ik kon denken, zonder gestoord te worden. Om mij heerschte rust en vrede. Alles bloeide en verspreidde de heerlijkste geuren, en geen windje bewoog de takken. De aarde was schoon, verrukkelijk schoon, en toch werd de begeerte, om bij die dooden te rusten, steeds levendiger in mij. Ik wilde bidden: ‘Heer! laat mij hier insluimeren’ toen ik zag, hoe de zon nog eenmaal al haren glans en hare majesteit ten toon spreidde, voor zij ter ruste ging. Welk een moeijelijk dagwerk had zij niet ten einde gebragt, en toch straalde zij met onverminderden glans; zie, zij vermaande mij, om terug te keeren tot den zwaren strijd des levens, tot mijne pligten en tot hen, die aan mijne zorg toevertrouwd waren!</p>
<pb n="48"/>
<p>Ik stond op, ten einde niet weder in mijne vorige gemoedsstemming te vervallen, en wilde heen gaan, toen ik schreden vernam; schreden, langzaam en zwaar!</p>
<p>Ik sloeg mijne oogen op en zag eene vrouw van ruim vijftig jaar; zij was eenvoudig maar netjes gekleed.</p>
<p>Haar gelaat, dat door een eenvoudigen hoed bijna geheel bedekt was, was bleek en vermagerd even als hare geheele gestalte en hare handen. Zij ging naar eenen grafheuvel in mijne nabijheid, die mij reeds in 't oog was gevallen, daar hij volstrekt geen sieraad vertoonde. Zij legde er een kruis van rozen, 't zinnebeeld van 't geloof, op, zonk toen snikkend naast het graf neder en weende bitter. Eindelijk zag zij schroomvallig om zich, en toen zij niemand bemerkte, bad zij luide:</p>
<p>‘Goede God! ik heb u meer dan vijftig jaren trouw gediend. O verlaat mij niet in mijnen nood. Geest mijner dochter, daal neder en voer mij naar de zalige gewesten, want nooit zal ik het overleven, dat men mij eerst naar de gevangenis en later naar 't algemeene werkhuis zal zenden, terwijl ik altijd vlijtig, spaarzaam en braaf ben geweest. Liever lag ik diep, diep onder de zwarte aarde, dan dat ik zulk eene schande verdroeg!’</p>
<p>Wederom snikte zij, tot dat zij eindelijk opstond en zeide:</p>
<p>‘Neen! ik wil op God vertrouwen en rustig den volgenden dag afwachten. Hij heeft mij nog nooit verlaten en zal mij ook nu mijnen weg wijzen!’</p>
<p>&nbsp;</p>
<p>Wederom naderden schreden, maar nu was 't de ligte en vlugge tred der jeugd! Een meisje van naauwelijks twintig jaar kwam om een' bloemenkrans op een graf te leggen. Op het zien van de vrouw, welke haar niet bemerkte, bleef zij staan en zag haar vol deelneming aan. Daardoor had ik gelegenheid, om het naar mij gewende gelaat van de jongere vrouw te bewonderen. Zij bezat eene schoone, geëvenredigde gestalte en regelmatige trekken, welker schoonheid daarenboven nog verhoogd werd door eene uitdrukking van zachtaardigheid en door het waas van treurigheid, dat zich over haar gelaat had verspreid.</p>
<p>Na eenige oogenblikken ging zij den krans, welken zij in
<pb n="49"/>hare hand droeg, op een graf leggen, en na dit gedaan te hebben, naderde zij de oude vrouw, zeggende:</p>
<p>‘Ik heb eenen krans op het graf mijns vaders gelegd, en gij versiert misschien de rustplaats van een kind.’</p>
<p>‘Ja,’ antwoordde jufvrouw Stein - zoo zullen we haar noemen - ‘zeven kinderen heb ik reeds verloren, maar ik gevoel het meeste leed over 't verlies van de dochter, welke hier onder ligt begraven; zij was het beste mijner kinderen, en toch heeft ze mij, hoewel buiten hare schuld, de meeste tranen gekost en is zij de oorzaak, dat ik morgen welligt naar de gevangenis gebragt zal worden, en heb ik die eenmaal verlaten, dan wacht mij het werkhuis! Het werkhuis!’ snikte zij nog eenmaal, en toen viel zij, door haar gevoel overweldigd, uitgeput op den grond neder.</p>
<p>Het meisje stond radeloos en sidderend bij de oude, bewustelooze vrouw; zij zag naar alle kanten rond, om hulp te zoeken. Dit ziende, stond ik op, voegde mij bij haar en zeide, dat de arme spoedig weder zoude bijkomen en dat dit ongeval niet door ligchamelijke smart, maar door diep zielelijden was veroorzaakt, terwijl ik er bijvoegde, dat ik haar reeds lang beluisterd had, en voornemens was geweest om haar niet uit het oog te verliezen.</p>
<p>Wij verplaatsten de bewustelooze tegen eenen heuvel; ik ging naar de bijzijnde bron, maakte mijnen zakdoek goed nat en wreef daarmede haar voorhoofd en hare slapen. Dit hielp; jufvrouw Stein begon bij te komen, en was zeer verwonderd toen zij twee personen aan hare zijde bemerkte. Ik verzocht haar, om ons te verhalen, wat haar toch zoo moedeloos maakte. Zij zag mij aan, en daar zij op mijn gelaat duidelijke bewijzen van deelneming bespeurde, deelde zij ons de volgende geschiedenis mede:</p>
<p>‘Ik ben de weduwe van eenen ambtenaar,’ zeide zij, ‘die een gering inkomen had, maar den vrijen tijd, welke hem elken dag overig bleef, niet gebruikte om voor zijn huisgezin te arbeiden en daardoor onze inkomsten te vermeerderen. Wij hadden acht kinderen, en die allen te voeden en groot te brengen was dus voor mij, onder zulke omstandigheden, eene zware taak. Alleen de grootste vlijt, orde en spaarzaamheid stelden mij in staat, om dit mogelijk te maken en mijne oudste dochter, dezelfde, welke hier nu onder slaapt,
<pb n="50"/>stond mij getrouw bij. Zij had het plan gemaakt, om zoodra zij de school verlaten had, het naaijen te leeren. Daar wij het leergeld niet dan met veel moeite bijeen konden brengen, naaide zij in haren vrijen tijd zooveel zij maar kon voor een magazijn. De dag was voor dit alles te kort, zij nam den nacht te hulp en ach! die klok van twaalven vond ons nog zoo dikwijls bij ons lampje, terwijl wij naauwelijks durfden opzien van ons werk en mijn man met de andere kinderen reeds vast in slaap waren.’</p>
<p>‘Gij weet zeker niet,’ ging zij voort, ‘wat het zeggen wil, voor een magazijn te werken. 't Is waar, men is zeker van zijn geld, maar dat geld wordt zoo schaars berekend, dat men geene seconde mag verliezen, wil men nog iets verdienen.</p>
<p>‘Door vlijt en volharding kwam zij den leertijd gelukkig ten einde. Spoedig kreeg zij nu vrij goede klanten bij wie ze aan huis werkte en in hare vrije uren had zij ook werk in overvloed, dat vrij goed betaald werd. Nu begonnen onze omstandigheden te veranderen. Door haar mag ik zeggen, kwam onze zoon op een goed kantoor, en zijn patroon, die een uitmuntend mensch was, liet hem onderrigt in vreemde talen geven, zonder dat hij daarvoor een cent behoefde te betalen. De goede God zegene dien edelen man!’</p>
<p>‘Wij huurden nu eene groote woning en verhuurden kamers, en daar mijne andere kinderen ook iets begonnen te verdienen, wilde ik niet langer, dat Maria al hare verdiensten aan het huishouden opofferde en zoo doende begon zij iets voor zich zelve te besparen.’</p>
<p>‘Op deze wijze waren er verscheidene jaren verloopen; ik had twee kinderen aan de scharlaken koorts verloren, toen mijn man ziek werd en stierf. Toen begreep ik eerst, dat God mij eene weldaad had bewezen, door twee mijner kinderen tot zich te nemen, want ik had er nu nog zes, van welke er twee niets verdienden. Gelukkig bekwam ik een klein pensioen en zoo wisten wij het alweder te redden. Kort daarop werd mijnen zoon door een der handelsvrienden van zijnen patroon eene voordeelige betrekking in Nieuw-York aangeboden, die hij aannam, hoewel ik alles deed wat ik kon, om hem bij mij te houden. Hij beloofde, dat hij
<pb n="51"/>mij altijd zoude ondersteunen en zeide: “ik kom niet weder, voor dat ik rijk ben, en dan zal ik zorgen, dat de avond uws levens rustig en kalm is.” De scheiding viel mij evenwel zeer hard, en ik geloof, dat hij gestorven is, want sedert acht jaren heb ik geene tijding van hem ontvangen.’ Hier zweeg zij door hare aandoening overweldigd; na eenige oogenblikken ging zij aldus voort:</p>
<p>‘Mijne tweede dochter deed een zeer goed huwelijk, maar bij de geboorte van haar eerste kind stierf zij, benevens het kind. Haar echtgenoot hertrouwde, werd verplaatst en zoo is mij alles vreemd geworden. Ook de andere kinderen ontvielen mij op een na, behalve Maria. Ieder sterfgeval kostte geld, en zoodoende ging ik meer achter dan vooruit. Maar nu komt eerst het treurigste gedeelte mijner geschiedenis. Onder meer menschen, aan wie wij kamers verhuurden, behoorde ook een student in de medicijnen; hij was arm maar zeer vlijtig en oppassend, en het grootste gedeelte van zijn onderhoud moest hij zelf verdienen. Hij bewees Maria dikwijls eene beleefdheid, en eindelijk verklaarde hij haar zijne liefde; en belooofde haar te zullen huwen, zoodra hij in staat was, eene vrouw te onderhouden. Eerst was Maria vlijtig geweest, maar nu werkte zij met verdubbelde vlijt, en aan werk ontbrak 't haar nooit. Over dag ging zij uit naaijen en gunde zich geen enkel oogenblik rust, en als voor anderen des avonds het rustuur sloeg, begon om zoo te zeggen, haar tweede dag. Zij ontzegde zich elk genot, om zooveel te verdienen, dat hij zijn laatste en duurste examen kon afleggen, en zij zich eene behoorlijke uitrusting kon verschaffen. Meer dan eens had zij gelegenheid, om een goed huwelijk te doen, maar zij sloeg elk aanzoek af. Meer dan eens bragt ik haar onder 't oog, dat zij haar geluk niet moedwillig van zich moest werpen, en zij die dwaze liefde moest overwinnen, maar dan antwoordde zij steeds: “al moet ik ook nog zoolang wachten, toch zal ik hem getrouw blijven.” En toen ik nu zag, dat er niets aan te veranderen was, zweeg ik en stelde haar lot in Gods hand.’</p>
<p>‘Er waren eenige jaren verloopen,’ ging zij voort. ‘De student had zijn laatste examen met glans afgelegd. Hare vreugde was zoo groot, dat zij ze slechts door tranen kon uiten; zij meende nu haar doel bereikt te hebben. Toen hij vertrok,
<pb n="52"/>om als officier van gezondheid in dienst te gaan, had zij hem in 't geheel vierhonderd tachtig gulden geleend, zonder daarvan eenig bewijs te hebben. Zij hield dit niet voor noodzakelijk, daar bovendien haar vermogen toch spoedig het zijne moest worden. Hij schreef dikwijls en deelde haar mede, dat zoodra hij eene plaats in eene stad kon krijgen, het huwelijk zoude plaats hebben. Maria was het gelukkigste wezen onder de zon, maar wat gebeurde er? De brieven werden langzamerhand zeldzamer en koeler, en dit oefende zulk eenen nadeeligen invloed op hare gezondheid uit, dat hare vrolijkheid verdween en hare krachten verminderden. Zij klaagde niet, maar het oog der moeder bespeurde duidelijk, dat niet alleen het hart, maar ook het ligchaam ontzettend had geleden. Ik ondervroeg onzen geneesheer, in wiens huis zij naaide; hij haalde zijne schouders op en zij zelve bleef volhouden, dat haar niets deerde. Eindelijk kwamen er geene brieven meer, en toevallig vernamen wij, dat hij niet meer onder dienst was, maar als geneesheer in eene ver verwijderde stad was aangesteld. Maria reisde derwaarts, om zich te overtuigen, en zag en hoorde zelve, dat hij met de jonge en schoone dochter van den burgemeester dier plaats was verloofd.’</p>
<p>‘Met een gebroken hart keerde zij terug, nam geene naald meer in de hand en zoo scheen zij met elken dag te verminderen. Zij klaagde nooit over hem, en als ik het deed, verzocht ze mij, om over die zaak nooit te spreken. Als ik van het geld sprak, zeide zij, dat hij het mij wel zou terug zenden, zoodra hij het had verdiend en bad mij, hem daarover niet lastig te vallen. Zij beschouwde zijn huwelijk als iets, waartoe de omstandigheden hem genoopt hadden, vergaf hem zijne ontrouw en met een gebed voor hem op hare lippen stierf zij.</p>
<p>Ik meende dat mijn leed nu ten einde was, maar neen! er wachtten mij nog meer beproevingen, want twee jaar later bezweek mijne eenige, overgeblevene dochter. Nu was ik kinderloos en vatte het plan op, om mijnen zoon op te zoeken, die misschien nog in Amerika was, want het huis, waarin ik woonde, was mij nu zoo onuitstaanbaar geworden, en eene geheel andere omgeving was alleen in staat, om mijne geschokte ziel weder eenige rust te verschaffen. Maar om de reiskosten te bestrijden en misschien in Amerika nog eenige weken of maanden te leven, alvorens ik mijnen zoon vond,
<pb n="53"/>was er veel noodig en ik had geen geld. Nog altijd had ik het verlangen mijner Maria geëerbiedigd en den geneesheer ongemoeid gelaten, maar nu schreef ik hem eindelijk en vroeg hem om het verschuldigde geld. Op mijnen eersten brief ontving ik geen antwoord; de tweede werd mij ongeopend teruggezonden, en nu moest ik wel besluiten, om zelf naar de stad te gaan, waar hij woonde. Ik bragt mijn plan ten uitvoer, verreisde eene voor mij vrij aanzienlijke som, begaf mij naar zijne woning en verhaalde hem openhartig mijne tegenwoordige omstandigheden. En wat denkt gij, dat hij antwoordde? ‘'t Is waar,’ zeide hij, ‘ik heb bij u in huis gewoond, en had het bij u bijzonder naar genoegen; ik heb uwe dochter eenigermate het hof gemaakt, zoo als men dat meer doet aan een meisje, dat er niet onaardig uitziet, maar nooit heb ik het plan gehad, om haar te huwen. 't Spijt mij, dat ik 't zeggen moet, maar uwe dochter moet nog al tamelijk veel verbeelding gehad hebben. Geld heb ik nooit van haar ontvangen, maar daar gij in behoeftige omstandigheden schijnt te verkeeren, wil ik u gaarne twintig gulden geven.’</p>
<p>‘Ik stond als verpletterd, en kon geen woord uitbrengen. Eindelijk nam hij weder het woord en zeide: “Ik moet u nu dringend verzoeken, mijn huis te verlaten; want ik kan noch mag dulden, dat mijne jonge vrouw door allerlei verhalen van kommer en ellende droefgeestig gemaakt of door onbeschaamde bedelarij lastig gevallen wordt.” Hij zeide dit op zeer hoogen toon, terwijl hij zeer bedaard met zijnen tandenstoker de verveling scheen te verdrijven. Ik wierp het geld voor zijne voeten, en verliet ten hoogste verbitterd zijn huis. Toen ik in mijn logement was teruggekeerd, en mijne drift een weinig was bedaard, overlegde ik bij mij zelve, wat ik toch moest doen, en kwam eindelijk tot het besluit, mij tot zijne vrouw te wenden, haar alles te verhalen en haar te vragen, of zij mij het mij toekomende geld niet konde verschaffen. Ik plaatste mij daarom digt bij het huis, en wachtte met het grootste geduld, tot dat hij uit ging. Zoodra ik dit gezien had, sloop ik in huis, maar de vrouw was nog hardvochtiger dan haar man, en hoewel ik met de grootste bedaardheid en beleefdheid mijne zaak voordroeg, liet ze mij toch bijna het huis uitwerpen.’</p>
<p>‘Nu keerde ik naar huis terug, en daar ik vast besloten
<pb n="54"/>had, mijn regt te doen gelden, gaf ik mijne zaak aan eenen advokaat in handen, die mij, daar ik volstrekt geen bewijs had, zeer weinig hoop gaf, maar vertrouwende, dat God de onschuld niet zoude verlaten, zette ik de zaak door en verloor het proces.’</p>
<p>‘De geneesheer deed eenen eed, dat hij niets van mijne dochter had ontvangen en daarenboven in geene nadere betrekking tot haar had gestaan. Dien ten gevolge ben ik veroordeeld tot betaling van de kosten, en daar deze veel grooter zijn dan hetgeen ik bezit of kan opbrengen, zal morgen mijn goed in beslag genomen worden. En daarenboven heeft hij mij aangeklaagd omdat ik, volgens zijn zeggen, zijnen huiselijken vrede verstoord en zijne eer heb gekrenkt. Dien ten gevolge ben ik tot eenige dagen gevangenisstraf veroordeeld geworden, tenzij ik eene aanzienlijke geldboete betale, en kom ik nu uit de gevangenis, dan blijft mij niet anders over dan eene plaats in 't werkhuis, want ik bezit noch moed noch kracht, om mijn brood te verdienen.’</p>
<p>Wij zwegen allen; troosten konden wij haar niet, maar wij peinsden op een middel om haar te helpen.</p>
<p>‘Mejufvrouw!’ begon eindelijk de vrouw weder, ‘ik lees op uw gezigt, dat gij mij eene opregte deelneming betoont, en daarvoor ben ik u zeer dankbaar. Gij zijt schoon. Luister naar den raad van eene oude vrouw. Vertrouw nimmer op de woorden der liefde, al klinken ze u nog zoo liefelijk toe, want alle mannen zijn valsch en vol bedrog.’</p>
<p>‘Niet allen!’ antwoordde Emma zacht maar op vasten toon. ‘Mijn vader, bij voorbeeld, huwde tegen den wil zijner familie met mijne moeder, een arm meisje, zeide zijne studie vaarwel en leefde bekrompen van de opbrengst van zijnen letterkundigen arbeid. Hij eerde en beminde mijne moeder en betreurde haar opregt toen zij stierf. Hij voedde mij, zijn eenig kind, zeer goed op, en daar hij bij mij eenigen aanleg voor de muziek ontdekte, arbeidde hij dag en nacht, ten einde de kosten voor mijne opleiding te kunnen bestrijden. Ja, ik geloof, dat die overspanning en de smart over het verlies mijner moeder hem vroeg ten grave hebben gesleept. Voor zijnen dood had hij evenwel het genoegen, mij als zangeres aan een der voornaamste schouwburgen geengageerd te zien. Morgen vertrek ik en ik kwam nu nog eens hier, om op zijn
<pb n="55"/>graf te bidden. Wilt gij, jufvrouw Stein, met mij gaan, en voor mijne huishouding zorgen? Zoo ja, neem dan alles uit uwe woning, wat gij noodig hebt, opdat ik dit bij mijn goed kan inpakken, het overige kunt gij voor de regtbank achterlaten. Wanneer gij genoegen neemt in mijn voorstel, vertrekken wij morgen zoo vroeg mogelijk; behalve kost en inwoning zal ik u tien gulden 's maands geven; meer laten mijne middelen mij niet toe, maar wees verzekerd, dat het u niet aan liefde en hartelijke deelneming zal ontbreken.’</p>
<p>‘Gaarne neem ik uw aanbod aan,’ antwoordde jufvrouw Stein met een opgeruimd gelaat, ‘maar alleen op voorwaarde, dat ik de helft zal ontvangen van 't geen gij mij aanbiedt. Dit is voldoende, om in mijne behoeften te voorzien.’</p>
<p>‘Daarmede zoudt gij niet rond komen,’ hernam de jonge zangeres vriendelijk, ‘neen! het blijft bij de bepaalde som. Daarenboven kunt gij mij veel besparen en door uwe langdurige ondervinding mij voor schade waarschuwen en beveiligen.’</p>
<p>Jufvrouw Stein vouwde hare handen en haar dank steeg omhoog naar dien God, aan wien zij haar lot had toevertrouwd, en die haar niet had verlaten. Het ruischte in de twijgen der treurwilg, de geesten van Emma's vader en van Maria fluisterden zegen over het hoofd van de jonge zangeres, die vrolijker dan zij was gekomen het kerkhof verliet.</p>
<p>De volle maan stond aan den blaauwen hemel, de sterren flikkerden aan 't uitspansel en heerlijke geuren verspreidde de dampkring, terwijl de nachtegaal de liefelijkste toonen deed hooren, toen wij aan de poort van 't kerkhof kwamen, en die reeds gesloten vonden. Wij moesten naar den doodgraver gaan, en hem verzoeken ons te bevrijden.</p>
<p>&nbsp;</p>
<p>Den volgenden morgen bragt de eerste spoortrein, jufvrouw Stein en Emma naar de plaats harer bestemming en ik gaf haar mijnen zegen op reis mede.</p>
<p>Emma is thans de geliefde gade van den jongen Stein, die als een bemiddeld man uit Amerika is gekomen en eene zaak heeft opgezet. Vrolijk is de levensavond zijner moeder, en ik, die mij eene huisvriendin mag noemen, heb hun eerste kind ten doop gehouden, en kan naar waarheid getuigen, dat zij de gelukkigste menschen der wereld zijn.</p>
<p>Woerden, September 1860.</p></div>
<div type="chapter">
<interpGrp>
<interp type="primair" value="sass004"/>
</interpGrp>
<pb n="56"/>
<head rend="h3">De Bonellische electro-magnetische weefstoel.
<lb/>door J. Sasse.</head>
<p>De lijst der wonderen, die de electriciteit dagelijks voor onze oogen verrigt, is reeds tamelijk groot en neemt nog telkens meer en meer toe. Wanneer wij eerst goed begrijpen wat zij in groei en leven der planten, in gezondheid, ziekte en genezing der menschen, werken, veroorzaken en verwoesten kan, hoe de werking des lichts, storm en regen, warmte en koude van haar afhangen of wel slechts verschijnselen en uitwerkselen van haar zijn kunnen, zal onze ingenomenheid voor deze nog altijd geheimzinnige, alomtegenwoordige, overal werkzame, onligchamelijke natuurkracht nog aanmerkelijk toenemen. Dat de electriciteit bliksemt en dondert, portretteert, schiet en inslaat, onsmeltbare dingen doet smelten, valsche tijdingen van listige staten en bedriegelijke beurs-noteringen over land en zee bliksemt, verzilvert en verguldt, alle mogelijke munten en kunstwerken op het fijnst modelleert enz., dit en vele andere dingen weten wij. Nieuw is het echter nog, dat zij wever is geworden en wel kunstwever der eerste klasse. De uitvinding hiervan, hebben wij te danken aan Bonelli in Turin, die door de vereenigde magneto-electriciteit, de allerkunstigste werken van den Jacquard-weefstoel, als 't ware spelend en oneindig goedkooper laat verrigten.</p>
<p>De voor zestig jaren uitgevonden Jacquard-weefstoel heeft het goede, dat hij de patronen, die in een weefsel moeten gebragt worden, van doorboorde kaarten, alzoo op eene zekere, mechanische wijze voorgeschreven, behoudt, terwijl gewone weefstoelen daartoe of niet geschikt zijn, of door kostbaren handen-arbeid tot verkrijging van het verlangde patroon moet worden daargesteld. Maar ook de aanwending dezer kaarten, wordt moeijelijk en kostbaar, wanneer er een rijk en zamengesteld patroon moet geweven worden, want dan zijn er dikwijls duizende van zulke ‘patroon-kaarten’ noodig. Een Mexicaansch bisschop liet zich eens in Lyon
<pb n="57"/>een kleed weven, waartoe niet minder dan 52000 kaarten moesten geteekend en doorboord worden.</p>
<p>Alvorens wij nu tot den electrischen weefstoel overgaan, willen wij den lezer eerst een weinig bekend maken met den weefstoel van Jacquard, dien wij anders als van genoegzame bekendheid zouden kunnen verzwijgen, doch de beschrijving daarvan in het Zondagsblad van 15 April jl., waar de electrische weefstoel besproken wordt, was in ons oog zoo duidelijk, dat wij ons gaarne de moeite getroosten, ten gerieve onzer lezers, die dat opstel niet mogten gelezen hebben, een gedeelte daarvan over te nemen, waartoe wij door de welwillendheid van den wakkeren Haarlemschen uitgever A.C. Kruscman in staat zijn gesteld. Wij lezen alzoo: ‘De inrigting dier Jacquards is nu hoofdzakelijk de volgende: Boven het getouw is horizontaal eene houten staaf, zoo lang als het weefsel breed is, zóó geplaatst, dat zij op en neder kan bewogen worden. Voor aan die staaf zijn pennen bevestigd zooveel als de schering draden heeft; om die pennen grijpen haken, die elk aan een dier draden verbonden zijn. Werd dus de staaf opgeligt, terwijl de haken ingrijpen, dan zouden alle draden der schering worden opgeligt. Maar aan elk dier haken is eene dwarspen bevestigd, lang genoeg om buiten het werktuig uit te komen. Wordt zulk eene pen een weinig terug geduwd, dan grijpt de haak waaraan deze verbonden is, niet om hare pen van de dwarsstaaf, zij en de draad der schering waaraan zij verbonden is, worden dus bij het opligten der staaf niet mede opgeligt. Het komt er dus op aan om vóór elken slag der spoel, zooveel haken terug te duwen, als er draden on-opgeligt moeten blijven. Dit geschiedt in Jacquards-getouwen telkens door eene kaart, die tegen al de pennen aangedrukt wordt, met behulp van eene mechanische inrigting, welke wij hier niet zullen beschrijven, en die gaten heeft op die plaatsen, waar zij de pennen niet terug duwen moet. In een getouw van 1000 draden in de scheren, moeten nu ook even zooveel haken aanwezig zijn, en elke kaart moet dus groot genoeg zijn om
voor even zoovele gaten ruimte te hebben, waartoe bij den afstand, dien men overal gewoon is tusschen de pennen te laten, eene oppervlakte van zes vierkante palmen noodig is.</p>
<p>Bij fijne weefsels gaan dikwijls 10 draden inslag en meer
<pb n="58"/>op elke streep lengte of 10.000 op de el. Voor elke el der stof heeft men dus, als het patroon een el lang is - welke lengte, bij kostbaar damast, wel eens twee ellen bedragen kan - 10.000 kaarten noodig, of eene oppervlakte aan karton van 600 □ ellen. Werden deze kaarten, die iets meer dan eene hand breed zijn, in de lengte neven elkaâr gelegd, dan zouden zij eene lengte beslaan van ruim een uur gaans. Om deze kaarten elk ter behoorlijker plaatse te doorboren, zullen 5 personen gedurende twee maanden moeten bezig zijn, waarvan ten minste één een kunstenaar is, en dus in zijn loon, niet met een daglooner kan gelijk gesteld worden. De 10000 kaarten zullen dus weinig minder dan ƒ 800 à 1000 kosten en twee maanden tijds vereischen ter vervaardiging. Zal het weefsel smaller worden, is de ketting slechts b.v. 400 draden breed, dan worden de kaarten ook minder lang en dus goedkooper. Bovendien kan het patroon, in plaats van, zoo als wij veronderstelden, eene el lang te zijn, of slechts om de el te worden herhaald, wel geene grootere lengte dan van een palm of minder hebben, en dus wordt ook het benoodigde aantal kaarten in dezelfde verhouding verminderd. Maar dan geldt het ook stoffen, die voor eenige stuivers per el worden verkocht, en waarvan dus de uitgaaf, hoe ook verminderd, evenzeer bezwarend blijft.’</p>
<p>Tot dus verre het Zondagsblad, dat wij gaarne bij deze gelegenheid aan het beschaafde publiek ten zeerste aanbevelen en waarnaar wij onze lezers, die nog iets naders van het zamenstel en de werking eens gewonen weefstoels willen weten, bescheiden verwijzen.</p>
<p>Bonelli in Turin heeft nu een middel en een electro-magnetisch mechanisme uitgevonden, dat deze tijd- en geldroovende kaarten geheel vervangt. Zijne machine is een electro-magnetisch toestel die weeft, een electrische Jacquardweefstoel, waar de doorboorde en voor het patroon noodzakelijke kaarten door eene telkens weder bruikbare, duurzame en doorboorde metaalplaat vervangen worden. Wij zullen trachten door de bijgevoegde teekening van de Bonellische machine in doorsnede, eenig denkbeeld te geven en de zamenstelling of werking door de op de teekening aangewezene letters te verklaren. Om <hi rend="i">a</hi> is eene zoogenaamde ‘eindelooze papierstrook’ gewikkeld. Dit papier is met blad-tin, een
<pb n="59"/>geleider der electriciteit, bekleed en bevat een met zwart lak, een niet-geleider, bevestigd patroon. Het eindeloos papier (papier sans fin) gaat onder eene rij van dunne metalen tanden (<hi rend="i">bb</hi>) door, waarvan iedere met eene van de kleine electro-magneten (<hi rend="i">cc</hi>) in verband staat. Het geheel wordt in eene draaijende beweging gebragt, door eene galvanische batterij en door draden (<hi rend="i">dd</hi>). Eene der laatsten staat in onafgebroken verband met het blad-tin-papier en de andere met de metaaltanden (<hi rend="i">bb</hi>), zoodat de electrische stroom der batterij door zulke metaaltanden heengaat, die de metaal-oppervlakte van het eindeloos papier aanraken, terwijl de andere tanden die op de trommel rusten, geene electriciteit opnemen. Zoo wordt bij iedere beweging van het papier, een magneet na den andere, al naar den vorm van het patroon, dan eens positief, dan eens negatief. In een beweegbaar raam (<hi rend="i">e</hi>), tegenover de einden van de horizontaal liggende electro-magneten (<hi rend="i">cc</hi>) bevindt zich eene rij van kleine horizontale ijzerstaafjes (<hi rend="i">ff</hi>), die gepolijst, gemakkelijk kunnen glijden en door eene doorboorde plaat (<hi rend="i">g</hi>) heengaan, Door eene mechanische inrigting worden de einden dezer ijzerstaafjes met de einden der electro-magneet in aanraking gebragt, zoodat nu de staafjes van den geëlectriseerden of positieven magneet aangetrokken worden, terwijl de niet aangetrokken staafjes met het raam voortgetrokken en door de nedervallende plaat (<hi rend="i">g</hi>) bevestigd worden, zoodat de overeenkomstige gaten in de laatste zich vullen. Op deze wijze nu vervangt de plaat de doorboorde kaarten in den Jacquardweefstoel en schikt de staalnaalden (<hi rend="i">hh</hi>) die de draden van den weefstoel besturen en verdeelen.</p>
<p>Wanneer ons ook nog de bijzonderheden van dit fijne electro-magnetische weef-mechaniek niet duidelijk worden, zoo laat het zich toch gemakkelijk begrijpen, dat de geheele weefstoel een volkomen electro-magnetische toestel is. Zulke toestellen, gewoonlijk apparaten genoemd, zijn wel is waar niet aan ieder bekend, en in den regel slechts bij schei- en natuurkundigen van beroep te vinden, maar wij moeten ons vergenoegen met aan iets bekends in de wetenschap te herinneren en op het practisch voordeel te wijzen. Dit voordeel is inderdaad zeer aanzienlijk, daar nu door middel der electrische patronen, deze niet alleen met 90 percent minder
<pb n="60"/>
<figure>
<p><xptr to="_vad003186101_01ill02.gif"/></p></figure>
<pb n="61"/>kosten worden vervaardigd, maar ook gemakkelijk veranderd, verbeterd en schoon gemaakt kunnen worden, waarbij het gevaar van zich te vergissen of van eene mogelijke onhandigheid eens arbeiders vermeden wordt, terwijl, zoo als reeds gezegd is, de kaarten van gewone Jacquard-weefstoelen, met veel moeite naar teekeningen moeten vervaardigd worden en na ééns gebruikt te zijn, niet meer deugen. Wanneer eerst de Bonellische weefstoel algemeen is ingevoerd en burgerregt verkregen heeft, zullen de schoonste en tot nu toe kostbaarste patronen in tapijten en kleedingstukken, doeken en prachtige weefsels van allerlei aard, ook voor onbemiddelden verkrijgbaar zijn, en zoo zal het schoone en aangename in onze omhulling en omgeving eene oneindig grootere en burgerlijke uitbreiding verkrijgen, waarover wij ons allen met den tijd zullen kunnen verheugen.</p>
<p>Nn., 1861.</p>
<p><hi rend="sc">j.s.</hi></p></div>
<div type="chapter">
<head rend="h3">Maarschalk Mac Mahon, hertog van Magenta.</head>
<p>Mac Mahon is van Iersche afkomst. Zijne familie vlugtte na den val der Stuarts uit Ierland naar Bourgondie; de maarschalk was alzoo tot het zuiverste legitimismus gepredestineerd. Zijn vader en oom dienden als zoo velen hunner landslieden in het Fransche leger, waar zij het tot hooge rangen bragten. Het eigendom der familie was het prachtige slot Sully bij Autun, in het departement der Saone en Loire, en hier werd den 13 Junij 1808 de jonge graaf Marie Edme Patrice Maurice de Mac Mahon geboren. Zijn eerste onderrigt ontving hij in het ouderlijk huis, en toen trad hij in het seminarium te Autun, waar hij zich voor den geestelijken stand zoude voorbereiden. Met de geestelijken van Autun had de Catholieke kerk niet veel geluk. De bekende bisschop van Autun, Talleyrand, legde zijn geestelijk ambt ter zijde en herschiep zich als wereldlijk prins en zeer wereldlijk diplomaat. Ook de jonge seminarist van Autun verliet zijne loopbaan en begaf zich in eene militaire voorbereidingsschool te Versailles.</p>
<p>Den 24 Nov. 1825 trad de 17jarige graaf Mac Mahon in de bekende militaire school van St. Cyr, en verliet dezelve
<pb n="62"/>op 19 jarigen leeftijd, den 1 October 1827. Bij het verlaten der school ontving hij no. 4, dat hem het regt gaf, den generalen staf te kiezen, dien hij ook in Algiers (1830 en 1831), voor Antwerpen (1832), andermaal in Algerie (1837), en nog tot het jaar 1843 getrouw bleef. Eindelijk bezocht hij als onderofficier en kweekeling de practische school van den generalen staf, werd toen den 1 Januarij 1830 bij het 4de husaren-regiment, en den volgenden 2 April bij het 20ste infanterie-regiment gedetacheerd. Den 19 October 1830 verkoos de generaal Achard hem tot zijnen ordonans-officier. Mac Mahon was de eerste, die zich bij het veroveren van den bergrug van Muzaïa, op den top van het kleine Atlas-gebergte bevond. Den 20 April 1831 werd hij luitenant. Hij onderscheidde zich in 1832 bij de belegering der citadel van Antwerpen. Den 20 Dec. 1833 werd hij benoemd tot kapitein. Den 6 Augs. 1835 koos generaal Bellair hem tot zijnen adjudant; den 28 Julij 1836 werd hij bij den generalen staf des legers van Compiègne geattacheerd; den 28 October deszelfden jaars werd hij adjudant van den generaal Bro; den 5 Sept. 1837 adjudant van den generaal Damrémont.</p>
<p>Het jaar 1837 is in de Fransche krijgsgeschiedenis bekend door de bestorming van Constantine. Niel was destijds kapitein bij de genie; een prins van den bloede woonde de belegering bij; het was er om te doen het rotsnest tot elken prijs in de Fransche magt te brengen. Niel won hier den rang van stafofficier, en ook kapitein Mac Mahon was onder de voorsten. Het is van generaal Lamoriciére bekend, dat hij in alle veldslagen en gevechten ongewond is gebleven, ja dat hij in de Junijdagen van 1848 in de vreeselijke straatgevechten de cigaar niet heeft laten uitgaan. Mac Mahon was tot dus verre hierin aan Lamoricière gelijk, maar nu werd hij door een kogel in de borst gewond. Den 17 Febr. 1838 kwam hij bij den generalen staf der 21ste divisie, en den 1 Dec. bij den generalen staf te Parijs. Den 3 Augs. 1839 werd hij gedetacheerd bij den generalen staf van het leger van Fontainebleau, den 18 Dec. werd hij adjudant van den generaal d'Hoduetot, en den 12 Julij 1840 adjudant van den generaal Changarnier. Het aandenken aan laatstgenoemden is nog tot het vorige jaar levendig bij hem gebleven; want de maarschalk Mac Mahon vroeg toen aan den gebannen ge-<pb n="63"/>neraal Changarnier, of zich de tactiek, waardoor hij den slag van Magenta gewonnen had, liet regtvaardigen. De voormalige superieur antwoordde den hertog van Magenta vriendelijk, en sprak hem vrij. Een gelijk voorbeeld van standvastige kameraadschap gaf de brave kolonel Charras, toen hij weigerde eene colonne van Garribaldi tegen den pauselijken bevelhebber Lamoricière aan te voeren. In het politieke partijleven begrijpt men zulk eene delicatesse naauwelijks.</p>
<p>De bovenstaande details, sedert den slag van Magenta door de officiele bladen openbaar gemaakt, zijn welligt wat droog; zij verraden waarlijk het belang niet, dat de Europesche wereld sedert een jaar in Mac Mahon gesteld heeft. Wij moeten het geduld van den lezer nog eene wijl op de proef stellen, want deze kanselarijstijl gaat ten minste tot 8 Sept. 1855 aldus voort, en wel niet door onze of iemands schuld, buiten die van de persoonlijkheid zelf. De maarschalk is een waar edelman, trotsch, aristocratisch, gereserveerd, die steeds zijn pligt doet, niet spreekt van zijne daden, ja ze hardnekkig voor het oog der wereld verbergt. Hij is niet zoo ligt met zich zelven tevreden als Castellane, Baraguay d'Hilliers, Regnaud de Saint-Jean d'Angely en Randon; hij is niet zoo pronkerig als Canrobert; hij zoekt zich zelven niet te verheffen terwijl hij anderen critiseert, gelijk Niel. Hij heeft tot aan Magenta, onder geene omstandigheden, van zich willen doen spreken, en hij heeft dezen zijnen wil daadzakelijk bewezen. De dienststaten van alle Fransche officieren liggen verzegeld op het ministerie van oorlog te Parijs; maar ieder officier is tot zijnen dood toe meester, om ze al of niet te doen openen. Nu leze men de schildering des Krimoorlogs van Bazancour, den keizerlijken hof-historieschrijver: Al de dienststaten der levende en doode uitstekende officieren worden bij hem naauwkeurig wedergegeven, maar van Mac Mahon zal men te vergeefs een regel onder den tekst zoeken! De ‘Revue d'Autûn,’ die vooral trotsch op haar landskind zijn konde, drukte zich nog in het jaar 1859 aldus uit: ‘Het is geheel onmogelijk, den heer Mac Mahon, methodisch, in de chronologische orde zijner talrijke wapendaden, van al zijne bevorderingen en vleijende onderscheidingen, welke hem zijn te beurt gevallen, te volgen. Hij zoude aan zijne eigene familie de magtiging, om uittreksels uit de papieren aan het ministerie te maken,
<pb n="64"/>zeker weigeren; hij is volstrekt stom over zijn eigen persoon, en zelfs zijn broeder, graaf Jozef de Mac Mahon, die den maarschalk eene ware vereering en de innigste genegenheid toedraagt, weet van de bijzondere daden, van de details en phasen van dit soldatenleven slechts zooveel, als de stem des volks, de dagbladen, de vertellingen der soldaten en de echo's van het slagveld tot hem lieten komen. Zulk eene echo van het slagveld willen wij hier wedergeven. Eens droeg de generaal Achard, na een heet gevecht, aan zijnen adjudant Mac Mahon de taak op, om in galop een bevel aan eenen colonne-chef over te brengen, die door eene massa Arabieren van hem gescheiden was. ‘Neem eenige escadrons jagers mede!’ zeide de generaal. - ‘Dat is te veel of te weinig,’ hernam de adjudant, terwijl hij in den zadel sprong, ‘te veel om onbemerkt er door te komen, te weinig om den vijand te slaan.’ En hij jaagde heen. De Arabieren zagen het en vervolgden hem. Hij moest een woesten stroom over. Mac Mahon liet zijn ros den sprong doen, en het paard stortte met gebroken pooten op den anderen oever neder. De Arabieren waagden het niet zulk een vermetele verder te vervolgen en zonden hem slechts eenige schoten na. Mac Mahon werd reeds den 14 Sept. 1831 ridder, den 11 Nov. 1837 officier van het legioen van eer.</p>
<p>Den 28 Augustus 1840 had de veldslag in het ‘Olijvenbosch’ plaats, en Mac Mahon ontving tot belooning voor zijne dapperheid de plaats van escadronschef in het corps van den generalen staf. Maar eene andere onderscheiding wachtte hem en voerde hem uit zijne carrière. De hertog van Orleans rigtte toen de speciale troepen der jagers te voet op, welke 10 bataillons sterk waren, en hij zocht naar den degelijksten onder de degelijke officieren en benoemde Mac Mahon tot kommandant van het 10e bataillon jagers te voet. Hij bleef van 1840 tot 1855 in het leger van Algerie.</p>
<p>In April 1842 onderscheidde hij zich bij Bab-el-Taza, en werd den 31 Dec. tot overste van het 2e regiment van het vreemden-legioen bevorderd. In Februarij en Maart 1844 schitterde hij, bij de expeditie tegen de Kabylen, als ook bij het treffen van Biskara (15 Maart). Daarop werd hij den 24 April 1845 tot overste van het 41e infanterie-linie-regiment benoemd. Daarop volgden nieuwe wapenfeiten tegen de
<pb n="65"/>Kabylen; het treffen op de hoogste punt van den Diebel-Alrha en dat bij Aïdussa, toen dat bij Aïn-Kebira (October). Den 20 Sept. 1847 verwisselde Mac Mahon het 41e met het het 8e linie-infanterie-regiment.</p>
<p>Wij staan bij den gewigtigen 24 Februarij 1848. De ‘politieke’ officieren ijlden naar Parijs, ten deele uit republikeinsche overtuiging, ten deele uit speculatie, velen als aanbidders der nieuwe magt. De overste Mac Mahon bleef in Afrika. De republiek benoemde hem tot brigade-generaal en stelde hem ter beschikking van den gouverneur-generaal van Algerie. Den 19 Februarij 1850 werd hij commandant ad interim der provincie Oran, den 17 Maart 1852 commandant der divisie van Konstantine. Kort daarna leverde hij het gelukkig gevecht van Kalaa (van 11 tot 19 Julij). Hij had daarbij bewezen een generaal te zijn, die het verstond op eigen hand iets te ondernemen en uit te voeren. Zijne benoeming tot divisie-generaal trof ook te zamen met zijne zegerijke expeditie. Benevens het commando over de provincie Konstantine, verkreeg hij nog de functie van inspecteur-generaal der infanterie, welke hij tot 1854 uitoefende. Gedurende deze twee jaren overdekte hij zich in Groot-Kabylie met roem; hij leidde namelijk de expeditie in het zuiden van Biskara. Tot April 1855 bleef hij in Algerie. Toen was echter in Frankrijk al het noodige tot ‘redding van den staat en - het verdienen van drinkgeld’ reeds afgedaan.</p>
<p>Den 13 April 1855 verkreeg de generaal Mac Mahon het commando der 1e divisie infanterie van het 1e corps des noordelijken legers, en den 3 Augustus het commando der 1e divisie infanterie van het 2e corps van het Oostersch leger. Canrobert, die het oppercommando over het Krimleger reeds den 19 Mei aan Pélissier overgegeven had, wilde nu ook de divisie in het corps Bosquet niet langer kommanderen. Mac Mahon bekwam deze divisie, en hij kwam nagenoeg onder dezelfde omstandigheden als Pélissier in de Krim, om den knoop door te hakken. Naauwelijks in het leger aangekomen, moest hij zich tot het stormloopen voorbereiden.</p>
<p>De 8 Sept. nadert. Niel en Bosquet geven Mac Mahon in den vooravond hunne laatste instructien en houden hem het hoog belang van den aanval op den toren Malakow voor. ‘Morgen dring ik in den Malakow,’ antwoordde Mac Ma-<pb n="66"/>hon, ‘en wees verzekerd, dat ik er niet levend weder uitkome!’ De divisie had slechts 25-30 meters van hare loopgraven tot de buitenwerken. Met klokslag twaalf rijden de generaals voor. Bosquet laat zijn commandostandaard op de buitenste borstwering van de loopgraven planten, tot een teeken voor de officieren, die bevelen hebben te halen, tot een teeken voor alle soldaten, dat de divisie-bevelhebber zich aan elk gevaar blootstelt. Mac Mahon rent zijne soldaten vooruit; zelfs de Zouaven van het le regiment bewonderen zijne koelbloedigheid; vijfmaal laat Pélissier hem zeggen, dat hij zich niet zoozeer moet blootstellen. Aanvankelijk betuigde de generaal zijnen dank, maar gaf daarna korte en stroeve antwoorden. Een gedeelte der troepen stortte zich op een vooruitspringend gedeelte van den Malakow, de andere op de linkerzijde van het bastion. Zouaven en jagers werpen zich op de Russische batterij Gervais en nemen ze weg. De soldaten vliegen door de graven, zonder de genietroepen af te wachten, en planten de Fransche vanen op de vijandelijke borstwering. ‘Het is onmogelijk, schooner in het vuur te staan dan Mac Mahon,’ riep Pélissier uit. Mac Mahon drong in den Malakow, en hij kwam er wel levend uit, maar eerst des anderen daags, toen de Russen de zegepraal der gealliëerden reeds hadden erkend.</p>
<p>Mac Mahon werd nu met vele eerbewijzen overladen. Reeds den 28 Julij 1849 was hij commandeur van het legioen van eer geworden, den 10 Aug. 1853 grootofficier, den 22 Sept. 1855 werd hij grootkruis. Den 26 April 1856 schonk de koningin van Engeland hem het grootkruis der Bathorde, de sultan verleende hem de orde van Medschidie. En de keizer benoemde hem tot senator.</p>
<p>Reeds in het volgende jaar trok de met lauweren bekranste generaal weder te velde, den 13 April 1857 nam hij het commando over eener active divisie infanterie in Algerie. Hij trok met den gouvérneur-generaal, maarschalk Randon, weder tegen de Kabylen op. Den 1 Januarij 1858 was hij weder disponibel; hij nam weder zitting in den senaat en gaf een voor velen verrassend bewijs van onafhankelijkheid van karakter, daar hij alleen van al de senatoren tegen de ‘veiligheidswetten’ stemde. Waarschijnlijk was deze daad de oor-<pb n="67"/>zaak dat hij andermaal werd verwijderd; den 31 Aug. werd hem het opperbevel over alle strijdkrachten te water en te land in Algerie toevertrouwd, hetwelk hij bekleedde totdat hij voor den Italiaanschen veldtogt naar Frankrijk werd terug geroepen. Ieder vermoedde toen dat hij een groot commando behouden zoude. Ook had de keizer drie maarschalks-candidaten op zijne lijst: Mac Mahon, Regnaud de Saint-Jean d'Angely en Niel.</p>
<p>Behalve de garde trokken vijf armeecorpsen te velde: het eerste onder den maarschalk Baraguay d'Hilliers, het tweede onder Mac Mahon, het derde onder maarschalk Canrobert, het vierde onder generaal Niel en het vijfde - rad aan den wagen, onder den ex-minister van koloniën, prins Napoleon.</p>
<p>Mac Mahon kwam den 31 Mei met zijn corps te Borgo-Vergelli te staan; den 1 Junij rukte hij tot Novara vooruit, met het front tegen Milaan gekeerd. Den 2 Junij bewoog zich de divisie Espinasse op den Tecino aan, met het bevel, om de brug di san Martino of di Buffalora te bezetten. Van de andere zijde trok de divisie Camou (garde voltigeurs) op Turbigo, om daar drie bruggen te slaan, en op de linkerzijde van den vloed post te vatten. De bewaking van den vloed was, van de Oostenrijksche zijde, aan den generaal Clam Gallas toevertrouwd. Den 3 Junij, des morgens, is Turbigo bezet, twee bruggen zijn gelegd. Het 2e corps onder Mac Mahon ontvangt marschorder naar Turbigo. De generaal recognosceert zelf landinwaarts tot Robechetto, twee kilometers van Turbigo, bestijgt aldaar den kerktoren en bespeurt van daar Oostenrijksche legertroepen. IJlings rent hij naar Turbigo terug en zendt den generaal La Motterouge tegen de Oostenrijkers; het 45ste regiment en de 2de brigade La Motterouge worden te gelijk op Robechetto gezonden. Er ontwikkelde zich een onbeduidend gevecht, waarbij aan beide zijden 40 man buiten gevecht gesteld werden. Het is vreemd dat, toen de Oostenrijkers terug trokken, geene verdere vervolging werd ingesteld. De onbegrijpelijkheden van den slag van Magenta beginnen reeds den vorigen dag.</p>
<p>Napoleon III heeft bij Magenta gezegevierd, zoo als Lodewijk Bonaparte den 2 December gezegevierd had. Maar inderdaad beide malen slechts door de onberadenheid zijner
<pb n="68"/>tegenstanders. Welke dagorders werden er gegeven voor den 4 Junij! Het 2e corps (Mac Mahon) zoude met de hem toegedeelde divisie, garde voltigeurs, en de geheele Sardinische armee van Turbigo op ‘Buffalora en Magenta’ marcheren, en de Sardiniërs waren eerst daags te voren van Palestro naar Novara getrokken! Zouden de troepen, die van Turbigo kwamen, den hoofdslag leveren, dan was voor niets gezorgd; want slechts eene enkele divisie der Sardiniërs volgde het corps van den generaal Mac Mahon van verre. Later figureerde deze divisie in de Fransche legerberigten, nagenoeg als Omer-pacha in de bulletins uit de Krim gefigureerd had - zijne Turken hadden namelijk ‘dé straat van Balaclawa geveegd.’ Zoude de hoofdaanval daarentegen van San-Martino uit plaats hebben, dan is het volstrekt niet te begrijpen met welke troepen men dien zoude uitvoeren. Het 3e corps (Canrobert) was, gelijk de Sardiniërs, eerst den 3 Junij van Palestro naar Novara gemarcheerd, en toch had de generalissimus juist den maarschalk Canrobert, met de garde grenadiers, voor den overtogt bij San-Martino bestemd. Canrobert was daar niet; het 4e corps, echter, dat van Novara naar Trecate marcheren zoude, en het 1e corps, dat naar Openga en de Bicocca gezonden was, waren blijkbaar bestemd tot reserve en bescherming der flanken op Mortara en Vigevano. Waarmede ter wereld zoude nu de hoofdaanval plaats hebben? Wáár waren de 10-12 divisiën, waarmede men te gelijkertijd de Tecino zoude overtrekken? Ten 8 ure des morgens, als eene divisie grenadiers bij San Martino over de Tecinobrug rukte, laat Canrobert eerst eene brigade van Novara afmarcheren. Tegen 2 ure na den middag, als men het vuur van de zijde van Buffalora (Mac Mahon) gehoord heeft, bezet de garde de twee vaste punten van de Naviglio-grande, de ponte-nuove di Magenta en de redoute van den spoorweg voor Ponte-Vecchio. Maar hier bestaat het geheele Fransche leger uit
5000 man garden, zonder eenige reserve. Waar blijft Canrobert? Wat is van den stilzwijgenden Mac Mahon geworden? Onderneemt men aldus een inval in vijandelijk land, op het gevaar af, van de Tecino afgesneden en naar Weenen getransporteerd te worden? De Oostenrijkers bezetten reeds de oostelijke huizen van Ponte-Nuovo; met de groots
<pb n="69"/>moeite houden grenadiers en zouaven zich regts staande. Dat heet met de reserve, hetwelk toch de garde is, een grooten slag te openen!</p>
<p>De brigade Picard, een gedeelte der 3e divisie van Canrobert, die gelijk Niel onophoudelijk door keizerlijke ordonnans-officieren bestormd was geworden, redde het eerst den generaal Wimpffen en zijne gardetroepen aan de redoute van den spoorweg. De linie redde de garde, zoo als later een corps het geheele leger redden moest. De regter zijde van Ponte-Vecchio wordt genomen, maar tusschen het kanaal en de Tecino dringen nieuwe scharen vooruit. Ten 3½ ure ijlt de onvermoeibare Canrobert zijne troepen vooruit op Ponte-Nuovo aan. De garde is intusschen gedecimeerd, Regnaud de Sant-Jean-d'Angely ziet zijne regimenten verpletteren. De keizer, die zich westelijk van Ponte-Nuovo bevond, antwoordde op alle aanzoeken om hulp en ontzet, dat men zich moest ‘staande houden.’ Ten 4½ ure komt Niel in stormpas met de divisie Venoy bij Ponte-Nuovo aan. Als Canroberts troepen eindelijk aankomen, zullen zij regts en links gedirigeerd worden. Nu bulderen Mac Mahons kanonnen van de zijde van Magenta en roepen de Oostenrijkers terug; Niel's bataillons brengen hen in het naauw, namelijk de brigade Martimprey. Er werd eigenlijk geen slag gewonnen, maar een ligtzinnig verlorene werd gered. Gyulai had zich een onmetelijk voordeel laten ontgaan.</p>
<p>Wie redde den slag, den keizer en het keizerrijk? De generaal Mac Mahon. Den 4 Junij des morgens dirigeerde hij zijne divisie in twee colonnen naar het zuiden: regts marcheerde de divisie La Motterouge naast de divisie Camou (voltigeurs der garde), onder Mac Mahons aanvoering, over Cuggiono naar Baffalora; links trok Espinasse op Marcallo en Magenta aan, de afstand tusschen beide colonnen was te groot en dreigde het corps in het verderf te storten. Mac Mahon zelf was tot Buffalora voortgedrongen, waar ter zelfder tijd de garde van de andere zijde aangekomen was. Plotseling bespeurt generaal La Motterouge groote massa's Oostenrijkers tusschen Baffalora en Magenta. Men ziet met schrik dat men te ver regts getrokken is, en nog is Camon met zijne divisie achter gebleven. Espinasse is nog niet in Marcallo. Hoe ligt konden de Oostenrijkers zich tusschen
<pb n="70"/>beide colonnen werpen en beide verpletteren! Adjudanten vliegen op Espinasse toe, maar men is nog niet gereed. Twee lange uren moet men met het geweer bij den voet staan, de zuidewind drijft hun den kruiddamp in het gelaat. Zij rillen als de paarden van Mephisto.</p>
<p>Mac Mahon wordt door ongeduld overmeesterd, en zoo als hij weleer als adjudant van den generaal Achard, door de massa's der Arabieren gebroken was, om de overzijde van den oever eener rivier te bereiken, zoo galoppeert hij nu, als een woeste stormwind, door de Oostenrijksche pikets. Enkele Oostenrijkers leggen reeds het geweer aan, maar hij ijlt steeds voort. Hij bereikt de colonne van Espinasse, beveelt den generaal, zijn' linkervleugel tot digt aan Marcallo te rigten, den regter tot Gusjafame uit te breiden, en regtstreeks op het algemeene doel, den kerktoren van Magenta, los te gaan. Nu snelt Mac Mahon naar zijne colonne terug, zooals hij gekomen was, en voert ze regtstreeks op Magenta aan. Espinasse trekt, daar de beweging hem moeite kost, weder langzaam voort, tot midden in het houtgewas, dat het uitzigt belemmert, de zouaven en de soldaten van het vreemden legioen het geduld verliezen en met den kreet: ‘A la bayonnet’ slechts een enkele keten van tirailleurs vormen.</p>
<p>Ten 5 ure is het 2de legercorps vereenigd, en Mac Mahon voert het op Magenta aan. Daar echter werden ook juist de Oostenrijkers, die bij Naviglio stonden, door de brigade Martimprey van het corps Niel heengedrongen. Er ontstond eene vreeselijke botsing. Magenta zelf was verschanst, ieder huis vormde eene kleine, het stationsgebouw eene groote vesting. De generaal der artillerie Auger plant eene batterij van 30 kanonnen voor het station, en een ontzettend bulderen en moorden neemt een' aanvang. De troepen rukken over lijken voorwaarts, Espinasse stijgt af, en valt doodelijk getroffen neder.</p>
<p>Ten 6 ure was eigenlijk de zegepraal beslist, ofschoon het gevecht van Magenta tot Ponte-Vecchio nog tot 9 ure voortduurde. De generaal Auger teisterde de aftrekkende Oostenrijkers vreeselijk met een kartetsenhagel uit 40 kanonnen. De Franschen kampeerden een weinig westelijk van het slagveld. Den 5 Junij werd de strijd gestaakt, daar generaal Gyulai twee legercorpsen verloren had. Gedurende dezen
<pb n="71"/>strijd hadden de geallieerden niets te vreezen, dewijl zij nu hunne 17 divisiën vereenigd hadden. Slechts zes daarvan waren in het vuur geweest, hetwelk volgens den krijgskundige Jomini, een groote misslag was. Deze beweert namelijk, dat van de voorhanden strijdkrachten zoovele mogelijk werkzaam moeten zijn. Dit was de hoofdfout van Napoleons generalen staf, en dit veroorzaakte de <hi rend="i">motion decausue et morcelée</hi>, waarvan zelfs Franschgezinde schrijvers spreken.</p>
<p>Mac Mahon had eene order, welker strikte uitvoering den ondergang van het leger zoude geweest zijn. Hij zoude namelijk te Buffalora en Magenta deboucheren, d.i. zooals de zaken stonden: hij zoude zich door de Oostenrijkers landinwaarts en in het water laten dringen. Het begin van zijn marsch, in twee ver van elkander gescheiden colonnen, was reeds onvoorzigtig genoeg. Maar zijn doorzigt van den neteligen toestand, zijne geniale inspanningen om de kruipende divisie van Espinasse op het tooneel van den strijd te brengen, en dan voornamelijk het besluit <hi rend="i">de marcher au canon</hi>, kenmerken den waren veldheer. Een gewoon generaal zoude onvoorwaardelijk de snelle vereeniging met het gros van het leger hebben zoeken te bewerken en in den grootsten haast de vereeniging bij Ponte-Nuovo di Magenta hebben voltrokken. In dit geval zouden de Oostenrijkers van beide kanten, van de zijde van Magenta en Tecino, de opeengedrongen Franschen hebben verpletterd en er zoude hun dan altijd de mogelijkheid zijn overgebleven, den aantogt aan de zijde van den regteroever af te snijden. Een Espinasse zoude vermoedelijk in gedeelde colonnen voorwaarts zijn getrokken, om beide een verschrikkelijk einde te bereiden. Mac Mahon echter begreep, dat hij zich uitbreiden moest om het gros lucht te maken en de terugtrekkende Oostenrijkers af te snijden. Ook vielen hem werkelijk 5000 vijanden in handen, die in den driehoek van Buffalora, Ponte-Nuovo, Magenta verloren waren. Hij wierp zich vast besloten op de flanken en de verbindingen des vijands. Desaix voerde bij Marengo eene dergelijke schitterende manoeuvre uit. Het berigt van den veldslag uit het hoofdkwartier van Napoleon III sprak, merkwaardig genoeg, slechts weinig van Mac Mahon, en verhief daarentegen generaal Camou zeer hoog, welke met de garde voltigeurs Mac Mahons legercorps begeleid had.</p>
<pb n="72"/>
<p>Mac Mahons verheffing tot maarschalk moest die van Regnaud de Saint-Jean-d'Angely er mede doorslepen; slechts het bijvoegsel ‘<hi rend="i">hertog van Magenta</hi>’ bleef eerstgenoemden als voortdurende onderscheiding over.</p>
<p>Tot de verdere onbegrijpelijkheden van den Italiaanschen oorlog behoort de vierdaagsche rust, welke de overwinnaars na den slag van Magenta den overwonnen vijand lieten. Terwijl men zich in Milaan liet bewierooken, konde het Oostenrijksche leger zich rustig aan den Mincio terug trekken. Men laat den vijand drie dagen lang in San-Guiliano, drie uren van Milaan, zitten, en zend dan twee legercorpsen, om hem ‘uit Melegnano te verjagen.’ Tot dit oogmerk werd het 2e corps (Mac Mahon) aan den maarschalk Baraguay d'Hilliers ondergeschikt. De hertog van Magenta zoude in een boog den regtervleugel van den vijand omtrekken, en zich over Mediglia naar Melegnano bewegen. Als men dit leest, kan men niet gelooven, dat eene bloote verjaging van den vijand bedoeld werd; men wilde hem blijkbaar den terugtogt afsnijden. Daarvoor was het echter 2 dagen te laat. Te Melegnano stonden nog slechts twee Oostenrijksche brigaden. Deze hielden tegen vijf Fransche divisien stand, teisterden verscheidene regimenten en trokken zich in goede orde terug. Twee legercorpsen hadden alzoo twee brigaden ‘verjaagd.’ Mac Mahon is natuurlijk voor zulke beschikkingen niet verantwoordelijk, evenmin als daarvoor dat Baraguay d'Hilliers zelfs de aankomst van het 2e corps niet konde afwachten, maar de brigade Goze onmiddellijk liet aanvallen. Indien de beide maarschalken, op den 6 Junij, in twee colonnen op den weg van Lodi voortgerukt waren, dan zoude Mac Mahon een tweeden slag van Magenta hebben kunnen leveren, en de veldslag van Solferino zoude niet hebben plaats gehad.</p>
<p>Nu hebben wij nog de stelling van Mac Mahon in den veldslag tusschen de Chiese en de Mincio (Solferino) op te helderen. Mac Mahon bewees ook hier weder, dat hij nooit iets bederft en vooral, dat hij naar omstandigheden weet te handelen. Zooals bekend is, wisten de beide vijandelijke legers, toen de morgen van den 24 Junij aanbrak niets van elkander. De Franschen marscheerden over de Chiese op de Mincio aan; de Oostenrijkers bevonden zich op weg naar de Chiese; zij wilden aanvallen en hadden hunne stellingen goed
<pb n="73"/>gekozen. De Fransche marschorde was als volgt: 1e corps, Baraguay d'Hilliers, op Solferino; 2e corps, Mac Mahon, Cavriana; 3e corps, Canrobert, Guidizzolo; 4e corps, Niel, Medole; de garde op Castiglione, de cavallerie tusschen Solferino en Medole. - Ten vijf ure des morgens stiet het le corps op de heuvelen van Balscuro op den vijand. Mac Mahon, die zich links aan Baraguay d'Hilliers, regts aan het 4e corps onder Niel aansluiten zoude, ontdekt op de hoogte van den Monte-Medalano Oostenrijksche wapenen tusschen Cavriana en Solferino. Het 1e corps is in het vuur, het loopt gevaar door de aanrukkende massas Oostenrijkers zeer in het naauw gebragt te worden. Voorzeker rijst bij Mac Mahon de gedachte van Magenta op, <hi rend="i">de marcher au canon</hi>, Cavriana regts te laten liggen en het 1e legercorps te bevrijden. Maar Mac Mahon begrijpt ook, dat de omstandigheden de zaken veranderen, en geniale invallen dwaasheden kunnen doen worden. Hier opereert hij niet meer op eigen gezag, is niet meer alleen aan zichzelven of hoogstens voor den uitslag verantwoordelijk; maar hij moet zijn regtervleugel aan het 4e corps van Niel aansluiten, gelijk deze verwacht dat Canrobert hem van de andere zijde ondersteunen zal. Derhalve wijkt de hertog van Magenta niet van de plaats, maar wint naauwkeurige berigten van het 4e corps in, dat te Medole deboucheren zal. Het schijnt hem hier de hoofdzaak, dat de vijand niet tusschen de afzonderlijke legercorpsen doorbreke. Concentratie is hier de wet, die de noodzakelijkheid plotseling voorschrijft.</p>
<p>Andermaal moeten de strijdlustige troepen twee lange uren wachten, gelijk aan gene zijde van Buffalora. Ten 7 ure komt Niel voor Medola aan, en laat weten dat hij zich naar de linkerzijde zal bewegen, zoodra hij iets meer van Canrobert weet, om zich weder met het 3e corps te vereenigen. Ten half negen wordt de toestand der zaken Mac Mahon te zorgwekkend. Hij laat Casa-Marino op den weg van Mantua aanvallen en bezetten. Het corps Swarzenberg rukt van Guidizzolo aan en er ontstaat eene vreeselijke kanonnade, de dappere generaal Auger wordt doodelijk getroffen. De cavalerie rukt ter ondersteuning aan. Mac Mahon had van alle zijden de handen vol; niet slechts moet hij de vijandelijke legerbenden terugslaan, hij moet ook zijne verbinding
<pb n="74"/>met het 1e korps onderhouden. Vooral hier roemt men zeer zijne gelukkige vereeniging der drie wapenen: infanterie, cavalerie en artillerie, waardoor hij volkomen zijn doel bereikt heeft.</p>
<p>Zoodra de vreeselijke hoogten van Solferino door storm genomen zijn en Fransche troepen tusschen Solferino en Cavriana zigtbaar worden, zet Mac Mahon zich in beweging. Hij rukt naar Cavriana voort, aan de regterzijde ondersteund door de garde cavalerie, die de verbinding met Niel onderhouden moet. Eenmaal worden zijne troepen terug geworpen, maar daarop stormen de Turcos naar boven en vereenigen zich met de garde voltigeurs. Het is half vijf in den namiddag, de Oostenrijkers trekken op Valta terug, een verschrikkelijk onweer valt in, de elementen gebieden rust. Met het doorbreken van het Oostenrijksche centrum ware iedere normale slag gewonnen geweest, en die had naar het Oostenrijksche hoofdkwartier ‘slag van Cavriana’ moeten genoemd worden. Maar het onvoorziene treffen der beide vijandelijke legers voerde eene reeks van veldslagen met zich: een slag van San-Martino op den linker Sardinischen vleugel, een dubbelen slag van Solferino en Cavriana in het centrum, en eindelijk den langdurigsten en hardnekkigsten slag van Guidizzolo op den regter vleugel. Na dit laatste bloedbad ontving Niel den maarschalkstaf. Wij hebben alzoo den maarschalk Mac Mahon, ook in rei en gelid zien kampen, en tot uitvoering eener gemeenschappelijke taak, ridderlijk het zijne zien bijdragen. Solferino maakt den roem van Magenta volkomen en toont dat de maarschalk overal te gebruiken is. Wat hij eerst zoude zijn onder het opperbevel van een <hi rend="i">genie</hi>, onder eenen Napoleon I of eenen Frederik II, wat er onder zulke omstandigheden uit hem zoude geworden zijn, laten wij aan het oordeel van den lezer over.</p>
<p>Het dankbare Piemont schonk den held van Magenta de orde van den heiligen Mauritius en Lazarus. Hij draagt buitendien (wij weten niet om welke reden) de Nischa-orde van Tunis; zijne borst is alzoo met orden bezet, wanneer hij zich in volle pracht wil vertoonen. Indien wij echter het ons medegedeelde durven vertrouwen, zoo was de hertog van Magenta niet bijzonder met den Italiaanschen veldtogt ingenomen, en de herinnering aan zijne ervaring en teleurstellingen
<pb n="75"/>drukte hij somtijds door zijn schouderophalen uit. Het is allen toeschouwers in het oog gevallen, hoe koud en verachtelijk de maarschalk, bij den triomf-intogt van het Fransche leger, op al deze theatrale plegtigheden neder zag. Juist het omgekeerde was het geval bij Canrobert, die stralende van overwinningstrots, het geenen Parijzenaar vergunde, tevredener met zich zelf te zijn, dan hij het was.</p>
<p>De zoo verachtelijk en streng op alles neerziende maarschalk is thans 52 jaar; hij is blond, van gestalte tamelijk mager, maar geproportioneerd, eer groot dan klein, aristocratisch terughoudend en schijnt daardoor in het privaatleven een weinig beschroomd. Te paard wordt zijne houding krijgshaftig, zijn gelaat wordt bezield, zijn oog begint te vonkelen. Zoo kennen hem de troepen, zoo begrijpen zij hem, zoo volgen zij hem blindelings, want dan kennen zij geen hinderpaal meer. Even als Pélissier naar Londen gezonden werd, omdat Orsini eene bres in de vriendschap der westersche magten had geschoten, eveneens werd Mac Mahon gezonden, toen de Belgen besloten hadden, de groote vesting Antwerpen te versterken en eene verschanste legerplaats op te rigten. Hij commandeert de zevende groote divisie, en is, zoo als het schijnt, bestemd ter bevrijding der Belgische ‘nationaliteit.’</p></div>
<div type="chapter">
<head rend="h3">De Europesche pretendenten.</head>
<p>Het cijfer der Europesche pretendenten heeft met de vlugt van koning Frans II uit Napels, het getal van <hi rend="i">dertien</hi> bereikt, waarvan zes tot Italie behooren. Het zijn, behalve koning Frans, de reeds tweemaal verdreven aartshertog Frans van Oostenrijk-Este, die zich nog altijd ‘hertog van Modena, Reggio, Massa en Carrara’ noemt; verder de aartshertog Ferdinand van Oostenrijk, sedert den troonsafstand zijns vaders in het vorige jaar, groothertog van Toscana <hi rend="i">in partibus infidelium</hi>; vervolgens de hertogin-regentes Louise van Parma, geboren prinses van Bourbon, welke in het laatste voorjaar haar regentschap over Parma en Piacenza verloor, en de reeds sedert 1848 ambteloos in Parijs verwijlende vorst Karel Chacorius Grimaldi van Monaco, aan welke allen zich, als concurent van Frans II, prins Luciën Murat (de zoon van den doodgeschoten Joachim Murat) aansluit, die thans
<pb n="76"/>zich aan het hof van Napoleon III bevindt. De zeven kroonpretendenten buiten Italie zijn: 1o. de infant dom Miguel, prins van Braganza, pretendent der kroon van Portugal; 2o. de infant don Carlos van Spanje, die zijne vermeende regten op de kroon van Spanje en beide Indiën, onlangs door eene Donquixotische poging zocht te doen gelden, daarbij gevangen genomen werd, om vrij te komen zijne aanspraak op den troon opgaf, maar later zijne verklaring weêr herriep; 3o. de graaf van Chambord, Henri Dieudonné, hertog van Bordeaux, die door zijne aanhangers, de legitimisten, als Henri V wettige koning van Frankrijk en Navarra beschouwd wordt; 5<hi rend="sup">o</hi>. de graaf van Parijs, Louis Philippe, hertog van Orleans, maakt wel niet als zijn voorganger aanspraak op den Franschen troon als een erfgoed ‘van Gods genade,’ maar wordt toch door zijne partij als een niet minder regtmatig koning der Franschen beschouwd; 5o. prins Gustaaf Wasa, uit de jongere linie van het hertogelijk huis Holstein-Gottorp, zoon van den in 1809 verdreven en in 1837 overleden koning Gustaaf IV van Zweden, generaal en grondeigenaar in Oostenrijk, die bij elke troonwisseling in het huis van Bernadotte, zijne regten op den Zweedschen troon aan de wereld in herinnering brengt; 6o. de in 1805 geborene, in 1830 uit zijn land verdreven hertog Karel van Brunswijk, die zich sedert in verscheidene steden van Duitschland, Frankrijk en Engeland, het meest te Parijs en Londen heeft opgehouden en verscheidene pogingen heeft gedaan om in het bezit van zijn hertogdom hersteld te worden, en zich in 1848 aan de Duitschers tot constitutioneel keizer aangeboden heeft. Eindelijk nog 7o. een zeker heer Demetrius Komnenos te Parijs, die bij het vermoedelijk spoedig afsterven van den ‘kranken man’ mede erfgenaam, ja zelfs <hi rend="i">hoofderfgenaam</hi> zijn wil. Hij maakt, als nakomeling der oude Byzantijnsche keizersfamilie der Komnenen, aanspraak op die
provinciën van het Turksche rijk, welke zijne voorvaders eertijds bezaten, toen zij op den troon zaten van Constantinopel en Trapesunt; namelijk ongeveer het tegenwoordige koningrijk Griekenland, de Europesch-Turksche provinciën Thessalie, Macedonie en Numelie, en het grootste deel van Klein-azie. Meer begeert de bescheiden heer Komnenos niet, en laat de rest van het Turksche rijk grootmoedig over aan allen, die daarnaar verlangen. In
<pb n="77"/>geen anderen tijd is Europa zoo met pretendenten gezegend geweest als tegenwoordig, zelfs niet in den tijd van den eersten Napoleon, die zoovele troonen omver wierp. Van de tegenwoordige dertien pretendenten hebben de exhertog van Modena, de exhertog van Brunswijk, de graaf van Chambord en prins Wasa geene kinderen, ook geene zijverwanten, die geregtigde erfgenamen hunner eventuele aanspraken zijn kunnen; hun pretendentschap gaat te niet met hunnen dood. Koning Frans van Napels, de exgroothertog van Toscana, graaf Montemolin (infant Don Carlos van Spanje) en de graaf van Parijs hebben ook wel geene eigen erfgenamen, maar wel broeders en andere zijverwanten, die, ingeval zij kinderloos sterven, geregtigd zijn (en ook wel geneigd) om hunne pretendentenrol verder te vervolgen.</p></div>
<div type="chapter">
<head rend="h3">Gaëta.</head>
<p>Gaëta kan met volle regt het Italiaansche Gibraltar genaamd worden. Op een voorgebergte aan zee gelegen, aan de zeekust door sterke werken, aan de landzijde door ongenaakbare rotsen en drievoudige batterijen beschermd, vormt deze stad eene der hechtste bolwerken van Italie, waar de beheerschers van dat land reeds meermalen in moeijelijke omstandigheden toevlugt en bescherming zochten. In het jaar 1849 was Gaëta zelfs het toevlugtsoord van den heiligen vader, die de nieuwgestichte republiek van Rome uit den weg gegaan was, en ook Ferdinand II zag zich, omstreeks dien tijd, gedwongen deze vesting zoolang tot zijn kwartier te maken, tot de Oostenrijksche croaten hem weder aan zijne ‘regten van Gods genade’ geholpen hadden. In den laatsten tijd heeft zich, zoo als men weet, Frans II, wiens troon onlangs werd vacant verklaard, achter de muren van Gaëta teruggetrokken, nadat het in zijne getrouwe stad Napels onveilig geworden was. Aan den naam van Gaëta zijn verscheidene oorlogsherinneringen verbonden. Hier streed in 663 de Longobarden-hertog Romnald tegen 20,000 Oostromeinen; in 864 belegerden de Saracenen te vergeefs de stad, maar in Augustus 1194 gaf zij zich na een korten strijd aan de galeijen der Genuezen en Pisaners over. In den zomer van 1289 werd zij zonder gevolg belegerd door
<pb n="78"/>koning Jacob van Sicilie, en in Mei 1435 door Alfons V van Arragonie. Op Kersdag des zelfden jaars geraakte zij echter in de magt van zijnen broeder Don Pedro. Alfons bouwde in 1440 de thans bestaande vestingwerken. De Franschen stelden zich tweemaal in het bezit van Gaëta, maar werden in October 1496 door koning Frederik, en den 1 Januarij 1504 door Gonsalvo de Cordova tot capitulatie gedwongen. Karel V vermeerderde de vestingwerken beduidend, maar zij werd evenwel in 1707 door Daun bestormd, eene maand na de opening der loopgraven. In April 1734 werd zij ingesloten door de Spanjaarden en graaf Tattenbach hield zich staande tot 7 Augs. Den 7 Febr. 1806 begon Massena de belegering van Gaëta, en den 18 Julij gaf zich de bezetting van 4000 man over, nadat de prins van Hessen-Philipsthal, haar aanvoerder, den 10 Julij doodelijk gewond was. De laatste belegering begon door de Oostenrijkers den 17 Mei 1815 en duurde voort tot 5 Augustus.</p>
<p>Gaëta heeft geplaveide straten, goed gebouwde huizen, en twee havens. In de cathedrale van St. Erasmo, welker hooge toren uit de tijden der Hohenstaufen afkomstig is, toont men het vaandel, dat Pius V aan Don Juan d'Austria voor den slag van Lepanto gaf, eene schilderij van Paolo Veronese, en in de doopkapel antieke basreliefs. De zoogenaamde Rolandstoren op den top van den monte Corvo, bevat, volgens een inschrift, het graf van Lucius Munatius Plancus, den stichter van Lyon, en is 16 j. voor Chr. gebouwd. Hier staat ook eene zuil met twaalf kanten en de namen der twaalf winden. Het schiereiland telt slechts 3000 inwoners, maar de baai wordt omringd door eene rei gebouwen onder de namen Gaëta, Castellone en Mola, met meer dan 12000 inwoners. Deze hebben wel de meeste sporen van het oude Formiae en de rondom gelegen Romeinsche villa's verstoord, maar toch vindt men nog die van het amphitheater, het theater, van een Neptunustempel en der villa's van Scaurus en Hadrianus. Gaëta is de zetel eens bisschops, en heeft tien kerken, waaronder, behalve de genoemde cathedrale van Erasmus, de kerk der H. Drievuldigheid, buiten de stad op eene rots gebouwd, uitmunt, welke rots bij den dood van Christus, ter eere der drieënheid, in drie deelen zoude geborsten zijn.</p></div>
<div type="chapter">
<pb n="79"/>
<head rend="h3">Het geweten.</head>
<lg type="poem">
<l>Toen Caïn doodsbleek en met vliegend haar, de boden</l>
<l>Van d' uitgebarsten storm, Gods aanschijn was ontvloden,</l>
<l>Verzeld van al zijn kroost, in dierenvacht gekleed,</l>
<l>Had hij, als de avond reeds zijn schaduw vallen deed,</l>
<l>Den voet eens bergs bereikt in de uitgestrekte vlakte.</l>
<l>Zijn gade en kindren, wie de bange togt verzwakte,</l>
<l>Vermaanden hem: laat ons hier rusten op deez' grond...</l>
<l>Maar Caïn sliep niet in en staarde peinzend rond.</l>
<l>Hij hief zijn hoofd omhoog naar 't zwijgend stargeflonker,</l>
<l>Hij zag een oog, dat straalde in 't diepst van 't nachtlijk donker,</l>
<l>En dat in 't duister steeds hem strak in 't aanschijn zag.</l>
<l>‘'k Moet verder’ sprak hij en barstte uit in luid geklag.</l>
<l>Hij wekte gade en kroost, wien zoete slaap verkwikte,</l>
<l>En vlugtte voort en voort, daar steeds hem 't oog verschrikte.</l>
<l>Reeds dertig maal verrees en kwijnde 't zonnelicht:</l>
<l>Nog trad hij spraakloos voort, beladen met het wigt</l>
<l>Van zijne schuld, bevreesd, nooit omziend, nimmer moede,</l>
<l>Door rust noch slaap verleid, hoe ver hij zich ook spoede.</l>
<l>Hij naakte d' oever van den vloed, die 't land omspoelt,</l>
<l>Eens Asser's grondgebied: hij sprak: deez' schuilplaats doelt</l>
<l>Mijn togt, want thans zijn wij tot 's werelds eind gekomen.</l>
<l>En toen hij nederzonk en hoopte op zoete droomen,</l>
<l>Toen blikte hij nog eens naar d' open hemelboog.</l>
<l>Een huivring greep hem aan, weêr zag hij 't dreigend oog.</l>
<l>‘Verberg mij’ riep hij en door schrik en vrees bevangen,</l>
<l>Vernam het droef gezin zijn onbestemd verlangen.</l>
<l>Weêr sprak hij Jabel aan, die 't eerst de veilge tent</l>
<l>Gebouwd heeft, toevlugt voor vermoeidheid en ellend:</l>
<l>‘Laat toch het zeildoek van deez tente nedervallen,’</l>
<l>En 't vlottend tentdoek werd tot ligtbewogen wallen,</l>
<l>Rondom met looden wigt bevestigd, Tsilla vroeg:</l>
<l>‘Thans ziet gij toch niets meer, thans is 't toch digt genoeg?’</l>
<l>Terwijl haar zachte blos den ochtendgloed weerkaatste.</l>
<l>Maar Caïns antwoord was: Ach, dat gij 't zeil verplaatste,</l>
<l>Nog staart het oog mij aan! Nu klonk de heilige eed</l>
<l>Van Jubal, die trompet en trommel had gesmeed.</l>
<l>‘Laat mij het over thans een vaster muur te bouwen.’</l>
<l>Hij bouwde een muur uit brons. ‘Nog blijft mij 't oog aanschouwen’</l>
<pb n="80"/>
<l>Klonk Caïns stem, die 't hoofd gesteund hield op den wand.</l>
<l>‘Welnu’ sprak Henoch ‘thans is mij de beurt, mijn hand</l>
<l>Bewerke een muur, zoo hoog, dat niets er door zal boren.</l>
<l>Een stad gesticht met burgt, met citadel en toren,</l>
<l>Een reuzenstad gesticht met vastgeschroefde poort!</l>
<l>En Tubal Caïn had de wekstem niet gehoord,</l>
<l>Of metselde de stad, die de eeuwen zou belagen.</l>
<l>Intusschen was het aan zijn broeders opgedragen,</l>
<l>Het kroost van Enos en van Seth van uit de stad</l>
<l>Te weren, en wie toch den drempel binnentrad,</l>
<l>Benam men 't ooglicht, en men schoot in 't blinde vreezen</l>
<l>Een pijl naar 't sterrenheer: 't graniet was opgerezen,</l>
<l>En ieder blok werd nog met ijzer overdekt,</l>
<l>De stad werd zoo geducht, zoo sterk, zoo uitgestrekt,</l>
<l>Als schiep haar helsche magt: de schaâuw der torenzwaarte</l>
<l>Omfloersde de vallei: een digte berggevaarte</l>
<l>Geleek de muur en op de poort werd ingesneên:</l>
<l>‘Geen dring' hier binnen’ en toen 't werk van staal en steen</l>
<l>Voleindigd was, toen sloot zich Caïn in den toren,</l>
<l>Nog in zich zelv' gekeerd; weer deed zich Tsilla hooren,</l>
<l>Van droefenis ontroerd: thans is u 't oog ontgaan.</l>
<l>Maar Caïns antwoord was: Nog ziet het oog mij aan!</l>
<l>Toen sprak de ontstelde: ‘'k Wil een schuilplaats <hi rend="i">onder</hi> de aarde.</l>
<l>Ik wil een eenzaam graf, waar nooit een blik nog staarde.</l>
<l>Geen blik aanschouw' mij meer, en <hi rend="i">ik</hi>...wil niets meer zien!’</l>
<l>Men dolf een peilloos graf, ‘thans smake ik rust misschien!’</l>
<l>Zoo riep hij uit en daalde in de ondoordringbre spleten</l>
<l>Der aard, maar toen hij op zijn zode was gezeten,</l>
<l>En 't onderaardsch gewelf zijn duizlend oog omsloot,</l>
<l>Toen zag nog 't oog <hi rend="i">in</hi> 't graf, dat hem geen ruste bood!</l></lg>
<p>G.</p>
<p>(Naar het Fransch van <hi rend="sc">victor hugo</hi> uit zijn werk: La Légende des Siècles).</p></div>
<div type="chapter">
<interpGrp>
<interp type="primair" value="egmon001"/>
</interpGrp>
<pb n="81"/>
<head rend="h3">Gijsbrecht van Egmont.
<lb/>Historische Novelle. 1036-1038.</head>
<p>Het jaar onzes Heeren 1036 werd op den oud-adelijken burgt van Egmont op eene treurige wijze aangevangen. Was het reeds aan iederen dienaar, welken men op het slotplein of in de voorportalen mogt ontmoeten, te zien, dat er iets droevigs daar binnen in de aanzienlijke woning moest plaats hebben - wie niet wist wat daar voorviel, kon zich moeijelijk het smartelijk tooneel voorstellen, dat zich daar vertoonde. Daartoe was een blik noodig in een der zalen van het kasteel, dat vereischte bekendheid met de personen dáár aanwezig en hunne omstandigheden. Die zaal droeg blijken van den bekenden rijkdom der heeren van Egmont; het was als of het er op toegelegd ware geweest, om reeds bij het eerste binnenkomen te doen gevoelen, dat al mogten de heeren van Brederode op edeler afkomst bogen, al was de geslachtslijst der Wassenaers van ouderen datum, al kon het geslacht der Arkels kloeker en meer heldenfeiten zijner telgen opsommen, men zich hier in de woning van het rijkste geslacht van Holland bevond. De prachtige tapijten aan de wanden en op den vloer, welke van Atrechtsche kunst getuigden, de fluweelen vouwstoelen waarop het Egmontsche wapen (zes dubbelde keepers het schild geheel vullende, eerst van goud, daarna van keel) gestikt was, maakten een schoon geheel met de kolossale, van gebeeldhouwde pooten voorziene eikenhouten tafel, met de sierlijke bewerking der gothische gewelven, met de kleurrijke wapenschilderingen op de in lood gevatte ruiten der hooge kruisramen, en het kostbare snijwerk van de breede, over het knappende vuur welvende schouwe. Ook het ledekant, dat zich aan de overzijde der ramen bevond, met zijn zijden overtreksels, schitterend gekleurde lakens, en fluweelen, met konijnenvachten gevoerde spreijen, was geëvenredigd aan de pracht van het overige; maar hij wien het tot legerstede strekte vormde eene droeve tegenstelling met die weelde. Dat prachtige ledekant was een ziekbed, en een enkele blik op hem die daar leed was genoeg om te
bemerken, dat het
<pb n="82"/>weldra een doodbed zon worden. Het ingevallen gelaat en de smartelijke trekken, maar meer nog de matheid der oogen deden het spoedig einde van den lijder voorzien. Men zou hem zoo als hij daar lag voor een zeventigjarige hebben aangezien, en die gissing was niet verre van de waarheid. Het was Wallingier, de zesde heer van Egmont, die hier na een negenenviftigjarig bestuur over zijne heerlijkheid zijn einde naderde. Reeds gedurende twee jaren had zijn ligchaam strijd gevoerd tegen de tering, die ziekte zonder genade, en nu had de onverbiddelijke vijand zijne overwinning bijna voltooid; de krachten waren gesloopt, de laatste gloeijende koorts knaagde aan den reeds broozen levensdraad, en het oogenblik was nabij, waarop de rijke heer van Egmont gelijk zou staan met den minste zijner vasallen.</p>
<p>Drie andere personen bevonden zich nog in deze zaal. Eene vrouw, in de volle kracht harer jaren, verdiende wel in de eerste plaats te worden opgemerkt. Zij bezat eene rijzige gestalte; hare regelmatige gelaatstrekken, de bleekheid harer wangen, de liefdevolle blik, beurtelings naar de legerstede en op een twaalfjarigen knaap die naast haar stond, geworpen, gaven aan hare persoon iets eerbiedwaardigs. Zij was, ofschoon blijkbaar niet in plegtgewaad, toch rijk gekleed; een donker purperen gewaad sloot haar naauw om het lijf en deed de schoone vormen voortreffelijk uitkomen, terwijl de sleep en de ruime plooijen van het onderste gedeelte des kleeds iets vorstelijks aan haar voorkomen bijzetten. De breede, met gouddraad gestikte lijfgordel, waaraan de sleutelbosch en geldbuidel hingen, benevens het hoofdtooisel, dat in dien tijd getrouwde vrouwen ter onderscheiding van jonkvrouwen droegen, deden vermoeden dat men de vrouw des huizes voor zich zag. En zoo was het ook. Het was Helena van Brandenburg, de tweede echtgenoot van Wallingier van Egmont; die knaap, wien even als zijne moeder de tranen langs de wangen vloeiden, was hun zoon Dodo. Op het oogenblik dat wij het ons veroorloven een blik in die zaal te werpen, stond Helena met de eene hand op de eiken tafel steunende, en zag angstig en bezorgd op naar iemand, die even te voren lang bij het ziekbed getoefd had. Het was een man van ongeveer vijftigjarigen leeftijd, wiens kleeding hem als geestelijke kenmerkte van niet onaanzienlijken rang; de fijnheid
<pb n="83"/>van zijn lijnwaad, en de buitengewone pracht van het gouden kruis dat hij om den hals droeg, deden genoeg zien, dat men geen gewonen monnik of ongeordend priester voor zich zag. Het was Reginald, de vierde abt van het beroemde Egmontsche convent; als biechtvader en vertrouwde vriend van den heer van Egmont, bevond hij zich aan diens sterfbed, terwijl hij tevens volgens het gebruik dier tijden, daar als arts zijne diensten bewees.</p>
<p>‘Gij moet u op het ergste voorbereiden, edele vrouw!’ klonk fluisterend zijne stem; ‘maar bezondigen wij ons niet met dit het ergste te noemen?’</p>
<p>‘Ik gevoel de waarheid van hetgeen gij zegt, eerwaarde vader! in alle opzigten,’ antwoordde zij, terwijl de tranen haar overvloediger langs de wangen stroomden; ‘en mogt mijne regtmatige droefheid zondige gedachten bij mij hebben opgewekt, vereenig gij uwe gebeden met de mijne, dat zij mij vergeven worden.’</p>
<p>‘Ik eerbiedig de droefheid van uw gemoed, en zal voor u de bemiddeling der Heilige Maagd inroepen, dat gij gesterkt moogt worden, en vergiffenis moogt verwerven voor alle zondige gedachten,’ hervatte de abt; maar bedenk wat ik u bidden mag, edele vrouw! hoeveel er nu reeds is dat u tot troost kan strekken...Heeft Wallingier niet met regt den roem van vroomheid verworven? Is hij niet steeds een ijverig zoon der Heilige Kerk geweest? Heeft hij niet voor zijne armen en voor de kerk te gelijk gezorgd, toen hij aan het zeestrand tien huizen deed timmeren tot woning voor schamele lieden uit zijne heerlijkheid, en dat op voorwaarde dat zij den tienden visch zouden geven aan het convent van Egmont<note n="(1)" place="foot">De stichting van Egmond op zee.</note>? O! hij heeft gedurende zijn leven veel gedaan den menschen ten goede en Gode welgevallig; de Heiligen zullen zijne voorspraak zijn, wanneer hij na zijn verscheiden geoordeeld zal worden, want hij heeft hun steeds de eere gegeven, welke hun toekomt; zelfs heeft hij aan zee een kapelleken laten bouwen ter eere van Sint Agniet, en behoorde hij niet onder degenen aan wie God zijne bijzondere gunst en genade door een mirakel betoonde, toen zij in den strijd ter handhaving van grave Aernouts regten, schier van dorst
<pb n="84"/>versmachtten? Was het niet ook op zijne bede dat God de beek bij Winkel liet ontspringen? Laat dit alles u bemoedigen, edele vrouwe! Versmaad den troost niet, dien de Heer zelf voor u heeft weggelegd. Niet dat ik u en mij zelven wil ontveinzen, dat er niet eene zaak is, welke ik vrees dat niet geschikt zal worden, alvorens uw echtgenoot den adem uitblaast, en welke tegen hem getuigen zal in het oordeel; maar na al hetgeen ik u zoo even herinnerde, mogen wij immers hopen, dat die vele daden van vroomheid overwegend zullen zijn, en dat het sterven voor Wallingier eene schrede zal wezen tot belooning voor het goede dat hij hier op aarde verrigt heeft. En zoo gij dat moogt doen, laat dan voor het overige uwe liefde voor hem ook hierin blijken, dat gij zijn naderen tot de zaligheid niet eene bezoeking Gods rekent.’</p>
<p>‘Ik dank u, eerwaarde vader! voor de welmeenende wijze waarop gij mij zoekt te troosten,’ sprak Helena. ‘Denk niet dat ik deze zaken over het hoofd zie; met vurige dankbaarheid stel ik mij dit alles voor den geest, en verlaat mij overigens op de barmhartigheid en de genade Gods, waarop mijn biechtvader in Brandenburg mij, van mijne vroegste jeugd af, vast leerde vertrouwen, in welk vertrouwen gij, heer abt, mij later bevestigd hebt. Ik dank God dat Hij mijnen echtgenoot tot op zulk een gezegenden leeftijd voor mij en ons kind heeft gespaard; en zoo de dood ons nu zal scheiden, ik vertrouw op de beloften, welke God gedaan heeft aan hen die in Zijn Zoon gelooven. Innig bedroefd moge die scheiding mij maken, voor wanhoop zal mij het geloof behoeden, en vol vertrouwen op verhooring, zal ik den hemel bidden voor de ziel van mijnen heer gemaal, en om kracht en sterkte, om aan ons kind zoo veel mogelijk het verlies zijns vaders te vergoeden. Maar die eene zaak, waarvan gij daar zoo gewaagdet, eerwaarde vader! beknelt mij het harte en ontneemt mij veel van mijne kalmte. Het grieft mij zoo innig, dat noch mijne pogingen, die op zijne liefde, noch uw aandringen, die op zijne godsdienstige overtuiging moesten werken, iets vermogten.’ Het was te bemerken, dat die zaak haar zeer ter harte ging, want in het vuur van haar spreken fluisterde zij niet meer als vroeger, maar sprak op vrij luiden toon: ‘maar zoo Gijsbrecht zelf.....’</p>
<pb n="85"/>
<p>De kranke sloeg bij het hooren van dezen naam de oogen op, hief de handen krampachtig omhoog en zeide met doffe stem: ‘spaar mij, noem dien naam niet; hij zij vervloekt!’</p>
<div type="section">
<head rend="h4">II.</head>
<p>‘Welke tijding brengt gij mij, heer abt?’ Deze vraag op droefgeestige wijze uitgesproken door iemand in het gewaad der benedictijner monniken, klonk Reginald in de ooren; toen hij in zijn convent wedergekeerd, eene afgelegene cel binnen trad. De vrager was klein en tenger van gestalte, en zou zeker in de kleeding welke hij nu droeg niemands aandacht getrokken hebben, ware het niet, dat zijn gelaat iets zeer belangwekkends had bezeten. De fijne vorm van het geheel, de zwarte lokken die het bleeke van het gelaat sterk deden uitkomen, de schoon gevormde neus, en voorts de weemoedige glans der donkere oogen, gaven aan die trekken iets edels en innemends tevens. Dat hij niet was wat zijne kleeding hem deed schijnen, bleek genoegzaam uit den eerbied waarmede Reginald hem bejegende.</p>
<p>‘Och dat het eene betere ware, heer domproost!’ antwoordde de abt. ‘Heer Wallingier nadert zijn einde; ik denk niet dat hij den tweeden dag dezes jaars zal beleven.’</p>
<p>De als domproost betitelde monnik hield zijne hand voor het voorhoofd en bleef eenigen tijd in die houding zitten.</p>
<p>‘En is er over mij nog gesproken?’ lispelde hij bijna onverstaanbaar, als vreesde hij het antwoord op zijne vraag te vernemen.</p>
<p>‘Ja, heer Gijsbrecht!’ antwoordde Reginald, ‘er is over u gesproken, maar dat spreken heeft tot nog toe niet de gewenschte uitwerking gehad; ik vrees dat de heer van Egmont den adem zal uitblazen, alvorens omtrent u tot andere gevoelens te zijn gekomen. Maar, Heilige Maria! wat deert u?’ - - - voegde hij er in eenen adem bij, ziende dat de domproost ineen zeeg; hij wierp haastig wat water uit eene kruik op den linnen doek, welke voor dezen op de tafel lag, bevochtigde Gijsbrecht's slapen en hield hem het verkoelende vocht tegen het voorhoofd, tot dat hij weder teekenen van bewustheid gaf.</p>
<p>‘Laat mij u eenig geneesmiddel toedienen, eerwaarde
<pb n="86"/>heer!’ liet Reginald toen dadelijk volgen, ‘gij zijt gansch ontsteld!’</p>
<p>‘Het is reeds voorbij,’ hervatte Gijsbrecht. ‘Heilige God! waarmede heb ik het verdiend, dat mijn eigen vader mij vervloekt heeft, dat hij, op het punt van de eeuwigheid in te gaan, dien vloek weigert te herroepen! O vader Reginald! Gij kent mij, gij weet, met welken ijver ik mij steeds als geestelijke van mijnen pligt gekweten heb, hoe hoog ik den stand dien ik omhelsd heb en dien wij beiden bekleeden, waardeer; maar zoudt gij kunnen gelooven, dat ik mij soms met moeite weêrhoud den Heiligen God van onregtvaardigheid tegen mij te beschuldigen, en Hem, den Allerhoogste, rekenschap te vragen van het kwade dat mij wedervaart? O somtijds zou ik indien ik kon......’</p>
<p>‘Houd op, heer domproost!’ viel de abt hem in de rede. ‘Bespaar u zelven en mij eene godslastering. Zijn niet gedachten, als waarvan gij daar zoo even gewaagdet, zonde voor een iegelijk, en zijn ze niet doodzonde voor den priester die de wijding tot de Heilige dienst ontvangen heeft? Bid God, dat hij die verzoeking van u weere; bezweer op het voorbeeld des Heiligen Verlossers den satan, dat hij van u wegga!’</p>
<p>‘Uwe berisping is billijk, eerwaarde vader!’ hervatte Gijsbrecht, ‘maar gij zult u nu kunnen voorstellen, hoe groot eene smart mij den boezem moet folteren, dat zij mij tot zulk een uiterste kan vervoeren. Gij zult misschien zeggen, dat gij de oorzaak dier smart kent, en dus de wonden mijns harten peilen kunt; en 't is waar, gij weet er veel van, maar niet alles. Zet u neder en vergun mij voor u mijn hart uit te storten; het zal mij lucht geven, dat ik mijne rampen een anderen openbaar. Gij zult veel hooren wat gij reeds wist, maar ook veel, wat tot nog toe niemand geweten heeft. - Gij zult het immers den ongelukkige niet euvel duiden, dat hij om zijn boezem lucht te geven, uw geduld eenigzins op proef stelt?’</p>
<p>‘Ganschelijk niet, heer Gijsbrecht!’ hernam de abt. ‘Het vertrouwen dat gij in mij stelt vereert mij ten zeerste, en de zucht om uwe smart zoo mogelijk te verminderen en u te troosten, wekt in hooge mate mijne belangstelling voor het verhaal uwer rampen.’</p>
<pb n="87"/>
<p>‘Welaan dan!’ zeide de domproost. ‘Luister naar hetgeen ik u zeggen zal. Daar echter in mijn verhaal levensvensgeheimen voorkomen, waarin buiten mij ook anderen zijn betrokken, moet ik u alvorens om geheimhouding verzoeken.’</p>
<p>‘Ik luister aandachtig en beloof u plegtig te zullen voldoen aan hetgeen gij verzoekt,’ verzekerde de abt.</p>
<p>‘Gij weet dan,’ zoo ving Gijsbrecht aan, ‘dat heer Wallingier ongeveer in het tiende jaar zijner regering in het huwelijk trad met met Catharina, des hertogs dochter van Glocester. Zij was eene schoone vrouw, ook van geestes gaven gansch niet ontbloot. Geen wonder dat ieder den heer van Egmont gelukkig prees met zulk eene gade, vooral ook wegens het aanzien waarin hare familie in Engeland stond. Hij zelf was trotsch op zulk een schat, en toen twee jaren na dat huwelijk Catharina haren echtgenoot een zoon schonk, dacht Wallingier zijn geluk volkomen. Bezat hij ook niet alles wat hij wenschen kon? Bij zijne onderdanen had hij zich door het vele goede dat hij onder hen tot stand bragt en door zijne weldadigheid zeer bemind gemaakt; van elk der vasallen van Egmont werd hij om zoo te zeggen op de handen gedragen. Buitenaf had hij zich een grooten naam verworven door de dapperheid welke hij in den heilloozen strijd van graaf Aernout tegen de muitzieke Friesen betoond had. Eene schoone, geestrijke gade uit een aanzienlijk geslacht, en een zoon die den edelen stamboom zou voortplanten voltooiden zijn geluk. Welke vooruitzigten had die knaap! Wel mogt ieder zijn lot benijden en zich in zijne plaats wenschen, en het was niemand gegeven vooruit te zien, welk eene zee van rampspoed dien telg van den gevierden heer van Egmont te wachten stond. Die zoon was ik. - Maar de Heilige God had anders beschikt, dan de wereld verwachtte. - Gij ziet, eerwaarde vader! dat ik mijne kalmte heb weder gekregen. - Alles beantwoordde aan die gelukkige voorteekene tot aan mijn veertiende jaar. Als eenig kind werd ik steeds door mijnen vader getroeteld, was ik de oogappel mijner moeder; als vermoedelijk opvolger des heeren van Egmont werd ik reeds geëerd en gehoorzaamd door al de vasallen mijns vaders; onder de leiding van uwen voorganger, den zaligen abt Bruno, ontving ik godsdienstig en wetenschappelijk onderwijs, terwijl mijn vader mij in alle
rid-<pb n="88"/>derlijke oefeningen tot voorganger strekte. Ik verdeelde mijne liefde tusschen mijnen vader en mijne moeder, en daarin vond ik mij gelukkig. Van hoe korten duur was dat geluk, hoe jong moest ik reeds mijne voorspoedszon in duisteren nacht zien ondergaan: Het was in den jare 1004; ik had mijn veertiende jaar bereikt. Een edelman van aanzienlijken geslachte, heer Pieter van Renesse genoot gedurende eenigen tijd de gastvrijheid van den Egtmontschen burgt; hij was, of heette ten minste, een boezemvriend mijns vaders, en een man van innemend voorkomen en groote beschaving, daarenboven zeer vriendelijk in den omgang, zoodat zijn verblijf op het slot mijns vaders, verre van de gezelligheid van den huiselijken kring te verstoren, ons allen tot vreugde verstrekte. O had hij nooit een voet in onze woning gezet! - Het was op St. Laurensdag van genoemd jaar dat mijn vader zich ter kerke had begeven. De heer van Renesse veinsde zich een weinig ongesteld te gevoelen en bleef daarom bij mijne moeder te huis. Ik was bezig mij met den zoon des slotvoogds in den tuin in het boogschieten te oefenen. Ik wist dat mijn vader naar de kerk was gereden, en het verwonderde mij zeer eenige oogenblikken nadat hij het kasteel had verlaten den hoefslag van zijn paard weder te hooren. Dadelijk snelde ik naar de heg welke den tuin van het rijpad scheidde, en vroeg mijnen vader, wat hem zoo schielijk terug voerde. “Och mijn jongen!” klonk zijn antwoord; “ik was nog niet verre van huis, toen ik bemerkte dat ik mijnen geldbuidel te huis gelaten had, en wanneer ik zonder dien mij ter kerke begaf, zou de teleurstelling van de armen onder mijne vasallen wat al te groot zijn; dus kom ik dien even halen.” Hij vroeg mij nog, of ik reeds een meester in het boogschieten was, en of ik Wouter, den zoon des slotvoogds, reeds in die kunst overtrof, en reed toen de voorpoort door naar binnen. Argeloos als een hert dat niets van de nabijheid der loerende jagers
bespeurt, ging ik onbewust van hetgeen mij boven het hoofd hing, weder aan het spel. Daar hoor ik op eens de stem van een onzer dienaars, die mij haastig naar binnen riep; naauwelijks had ik een voet in huis gezet, of mijn vader kwam mij te gemoet, greep mij bij den arm en sleepte mij naar de kamer mijner moeder. De uitdrukking welke zijn gelaat
<pb n="89"/>toen had u te beschrijven is niet wel mogelijk, ofschoon ik zelf ze mij nog duidelijk voor den geest kan halen. Eene doodelijke bleekte had zijn aangezigt overtogen, zijne gelaatstrekken waren strak als die eens dooden, zijne oogen stonden hol, en dreven woest in hunne kassen, als behoorden zij eenen waanzinnige. En wat moest ik daar zien in die kamer, waar hij mij bragt! Daar lagen op den grond uitgestrekt de lijken mijner moeder en des heeren van Renesse; een zwaard vol bloed dat er bij lag, benevens de roode plekken op den vloer toonden genoeg aan, op welke wijze zij het leven hadden verloren. Ik viel in zwijm en werd door een paar dienaren naar mijne kamer gebragt, en toen ik weder tot mij zelven kwam, was het mij alsof ik uit een bangen droom ontwaakte. Niet lang daarna kreeg ik bevel om voor mijnen vader te verschijnen. Toen ik zijne kamer binnen trad, had zijn gelaat nog dezelfde akelige uitdrukking behouden. Met bevende stem sprak hij mij aan: “Gijsbrecht!” zeide hij, wat gij daar zoo even gezien hebt was mijn werk; door mijne hand zijn Renesse en uwe moeder gevallen. Uwe moeder heb ik betrapt op het schendigste en schandelijkste waaraan eene vrouw zich kan schuldig maken; Renesse had de heiligste banden der vriendschap voor niets gerekend, en van mijn vertrouwen het gruwelijkste misbruik gemaakt dat zich denken laat. Mijn vloek treffe die beiden nog na hunnen dood. U wil ik niet meer onder de oogen hebben; een slechte boom brengt wrange vruchten voort. Gij, zoon eener meineedige moeder, zult den edelen stam van Egmont niet besmetten. Uwe moeder zij ook in u gevloekt!’</p>
<p>Na deze vreeselijke woorden gebood hij mij henen te gaan; ik begon te schreijen en poogde mijns vaders toorn door liefkozingen te doen bedaren, maar hij gelastte eenen dienaar mij weder naar mijne kamer te brengen, waar ik een uur daarna berigt kreeg, dat ik voor altijd van het slot verwijderd zou worden, en dat mijne aanspraken op het bestuur der heerlijkheid voor altijd vernietigd waren; dat ik ten dien einde ver weg in een klooster zou worden geplaatst, waar ik mij voor den geestelijken stand kon voorbereiden. Stel u nu mijne omstandigheden voor; als veertienjarige knaap plotseling bij het lijk mijner misdadige moeder gevoerd en onverdiend beladen met den vloek mijns vaders, de bronnen der liefde
<pb n="90"/>waarin ik was opgekweekt in éénen slag verdroogd, de eene door misdaad, de andere door onregtvaardigen toorn! Ware het te verwonderen geweest, zoo van dien stond af aan krankzinnigheid mij hadde getroffen? Maar daarvoor bewaarde mij de genadige God. De groote levenstaak welke mij nu was opgelegd, bestond niet alleen in het gelaten dragen van mijn lot, maar ook in het bidden voor de ziel mijner moeder, door wier toedoen mij zoo veel leeds wedervoer, voor mijnen vader die mij zoo onregtvaardig behandelde. De hemel weet het, met hoeveel vuur en volharding ik mij van die taak tot nu toe gekweten heb; indien ooit de ziel eener afgestorvene daarboven vergiffenis heeft verworven door het gedurig en ootmoedig bidden en aanroepen der Heiligen van eenen die nog hier beneden toefde, dan heeft ook de ziel mijner moeder reeds plaats gekregen in de woningen der zaligheid. Voor mijnen vader heb ik echter nooit gebeden zonder de stille hoop, dat hij nog eens van zijne onregtvaardigheid zou terug komen. O! het was niet de begeerte om aan het hoofd der Egmontsche heerlijkheid te staan, niet het verlangen om eens als de roem van ons geslacht te schitteren, evenmin een tegenzin in den stand welken men mij had opgedrongen, die mij daartoe aandreven. Het was de zucht om de vaderlijke genegenheid te herwinnen, een heimwee des harten naar de eens genoten liefde, en daarbij een heilig verlangen om den vloek verder af te wenden, welke over mij was uitgesproken. Wat ik voor mijne moeder bad kon slechts de hemel geven; den vloek te herroepen stond geheel in de magt van hem wiens kind ik was. Moge God barmhartiger geweest dan mijn vader! Twee en dertig jaren zijn verloopen, sedert het heillooze woord over mij van Wallingiers lippen vloeide, en dat woord heeft zijne uitwerking niet gemist, en nu, nu mijn vader op zijn stefbed ligt, zijn alle pogingen om hem tot andere inzigten te doen komen te vergeefs!</p>
<p>Wat ik u tot nu toe verhaald heb, vader Reginald! was u waarschijnlijk bekend, ten minste wat de hoofdzaken betreft. Nu zult gij hooren, hoe zwaar vaders vloek over den zoon gewogen heeft, hoe dezen den lijdensbeker tot den rand gevuld werd.</p>
<p>Twee dagen na den noodlottigen St. Laurensdag werd ik
<pb n="91"/>aan het geleide van een der monniken uit uw convent toevertrouwd, die mij tot aan de plaats mijner bestemming brengen zou. Hoe akelig was het mij te moede, toen ik het slot, waarop ik geboren was en waar ik zoo gelukkige dagen had doorgebragt, waarschijnlijk voor altijd moest verlaten! Hoe vele tranen stortte ik, toen ik een weigerend antwoord ontving op mijn verzoek, om mijn vader nog eenmaal te mogen zien en spreken! Alleen onze goede slotvoogd was daar om afscheid van mij te nemen, benevens de oude abt Bruno die mij troostte, zooveel in zijn vermogen was. Maar wat vermogen troostredenen tegen zulk eene smart!</p>
<p>Na een langen en moeijelijken togt kwamen wij te Keulen aan, waar vader Sicco (zoo heette mijn geleider) mij naar het klooster van St. Andries bragt. In dat gesticht bragt ik acht jaren door, en daar legde ik de klooster gelofte af. Dit laatste kostte mij geene opoffering - want de wereld had niets meer dat mij aanlokte. Och dat dit altijd zoo gebleven ware! - In het zevende jaar van mijn verblijf te Keulen gaf onze eerwaardige kloostervoogd, de abt Petrus mij te kennen, dat hij zich voor eenigen tijd uit ons convent zou verwijderen, ten einde den markgraaf van Brandenburg wiens oom hij was, een lang beloofd bezoek te brengen, en daar ik reeds sedert lang zeer in zijne gunst stond, zoo wegens mijne droevige ondervindingen; als wegens mijne bekwaamheden, noodigde hij mij uit, hem op dien togt te vergezellen. Ik nam zijn aanbod aan, en nam bij onze aankomst te Brandenburg met den abt mijn intrek in de markgrafelijke woning. Ik had vader Petrus verzocht daar niet van mijne vroegere lotgevallen te gewagen, wijl het mij hinderde daarover te hooren spreken, zelfs al waren het woorden van innig medelijden en beklag welke ik te wachten had. Niemand kwam daar dus te weten, wie broeder Theodoor (zoo was mijn kloosternaam) vroeger geweest was. De omgeving van het markgrafelijke hof was mij vrij onverschillig; geen der leden van het gezin van onzen gastheer boezemde mij belangstelling in, tot dat op den derden dag van ons verblijf aldaar, 's markgraven eenige dochter Helena, die gedurende eenige weken de gastvrijheid eener moeije genoten had, tot den huiselijken kring wederkeerde. Toen ontsprong een
<pb n="92"/>nieuwe bron van lijden voor mij. De liefelijke verschijning dezer Helena maakte een diepen indruk op mij; ik kreeg dat meisje lief, en haar te beminnen was mij door mijne kloostergelofte verboden vrucht geworden. Aan mijne liefde voedsel te geven zou balsem op de wonde mijns harten hebben gegoten, maar mijn pligt noodzaakte mij zelf die wonden open te houden. Dat ik toen nog voor mijne moeder, wier misdrijf, voor mijnen vader, wiens onregtvaardigheid mij deze naamlooze ellende berokkend hadden, bleef bidden, is het gevolg van eenen zwaren strijd in mijn binnenste geweest. Niemand had ik voor wien ik mijn boezem dorst uitstorten, niemand mogt weten, wat mij het harte verscheurde, niemand was daar om mij te troosten. Slechts de minste openbaring mijner liefde aan haar die er het voorwerp van was, zou haar diep ongelukkig hebben kunnen maken, en mij zeker tot een meineedige gemaakt hebben, en ik kende de onzalige gevolgen van den meineed. Voor mij zelven alleen moest ik lijden. Groote God! de vier weken, welke ik daar in Brandenburg heb doorgebragt, hadden smarts genoeg voor een geheel menschenleven! Maar laat mij niet pogen u eenig denkbeeld van mijn lijden te geven; gij zult het nog eer kunnen gevoelen, dan ik het u beschrijven kan. Zoo had de vloek mijns vaders mij reeds getroffen! - - - Doch ik heb met de hulp des hemels mij zelven overwonnen. Het beeld van haar, die ik minde, van voor mijn geest uit te wisschen, vermogt ik niet; maar gij zijt de eerste wien ik die liefde belijd; geen woord daarover is ooit van mijne lippen gevloeid. Ik heb veel gebeden, en trof het mij diep, nu veertien jaren geleden te moeten vernemen, dat Helena de tweede vrouw mijns vaders geworden was, toch heeft geene afgunst mij bezield, maar heb ik den zegen des hemels over dat huwelijk afgesmeekt, niet alleen om Helena's, maar ook om mijns vaders wil; en toen ik vernam dat uit dit huwelijk een zoon geboren was die nu geheel in mijne vroegere regten zou treden, heb ik God
gebeden dat Hij den jeugdigen Dodo voor rampen als de mijne mogt sparen, en hem al den voorspoed mogt geven, die in vroegere tijden voor mij was afgebeden.</p>
<p>Zie hier het verhaal mijner rampen. Voor het overige hebben de bekwaamheden, welke ik door aanhoudende studie
<pb n="93"/>mijzelven verworven heb, mij tot de hooge geestelijke waardigheid gebragt, welke ik thans bekleed in het Sticht. Gij weet waarom ik herwaarts gekomen ben. Met eene straal van hoop op verzoening heb ik de reize aanvaard, om geen gerucht aan de zaak te geven, heb ik mij in deze nederige pij gedoscht. Zoo even hebben uwe tijdingen van het slot mijne flaauwe hoop den bodem ingeslagen, en ik vrage u, of nu mijn leed nog te dragen is. Mijn lijden schijnt nog niet voldoende te zijn; mijn bidden en strijden is te vergeefs geweest; kunt gij u er nog over verwonderen, dat ik mij nu als een van God verlatene gevoel?’</p>
<p>‘Heer domproost!’ zeide Reginald na eenige oogenblikken zwijgens, ‘met deernis heb ik uit uwen mond de reeks van rampen vernomen, die gij heb moeten ondervinden. Hoop kan ik u niet geven, maar wat ik u bidden mag, blijf den goeden weg bewandelen, dien gij reeds bij den aanvang van uw leed zijt ingeslagen; poog nogmaals u zelven te overwinnen, en bedenk dat voor hen die tot aan het einde volharden, de kroone der zaligheid is weggelegd!’</p>
<p>Beide mannen bleven geruimen tijd zonder te spreken over elkander zitten; Gijsbrecht met het hoofd in de hand, blijkbaar in nadenken verzonken, de abt hem met innig medelijdende blik aanstarende. Eindelijk stond de domproost van zijnen zetel op, en zeide op vast besloten toon, wat zeker de vrucht van zijn nadenken was:</p>
<p>‘Nog ééne poging moet gewaagd worden; Reginald! wees gij mij nogmaals behulpzaam. Mogen God en St. Catharina ons steunen!’</p></div>
<div type="section">
<head rend="h4">III.</head>
<p>Heer Wallingier bevond zich op den achtermiddag van den dag van welken wij in het eerste hoofdstuk gewaagden, niet beter. Wel was hij meer bij zijn bewustzijn dan des morgens, maar het gloeijen zijner handen, de zwakte zijner stem en de akelige, benaauwde hoest door welken hij aanhoudend overvallen werd, toonden genoeg aan, in welke omstandigheden hij zich bevond. Het vuur knetterde onder de breede schouwe, en een zwak licht was in de zaal ontstoken. Bij het ziekbed zat vader Reginald en hield de hand des lijders in de zijne.</p>
<pb n="94"/>
<p>‘Ik gevoel dat het niet lang meer met mij duren zal, vader Reginald!’ sprak de kranke met zwakke stem. ‘Zijn mijne trouwe vasallen reeds bekend met mijnen toestand? Zeg mij, hoe is het bun te moede, nu zij weten, dat hun heer, dien zij negen en vijftig jaren gediend hebben, hun ontvallen zal?’</p>
<p>‘Heer van Egmont!’ sprak de abt, het doet mij goed u met zulk eene kalmte over uw naderend einde te hooren spreken. Uwe lieden zijn in zak en assche over u; gij zijt schier het eenige onderwerp hunner gesprekken, en elken oogenblik komen er aan de slotpoort met innige belangstelling naar u vernemen. Dat doet u goed, niet waar? O gij hebt het honderdvoud aan hen verdiend voor 't geen gij hun gedaan hebt, en het bewustzijn daarvan benevens de herinnering aan de diensten welke gij der Heilige Kerke hebt bewezen, moet nu een heerlijken invloed op uw gemoed uitoefenen. Wel den man wiens goede daden hem een zacht sterfbed spreiden; gelukkig hij die bij zijn einde met rustigen blik op de afgelegde loopbaan kan terugzien! Hem is de naderende toekomst geen vreeselijk schrikbeeld dat hem ontzet en pijnigt, maar een rooskleurig verschiet, waarnaar het harte hem met innig verlangen henen trekt. Maar wee degenen daarentegen, die zich bij het naderen van den dood hevige misdrijven of groote onregtvaardigheden te wijten hebben! De beelden van hen tegen wie hij ze gepleegd heeft, zal hij niet uit zijne gedachten kunnen verdrijven, en het denken aan het naderend oordeel moet voor zoo iemand vreeselijk zijn!’</p>
<p>De kranke werd door eene hevige hoestbui overvallen, en toen die bedaard was, bleef hij eenige oogenblikken liggen zonder te spreken; de uitdrukking zijner oogen gaf echter te kennen dat het bewustzijn niet van hem geweken was. Daarop sprak hij met sombere, en zoo mogelijk nog zwakkere stem dan vroeger:</p>
<p>‘Gij doeldet weder op Gijsbrecht!...Dezen morgen heb ik mijnen vloek over hem herhaald.’</p>
<p>‘Uw geweten deed u dat gissen, heer Wallingier!’ zeide Reginald daarop, ‘en ik wil het u niet ontveinzen dat ik om Gijsbrecht dacht, toen ik die woorden uitsprak. Het zij verre van mij, dat ik u in de omstandigheden waarin gij u
<pb n="95"/>thans bevindt, zou willen kwellen. Maar toch - het is voor de laatste maal dat ik deze zaak aanvoer - bij het heil uwer ziele bezweer ik u, niet in die onregtvaardigheid te volharden. Uw vloek heeft misschien het levensgeluk uws zoons verwoest, en waarmede had hij dat verdiend? Heeft hij niet veertien jaren lang het geluk uws levens uitgemaakt, en was niet de misdaad en dood zijner moeder voor hem eene even heillooze ramp als voor u? Toen hebt gij op hem Catharina's meineed gewroken, waaraan hij niet meer schuld had dan gij zelf. Denkt gij niet dat in het oordeel waaraan gij zoo spoedig zult onderworpen worden, u deze onregtvaardigheid ten verderve zal strekken? Nogmaals in Gods en aller Heiligen naam, heer Wallingier, herroep dien vloek!’</p>
<p>De kranke liet een droef gesteun hooren, maar zeide niets. Reginald had hem naauwlettend gade geslagen en ging daarop dus voort:</p>
<p>‘Gijsbrecht en haren verleider hebt gij gedood en nog na hunnen dood gevloekt. Die daad wil ik niet regtvaardigen, maar er bestonden redenen toe. Maar zult gij, zoo nabij het oordeel ook daarin volharden en vergeten dat er één is wien de wrake toekomt? Gij hebt veel goeds verrigt gedurende uw veeljarig leven, maar toch, zoo gij uw geweten raadpleegt, zal dat u antwoorden, dat gij verre van vlekkeloos voor Gods regterstoel verschijnen zult, en dat alleen de oneindige barmhartigheid en genade des hemels u kan behouden. Hoe zult gij daarop mogen rekenen, indien gij zelf onbarmhartig zijt, en hun die tegen u misdreven hebben, zelfs nadat zij door God geoordeeld zijn, niet wilt vergeven, terwijl gij daarenboven in groote mate onregtvaardig zijt geweest tegen eenen onschuldigen zoon? Tegen die onregtvaardigheid en onbarmhartigheid zullen uwe goede daden voor den troon des Vlekkeloozen niet opwegen. Tracht dan te herstellen wat gij daarin misdreven hebt; nog is het tijd. Verootmoedig u voor God, bid Hem om vergiffenis voor uwe zonden, en al waren zij als scharlaken, zij zullen wit worden als sneeuw, al waren zij rood als karmozijn, zij zullen worden als witte wolle!’</p>
<p>Wallingier maakte eene koortsachtige beweging, rigtte zich half overeind en staarde eenige oogenblikken op een ebbenhouten crucifix dat aan een der kostbare wandtapijten
<pb n="96"/>was vastgehecht; het was als of hij gevoelde, dat daar het afbeeldsel hing van het grootste werk van barmhartigheid dat God ten behoeve der menschen gewrocht heeft. Na eenige oogenblikken sprak hij sidderend:</p>
<p>‘Zonde...geregtigheid...genade...en zonk toen weder op zijne peluw neder. Toen hij de oogen weder opsloeg zeide hij bijna fluisterend:</p>
<p>Ja, vader Reginald! Nu gevoel ik de waarheid uwer woorden; ik dank u dat gij mij gebragt hebt tot hetgeen ik nu ga doen, en de handen vouwende sprak hij verder: “Heere God! Wend Gij den vloek van het onschuldig hoofd mijns zoons; schenk zijner moeder en haren verleider vergiffenis gelijk ik het hun doe, en wees mij armen zondaar om Christus wille genadig!”</p>
<p>Amen!’ sprak Reginald, en zich van het bed verwijderende begaf hij zich naar de deur, opende en wenkte aan iemand die daar buiten stond om binnen te komen. Daar kwam Gijsbrecht ter zale in; hij ijlde naar de legerstede zijns vaders en knielde daar neder.</p>
<p>‘Vader!’ snikte hij, ‘lieve vader! wend uw oog nog eenmaal tot uwen zoon; ik ben Gijsbrecht dien gij eens verstooten hebt. O dat ik u nu eerst weder mag zien!’</p>
<p>Helena was nu ook met haren zoon bij het ziekbed gekomen, en schoon zij weder in tranen uitbarstte, was het haar toch aan te zien, hoe een harer dierbaarste wenschen stond vervuld te worden.</p>
<p>‘Gijsbrecht, mijn zoon!’ lispelde de kranke, ‘ik heb u onregtvaardig behandeld, en nu eerst zie ik dat in; ik heb God gebeden, dat Hij mijnen over u uitgesprokenen vloek in zegen moge verkeeren en mij mijne onregtvaardigheid moge vergeven. Kunt gij mij vergeven wat ik u heb doen lijden?’</p>
<p>‘Vader!’ antwoordde hij, ‘mijne vergiffenis hadt gij reeds twee en dertig jaren geleden, en mij vóór uwen dood met u verzoend te zien en van uwen vloek die mij zoo gedrukt heeft ontheven te zijn, vergoedt mij veel!’</p>
<p>‘Dan kan ik het hoofd gerust nederleggen,’ zeide Wallingier schier onverstaanbaar. ‘Gijsbrecht! uw jeugdigen broeder Dodo en zijne moeder beveel ik u aan....Helena! geef mij de hand.....Dodo.....Reginald! Bidt voor mij.....’</p>
<pb n="97"/>
<p>Een benaauwde hoest overviel hem, een golf bloed stroomde hem uit den mond, en krachteloos liet hij het hoofd zinken.</p>
<p>Het derde uur van den volgenden dag telde heer Wallingier van Egmont niet meer onder de levenden. De domproost was gedurende al dien tijd niet van zijns vaders sponde geweken.</p></div>
<div type="section">
<head rend="h4">IV.</head>
<p>Twee jaren later treffen wij den domproost weder te Egmont aan. Wel had hij zich niet weder in de Benedictijnerpij gestoken, en droeg hij nu de aan zijne waardigheid passende kleeding, maar toch had hij weder in het Egmontsch convent eene cel betrokken, welker eenige meubelen bestonden in eene armoedige tafel, waarop een aarden waterkruik stond, in eene houten bank en een eenvoudig kruisbeeld dat aan den naakten wand was vastgehecht. Gijsbrecht had aan het laatste verzoek zijns vaders trouw voldaan en zijnen jeugdigen broeder met diens moeder niet uit het oog verloren. Met raad en daad had hij Helena bijgestaan in de opvoeding van haren Dodo, meer dan eens had hij de vermoeijende reis van het Sticht naar den Hollandschen duinkant ondernomen, om zich met eigen oogen te overtuigen, hoe het met de zaken op het Egmontsche slot stond, en ook nu was dit de reden, waarom hij zijne woonplaats verlaten had. Natuurlijk kwam hem, wanneer hij zich daar op den burgt zijns vaders bevond, de gedachte wel eens voor den geest, hoeveel invloed de vroegere treurige gebeurtenissen op zijnen toestand hadden uitgeoefend, hoe hij zelf heer van die rijke heerlijkheid zou geworden zijn, indien niet - - Maar daarover dacht hij dan niet verder door, want hij had geen tegenzin in den geestelijken stand, en gevoelde daarenboven, hoe dankbaarheid hem slechts paste wegens de nog tijdige verzoening met zijnen vader.</p>
<p>Iets anders was er dat meer invloed op hem had. Telken male, wanneer hij Helena had aangetroffen, was hij opgetogen geweest van bewondering voor haar. En waarlijk zij verdiende dit ten volle. Hadden de jaren veel van het frissche schoon uitgewischt dat op haar gelaat schitterde, toen Gijsbrecht haar voor het eerst leerde kennen, zeer veel was
<pb n="98"/>daarvan nog overgebleven, en hare fraaije gestalte en regelmatige trekken mogten haar nog met regt eene schoone vrouw doen heeten. En dan, welk eene liefde voor den zoon die nu aan hare zorgen alleen was toevertrouwd; welk een kracht en ijver om zijne en hare belangen te handhaven! Maar die bewondering van den domproost mogt niet ontaarden in de vroegere liefde, en dit kostte hem menigmaal een harden strijd. Ook nu treffen wij hem in een van die oogenblikken aan, waarin de herinnering van het verledene en de ondervinding van het tegenwoordige zich te zamen voor zijnen geest plaatsten en hevig kampten tegen zijn pligtgevoel.</p>
<p>Hij was den vorigen dag op het kasteel geweest, waar hem ruime gelegenheid geschonken was, om Helena's voortreffelijke eigenschappen op nieuw op te merken. De belangen van den jongen Dodo hadden hem met haar in een vertrouwelijk gesprek gebragt; zij had hem verhaald dat zij reeds bij haar huwelijk geweten had, wat er met Wallingiers eerste echtgenoot had plaats gegrepen, en welke gevolgen dit voor den zoon van dezen had gehad; hoe zij bij het sluiten van haar huwelijk er vast op gerekend had, dat zij haren man wiens goedheid zij kende, en die haar zoo innig lief had, zou kunnen overhalen om jegens den zoon uit zijn eerste huwelijk niet langer onregtvaardig te zijn. Zij had Wallingier reeds dadelijk daarover willen spreken, maar daar het eene zaak van zoo kieschen aard was, had zij lang geaarzeld daarmede aan te vangen. Een geschikte gelegenheid had zich daartoe aangeboden bij de geboorte van haren Dodo. Toen had de heer van Egmont zijne vreugde te kennen gegeven, dat er weder een stamhouder voor zijn edel geslacht was, dat hij bij zijn overlijden de teugels van het bewind aan eenen zoon zou kunnen nalaten. Daarop had Helena hem aan zijn anderen zoon herinnerd, en hem gesmeekt dien weder in gunst en liefde op te nemen; maar Wallingier had haar toen ernstig en nadrukkelijk verboden, ooit weder een woord daarover te reppen. Na dien tijd had zij hare toevlugt tot zijdelingsche toespelingen genomen, de hulp van den abt Reginald ingeroepen, maar alles was te vergeefs geweest. Zij had hem betuigd, hoeveel vreugde het haar verschaft had, toen Wallingier op zijn sterfbed tot betere gedachten gekomen was, maar ook hoe zij innig medelijden
<pb n="99"/>met hem had, daar het beloop zijner rampen ten gevolge had gehad, dat hij van het bestuur der heerlijkheid buiten gesloten was, en eenen stand had moeten omhelzen welke alle huiselijk geluk onmogelijk maakte. Zij had hem verklaard dat zij hem hoogachtte, vooral wegens de gelatenheid waarmede hij zijn lot droeg, dat zij hem dankbaar was voor de belangstelling welke hij haar en haren zoon betoonde; zij hoopte dat hij zich overtuigd zou houden van hare goede gezindheid jegens hem, en wenschte dat er iets was waarmede zij zijne belangstelling kon vergelden.</p>
<p>Toen had Gijsbrecht zich weder diep ongelukkig gevoeld. Hij was op het punt geweest haar te openbaren, dat hij haar vroeger gezien en liefgekregen had, dat die liefde verre van uit zijn hart verdreven te zijn op nieuw ontwaakt was, toen hij haar aan 't sterfbed zijns vaders had wedergezien, en nu met feller vlam dan ooit blaakte, nu hij uit haren mond zooveel belangstelling in zijn persoon en deelneming in zijne ongevallen mogt vernemen. Maar de gedachte aan zijnen pligt, de priestergelofte en de betrekking waarin Helena tot zijnen overledenen vader stond, hadden hem nog tijdig doen zwijgen. Neen, hij mogt haar niets openbaren, hij mogt alleen voor haar welzijn waken! Hij was des avonds weder naar het klooster gekeerd, en wat hem zoo dikwijls een slapeloozen nacht bezorgd had, had hem ook nu weder de nachtrust ontroofd. En nu de dag weder aangebroken was, lag hij daar in zijne cel voor het crucifix nedergeknield, en dankte God die hem den vorigen dag de stemme des gewetens zoo tijdig had doen hooren, en bad Hem om kracht tegen verdere verzoeking. Eenig gedruisch stoorde op eenmaal zijne biddende aandacht, de deur zijner cel werd haastig geopend, en verscheiden der vrome vaders Benedictijners stroomden naar binnen met hunnen abt Reginald aan het hoofd. ‘Moge God u en ons allen behoeden, heer domproost!’ klonk zijne van angst sidderende stem. ‘Zoo even werd mij berigt dat eene horde woeste Friesen de Egmontsche grenzen zijn over getrokken en op het slot aanrukken. Onze conversen zijn in de wapenen, maar ik durf hen niet van hier laten gaan, daar ons klooster ook welligt een aanval dier woestaards te duchten heeft.’</p>
<pb n="100"/>
<p>‘Genadige hemel!’ riep Gijsbrecht doodelijk onsteld uit, ‘is men op het slot daarvan onderrigt?’</p>
<p>‘Den bode die ons de heillooze tijding bragt, heb ik dadelijk daar henen gezonden,’ zeide Reginald, ‘in de hoop dat men zich nog tijdig ter verdediging kan gereed maken.’</p>
<p>‘Maar wat zullen die weinige mannen tegen eene misschien tienvoudige overmagt verrigten! Wat staat eene zwakke vrouw als Helena te doen, wanneer de Friesen hare woning omsingelen?’ vroeg de domproost nogmaals, ofschoon hij blijkbaar niet verwachtte, dat de goede abt hem die vragen op voldoende wijze zou beantwoorden; ten minste hij liet er dadelijk op volgen:</p>
<p>‘Vader Reginald! goede raad is hier duur; ééne kans op uitredding schijnt mij nog mogelijk te zijn. De Friesen moeten als 't kan overvallen worden, alvorens zij het slot hebben bereikt. Hebben zij eens het kasteel genomen, dan is er aan geene redding meer te denken. Sta mij de helft uwer conversen af; de vijand zal allerwaarschijnlijkst alleen op het kasteel de oogen gevestigd hebben, ten minste geen gelijktijdigen aanval op 't klooster en op den burgt wagen, zoodat gij nog niet dadelijk in gevaar zijt. Ik zelf zal hen aanvoeren en, als God het wil, het onheil dat der edele vrouw van Egmont en haren zoon boven het hoofd hangt keeren.’</p>
<p>‘Maar, heer domproost!’ viel Reginald daarop in, ‘uwe waardigheid, de zwakheid van uw gestel, de vermoeijenis van zulk eenen togt, het gevaar waaraan gij u blootstelt doen mij u zulk eene poging ten sterkste ontraden. Het is geene vrees voor mij en mijn convent welke mij daartoe nopen; de helft mijner conversen is ter uwer beschikking, maar blijf gij hier en wacht geduldig den uitslag af.’</p>
<p>‘Neen mijn besluit staat vast, vader Reginald!’ hernam Gijsbrecht; ‘niets zal mij weêrhouden van hetgeen ik mij voorgenomen heb. Laat uwe mannen zich gereed maken, terwijl ik mij in een pantser steek en het zwaard aangord. De belofte aan mijnen vader, op diens sterfbed gedaan, maakt het mij tot een heiligen pligt Helena in alles tot beschermer te verstrekken, en doet mij niet aarzelen iets te ondernemen, dat eenigszins in strijd is met mijne waardigheid.’</p>
<pb n="101"/>
<p>Nog vele bedenkingen bragt de goede abt in het midden, maar alle te vergeefs, en niet lang daarna had de domproost zijn geestelijk gewaad met de krijgsmans-uitrusting verwisseld, en verliet hij het klooster aan het hoofd van een twintigtal wel gewapende conversen. Zij trokken regelregt op het kasteel aan, waar de grootste schrik en verwarring heerschte. Gijsbrecht vervoegde zich terstond bij den slotvoogd, die alle moeite aanwendde om den jongen Dodo tot bedaren te brengen. Deze veertienjarige knaap brandde van ongeduld om mede de eer van zijn stamhuis te handhaven, en zelf mede den Friesen hun buit te betwisten, en werd alleen door het uitdrukkelijk verbod zijner moeder wederhouden om aan zijne vurige begeerte te voldoen.</p>
<p>‘Berigt vrouw Helena dadelijk mijne aankomst,’ was Gijsbrecht's eerste woord tot den slotvoogd die hem deels door de gewone kleedij, deels door den schrik welke hem overmeesterd had, niet herkende.</p>
<p>‘Snel liever terstond onze gewapende mannen te hulp met uwe dappere conversen; onze edele vrouw heeft zich in haar vertrek teruggetrokken om Gode en zijnen heiligen bijstand af te smeeken,’ hernam de oude, terwijl hij Gijsbrecht, die zich naar binnen wilde begeven, tegenhield. - ‘Zij heeft uitdrukkelijk bevolen, dat niemand wie het ook zij haar vrome aandacht kwam storen.’</p>
<p>‘En wie voert Egmont's weerbare mannen aan?’ vroeg de domproost; ‘zij zijn toch niet als eene toomelooze bende zonder hoofd uitgetrokken?’</p>
<p>‘Neen; een edelman in zwarte wapenrusting voert hen aan,’ antwoordde de slotvoogd; ‘wie hij is, van waar hij kwam, weet niemand onzer. Toen vrouw Helena zich naar haar vertrek begaf, en mij den uitdrukkelijken last had gegeven om niemand tot haar toe te laten, alsmede om den strijdlust van onzen jeugdigen heer te bedwingen, zeide zij voor eenen dapperen aanvoerder harer troepen te zullen zorgen, en zie een half uur later stond een vreemde ridder, die uit vrouw Helena's vertrekken kwam, voor ons. Hoe en wanneer hij in het slot gekomen was, was ons een raadsel; veel minder nog konden wij gissen, wie hij was, daar hij zijn visier zorgvuldig gesloten hield. Hij sprak zeer weinig, maar gaf alleen te kennen, dat hij aan het hoofd van Egmont's dapperen
<pb n="102"/>den aanval der Friesen hoopte af te slaan; daarop is hij met onze krijgers uitgetrokken.’</p>
<p>‘Genadige Hemel!’ riep Gijsbrecht uit, terwijl eene doodelijke bleekte zijn gelaat overtoog. ‘Ik vermoed....maar laat mij door naar de vertrekken van Helena; in Godes naam, laat mij door! Ik ben Gijsbrecht van Egmont; de edele vrouw heeft mij ongetwijfeld niet onder haar verbod begrepen.’</p>
<p>‘Vergiffenis, duizendwerf vergiffenis, eerwaardige heer!’ viel de slotvoogd terstond hierop in. ‘Ik heb u niet herkend, anders ware u van mij eene meer aan uwen stand voegende behandeling te beurt gevallen. Maar wie zou een Utrechtschen domproost in het gewaad van eenen Egmontschen convers herkennen, en......’</p>
<p>‘Mijne vergiffenis zij u geschonken,’ hernam Gijsbrecht haastig, ‘maar het is nu geen tijd om woorden te wisselen. Laat mij toe tot vrouw Helena!’</p>
<p>‘Nu, in 's Hemels naam!’ sprak de oude, ‘maar de edele vrouw had mij zoo streng verboden iemand toe te laten.’</p>
<p>Gijsbrecht had het laatste tegenstreven van den ouden dienaar niet gehoord, en was reeds naar boven gesneld. Hij klopte aan de deur van Helena's kamer, maar kreeg geen gehoor, en nadat hij dit een paar maal met even ongunstigen uitslag had gedaan, rukte hij onstuimig de deur open, en vond het vertrek ledig; een ander vertrek, gewoonlijk door de vrouw van Egmont bewoond, werd daarna door hem onderzocht, maar ook daar vertoonde zich niemand. Alleen deden eenige hier en daar nedergeworpen vrouwenkleederen gissen, dat de kamer in haast verlaten was.</p>
<p>‘Zoo is dan wat ik vermoedde waarheid!’ zuchtte de domproost. ‘Edelaardige Helena! gij zijt dan uitgetogen om uw zoon en zijn eigendom te redden; als altijd overtreft gij weder het ideaal, dat ik mij eens van u gevormd had. Gij hebt het gevaar, waaraan gij u blootsteldet over het hoofd gezien, gij hebt de zwakheid uwer sekse vergeten, en met het mannelijk gewaad tevens mannenmoed aangegord. Maar zult gij nu het slagtoffer worden van uwe edelmoedige dapperheid? Zal de ruwe hand van een woesten Fries u doen vallen? O moge ik in Godes hand het werktuig zijn om dat te verhinderen! Mijne liefde heb ik u niet mogen openba-<pb n="103"/>ren, zij het mij gegund u het leven te redden. Op Gijsbrecht! Niet getoefd!’</p>
<p>Hij snelde naar beneden, gunde zich den tijd niet om den jongen Dodo en den slotvoogd zijne bevindingen mede te deelen, en trok met zijn conversen op in Zuid-Oostelijke rigting, want van dien kant bedreigden de Friesen de Egmontsche bezittingen; naar die zijde waren de Egmontsche gewapenden den vijand tegengetrokken.</p></div>
<div type="section">
<head rend="h4">V.</head>
<p>Reeds meer dan anderhalf uur had Gijsbrecht met zijne conversen in de opgegeven rigting het land doorgetrokken, eer hij iets van de Friesen en hunne bestrijders bemerkte. Ongeduld en bezorgdheid voor het lot van Helena kampten in zijn boezem. Stilzwijgend rukte hij aan het hoofd der zijnen voorwaarts en allerlei sombere gedachten doorkruisten zijn geest. Indien men zich eens in het opgeven van de rigting vergist had, indien de hulp eens te laat kwam, en Helena met de haren reeds als slagtoffers der vijanden gevallen waren....maar neen, daar ontmoeten hem eenige dorpers; die gelukkig in staat zijn hem op het spoor te brengen.</p>
<p>‘Wanneer gij nu een weinig meer duinwaarts voortrukt, zult ge weldra de plaats bereikt hebben, waar de Egmontsche mannen den Frieschen invaller hebben aangetast. Luister slechts....hoort gij daar het gerinkel der wapenen niet en het geschreeuw der strijdenden? Verontrust u niet dat gij te laat zult komen, want zoo even pas heeft de eerste aanval plaats gehad; maar rept u toch, want de overmagt der Friesen is groot. Wij gaan eenige vrienden halen en komen u zoo te hulpe; wij hopen te toonen, dat een Kennemer steekmes geen Friesche knijf vreest, dat onze dorschvlegels voor de knodsen der vreemden niet behoeven onder te doen.’</p>
<p>Zoo sprak een dier landlieden, en Gijsbrecht moedigde nog eens zijn conversen aan.</p>
<p>Niet verre van Alcmare was het tooneel des strijds. Reeds spoedig begon de domproost te zien, wat hij kort te voren slechts had kunnen hooren. Hij nam alles nog eens zoo
<pb n="104"/>goed hij kon op, en begreep teregt, dat hij met zijne manschappen, langs eenen omweg om de kampplaats heen moest trekken, en zoo de Friesen in den rug aantasten.</p>
<p>Wij laten hem dit doen en werpen ondertusschen een blik op het tooneel des strijds. Het was een der vele plaatsen in Kennemerland, waar de natuur bijzonder kwistig met haar schoon was geweest. Op korten afstand van de duinen gelegen, en daarvan slechts door kreupelhout gescheiden, was de uitgebreide vlakte aan de overige zijden bijna geheel door bosch omgeven. Schier alle boomsoorten, welke in deze streken te huis behooren, schenen daar hunne vertegenwoordigers te hebben. Men zag er den reusachtigen eik, den statigen beuk, den zilveren abeel, den ritselenden peppel, den bewegelijken berk, als broeders van één huisgezin onder het blaauwe hemelgewelf te zamen wonen. Het jaargetijde waarin het bovengemelde plaats greep, was het meest geschikt om het natuurschoon in al zijne volheid te doen uitkomen. Het was een heerlijke Octoberdag, en een liefelijk herfstwaas lag over het geheele landschap, dat, hoewel nooit eentoonig, nu met een bijzonderen rijkdom van tinten schitterde.</p>
<p>Wanneer den mensch iets bijzonder gelukkigs is overkomen, strekt dat gelukkige hem dikwijls tot voorwerp zijner droomen; maar dan droomt hij het zich niet, zooals het zich in de werkelijkheid heeft voorgedaan, maar oneindig heerlijker, meermalen onmogelijk schoon. Het is alsof de natuur in het najaar even zoo doet, of zij bij het denken aan den naderenden winterslaap zich in een droom nog het liefelijke der lente en het krachtige van den zomer herinnert, het schoon dier beide saizoenen vereenigt en met nog heerlijker waas overkleedt, en dan den mensch het aanschouwen van haar betooverend droombeeld gunt.</p>
<p>De wijze waarop het landschap gestoffeerd was, leverde weder een der menigte blijken op van der menschen ongevoeligheid voor het natuurschoon; ten minste het was niet te denken, dat het op één der lieden, die zich op de vlakte bevonden eenigen indruk maakte.</p>
<p>Daar werd hevig gestreden. Aan den duinkant, op weinig voeten afstands van het kreupelhout, waren de Friesen geposteerd. Hun kleederdosch en wapenen te beschrijven is schier onmogelijk, want daarin kan men zich moeijelijk bonter
<pb n="105"/>verscheidenheid voorstellen. Er waren er te paard en te voet, men zag er met blinkende pantsers en helmetten, maar ook velen in het nederig dorpsgewaad. Sommiger wapenen waren het ridderzwaard, de krijgsmansspeer en de taaije boog, maar zeer velen behielpen zich met zware knodsen, aksten en scherpe steekmessen. Van eene geregelde slagorde was bij hen weinig te bespeuren; zij waren alleen sterk door hun verbazend aantal. Geheel anders was het met hunne tegenpartij gesteld. Wel waren ook daar eenige dorpers met hunne landelijke wapens te bespeuren, maar allen stonden daar onder één bevel, en dit gaf wel kans dat de strijd door de Friesen niet oogenblikkelijk zou worden beslist; maar de overmagt was te groot dan dat er eenig uitzigt was op voordeeligen uitslag voor de Egmontsche schare. Men kon echter zien dat elk hunner voornemens was zich tot den laatsten ademtogt tegen de Friesen te weren, en niet het minst bespeurde men dat aan hunnen aanvoerder, den edelman in zwarte wapenrusting, dien men steeds daar te zoeken heeft, waar het gevecht het heetst is.</p>
<p>De Kennemers hadden den vijand op het onverwachts verrast, en daardoor aanvankelijk kleine voordeelen behaald, doch nu hunne bestrijders van den schrik waren bekomen, deden deze hunne meer dan tien dubbele overmagt aan de kleine bende gevoelen. Reeds vele Friesen zijn gesneuveld door de wapenen der Egmontsche mannen, maar ook reeds menige dezer laatsten is gevallen. Dikwijls is ook de zwarte ridder in gevaar geweest, maar nog altijd hebben zijne vlugheid en dapperheid hem gered en verscheiden zijner aanvallers heeft hij met zijn zwaard hunne stoutmoedigheid doen boeten. Steeds woedender wordt de strijd, maar helaas! steeds hopeloozer de toestand der Kennemers. Reeds hebben zij zich vele ellen laten terugdringen van de plaats, waar zij bij den aanval stonden, en er scheen geen ander uitzigt te zijn, dan dat zij allen man voor man door den vijand zouden worden afgemaakt. In het gedrang van den strijd heeft de zwarte ridder zich wat veel vooraan gewaagd en is hij nagenoeg geheel van zijne bende afgesneden geworden; het is te bespeuren, van hoeveel belang de Friesen het rekenen, dat hunne tegenpartij van zijn aanvoerder wordt beroofd, want velen dringen zich om den ridder henen, die zich echter dapper verdedigt. Daar
<pb n="106"/>is een der bespringers behendig genoeg, om zijne speer te stooten in een der harnasvoegen van 's ridders paard; het edele dier verheft zich nog eenmaal steigerend, en stort daarna dood neder, terwijl het zijn berijder in den val medesleept. Deze weet zich echter spoedig weder op te heffen, en schijnt zijn leven niet te willen derven dan ten koste van dat van vele zijner aanvallers; woedend slaat hij met het zwaard om zich henen, en geen der Friesen waagt het hem naderbij te komen. Maar slechts weinige minuten zal de strijd nog kunnen duren; reeds is het merkbaar, hoe de slagen van den dapperen strijder verflaauwen, en de vijanden maken ijverig daarvan gebruik om digter met hun speeren op hem aan te dringen. Plotseling echter wenden allen zich van den ridder af; daar doet zich het schallen eener klaroen van achter het kreupelhout hooren, en onverwachts voelen de Friesen, reeds overmoedig op den tot nu behaalden triomf, zich van achteren aangetast. Het grootste gedeelte der ongeordende bende neemt van schrik verslagen de vlugt. Gijsbrecht komt met zijne manschappen, waarbij zich verscheiden gewapende dorpers hadden gevoegd, uit het kreupelhout te voorschijn. Met de weinige, nog overgebleven Friesen wordt een korte, maar hardnekkige strijd gevoerd, waarin wel eenige Kennemers het leven laten, maar waaraan geen der vijanden levend ontkomt. De domproost wil zich zegevierend over het slagveld een weg banen naar den ridder in zwarte wapenrusting, dien hij alleen kent, dien hij van den dood gered heeft. Naauwelijks is hij echter eenige schreden voorwaarts gegaan, of daar snort van uit het kreupelhout een verraderlijke pijl, welke hem in den hals treft. Stuiptrekkend valt hij neder, en weinige oogenblikken later geeft hij in de armen van den zwarten ridder den geest. Zijn laatste woord was: ‘Helena!’</p>
<p>&nbsp;</p>
<p>Luide klonk het gejubel der zegevierende Kennemers, toen zij ontdekten, wie hen met zooveel moed en beleid had aangevoerd. Groot was de lof welke der vrouwe van Egmont van alle zijden te beurt viel, wegens haar manhaftig gedrag. Ook aan de nagedachtenis van den domproost, die niet geaarzeld had zijne vreedzame stool met het krijgsgewaad te
<pb n="107"/>verwisselen, en door zijne tusschenkomst aan den strijd eene zoo gelukkige wending had gegeven, viel ongeveinsd huldebetoon ten deel. Nog vele jaren na dezen strijd verhaalde geen der Egmontsche vasallen van vrouw Helena's heldenmoed aan zijne kinderen, of hij gewaagde tevens van den edelen domproost Gijsbrecht, die tegen de Friesen zoo dapper gestreden, en in dien strijd het leven gelaten had. Van den strijd, dien Gijsbrecht in zijn binnenste gestreden had, kon de verhaler den aandachtig luisterende kleinen niets mededeelen, want dien kende God alleen.</p>
<p><hi rend="sc">d</hi>.</p></div></div>
<div type="chapter">
<interpGrp>
<interp type="primair" value="brui013"/>
</interpGrp>
<head rend="h3">De ontdekking.
<lb/>(Naar het Deensch van J.L. Heiberg.) door S. de B....</head>
<p>Nadat ik mijne studiën voleindigd had aan de hoogeschool van Koppenhagen, woonde ik in eene der stilste wijken van de stad in een klein appartement, dat ik zamen gehuurd had met een anderen student, met wien ik gedurende onze akademische loopbaan eene innige vriendschap had gesloten, zoo innig, dat ik mij niet gelukkig gevoelde als ik mij niet dagelijks in zijnen omgang mogt verheugen, Ik weet ook zeker dat niemand, die Rudolf N. gekend heeft, zich daarover zal verwonderen; en ik weet zeer goed dat onze gemeenschappelijke kennissen en medestudenten mij altoos de voorkeur misgunden, die hij aan den omgang met mij schonk, terwijl allen zonder uitzondering hem hielden voor hetgeen hij werkelijk was - een hoogst begaafd en edel jongmensch. Wij waren beiden uit Jutland, beiden dominé's-zonen, waren beiden pas gepromoveerd, en moesten nu zien dat wij geplaatst wierden. Om verschillende redenen maakten wij echter met het zoeken naar eene vaste betrekking geen haast, doch voorzagen in ons onderhoud door les geven, hetgeen ons wel geen overvloedig, maar toch een fatsoenlijk bestaan opleverde. Ofschoon wij zamenwoonden, zagen wij toch elkander zelden voor 's avonds laat, daar degene die het eerst te
<pb n="108"/>huis kwam nooit naar bed ging voordat ook de andere te huis was gekomen; en dan plagten wij elkander mede te deelen wat wij in onze avond-gezelschappen zoo al gehoord en gezien en opgemerkt hadden. De plaats, die wij het meest zamen bezochten, was de schouwburg. Van al de genoegens der hoofdstad was dit ons het allerdierbaarste, ja, zoo dierbaar, dat wij menigmaal iets hetgeen wij werkelijk noodig hadden uitspaarden, om ons dat genot voor verstand en hart niet te behoeven te ontzeggen. Nooit voelden wij ons opgewekter te moede, dan wanneer wij arm in arm uit deze onze lievelingsplaats kwamen, en vooral was Rudolf dan in zulk eene geestdriftige stemming, dat ik steeds de nachtelijke uren (want een groot gedeelte van den nacht ging daarmede heen), die wij dus in vertrouwelijke zamenspreking doorbragten, als de schoonste van mijn leven beschouwde. Ik heb nooit een tweeden gekend, die zoo de gaaf bezat als hij, om personen en toestanden naar het leven voor te stellen. Zijne rijke verbeeldingskracht, zijn diep gevoel, bragten zijne toehoorders in de hoogste verrukking, en het was ieder te moede alsof men zelf beleefde wat hij met eene wegslepende welsprekendheid schilderde. Vooral treffend was de hartelijkheid, waarmede deze jongeling, die in alle gezelschappen zoo gezien was en gezocht, gehecht was aan zijne eenvoudige landelijke geboorteplaats. Het is altijd belangwekkend iemand te hooren spreken over de momenten, die epoque gemaakt hebben in zijn leven. Ieder, die zelf slechts naar waarde den indruk van zulk een moment heeft ondervonden, kan ook verzekerd zijn dat hij deelnemende toehoorders zal vinden, wanneer hij dien indruk duidelijk en ongekunsteld verhaalt. Hoe begeerig moest ik dan niet luisteren naar Rudolfs levendige schilderingen van datgene, dat hem het naast aan het hart lag! - Zijn zelfbewustzijn, zeide hij, was het eerst ontwaakt bij de smart, die hij als een zevenjarig knaapje ondervonden had bij den dood zijner moeder, den eigen dag toen
zij zijne eenigste zuster ter wereld had gebragt; en zijn beter ik was het eerst ontwaakt bij de blijdschap, die hij had ondervonden, toen die zelfde zuster twee jaren geleden terug was gekomen in het vaderlijke huis, waar zij geen voet gezet had sedert hare prilste jeugd, daar zij was opgevoed in Altona bij eene tante van moeders zijde, en eerst na den dood van
<pb n="109"/>deze was zij teruggekeerd naar haren vader, juist terwijl Rudolf in de zomer-vacantie over was gekomen naar huis. - Niets was verrukkender dan de beschrijving die hij gaf van die jonge Pauline en hare aankomst in het vaderlijke huis, van hare schoonheid en bekoorlijkheid, die zelfs de bewondering gaande maakte van den eerbiedwaardigen vader; haar min of meer vreemde tongval, de smaakvolle rouwkleeding, eveneens naar eene vreemdachtige mode gesneden, hare kinderlijke blijdschap over het weerzien van hare allernaaste bloedverwanten, getemperd door de nog zoo versche droefheid over den dood van hare moederlijke vriendin - dat alles was eene treffende schildering. ‘O!’ zeide hij, ‘als gij haar hadt zien weenen! als gij haar hadt zien lagchen! geen mensch lacht of weent zoo als zij! Als zij lacht is haar gelaat zoo schalkachtig schoon, de aanminnigste kuiltjes sieren dan hare wangen op gelijken afstand van een paar rozige lipjes; en als zij weent vertrekt zij niet haar gezigt gelijk andere menschen, neen, een onbeschrijfelijke weemoed zweeft dan om haren mond, en groote tranen wellen zacht en stil uit hare groote oogen. Geen mensch heeft een hart, zoo ijzerhard, dat het ongeroerd zou kunnen blijven bij zulke tranen. Er is geen tweede gelaat zoo vol uitdrukking, er is geen tweede gemoed zoo vatbaar voor indrukken en gewaarwordingen; ieder diep of edel gevoel, elke diepe of edele gedachte begrijpt zij dadelijk; elke zuivere toon, al is die ook nòg zoo zacht, vindt dadelijk eenen sympathetischen weerklank in hare borst.’</p>
<p>Als ik Rudolf zoo hoorde spreken, konde ik menigmaal den heimelijken wensch niet onderdrukken: ‘Het zou een geluk wezen als dat meisje zijne zuster niet was! Want waar zal hij ooit eene bruid kunnen vinden, die hem meer met betoovering vervult dan zij?’ Het duurde, helaas! niet lang, of eene ongelukkige omstandigheid regtvaardigde mijn voorgevoel.</p>
<p>Op zekeren dag ontving Rudolf een brief van zijnen vader, waarin deze hem mededeelde, dat een jong, schoon en rijk man uit de nabuurschap aanzoek had gedaan om Pauline's hand en hart. Zooveel is zeker, dat den eigen dag, toen die brief door den brievenbesteller de voordeur ingebragt werd, onze goede engel de achterdeur uitvlood; want naauwelijks
<pb n="110"/>had Rudolf die tijding gelezen, of hij werd aangegrepen door zulk eene, ik zou bijna willen zeggen, jaloersche smart, dat hij er dien zelfden avond eene zware koorts van kreeg, en verscheidene dagen lang ziek te bed moest blijven. Van dat oogenblik af was zijne rust verloren, een diep leedgevoel, eene volkomene verstrooidheid van gedachten maakte zich van hem meester; ja, zelfs het berigt, hetwelk al spoedig op de eerste tijding volgde, dat Pauline op de meest bepaalde wijze het aanzoek van den rijken jongeling van de hand had gewezen - hoezeer dit berigt hem eenigermate geruststelde - vermogt toch niet geheel het bedroevende licht uit te blusschen, dat bij die gelegenheid voor hem was opgegaan. Zijne levendige opgeruimdheid keerde wel dikwijls terug, doch slechts periodiek, om afgewisseld te worden door uren en dagen van somberheid; was hij in zulk eene stemming, dan waren zijne gewone bezigheden hem tot een vreeselijken last, zijne gezondheid leed in het oog loopend, en zelfs in onze vertrouwelijkste oogenblikken noemde hij toch nooit meer Pauline's naam.</p>
<p>Op eenen avond, toen hij juist eenen goeden dag gehad had, stonden wij te zamen in den bak van den schouwburg, en tegen het einde van de voorstelling, terwijl het scherm neer was en men zich verlustigen konde aan het bekoorlijke schouwspel, dat alsdan de loges aanbieden in het aan vrouwelijke schoonheden zoo rijke Koppenhagen, werd de aandacht van ons beiden te gelijk getroffen door eene dame in eene loge, niet ver van de plaats waar wij stonden. Nooit in mijn leven heb ik schitterender schoonheid en betooverender pracht aanschouwd dan op dat oogenblik, en zeer te regt merkte Rudolf aan, dat het iedereen vrijstond de vrouwelijke schoonheid te vergelijken bij bloemen, maar dat hij de schoonheid van deze dame vergelijken moest bij edelsteenen en goud. Hare rijke hairlokken en vlechten schitterden met eenen gulden gloed, hare oogen, haar verblindend blank voorhoofd en hals schenen een glinsterend lichtschijnsel af te werpen rondom de plaats waar zij zat; hare schoone, rustige gelaatstrekken, hare gansche idéaal-vormige gestalte zag er uit als een uit wit elpenbeen en edele metalen vervaardigd meesterstuk van Phidias, bestemd voor den tempel van deze of gene godin. Wij besloten, om deze tot bewondering dwin-<pb n="111"/>gende schoonheid nog meer van nabij te kunnen zien, dat wij post zouden gaan vatten aan de deur van hare loge, zoodat zij ons noodwendig voorbij zou moeten komen als zij den schouwburg verliet; en wij spraken af, dat wij haar dan op eenen betamelijken afstand zouden volgen, om, zoo mogelijk, te weten te komen wie die onbekende schoonheid was, die in zoo hooge mate onze opmerkzaamheid en nieuwsgierigheid had gaande gemaakt. - Het stuk was dan ook nog in lang niet afgespeeld, toen wij ons naar de ons zeer goed bekende loge-deur begaven; en daar bleven wij geduldig wachten. De een voor en de andere na verliet zoowel deze loge als de loges links en regts, de schouwburg werd ledig, de toezigters gingen rond, alle loge-deuren werden opengedaan en -
de schoone dame was verdwenen. ‘Zij zal heengegaan zijn juist op het zelfde oogenblik toen wij den bak uitgingen,’ zeide ik. ‘Of,’ merkte Rudolf aan, ‘het is geen aardsch wezen, maar eene fee of eene nimf uit hooger sfeer.’</p>
<p>Zoo sprekende waren wij buiten den schouwburg gekomen, en bij den eersten voetstap op straat trapte Rudolf op iets, dat hij opraapte en een sleutel bleek te zijn. - ‘Dat is vast een kamer-sleutel, naar den vorm te oordeelen,’ zeide hij; ‘wie weet hoe degene, die hem verloren heeft, er in verlegenheid door zit.’ Wij liepen een oogenblik op en neer om te zien of er niemand kwam om naar den sleutel te zoeken, doch te vergeefs. Rudolf stak hem in zijnen zak, en daar ook de naastvolgende dagen de eigenaar niet was op te sporen, droeg hij den sleutel nog altijd bij zich. Het was een zeer alledaagsche en eenvoudige sleutel, en met dat al was zijne verbeelding er schier aanhoudend mede bezig; hij haalde hem ieder oogenblik uit zijnen zak, bekeek hem dan eene heele poos, en verdiepte zich in allerlei fantastische bespiegelingen.</p>
<p>‘Ik vind het zulk een net sleuteltje,’ zeide hij op zekeren dag; ‘de deur, waarop het past, is stellig ook een net deurtje: wist ik dat deurtje maar te vinden! Ik ben bijna overtuigd dat het een minnaar is, die dit sleuteltje verloren heeft. Het is vast een talisman, waarmede hij zich een uurtje van zaligheid kon scheppen; en nu is de ongelukkige zijn talisman kwijt! misschien heeft hij hem wel verloren door al te groote jagt om zich naar de gezegende deur te spoeden. Hoe ge-<pb n="112"/>lukkig degene, aan wien zulk een sleutel wordt toevertrouwd! Hij stond misschien te gelijk met ons in den bak en zag het schoone voorwerp van zijne wenschen en van de wenschen van duizend anderen, doch tot wier hart en gunst alleen hij den sleutel had. Neen, geen liefde is waarlijk gelukkig dan de zoodanige, welker wegen slechts de stille nacht kent.’</p>
<p>‘Geen liefde gelukkig dan de zoodanige!’ riep ik. ‘Wel, duizendmaal liever ware ik de pas getrouwde man, die met zijne jonge blozende vrouw naast zich in de komedie zit, en vervolgens gearmd met haar naar de vriendelijke, nette huwelijks-woning terugkeert, gevolgd door een paar goede vrienden, die een onuitsprekelijk behagen vinden in het aangename gezelschap der jonge vrouw, en die met hartelijke deelneming getuige zijn van het gelukkige huwelijkslot van hunnen vriend.’</p>
<p>‘Maar,’ zeide Rudolf, ‘kort na dien genoegelijken avond doet Schraalhans met gevolg zijnen intogt in de woning van uw echtpaar; de jonge man komt onvergenoegd te huis, en zijne vrouw overhandigt hem een paar groote vellen papier met de woorden: “de rekeningen zijn gekomen!” Het kind schreeuwt. Het ziet er slordig en vuil uit, even als de moeder. <hi rend="i">Les beaux jours sont passés!</hi>’</p>
<p>‘Dat is eene schets des tegenspoeds, maar niet van het huiselijke leven,’ sprak ik; ‘en toch is een fijngevoelig vrouwelijk wezen in staat om zelfs die harde kanten van tegenspoed en knellende omstandigheden te temperen en te bedekken met lieftalligheid en voorkomendheid. En wat is meer in staat om twee menschen aan elkander te hechten dan de tegenspoed, dien men waardiglijk en trouw met elkander gedeeld heeft en gedragen?’</p>
<p>‘Tegen <hi rend="spat">één</hi> paar,’ hervatte hij, ‘dat door zoodanigen tegenspoed naauwer aaneen wordt gehecht, zijn er honderd die er van elkander door worden vervreemd.’</p>
<p>‘Dat is wel mogelijk,’ zeide ik, ‘maar het zelfde geldt stellig niet minder met betrekking tot dezulken, wier wegen slechts de stille nacht kent.’</p>
<p>Hoe afgezaagd dit onderwerp, hoe nietsbeduidend dit gesprek op zich zelven ook ware, was het mij toch op nieuw een bewijs, dat de menschen dikwijls, tegen hunnen wil, hunne geheimste gedachten openbaren, door te smalen op
<pb n="113"/>datgene, dat juist het voorwerp is van hunne vurigste wenschen. Zoo zal men zich zelden bedriegen wanneer men aanneemt, dat eene vrouw eene heimelijke genegenheid voedt voor den man, van wien zij bij elke gelegenheid kwaad spreekt. De arme Rudolf zocht zich zelven te misleiden door den spot te drijven met een geluk, dat hij voor onbereikbaar hield; terwijl ik, die dat geluk verdedigde, op dat oogenblik volstrekt nog geene neiging gevoelde om er naar te verlangen of het te zoeken.</p>
<p>Den zelfden dag, waarop het zoo even verhaalde gesprek gevoerd werd, kwam ik des avonds ongemeen laat te huis; maar in weerwil daarvan was Rudolf er nog niet. Volgens ouder gewoonte wilde ik opblijven tot hij te huis kwam. Ik ging zitten lezen; doch toen het eene uur voor en het andere na verstreek, begon ik ten laatste ongerust te worden over zijn uitblijven. Ik opende het raam, en zag verlangend naar hem uit. Het was een heldere nacht in de maand September, juist het etmaal wanneer dag en nacht even lang zijn. De straat was geheel ledig, geen leven was er te zien, geen geluid te hooren, behalve in de verte het kraaijen van een haan, die den reeds aanbrekenden dageraad begroette, en het slaan der klok en het geroep van den torenwachter, die elk kwartier als het ware eene zamenspraak hield met den voortschrijdenden tijd. - Eindelijk hoorde ik in de verte voetstappen, en nu duurde het niet lang meer of ik herkende met blijdschap Rudolf; hij liep met haastige schreden, half tusschen de tanden een vrolijk wijsje fluitende; hij zag mij aan het raam staan en een oogenblik later stond hij naast mij, met eene zee van excuses, dat hij mij zoo lang van mijne nachtrust verstoken had gehouden.</p>
<p>‘Er is mij iets allerwondèrlijkst weervaren,’ zeide hij, ‘maar toch iets dat mij gelukkig gemaakt heeft. Doch ik wil u nu geene minuut langer ophouden. Morgen zal ik u alles vertellen. Het is morgen gelukkig juist zondag, dus hebben wij den tijd aan ons zelven.’</p>
<p>Den volgenden morgen kwamen wij te gelijk in onze gemeenschappelijke zitkamer, en waren zeer verwonderd over de pracht en den overvloed, waarmede ons anders zoo eenvoudige ontbijt was klaar gezet. Onder eene blanke zilveren koffijkan brandde reeds het blaauwe vlammetje der spiritus-<pb n="114"/>lamp. Het fraaiste porselein en kristal streelde onze oogen en scheen ons uit te noodigen om gebruik te maken van al de uitgezochtste dingen, waarmede de tafel prijkte. De vensterbanken stonden vol met welriekende bloemen, en de heerlijkste najaars-ochtendzon bestraalde het geheele tooneel, Wij konden niet anders denken dan dat onze gastvrouw, eene welgestelde en goedhartige dame, ons voor onzen zondag eens had willen trakteren. Wij zochten ons daaromtrent eenig licht te verschaffen; maar zoowel de jufvrouw des huizes als de beide dienstboden keken zeer verwonderd en hielden zich alsof zij van niets wisten. In de genoegelijkste gemoedsstemming van de wereld zetteden wij ons neder om het goede te genieten dat ons beschoren was, en nadat wij de deur op slot hadden gedraaid, begon Rudolf, zooals hij dien nacht eer wij naar bed gingen beloofd had, als volgt te vertellen:</p>
<p>‘Ik weet niet of gij ooit tusschen de ledige bouwgronden, die ons nog hier en daar de verwoestingen van den oorlog herinneren, eene plaats hebt opgemerkt, waar een roode muur als met weemoed de nieuwe gebouwen schijnt aan te staren, die reeds overal in het rond zijn opgetrokken: die oude muur staat daar, te midden van al die nieuwe huizen, gelijk een invalide op zijn houten been zou staan kijken naar de parade van een regement jonge krijgers! - Zoo als gij weet moet ik elken avond daar langs komen, en die muur heeft altijd iets gehad dat op mijne verbeelding werkte. Toen ik gisteren avond daar voorbij kwam kon ik niet nalaten even stil te blijven staan en eens naar dien muur op te zien. In den maneschijn kwam hij mij dubbel interessant voor. Hooge boomen verheffen zich achter denzelven, en in den eenen hoek is eene kleine deur aangebragt. “Wat kan er toch achter die deur liggen?” dacht ik; “eene woest liggende ruimte vol gruis en puin? Ik verbeeld mij dat het iets beters is.” Op het eigen oogenblik kwam mijn reeds dikwijls besproken sleutel mij in de gedachten, en ik kon niet nalaten hem eens op de deur te proberen. Hij paste: de deur ging open, en ik bevond mij in een langen, gewelfden, door eenige lampen flaauw verlichten gang. Een vreemdslachtig wezen ging eerbiedig voor mij uit. Het was een kleine dwergachtige Neger, met een sluw gelaat, in bruine kleederen
<pb n="115"/>en het hoofd omwonden met eenen doek in den vorm van een tulband. Hij boog ijselijk diep voor mij, en zeide: “Welkom, mijnheer! wees zoo goed en volg mij naar mevrouw; zij wacht u.” - En eer ik mij bezinnen kon sprong hij naar de deur, haalde mijn sleutel er uit, sloeg de deur achter ons digt, gaf mij zeer eerbiediglijk den sleutel terug, en zeide op nieuw: “Wees zoo goed en volg mijl!” - De uitgang was mij nu in elk geval versperd; maar al ware zulks het geval niet geweest, zou ik toch bezwaarlijk de verzoeking van dit avontuur hebben kunnen wederstaan. De Neger ging voor mij uit den langen gang door, aan welks ander einde wij ook weder aan eene kleine deur kwamen. Door die deur kwamen wij aan eenen trap, dien wij opgingen, en toen wij boven kwamen bevonden wij ons in een prachtig voorportaal. Het was rond, versierd met standbeelden en bloemen als eene oranjerie, en verlicht door eene groote lamp, die aan de hooge gewelfde zoldering hing. Uit dit portaal kwamen wij door verscheidene prachtige kamers heen in eene zaal, welker majestueus schoon voorkomen ik evenmin in staat ben te beschrijven als u een denkbeeld te geven van de welriekende geuren, die er de atmosfeer vervulden, en van de geheel eigenaardige, maar liefelijke muziek, welke in die zaal mijne ooren streelde. Er bevond zich in die zaal eene verzameling van jonge, bekoorlijk uitziende meisjes, gekleed in een vreemd half-oostersch kostuum. Verbeeld u mijne verwondering toen een van die meisjes mij naderde, en toen ik in haar die weergalooze schoonheid herkende, die wij verleden avond in de komedie gezien hebben en die toen voor ons verdwenen is. Zij verwelkomde mij als een ouden kennis, betuigde mij haren dank voor mijn bezoek, en bood mij hare kleine blanke hand aan om mij zelve naar eenen divan te leiden, waar zij naast mij kwam zitten, terwijl eenige der andere vrouwen, die ik al spoedig begreep dat hare dienaressen waren, ons ververschingen aanboden, en eenige
anderen muziek maakten, waarvan de toonen liefelijk zamensmolten met ons gesprek. Toen ik haar om verschooning verzocht voor een vermetelen vreemde, die het gewaagd had in dit tooverpaleis binnen te dringen, antwoordde zij: “Een vreemde? Het is immers nog niet veel dagen geleden dat wij elkander gezien hebben!....Ach!” zuchtte zij vervolgens, “wat is
<pb n="116"/>er veel dat ik niet begrijp! Het leven van een mensch is zoo kort, en toch is het als schaamt men zich om eenige genieting te smaken, zonder eerst een geruimen tijd van dat leven te hebben opgeofferd in vruchteloos zoeken en streven en daarbij het beste deel te hebben verloren van zijnen frisschen moed. Is dan de vreugde voor u een diep begraven schat, dien gij slechts moogt opdelven met eene bevende hand? En is het leed daarentegen een heer, aan wien gij het beste gedeelte van den schat zult afgeven als onderdanige vasallen? Want rouw dragen en treuren moet gij, het doet er niet toe wanneer; dat is iets waarin gij eene eer schijnt te stellen.”</p>
<p>De philosophie der schoone dame betooverde mij; ik dacht aan Wielands Musarion, en toch past het beeld, dat ik mij altijd van deze gemaakt heb, niet op haar. Musarion is meer gratie, zij daarentegen is Cypria zelve.</p>
<p>Hare maagden of gezelschapsjuffers, allen schoon en vlug als nimfen, voerden eenen dans uit, die de zinnen had kunnen verrukken van een wijzer man dan ik ben. Maar hoe werden ze allen overschaduwd toen hare meesteres eene tamboerijn greep, en met bewegingen, welker schoonheid onvertolkbaar is door woorden en voor kunst, in haar midden danste, aanhoudend de gelukkige tamboerijn zwaaijend, die zij nu eens aanraakte met de vingeren, dan met den elleboog, dan weder met den voet. En welk een voetje! welk een arm! welk hair, dat in digte lokken losging door de beweging van den dans, en als een doorschijnende sluijer neerhing om de ranke, sneeuwwitte, schier etherische gestalte. Zoo danst de noordsche nimf in den maneschijn, en de vermetele toeschouwer wordt aangegrepen door waanzin. Ook ik voelde zoo iets. Toen zij weder bij mij kwam, wierp ik mij aan hare voeten. - Hare maagden verlieten ons, wij waren alleen, er heerschte eene stilte rondom ons als waren wij verplaatst in eene ver-afgelegene, slechts door ons tweeën bewoonde wereld. - Wij bekenden elkander onze gloeijende liefde. De zoetste aller banden bond ons zamen. Die weergalooze, onverklaarbare schoonheid behoort geheel en al aan uwen vriend.’</p>
<p>‘En wie is die schoonheid?’ vroeg ik. ‘Doch, dit is waarschijnlijk eene vraag, die gij niet kunt of moogt beantwoorden.’</p>
<pb n="117"/>
<p>‘Juist,’ antwoordde Rudolf, ‘om de dood-eenvoudige reden dat ik het zelf niet weet. Er naar gepolst heb ik genoeg; maar zij gaf mij ten antwoord: ‘Wie ik ben? uwe geliefde, hoop ik! Wat kan ik meer zijn? Of ben ik uwe geliefde niet, dan ben ik ook niets voor u. Men noemt mij Aura. Laat dit u genoeg wezen.’</p>
<p>Met verwondering had ik Rudolfs verhaal aangehoord. Dat betrekkingen van dien aard meer voorzigtigheid eischen dan vuur en vergif, daar ze meestal de schatten vernielen tegen welke vergif en vuur niets vermogen, was eene beschouwing die Rudolf en ik reeds menigmaal gelegenheid hadden gehad te maken, en die wij nu en dan zelfs ernstig hadden besproken. Mijn gevoelen op dat punt was hem zeer goed bekend, en ik behoefde mij zelven niet van onopregtheid te beschuldigen nu ik hem, bij dit zijn avontuur, niet met ronde woorden zeide hoe ik er over dacht. Ik dacht zwijgend bij mij zelven over Rudolfs ongelukkige hartstogtelijke dweeperij met zijne zuster, en over de ziel-verwoestende zwaarmoedigheid, die zoo lang de beste krachten van zijnen geest onderdrukt had, en ik zeide bij mij zelven wat Göthe aan Charlotte in den mond legt: ‘<hi rend="spat">De magt</hi>, <hi rend="spat">voor welke goed is wat ons kwaad toeschijnt</hi>, zal hem misschien langs dezen weg tot overwinning leiden en vrede.’</p>
<p>Wij bragten het overige van dezen schoonen najaarsdag op het land door met eenige onzer kennissen. Toen wij dien avond laat te huis kwamen, stonden wij op te zien alsof wij betooverd waren of droomden. Al ons oud, ouderwetsch en armoedige huisraad was verdwenen en vervangen door een splinternieuw ameublement, met alles wat gemak en verfijnde weelde kan uitdenken, en, wat het vreemdst was van al: het was of alles was ingerigt overeenkomstig onze eigene wenschen. Niets dat voor onze eenvoudige maatschappelijke omstandigheden te prachtig was of onpassend of belagchelijk; maar toch zoo fraai, zoo net, dat een prins er zich best een dag en een nacht volkomen op zijn gemak zou hebben gevoeld, terwijl nogtans een eenvoudig man van studie zeer goed de bezitter van dat alles konde zijn zonder er opzien mede te wekken. Over het geheel zweefde iets eigenaardigs, iets ideaals, maar onverklaarbaar behagelijks. Vooral deed ons eene kleine maar uitgezochte bibliotheek veel genoegen,
<pb n="118"/>zoo ook eene schilderij, nimfen voorstellende, die in den maneschijn dansten langs het zeestrand. Dat stuk, het eenigste dat onze kleine woning sierde, was als uit eene ideale wereld gegrepen, en bezat eene onbeschrijfelijke illusie. De nacht was voorbij eer wij alles goed in oogenschouw hadden genomen. Onze verwondering maakte ons stom; de zelfde gewaarwording had zich meester gemaakt van ons beiden, maar geen van ons beiden wilde die uiten in woorden. Op de tafel stond een uitlokkende voorraad van vruchten en wijnen; doch zonder iets daarvan aan te raken begaven wij ons met het krieken van de morgenschemering elk naar zijn eveneens nieuw gemeubileerd slaapvertrek.</p>
<p>Toen ik den volgenden morgen in de zitkamer kwam schrikte ik bijna van de gdaante die ik daar vond, en in wie ik, naar de mij door Rudolf gegevene beschrijving, den zwarten dwerg herkende van Aura. Rudolf zat reeds aan de ontbijttafel, die weder aangeregt was als den vorigen morgen; en de kleine misbakken Neger stond naast hem en spreidde op de tafel allerhande dingen uit, die hij uit eene mand haalde, welke aan Rudolfs voeten stond. Vervolgens maakte hij eene diepe buiging, nam de ledige mand op zijnen rug, boog nogmaals, en zeide: ‘Gezegend zijt gij, mijnheer! Hebt gij nog iets te bevelen aan uwen slaaf?’ En toen Rudolf hem ten antwoord gaf: ‘Neen, goede Omar! uwe mevrouw en gij, maakt mij beiden verlegen,’ toen maakte hij zonder iets te zeggen andermaal eene buiging, nam eenen hoed met een breeden rand, die op den grond had gelegen, en zette dien op zijn hoofd, waarna hij zich met haastige schreden verwijderde. Toen wij alleen waren en aan elkander onze bevreemding en onze bezwaren hadden medegedeeld, begrepen wij dat het voor het oogenblik het noodzakelijkst was om eene afspraak te maken, op welke wijze wij het best in dit geval de opmerkzaamheid der wereld zouden kunnen ontgaan. Dit was nog al niet moeijelijk, dank zij der kieschheid, waarmede Aura al de wenschen van haren minnaar had weten te voorkomen. De menschen in huis en de weinigen onzer kennissen, die de verandering onzer omstandigheden konden bemerken, geloofden gemakkelijk dat wij die ruimte hadden te danken aan goed betaalde lessen en aan vroegere spaarzaamheid.</p>
<pb n="119"/>
<p>Op die wijze ging de gansche volgende winter voorbij. Elken morgen in de vroegte kwam Omar, en bragt in zijne mand al wat Rudolf dien dag konde noodig hebben of verlangen. Doch nooit was er geld bij die gaven. Daarentegen in de restauratie, waar hij 's middags at, was aan het eind van de maand, als hij om zijne rekening vroeg, alles reeds betaald. Het zelfde was overal het geval waar hij, hetgeen trouwens niet dikwijls voorviel, iets te betalen had. Men antwoordde hem dan steeds, dat hij zich wel herinneren zoude dat het reeds betaald was, want dat hij de kwitantie bij zich te huis moest hebben, hetgeen dan ook werkelijk het geval was, want hij vond die doorgaans in zijn schrijflessenaar liggen. Daar wij voortgegaan waren met les geven en Rudolf in het geheel geene uitgaven had, besteedde hij alles wat hij verdiende om aan zijn afwezigen vader en zijne zuster zooveel genoegen en gemakken te bereiden als hij vermogt. - Elken morgen als Omar er geweest was, verwonderde hij zich over de zonderlinge overeenstemming tusschen de gaven, die deze gebragt had, en zijne eigene nooit tegen iemand geuite wenschen; en opmerkelijk was de omstandigheid, dat die gaven als ontsproten waren uit zijn eigen wil; want als hij bij voorbeeld eens lucht gaf aan eenen wensch, zooals alle menschen er nu en dan los daarheen werpen zonder er eigenlijk iets bij te denken - bij voorbeeld: ‘Hè, wat een mooi huis! ik wenschte wel dat het van mij ware!’ of ‘hè, wat een paar mooije paarden en wat een prachtig rijtuig! ik wenschte wel dat ik ze had!’ zonder te bedenken, als zulke wenschen dadelijk vervuld wierden, dat zulks ons in de grootste verlegenheid zoude brengen - als Rudolf, zeg ik, dergelijke wenschen uitte werden ze vervuld, hetgeen nooit het geval was met die, welke, als ik mij zoo eens mag uitdrukken, wortel hadden geschoten in zijne gedachten. - Tusschenbeide zeide hij: ‘ik wil gelooven dat Aura eene goede fee is; zonder den
raadselachtigen sluijer, die dit schoone wezen omhult, zouden hare gaven, die mij zoo vaak drukken en vernederen, tot een ondragelijken last worden, in weerwil van de kieschheid, waarmede ze mij worden verstrekt. Maar nu durf ik haar niet vertoornen door te laten blijken, dat hare goedheden eenigerlei andere gewaarwording bij mij kunnen gaande maken dan tevredenheid.’</p>
<pb n="120"/>
<p>Sprak Rudolf zoo, hoeveel te meer moest ik dan niet mij in bespiegelingen verdiepen over mijn eigen deel aan die gaven en over de onmogelijkheid om mij daaraan te onttrekken zonder mijnen vriend te beleedigen en te kwetsen. Na lang peinzen en mijmeren zeide ik eindelijk bij mij zelven: ‘Kom, ik zal mij beschouwen als Rudolfs gast; slechts als zoodanig wil ik deelen in zijnen overvloed. Aura's gaven gaan mij slechts aan voor zooverre ik bij hem woon en voor zooverre mijn gezelschap hem aangenaam is.’ Eene overweging weerhield mij ook van elken stap, die van verstorenden invloed had kunnen zijn op Rudolfs gemoed, en die overweging was deze: dat hij, wel verre van zich als een werkelooze Rinaldo over te geven aan de betoovering zijner Armida, integendeel van zijne gelukkige stelling partij trok om zich te verrijken met al de kundigheden en wetenschappen, welke door bekrompenheid van omstandigheden meestal ontoegankelijk zijn voor hen, die ze het meest op prijs stellen. Men verbeelde zich ook niet dat hij als een hartstogtelijk minnaar slechts leefde in genieting en vermaak. Integendeel, er waren naauwelijks eenige maanden verloopen, of op nieuw werden er sporen zigtbaar van zijne vroegere zwaarmoedigheid, doch meer bezonnen, ik zou haast zeggen veredeld.</p>
<p>Eens, in een oogenblik van vertrouwelijkheid, vroeg ik naar de reden van zijne droefgeestige stemming, en hij antwoordde mij: ‘Ik ben voorzeker ontevreden en ondankbaar, maar ik voel mij dikwijls zeer onvergenoegd om niet te zeggen ongelukkig in mijne betrekking tot Aura. Wij begrijpen elkander volstrekt niet. Wel zweeft geen zefir ligter dan zij, wel weet geen zomervogel beter de bloemen op te zoeken dan zij alle levens genietingen, wel is geen schepsel ter wereld meer vol leven dan zij, maar toch kan ik met waarheid zeggen dat zij, die een verstand heeft zooals het slechts aan weinigen is geschonken, niets verstaat van het hoogere, van het gewigtigste, dat eigentlijk de ziel uitmaakt in iedere vereening. Ik zal u daarvan een voorbeeld mededeelen, dat u het best zal doen begrijpen wat ik bedoel. Eergisteren avond speelde zij, in tegenwoordigheid van mij en van hare maagden, met een allerliefst aapje, een mak diertje; maar al spelende beet het haar bij ongeluk in de hand. Met een doordringenden gil wierp zij het beestje ver van zich af; en toen
<pb n="121"/>zij zag dat zij bloedde (uit een overigens nietsbeduidend schamperwondje) jammerde en kreet zij als een klein kind. Zij was bleek en zat te beven. Hare maagden huilden en jammerden nog erger dan zij, en te vergeefs zocht ik haar te troosten en de anderen tot bedaren te brengen. Ze drongen zich om haar heen, en een harer greep met verwoedheid naar het aapje. Het arme dier was verschrikt, het ging overeind staan en hief de handen smeekend omhoog als wilde het om genade bidden. Daar dit echter het hardvochtige meisje niet tot medelijden bewoog, maar zij met nog eene andere het ongelukkige diertje begon na te jagen, vloog het als razend met groote sprongen van de eene plaats naar de andere, de eene kamer uit en de andere in, totdat het eindelijk met zijn kopje tegen eene marmeren nis stiet en dood neerstortte op den vloer. Ik, die te vergeefs getracht had den inderdaad fraaijen aap te redden, schoot toe en nam hem op. Ik ging er mede naar Aura, en zeide eenigzins gemelijk: “Hij is dood!” - Maar o, lieve hemel! nu eerst begon eigenlijk het ongeluk! Bij die woorden en op het zien van het doode diertje, werd Aura letterlijk als buiten zich zelve. Haar gelaat vertrok zich krampachtig, en zij viel in onmagt. Hare gezelschaps juffers wierpen zich schreijend en wanhopig over haar heen. Ik zelf verloor bijna mijne zinnen bij dat tooneel; en zoodra Aura weder bijgekomen was, haastte ik mij om afscheid te nemen en eene plaats te verlaten, die mij nu even afschuwelijk voorkwam als dezelve mij vroeger verrukkelijk had toegeschenen. Den volgenden avond echter was ik weder daar op het gewone uur. Ik vond Aura in haar binnenste kabinet, op eene sofa liggende, bleek en ontdaan. Zoo beviel zij mij uitermate, en het was mij inderdaad een genoegen, die sporen van weemoed te zien op haar gelaat, welks onveranderlijke, blijde, lagchende uitdrukking mij sedert lang had gehinderd. Ook hare gezelschaps-juffers waren in stilte bezig. Dat was in allen gevalle eene
verandering, die den onaangenamen indruk van gisteren temperde. - Toen ik met Aura alleen was viel het gesprek natuurlijk op het voorgevallene van gisteren; en toen ik mijne verwondering te kennen gaf, dat zulke bagatellen haar zulk eene heftige gemoedsbeweging konden veroorzaken, hernam zij: “Wat zegt gij - bagatellen? Pijn voelen! bloed zien stroomen! met
<pb n="122"/>eigen oogen den vreeselijken toestand aanschouwen die den naam draagt van dood!” - “Ach, schoone Aura!” sprak ik; “die toestand is toch waarlijk niet het ergste dat ons overkomen kan.” - “Wat!” riep zij, “is er iets ergers, iets verschrikkelijkers, dan wanneer grimmige vijanden u en de uwen aanvallen, wanneer het bloed stroomt en het vuur verdelgt en de bleeke dooden liggen uitgestrekt in het brandende paleis?” - “Zulke tooneelen zijn inderdaad zeer verschrikkelijk,” antwoordde ik verwonderd; “hebt gij zulke dingen beleefd, mijne Aura?” - Zij legde een vinger op haren mond, en zweeg. - Na eene pauze hernam ik: “Maar het is de wreedheid, der menschen onmenschelijkheid, die het meest verschrikkelijke daarvan is; want ware de bliksem in dat paleis geslagen en had die met éénen straal die bleeke lijken daar neergestrekt, dan verbeeld ik mij, dat het gruwelijke van dat voorval zou plaats maken voor stillen weemoed; want de dood zelf is niet het grootste kwaad; integendeel, de dood is misschien in vele gevallen het grootste goed.’ - ‘Spreek niet zoo onzinnig!” riep Aura. - “Maar, lieve Aura!” hervatte ik, “zeg het zelve: zijn er niet zòò in de ziel grijpende momenten van droefheid, dat wij naar niets liever verlangen zouden dan naar den dood?” - “Neen, zulke momenten van droefheid ken ik niet.” - “Vergeef mij,” hernam ik, “wat ik u nu ga zeggen: Gij hebt mij zoovele zoete bewijzen gegeven van uwe liefde, dat ik wel veronderstellen mag dat gij mij bemint: zou het u nu niet minder bitter zijn te denken, dat het in het raadsbesluit van den Eeuwige bepaald ware, dat een bliksemstraal ons zou treffen in elkanders armen, dan wel te moeten denken, dat er een dag zoude komen waarop gij mij zoudt verachten, waarop gij mij uwe liefde onwaardig zoudt vinden en uwe
genegenheid u zou berouwen?” - “Verachten?” sprak zij; “berouwen? die gewaarwordingen zijn mij onbekend; ik begrijp ze niet. Als gij eensklaps ruw, onvriendelijk en wreed tegen mij wierdt? Bedoelt gij dat?” - “O, lieve Aura! ik weet inderdaad niet wat ik nog meer moet zeggen. Vertel mij, weet gij niet wat het zegt te verlangen, te vreezen? Zijt gij nooit bang geweest dat ik eene andere konde beminnen?” - “Verlangen? Neen!...Anstig zijn? Ja, bij de gedachte aan dood en gruwzaamheid. Bang zijn dat gij eene andere kondet beminnen? Ik moet er om lag-<pb n="123"/>chen. Ach, spreek mij niet meer over de verwarde menschelijke hartstogten, over jaloezij en dergelijken, die ik niet ken, die inbeeldings-gewrochten zijn van eene zwakke ziel, voortbrengselen van het koude, sombere land. In het Oosten, waar eene betere zon veel schooner bloemen ontluiken doet, waar de nachten paradijsachtig heerlijk zijn, vol welriekende geuren, waar de liefde veel warmer gloeit dan hier, daar leeft de edele huisvrouw in zusterlijke eendragt met de andere vrouwen van haren man, die haar bedienen als gehoorzame ondergeschikten; en zij zelve zorgt voor die bij-vrouwen, en de kinderen van dezen zijn de hare.” - “Zijt gij in het Oosten geweest, lieve Aura?” vroeg ik; “zijt gij zelve een van die schoone bloemen, die eene betere zon heeft doen ontluiken?” - Zij legde weder den vinger op haren mond, schudde het hoofd, en zeide: “Vraag mij niet aldus! ik heb het u immers gezegd: op zulke vragen kan ik niet antwoorden.” - Met zulk een gezegde en met die pantomime eindigen de meeste van onze gesprekken. Ik verdiep mij in allerhande gissingen over dit geheimzinnige wezen, en mijne betrekking tot haar drukt menigmaal met looden zwaarte op mijn gemoed. En met dat al heb ik de kracht niet om de banden te verbreken, die ons aan elkander binden. Ik stierf liever eer ik haar reden zou willen geven tot
droefheid, ofschoon ik niet eens weet in hoeverre het haar eenige droefheid zou veroorzaken als zij mij kwam te verliezen; want al ben ik somwijlen in eene geheele week niet bij haar geweest, dan ontvangt zij mij toch even glimlagchend, even liefdevol als altijd, vraagt nooit naar de reden waarom ik zoo lang weggebleven ben, en gaat toch altijd trouw voort Omar bij mij te zenden met alles wat mijn hart slechts kan begeeren. O! zij is een goed, een edel wezen, van wat natuur zij ook zij, maar van de mijne is zij niet; zij is en blijft mijn hart geheel vreemd.’</p>
<p>Toen Rudolf dus eens zijn beklemd gemoed lucht had gegeven, scheen hij eenigzins kalmer te worden, en deelde mij nu gedurig zijne gewaarwordingen en beschouwingen ten aanzien van Aura mede. Dat hij haar niet beminde, ja, dat hij haar eigenlijk nooit bemind had, was mij nu duidelijk, misschien duidelijker dan het hem zelven was. Ook geloofde ik dat ik in staat was om het grootste gedeelte van dit raad-<pb n="124"/>selachtige avontuur op eene zeer natuurlijke wijze te verklaren; maar ik wachtte mij, en was bang om Rudolfs door zoo verschillende en zoo gevaarlijke omstandigheden tot eene hooge mate van spanning gebragte ziel nog mijnerzijds te beroeren, daar ik niet bij magte was om te beoordeelen, wat voor zijn gemoed medicijn was en wat vergif. Ik hoopte alles van den tijd, en die tijd kwam spoediger dan ik dacht, en geheel anders dan ik wenschte.</p>
<p>De zomer was gekomen. Op zekeren morgen zaten Rudolf en ik in onze gemeenschappelijke kamer, toen er zacht aan de deur werd geklopt. Ik deed open, en een man van een edel voorkomen, met een bekoorlijk jong meisje bij zich, vroeg naar Rudolf, die op het eerste geluid van die stem dadelijk opsprong en met tranen van blijdschap in de oogen in de armen vloog van de beide binnentredenden. Hij behoefde mij niet te zeggen, dat het zijn vader was en zijne zuster. De oude man zeide, dat hij voor zaken in de hoofdstad moest wezen, en dat hij zich bij die gelegenheid het genoegen niet had kunnen ontzeggen om zijnen zoon eens te verrassen met een bezoek van hem en van zijne zuster. Zij waren dien nacht aangekomen, en moesten over acht dagen weder naar huis terug. In die acht dagen waren wij alle vier zooveel mogelijk bij elkander, en hoe kort die tijd ook ware, was dezelve nogtans lang genoeg om mij te doen ondervinden, welke edele menschen die vader en die zuster waren van mijnen vriend. Ik was zoo eigen met hen, als waren het mijne eigene naaste bloedverwanten. Ieder oogenblik dat ik in Pauline's gezelschap doorbragt, herinnerde mij levendig het treffende beeld dat Rudolf mij eens van haar gegeven had. Zij was een van die zeldzame menschen, van wie men zeggen kan dat het geestelijke beginsel zoozeer den stoffelijken vorm heeft doordrongen, dat men dien vorm doorschijnend zou kunnen noemen, daar al de bewegingen der ziel er door heen schemeren en met glanzende afwisseling overgaan in elkander gelijk de toonen in de muziek, welker dissonanten slechts strekken om zich op te lossen in harmonie. De dag ter afreis naderde maar al te ras. De laatste middag, dien wij zamen konden doorbrengen, was voorbij. Rudolfs vader had nog iets te verrigten in de stad; doch eer hij ging stelde hij mij een klein manuscript ter hand, dat hij mij ter
<pb n="125"/>lezing beloofd had, en dat ik konde inzien totdat hij terug kwam. Wij bleven met ons overigen alleen in eene kamer van het logement, waar de dominé met zijne dochter verblijf hield. Midden in die kamer was een groote schoorsteen, die dezelve afdeelde als in twee gelijke deelen, en vlak over dien schoorsteen, tusschen de ramen in, hing een groote spiegel. Broeder en zuster gingen aan den eenen kant van den schoorsteen zitten in een zacht fluisterend gesprek, en aan den anderen kant zat ik met mijn manuscript, derwijze, dat wij elkander slechts konden zien in den spiegel. Mijne lectuur werd al spoedig afgebroken door het gesprek van de twee anderen, die, daar zij niet om mijne tegenwoordigheid dachten of zich niet daarom bekreunden, van lieverlede hoe langer hoe harder begonnen te spreken.</p>
<p>‘Pauline!’ riep Rudolf eensklaps uit, ‘gij verscheurt mijn hart. Welke reden hebt gij om te zeggen, dat ik niet meer uw toegenegen broeder ben van voorheen. Heb ik niet elke gelegenheid aangegrepen om u te bewijzen, hoe mijne gedachten altijd bezig waren met ons t' huis?’</p>
<p>‘Ja, fraaije geschenken hebt gij mij gezonden; met menig ding hebt gij in het laatste jaar mijn leven en dat van ons beider vader veraangenaamd; en uwe geschenken zijn mij dan ook hoogst dierbaar. Maar, goede Rudolf! gij moet er niet boos om worden: ze beteekenen toch slechts weinig in vergelijking bij de brieven, die gij mij vroeger plagt te schrijven. Slechts twee brieven heb ik van u ontvangen in anderhalf jaar - en die twee?...Och, lieve hemel! ik wenschte wel dat ik ze niet gehad had, zoo geheel en al veranderd kwaamt gij mij voor, toen ik ze las. Ik opende ze met een van blijdschap kloppend hart, maar ik vouwde ze weder digt met bittere tranen. Zij waren voorzeker meer dan vriendelijk, ze waren vleijend jegens mij, mooi opgesteld, als gij wilt, maar gedwongen naar het mij voorkwam, en volstrekt in geene vergelijking te brengen met die, van welke één regel stof genoeg inhield tot vreugde gedurende verscheidene dagen. Ach! wat zijn al de geschenken en gitten van de gansche wereld tegen zulke woorden! Neen, <hi rend="spat">de mensch leeft niet van brood alleen</hi>, <hi rend="spat">maar van ieder woord</hi>, <hi rend="spat">dat uitgaat van God</hi>. O, gij hadt eens moeten hooren wat vader van dien tekst gezegd heeft in eene preek over
<pb n="126"/>de <hi rend="spat">verzoeking in de woestijn</hi>, dan zoudt gij mij beter kunnen begrijpen dan nu.’</p>
<p>Rudolf sprong op, en riep uit: ‘O Pauline! ik versta u beter dan gij denkt, beter dan gij vermoedt.’</p>
<p>‘Voor mijne vermoedens kon ik zelve somwijlen bang worden,’ hervatte Pauline; ‘ik kan u niet zeggen welke sombere, bange gedachten somwijlen in mij opkwamen, zonder dat ik het helpen kon; zoo, bijvoorbeeld, verbeeld ik mij dat gij mij niet meer zoo goed in de oogen kunt zien als voorheen. Ach, deze overvloed, waarin gij leeft, al deze fraaije dingen, die gij bezit, en waarover vader zich zoo verheugt, omdat hij ze beschouwt als de vrucht van uwe kundigheden en van uwe vlijt - ik word er bang van, mij beangstigen ze, zoodat ik ze bijna niet durf aanzien; het is mij te moede alsof gij ze gewonnen hebt met spelen, alsof gij ze gekocht hebt voor de vrijheid van uw geweten, alsof gij er niet aan gekomen zijt op eene eerlijke manier....O, vergeef mij deze woorden; ik meende dat alles niet te zeggen, maar ik verbeeld mij dat ik uwe ziel en uw geweten ontdekt heb in die van mij zelve.’</p>
<p>Bij deze laatste woorden barstte zij uit in een vloed van tranen. Ik herinnerde mij Rudolfs woorden: dat niemand zóó kon weenen als zij, dat geen hart verhard genoeg kon zijn om zulke tranen te wederstaan; en onwillekeurig dacht ik aan de schoone fabel van Ovidius over de zusterlijke minnares, die in tranen wegsmelt en verandert in eenen waterstroom. Rudolf stond voor haar; hij was bleek en als versteend. Op eens sloeg zij de oogen naar hem op, en nu zag ik dat bewogene gelaat geheel veranderd, die lieve kuiltjes in hare koontjes omzweefd door een zoet weemoedig glimlachje, terwijl de groote tranen nog altijd neerbiggelden over hare wangen. Zij reikte Rudolf de hand; hij ging weder naast haar zitten, en zij zeide met eene onbeschrijfelijke zoetheid: ‘Ik moet u nog iets vertellen, waarover gij waarschijnlijk lagchen zult; want ik geloof zelve, dat het belagchelijk is. Ik heb wel meer dan honderd brieven aan u geschreven, die gij nooit ontvangen hebt, en die ook niet bestemd waren om aan u te worden afgezonden. Maar als ik des avonds alleen was in mijne kamer, en ik voelde mijn hart zoo beklemd, dan schreef ik een langen brief aan
<pb n="127"/>u op mijne lei, las dien nog eens over onder het storten van eene menigte tranen, en wischte dan de lei weder schoon om die den volgenden avond op nieuw vol te schrijven.’</p>
<p>Rudolf wierp zich aan hare voeten, en greep hare hand, terwijl hij met eene geroerde stem zeide: ‘Pauline! mijne lieve zuster! ziel van mijne ziel! vergeef mij! voortaan zal ik weder enkel leven om zoon en broeder te zijn, niets anders! dat beloof ik u plegtig.....’</p>
<p>Op dit oogenblik hoorden wij den dominé komen. Rudolf sprong overeind. De eerwaardige man groette mij, beschouwde zijne kinderen met een ernstig gelaat, en ging vervolgens zonder iets te zeggen in een hoek zitten. Pauline ging naar hem toe. ‘Lieve vader!’ zeide zij. ‘Wat scheelt er aan? Zijt gij niet wel?’</p>
<p>‘Neen, mijn kind! maar ik ben ontstemd! Ik kom van een ouden zondaar, dien ik te vergeefs heb trachten te bewegen tot regt en billijkheid. Doch dit is niet waard om er nog langer over te denken.’</p>
<p>Hij stond op, vatte Rudolfs hand, en zeide:</p>
<p>‘Ook voor uwe toekomst, mijn zoon! had ik een plan, dat mislukt is. Doch alles kan nog te regt komen. Beloof mij slechts dat gij uw best zult doen om de betrekking te krijgen in onze nabijheid, waarover ik u gesproken heb.’</p>
<p>Tot mijne verwondering beloofde Rudolf dit zonder de minste tegenbedenking; en den volgenden morgen namen vader en dochter de terugreis aan.</p>
<p>Dien avond zeide Rudolf tegen mij: ‘Doe mij pleizier en ga eens een luchtje met mij scheppen. Ik voel mij zeer bedrukt. Zeg, welke weg buiten de stad is de eenzaamste? Dien moeten wij gaan. Ik ben verlangend om eens ongestoord met u te kunnen praten.’</p>
<p>Wij waren van oordeel dat de eenzaamste weg, buiten de stad, de weg was die naar Quintus leidt, en dien kozen wij dus. Het was een koude, donkere avond; het woei hard en wij liepen tegen den wind in, zoodat wij bijna niet met elkander konden spreken. Daarom keerden wij terug; en daar het ons om het even was welken weg wij gingen, mits wij er slechts de eenzaamheid vonden, doolden wij rond in de meest afgelegene straten van Christianshaven. Doch wij liepen eene geruime poos eer Rudolf woorden wist te vinden voor
<pb n="128"/>hetgeen hij mij eigenlijk wilde zeggen. Eindelijk, toen ik het gesprek bragt op zijne betrekking tot Aura, barstte hij los in de bitterste verwijten tegen zich zelven, en zeide op het laatst: ‘Ik ben juist te moede als iemand, die zijne ziel verpand heeft aan den Booze, en het is ook onmogelijk dat alles, wat mij gebeurd is sedert ik tot mijn ongeluk dien sleutel heb gevonden, natuurlijk zoude zijn.....Gij lacht, vervolgde hij; doch gij moet mij goed begrijpen. Ik ben nog niet zulk een femelaar geworden om te gelooven, dat er iets ter wereld bestaat, dat zou kunnen ingrijpen in den algemeenen loop der dingen. Maar wie kent dien loop? Wie kan er aan twijfelen dat wij omringd zijn van eene wereld, die wij niet kunnen verklaren met onze zinnen, hetzij dat onze zinnen daartoe te grof zijn of te fijn; of dat die onbekende wereld zich beweegt te schielijk of te langzaam; of uit honderd andere oorzaken?’</p>
<p>‘Maar,’ viel ik hem in de rede, ‘er zijn voorzeker ook in onze eigene wel-bekende wereld duizenden en duizenden krachten, die wij niet kennen; maar zijn ze daarom van den Booze, omdat wij ze niet kennen?’</p>
<p>‘Zoo redeneerde ik nog geen acht dagen geleden ook,’ hernam hij, ‘maar dit houd ik voor vast, dat er booze, om niet te zeggen misbruikte krachten in de natuur bestaan, en waarschijnlijk ook een slechtere, van lagere orde zijnde geest, dan die van den mensch is. Ten bewijze van het eerste wil ik slechts aanvoeren het schandelijke misbruik dat er gemaakt wordt van de krachten van het magnetismus, aan welks bestaan wij niet kunnen twijfelen; en als een bewijs voor het laatste, ten minste in eenen zekeren graad, noem ik bijna elke spookhistorie, elke volks-legende over tooverij. <hi rend="spat">Volks</hi>-<hi rend="spat">legende</hi> - versta wèl wat ik zeg. Er moet toch stellig wel iets van aan zijn, daar de stem des volks zoo eenparig daarvan gewaagt, daar bijna alle natiën en inzonderheid de sterkste, de moedigste volken, daaraan gelooven. Maar zijn nu niet bijna al die legenden zoo laf, zoo ongerijmd zouteloos, dat niemand, die eenige opvoeding genoten heeft, zich zou willen verlagen tot dergelijke narrenstreken, als die, welke worden toegedicht aan wezens, die bij den eersten oogopslag gehouden dienen te worden voor wezens van eene fijnere en meer verhevene natuur dan de onze
<pb n="129"/>is. Verpletterend is mij de gedachte, dat ik mij heb begeven buiten de sfeer die mij was aangewezen als mensch, en dat ik een verbond heb aangegaan met eene afschuwenswaardige wereld.’</p>
<p>‘Beste Rudolf!’ viel ik hem andermaal in de rede, ‘uwe al te levendige verbeelding is de toovermagt die u misleidt. Maar zonder mij met u te verdiepen in dien doolhof, in welken het niemand gegeven is den weg te vinden, moet ik u zeggen, dat ik sedert kort vermeen het raadsel aangaande uwe Aura te kunnen oplossen. Onze vriend, dokter A., die volstrekt geen vermoeden heeft of kan hebben omtrent ons avontuur, verhaalde mij eens, dat hij eenige jaren geleden als geneesheer was geroepen bij een jong meisje, dat zeer aan zenuw-toevallen leed, die het gevolg waren van een schrik over eene nietsbeduidende verwonding, welke zij zich bij ongeluk had toegebragt. De man, zeide hij, die hem met de grootste gejaagdheid kwam halen, was een oude kennis van hem, van wien hij sinds jaren dacht, dat die ergens elders woonde. Die man bragt hem in een uitermate prachtig ingerigt huis, waar hij zijne jonge patiënt vond, die nog niet volwassen was, maar van eene uitstekende schoonheid. Daar hij zijne verwondering niet konde verbergen dat hij dien man, dien hij in vrij bekrompene omstandigheden gekend had, thans omringd vond door zooveel rijkdom en weelde, zeide de andere hem in vertrouwen, dat niets van dat alles aan hem toebehoorde, maar aan een onmetelijk rijk buitenlander, die het grootste gedeelte van zijn leven had doorgebragt met reizen, de geheele wereld door, doch die zijne vaste woonplaats moest hebben ergens in het Oosten. Die Cresus, zeide de man, was sedert een paar jaar in het bezit gekomen van dit meisje, dat van Circassische afkomst was, en had haar medegebragt naar deze stad, waar hij hare opvoeding had toevertrouwd aan den bedoelden man en diens vrouw, die over haar moesten waken zoolang hij zelf nog afwezig zoude zijn. Bij zijne terugkomst was hij van plan om met haar te trouwen, daar hij dit kind aanbad, en zich zoo goed als geheel door haar liet regeren. Dokter A. voegde er bij: ‘Het meisje was in zeer korten tijd volkomen
hersteld, en dit geheele voorval was mij uit het hoofd gegaan, totdat ik nu kort geleden dien man aantrof in Ham-<pb n="130"/>burg, bij welke gelegenheid hij mij vertelde, dat de oude heer twee jaar geleden terug was gekeerd, dat hij het meisje getrouwd had, en dat hij eenigen tijd daarna weder op reis was gegaan, na zijne jonge gade op eene allergeheimzinnigste wijze, maar keurig, met oostersche pracht en zinnestreeling, te hebben ingerigt hier in Koppenhagen. Tegen het najaar werd hij te Koppenhagen terug verwacht om zijne echtgenoot te komen afhalen naar haar eigenlijke thuis, waar zij dan eerst regt zou omringd zijn van glans en heerlijkheid. De dingen, die hij mij verder vertelde van dien ouden bruigom, dien hij <hi rend="spat">zijn hoogen weldoener</hi> noemde, waren allerzotst van zonderlingheid; hij moest in het bezit zijn van geheime kunsten en van historische geheimen, met een woord: het was eene nieuwe editie van eenen Cagliostro.’</p>
<p>‘Ja, dat is Aura!’ riep Rudolf uit, ‘dat alles kan zoo min door u als door dokter A. verzonnen zijn: het komt alles precies uit zoo als het is. Maar gij hebt zelf het woord genoemd: een Cagliostro! De oude toovermeester heeft het schoone meisje ingewijd in al zijne duivelskunsten.’</p>
<p>‘Rudolf! Rudolf!’ zeide ik half bestraffend; ‘zal nu die Cagliostro, die opperste van alle kwakzalvers, nu nog na zijnen dood ook <hi rend="i">uw</hi> gezond hoofd op hol brengen, zoo als hij dat bij zijn leven zoo velen heeft gedaan!’</p>
<p>‘Laten wij ons eenvoudig houden aan daadzaken,’ hernam hij: ‘op welke wijze kwam ik in Aura's huis? Hoe kwam het dat die sleutel juist op de deur paste? Dat die zwarte dwerg op mij stond te wachten? En dat Aura mij ontving als een ouden kennis?’</p>
<p>‘Is dat dan zulk een mirakel,’ vroeg ik, ‘dat een sleutel op eene deur past, voor welke die waarschijnlijk niet gemaakt is? Aura, die zich doodelijk verveelt in den harem, waarin zij opgesloten zit, ziet een jonkman inkomen, en ontvangt hem met meer dan gewone blijdschap: niets is natuurlijker. En wat den dwerg betreft, die is immers haar slaaf! waartoe zoo iemand afgerigt kan zijn, is moeijelijk te zeggen.’</p>
<p>‘Maar,’ wierp Rudolf mij tegen, ‘als Aura opgesloten zit, hoe kwam zij dan in de komedie, waar gij zelf haar gezien hebt, en waar zij ook zeide mij te hebben opgemerkt?’</p>
<p>‘Ja, hoe zij daar kwam kan ik onmogelijk weten; maar aangezien zij haren ouden echtgenoot geheel regeert, zie ik
<pb n="131"/>er niets bovennatuurlijks in, dat al zijne dienaren de slaven zijn van haren wil, zelfs al is die in strijd met den zijne. Hij is immers afwezig, en buitendien - is het wel bepaald zeker dat zij de zelfde is, die wij in de komedie gezien hebben? Dat zij u daar heeft opgemerkt, dat kan zij gemakkelijk <hi rend="spat">zeggen</hi>.’</p>
<p>‘Wij willen dat eens in het midden laten,’ hernam Rudolf; ‘maar kunt gij dan ook verklaren hoe zij bekend was met de wenschen, die ik nooit heb geuit? En hoe kon iemand, die geen duivelskunstenaar is, zulk een huis hier in de stad er op na houden, zonder dat zulks aanleiding gaf tot praatjes onder de menschen? Hoe komt zulk een tooverslot daar achter een der ruïnen te liggen?’</p>
<p>‘Al die vragen, die gij mij daar te gelijk doet, zal ik u beantwoorden zoo goed als ik kan. Ik vroeg dokter A. naar de straat en naar het huis. Hij duidde mij eene straat uit die met den ouden ruïne-muur parallel moet loopen, en hij was ingegaan door eene prachtige voordeur; kan nu de deur, door welke gij ingegaan zijt, niet eene achterdeur, of misschien wel eene geheime deur wezen? Wat betreft dat zulk eene huishouding onbekend konde blijven hier in de stad, zoo iets is volstrekt niet vreemd, als men in aanmerking neemt, dat die man gediend wordt door slaven, die de blinde werktuigen zijn van zijnen wil, vooral daarbij gevoegd het bezit van zooveel rijkdom: want met geld kan men alles. Wat uwe eerste en moeijelijkste vraag betreft, daarop kan ik niet anders antwoorden, dan dat in zulke dingen veel slechts toeval is, en ook veel slechts illusie, die onze eigene verbeelding schept. Overigens is Aura waarschijnlijk opgevoed in eenen harem, waar de kunst om acht te geven op de wenschen van hem dien men wenscht te behagen, en om die wenschen te raden, waarschijnlijk tot een hoogeren graad van volkomenheid is opgevoerd, dan wij ons daarvan een begrip kunnen vormen.’</p>
<p>Rudolf antwoordde mismoedig: ‘Al kondet gij ook even goed antwoorden op al de tegenwerpingen die ik u nog verder zou kunnen maken, zoo is er toch een, die u maar al te duidelijk wederspreekt, en dat zijn Pauline's woorden van gisteren, die als eene bliksemflits den donkeren weg verlicht hebben, dien ik bewandel; het gevoel van afkeer, dat louter
<pb n="132"/>het zien van Aura's geschenken...o, wat zeg ik? dat de aanblik van mij zelven inboezemde aan die reine ziel, die al wat niet goed is afstoot, gelijk de tegenovergestelde pool van de aantrekkende magneet het ijzer afstoot.’</p>
<p>Zoo sprekende waren wij in de nabijheid gekomen van de Duitsche Frederikskerk, en liepen op en neder op het plein, waarop dezelve uitkomt aan het einde van de straat, en in de smalle steeg, die tusschen het kerkhof en eenen tuin loopt. Het was laat, en deze altijd slechts weinig bezochte plaats was nu geheel eenzaam en doodsch. Rudolf stond stil voor de kerk, zag omhoog naar het front, en zeide met diepe geroerdheid: ‘Vader heeft verlangd dat ik dominé zal worden; en in de stemming, waarin ik verkeerde heb ik hem dat beloofd. Hoe kan ik mijne belofte houden? Ik, die gevallen ben in de strikken van den Satan! Ik zou mijn aangezigt moeten afwenden van het altaar, ik, die niet in staat ben om den blik van Pauline te verduren?’</p>
<p>‘Beste Rudolf!’ hervatte ik, ‘dat gij den blik van Pauline niet hebt kunnen uitstaan, is gemakkelijk te verklaren, zonder dat de strikken van Satan daarbij in het spel behoeven te zijn.’</p>
<p>Hij zeide niets, sloeg de oogen neder, en barstte na eene kleine pauze uit: ‘Gij hebt gelijk, grooter gelijk misschien dan gij zelf weet. Doch, gij weet het niet! Gij kent mijne halve misdaad niet. Lang voor dat ik Aura kende, heb ik een ongeoorloofden hartstogt gevoed; daarom heeft de booze vat op mij gehad, even als vroeger op Haroen Al Rasjid<note n="(1)" place="foot">Zie Klingers Giafar.</note>. Gelijk Prometheus heb ik het vuur des hemels willen rooven en het neerbrengen op de aarde; daarom knaagt nu de adelaar aan mijn hart, daarom ontmoette ik den Verzoeker in de woestijn, die mij den overvloed der wereld in betaling gaf voor mijne ziel.’</p>
<p>Schier buiten zich zelven greep hij den wonder-sleutel, en terwijl hij uitriep: ‘Weg van mij, Satan!’ wierp hij dien weg zoo ver als hij kon. Wij hoorden hem klinkend vallen als op eenen steen, en vervolgens klonk het alsof hij neerrolde in eenen afgrond, en in zijnen val op verscheidene voorwerpen stiet, zoo, dat het een doffen klank gaf, verder en
<pb n="133"/>verder verwijderend, totdat hij eindelijk aanlandde in de diepte. Eene onwillekeurige huivering beving mij. Ik zag Rudolf aan; zijn gelaat was bleek en zijne trekken waren verwrongen. Ik nam hem onder den arm, wij maakten regtsomkeert, en met haastige schreden, zonder een woord meer te spreken, spoedden wij ons naar onze gemeenschappelijke woning.</p>
<p>Eerst toen wij thuis gekomen waren, misten wij Rudolfs hond. Dit was een van Aura's geschenken, uit de eerste dagen van deze wederzijdsche betrekking; het was een buitengewoon fraai en verstandig dier, de lieveling van zijnen meester en diens trouwe volgeling overal. Hij was ons ook dezen avond gevolgd, en ik herinnerde mij duidelijk dat ik hem nog gezien had toen wij voor de kerk stonden. Rudolf maakte zich ongerust en ging weder de deur uit om naar het dier te zoeken. Eerst bij het aanbreken van den ochtend keerde hij terug; met eene droeve stem zeide hij slechts: ‘ik heb hem nergens kunnen vinden,’ en ging zoo in zijne slaapkamer. De gedachte kwam bij mij op, dat hij met die woorden even goed den sleutel had kunnen meenen als den hond, en misschien alleen daarnaar was wezen zoeken. En in eene gemoedsstemming, die niet veel beter was dan die van Rudolf, zocht ik te vergeefs om een paar uren rust te genieten. Den volgenden morgen - voor het eerst zoolang Rudolf Aura kende - bleef Omar weg, en wij zagen hem in het geheel niet meer.</p>
<p>Van dat oogenblik af aan was het werkelijk alsof eene vijandelijke hand ingreep in al ons doen en laten. Dien eigen dag verloor Rudolf de beste bron van zijne inkomsten; een onverwacht voorval beroofde hem van eene les aan verscheidene jongelieden, aan wie hij reeds een geruimen tijd met het meeste genoegen les had gegeven; en omstreeks acht dagen later ontstond er eene onaangename woordenwisseling met het bestuur van eene school, aan welke hij als leeraar was verbonden, ten gevolge van welke woordenwisseling hij zich verpligt gevoelde zijn ontslag te nemen. De weinige lessen, die hij nu nog had, loonden hem schier de moeite niet. Gelijke tegenspoeden, ofschoon in mindere mate, wedervoeren ook mij; en eer wij drie weken verder waren, zagen wij onze inkomsten derwijze verminderd, dat ze nog nooit zoo karig waren geweest, zelfs niet in onzen armsten studententijd.
<pb n="134"/>Hierbij kwam nog dat onze kamers ons opgezegd waren; den eersten van de volgende maand moesten wij verhuizen; nog slechts weinige dagen restten ons, en wij hadden nog geene woning, want ook hierin had het noodlot ons als het ware vervolgd en teleurgesteld. Eindelijk vonden wij eene localiteit in eene naauwe, donkere straat, die ons beiden niets hoegenaamd beviel; doch het lange vergeefsche zoeken moede, en verleid wordend door den zeer geringen prijs, huurden wij die woning voor drie maanden. Ons verhuizen, veel moeijelijker dan anders voor eenloopende gezellen het geval is, doordien wij in het laatste jaar in het bezit waren gekomen van zooveel goed, ging allerellendigst in zijn werk. Al wat uit zijnen aard breekbaar was, brak aan stukken en brokken, al de meubelen werden jammerlijk beschadigd, en verscheidene kleine dingen raakten verloren. Toen wij tegen den avond een weinigje op orde begonnen te komen, konden wij ons nieuw verblijf niet zonder verwondering aanzien. Ongerekend nog dat niets scheen te passen, voor de plaats die wij er voor bestemd hadden, was het opmerkelijk, hoe verlept en oud en onoogelijk alles er uitzag. Hetgeen ons het meest ergerde, was dat van al de beste boekwerken deelen weg waren; en groot ongerief baarde ons de groote fraaije schilderij. Hoe wij die hingen of niet, wat wij ook probeerden of niet, het was maar niet mogelijk die zóó te hangen, dat er eenigzins gunstig het licht op viel. Het was juist of al de kleuren in elkander liepen. Eindelijk alle geduld verliezende, zette Rudolf de schilderij in een hoek neer, en zeide: ‘De nimfen-dans is uit! Het tooverspel is gebroken! Wat zegt gij er nu van? Is dit alles ook natuurlijk?’</p>
<p>‘Ik vind het zeer natuurlijk dat glas en porselein breekt; dat onze meubels, die in de vorige woning den ganschen dag blootgesteld waren aan den invloed van lucht en licht, er niet meer zoo frisch uitzien als toen wij ze pas kregen - zoo iets ziet men eerst, wanneer men ze op eene andere plaats brengt.’</p>
<p>‘En de boeken dan? En de schilderij?’ vroeg hij.</p>
<p>‘Ik weet niet,’ zeide ik eenigzins ongeduldig; ‘wie zoekt naar verklaringen voor zulke eenvoudige dingen, die elken dag gebeuren? Het is een ellendig gat hier, dat is al wat
<pb n="135"/>wat ik weet, en het spijt mij dat wij het gehuurd hebben.’</p>
<p>En in die meening zag ik mij, van dag tot dag, meer en meer versterkt. Wij schenen bezocht door al de egyptische plagen. De kamers waren vochtig, ze zagen nooit zon of maan, en de versche lucht konden wij er nooit in laten spelen. Onze zitkamer stond ieder oogenblik vol rook, waartegen wij niets konden doen om het te verhelpen en waarvoor wij geen andere reden wisten te vinden, dan dat wij het te danken hadden aan een kok die beneden woonde, want het was nog geen weer om den kagchel te stoken; en niet het minst onaangename van alles was, dat wij des nachts bijna geen oog digt konden doen van het gruwelijk spektakel, dat de rotten en muizen hielden over den vloer en achter het behangsel. Ieder weet het, dat deze zoogenaamde kleine onaangenaamheden eigenlijk alles behalve klein zijn, doch ook de groote bleven niet uit. Mijne financiële omstandigheden waren beter dan die van Rudolf. Ik verdubbelde mijne inspanning, en mijne tegenspoeden schenen eenigzins tot staan te komen. Rudolf had zijn overvloed gedeeld met mij; wat was natuurlijker, dan dat ik nu mijne magere inkomsten deelde met hem. Eens toen wij echter in nijpende geldverlegenheid zaten, zeide hij tegen mij: ‘Beste vriend! het is toch zeer onbillijk, dat gij zoo alles doet, en ik niets. Ik heb dus, zonder u iets er van te zeggen, de twee beste stukken verkocht van het zilver, dat wij toch niet regtstreeks noodig hebben, en ik geloof dat wij nu gedurende eenigen tijd geen gebrek meer zullen behoeven te lijden.’ Hij stond op om het geld uit de secretaire te halen; maar.....het was er niet. Verschrikt haalde hij alle laadjes uit, zocht in alle hoekjes en gaatjes, maar het geld was verdwenen.</p>
<p>‘Ziet gij nu wel?’ riep hij in de hoogste opgewondenheid, ‘ziet gij nu wel, dat de Booze ons overal vervolgt! Wat zegt gij nu?’</p>
<p>‘Ik zeg,’ antwoordde ik dood-bedaard, ‘dat dit niet het eerste geld is dat gestolen is geworden, en dat het naar alle gedachten niet het laatste zal zijn ook, waarmede dat gebeurt.’</p>
<p>Wij hadden intusschen geen lust om voort te gaan met het te baat nemen van dergelijke hulpmiddelen - want gaat
<pb n="136"/>men aan het verkoopen, dan gaat men hoe langer hoe verder van den weg; maar het verdwijnen van het geld was een slag voor ons, dien wij slechts met groote ontbering en moeite te boven kwamen.</p>
<p>Ik geloof echter, dat ik al die onaangename dingen nog met een opgeruimd gemoed zoude hebben gedragen, als Rudolf slechts in eene betere gemoedsstemming had verkeerd; maar mijne bezorgdheid voor hem was mijn grootste verdriet. Zoo zwaarmoedig, droefgeestig en in zich zelven gekeerd als hij toen was, zou niemand in hem den opgeruimden, openhartigen Rudolf N. van voorheen hebben herkend. Dikwijls gebeurde het dat hij niet te huis kwam voor laat in den nacht, en dan zag hij er uit als iemand die geheel en al ontstemd is. Ik waagde het niet hem daarover te onderhouden, te meer daar ik reeds gemerkt had, dat hij liever in het geheel niet met mij sprak dan wel. - Een bedroevend licht ging mij echter weldra op, toen een mijner kennissen, die op Christianshaven woonde, mij toevalligerwijze vroeg: ‘Waar heeft Rudolf N. toch zijnen loop in mijne buurt? Ik heb hem in den laatsten tijd reeds verscheidene malen 's avonds laat in den omtrek van de Duitsche kerk gezien.’ Dien eigen avond, toen ik te huis kwam en hem niet vond, ging ik, op dat gezegde af, naar de Duitsche kerk, en zag tot mijn leedwezen mijnen ongelukkigen vriend voorover gebukt staan met eenen stok in het gruis en tusschen de steenen wroetende, die daar om de kerk heen liggen. Hij was zoo zeer verdiept in zijn wanhopig zoeken, dat hij mijne tegenwoordigheid niet bemerkte voor ik hem toesprak.</p>
<p>‘O God!’ riep ik, ‘gij zoekt naar dien rampzaligen sleutel.’</p>
<p>‘Suut, suut!’ zeide hij, om mij te doen zwijgen, nam mij zonder verder iets te zeggen onder den arm, en ging met mij naar huis.</p>
<p>Hier smolt eindelijk zijn sinds zoo lang reeds versteend gemoed; hij was aangedaan, en weder de oude Rudolf.</p>
<p>‘Beste, eenigste vriend!’ sprak hij; ‘leg toch mijne handelingen niet verkeerd uit. Ja, menigen avond reeds heb ik gezocht naar dien sleutel, dien ik weg heb geworpen in een oogenblik van overijling; maar niet - dit verzeker ik u
<pb n="137"/>plegtig, en God is mijn getuige - niet om weder naar mijne vroegere plaats van bijeenkomst te snellen...Neen, nimmer, nimmer kan ik Aura meer naderen als haar minnaar. Wat ons aaneenbond was geene liefde, was niet wat ik versta onder het woord liefde. Slechts één oogenblik koesterde ik de hoop, om in hare armen eene smart te vergeten, eene heimelijke smart, die mij verteerde sedert lang. Doch, zonderling genoeg! sinds ik dien sleutel weggeworpen heb, voel ik toch hoe verre het er af is, dat zij mij ooit onverschillig zoude kunnen worden. Het innigste medelijden vervult mijne ziel, zoodra ik aan haar denk. Het arme kind, waarschijnlijk het slagtoffer van een of ander vreeselijk ongeluk, is in de handen gevallen van dat oude monster, dat dit engelschoone wezen heeft ingewijd in zijne zwarte duivelskunsten...Bijna elken nacht zie ik haar in mijne droomen; het is mij dan te moede alsof zij in het ongeluk is gekomen door mijn toedoen, en dan word ik schier razend van wanhoop. Ik had onze betrekking niet moeten afbreken op die manier; ik had bij haar moeten komen en haar den sleutel terug moeten geven; ik had mij moeten gedragen als een vriend, en niet als een vijand, en haar een eerlijk vaarwel moeten zeggen. Wat ik nu gedaan heb is niet mannelijk geweest, laat staan ridderlijk - neen, het verdient niet eens den naam van mannelijk.’</p>
<p>Ik konde Rudolf te minder in dit geval troosten, daar ik zelf meer dan eens de zelfde gedachten had gehad; maar van dat oogenblik af trachtte ik zooveel mogelijk bij hem te blijven, om hem op die wijze van zijne avondtogten af te houden.</p>
<p>Op zekeren avond, terwijl wij arm in arm zamen naar huis gingen, zeide hij tegen mij: ‘Het is van daag de dag, dat dag en nacht even lang zijn; juist een jaar geleden, dat ik voor het eerst mijne voeten gezet heb in Aura's huis. Gij moest mij pleizier doen, nog eens met mij daar langs te wandelen.’</p>
<p>Ik stemde toe in zijn verlangen; doch toen wij aan den rooden muur kwamen, rukte hij zich van mijnen arm los, ijlde naar de kleine deur, sloeg en bonsde er tegen aan, en ziende dat de deur onbewegelijk bleef, bragt hij zijnen mond voor het sleutelgat en riep met eene gesmoorde stem: ‘Aura! Aura! laat Omar slechts een enkelen keer deze
<pb n="138"/>deur openen; geef mij slechts een teeken, dat gij mij vergiffenis schenkt, en dat ik geen onheil over u gebragt heb.’</p>
<p>Alles daar binnen echter bleef stil als in een graf. Slechts met groote moeite kreeg ik hem van de deur af; en blij dat niemand iets van dit tooneel gezien had, zocht ik hem zoo goed mogelijk tot bedaren te brengen. Den volgenden morgen werden wij verrast, doordien wij op onze tafel eene doos vonden staan van een allerzonderlingst uiterlijk. Het scheen eene doos van chineesch makelij; dezelve was van een metaal vervaardigd, dat eene soort van erts geleek, en op het deksel lag, in relief gewerkt, eene zilveren sphinx. Rudolf greep de doos schielijk en opende die. Er zat een kleiner doosje van fijn, buigzaam lood in, zoo als men dat wel in theekistjes vindt, en dit doosje ging nagenoeg open bij wijze van portefeuille. En hierin lag een briefje dat Rudolf met gretigheid openvouwde, en hij las als volgt:</p>
<p>‘Waarom roept gij mij? wreede, ondankbare man! Waarom hebt gij den sleutel weggeworpen, dien ik u toevertrouwd had; waarom hebt gij dien neergeworpen in de gruwelijke plaats, waar geen menschenhand het wagen zal hem terug te halen? Weet, dat op dien sleutel mijn levenslot berustte, dat van dien sleutel mijne veiligheid afhing en mijn geluk.’</p>
<p>Ik zal niet beproeven de uitwerking te schetsen, die het lezen van deze woorden te weeg bragt op het gemoed van den toen reeds zoo beklagenswaardigen Rudolf Ik zelf werd van dat moment af aan zoo onrustig en verstrooid van zinnen, dat ik alle moeite had om eenigzins tamelijk mijne gewone bezigheden te verrigten. Rudolf zelf was letterlijk niet in staat om iets te doen; den ganschen dag liep hij, in diepe gedachten verzonken, de kamer op en neder, en zoodra de avond was gevallen spoedde hij zich naar de ongelukkige plaats waar hij den sleutel weggesmeten had, dien hij nu zocht als een waanzinnige, doch te vergeefs; van daar stormde hij naar de ons reeds bekende kleine deur, bragt andermaal zijnen mond aan het sleutelgat, en uitte de hardroerendste klagten en smeekingen, om de plaats te mogen weten waar hij den sleutel zou kunnen vinden. Ik was niet in staat om hem van deze vruchtelooze handelingen af te houden; al wat ik doen konde was hem te volgen, ten einde zoo mogelijk te verhoeden, dat zijne gedragingen door
<pb n="139"/>anderen wierden opgemerkt. Ik was bang voor eene naar het mij voorkwam onvermijdelijke verstandsverbijstering bij hem; en meer dan eens kwam het mij voor, dat ook mijn eigen hoofd half op den weg was, die naar krankzinnigheid leidt. Dat duurde zoo verscheidene dagen achtereen; en het zonderlingste was dat die zelfde doos, wij mogten haar zetten waar wij wilden, toch elken morgen en elken avond weder op onze tafel stond. Ik putte daaruit eene soort van geruststelling, daar het mij voorkwam als een bewijs, dat er nog altijd eene zekere betrekking bestond tusschen Aura en haren vroegeren minnaar, en dat wij dus eindelijk wel te weten zouden komen waar de sleutel was, die toch onmogelijk in den grond verzonken konde zijn. Toen ik deze mijne hoop eens aan Rudolf te kennen gaf, vroeg hij, waaruit ik opmaakte dat Aura zelve dat wist, daar er dien avond geen sterveling in onze nabijheid was geweest.</p>
<p>‘Misschien wel door den hond,’ antwoordde ik, ‘die ook juist op dien zelfden avond verdwenen is, en die misschien tot haar is teruggekeerd. Die Osman was immers zoo goed afgerigt, dat hij alles opzocht wat men wegwierp of liet vallen.’</p>
<p>En die aanhoudende weder-verschijning van de doos verklaarde ik mij op de zelfde wijze, waarop ik vroeger zooveel dingen verklaard had; namelijk dat Omar in het spel was, wanneer wij niet te huis waren; want dat hij sleutels had van onze deuren in de vorige woning (en misschien ook hier), en van al de meubels, die hij denkelijk zelf bij ons gebragt had, dit was bij mij sedert lang reeds aan geen twijfel meer onderhevig geweest. Maar ik kon toch niet ontveinzen, dat dit alles toch ook misschien wel konde worden uitgelegd naar de lezing, die Rudolf er op had. Zoo ging het ook thans met die doos, die naar mijn vermoeden een mechaniek kunststuk was. Als Rudolf die opendeed draaide de sphinx zich zoo, dat zij met de klaauwen als het ware den kant van het deksel vasthield, en van dat oogenblik af was het ons onmogelijk, wat wij ook deden, om het deksel weder digt te doen. Hoe onbeduidend deze omstandigheid op zich zelve ook ware, zoo was daarin toch iets beangstigends, dat nooit naliet ons beiden met eene soort van hei-<pb n="140"/>melijke vrees te vervullen. Eens gaf Rudolf aan zijne wanhoop lucht door den uitroep:</p>
<p>‘Zie de oogen eens, waarmede die afschuwelijke sphinx mij aanziet; welk een vreeselijk raadsel legt zij mij voor met dat opene deksel, dat geen mensch in staat is digt te doen. O, wie brengt mij de oplossing van dat raadsel. Wie weet het: misschien moest Aura, even als de gemalin van Blaauwbaard, dien sleutel bewaard hebben, misschien is de tiran teruggekomen, misschien vergiet hij op dit oogenblik haar bloed!’</p>
<p>Terwijl hij dus uitviel, greep ik de doos, die hij op de tafel had geworpen. Ik hield die in de hand, en als werktuigelijk vroeg ik: ‘Waar is de kleinere doos of de portefeuille, waarin het briefje gezeten heeft?’</p>
<p>‘Die heb ik hier, alle twee,’ zeide Rudolf, en overhandigde ze aan mij.</p>
<p>Ik legde ze voorzigtig weder in de groote doos, en zie!...nu draaide zich de sphinx op het deksel; het kon weder digt en weder open. Ik nam de kleine doos er nog eens uit; dadelijk draaide de sphinx weder, en het deksel stond weder vast. Hoe zulks in zijn werk ging was niet te ontdekken. Doch wat wij te doen hadden, was nu niet langer twijfelachtig. Rudolf schreef de volgende woorden:</p>
<p>‘Zeg mij slechts waar de sleutel is en ik zal hem u terug brengen, indien het mogelijk is voor een man, die geen moeite of gevaar zal schuwen, maar die zich gelukkig zal achten als hij dien schat terug kan koopen, al ware het met zijnen laatsten droppel bloed. Noem mij slechts de plaats! Geloof mij, ik zal hem terughalen.’</p>
<p>Wij legden dit briefje in het binnenste doosje, en dit vervolgens in de buitenste doos, die nu zonder eenige moeite gesloten konde worden; en zoo plaatsten wij dezelve op de tafel. Den volgenden morgen, zoo als wij vermoed hadden, was de doos verdwenen. Wij koesterden daarvan de beste verwachting; en in eene betere stemming, dan in lang het geval was geweest, gingen wij zamen de deur uit.</p>
<p>Toen wij des avonds te huis kwamen, stond de doos op tafel. Met bevende hand haalde Rudolf er een briefje uit, en las:</p>
<p>‘Mijn sleutel is neergedaald in den schoot der aarde,
<pb n="141"/>naar de verschrikkelijke plaats waar de dood regeert over zijne prooi. Daar deelt hij in het vreeselijke lot der arme slagtoffers. Gij hebt hem weggeworpen bij den tempel. In deszelfs fondamenten loert de ontbinding, en met wreedaardige hand opent men de ramen om de lucht te verpesten en nieuwe offers te eischen. Door die pestlucht werdt gij waanzinnig, en wierpt den sleutel weg: krankzinnigheid en dood zou uw loon zijn, zoo gij die plaats nogmaals durfdet naderen.’</p>
<p>Onder den tempel, door het open raam. Dit raadsel was niet moeijelijk op te lossen. Zulk eene gemakkelijke taak hadden wij ons niet voorspeld. Wij hadden nooit geweten, of er althans niet op gelet, dat zich onder de Duitsche Frederikskerk eene graf-kapel bevond. Dat de sleutel, dien Rudolf driftig weg had geworpen, door het opene raam daarin gevallen konde zijn, was zeer aannemelijk. Welgemoed begaven wij ons op staande voet naar den kerkeknecht, en vroegen om den volgenden morgen, in de vroegte, in de grafkapel te worden gelaten. Het kostte nog al eenige moeite om zulks gedaan te krijgen; en den volgenden morgen, eer het nog volkomen dag was, begaven wij ons naar de kerk. Een klein meisje kwam ons te gemoet en zeide, dat zij ons in de kapel zoude brengen, daar haar vader reeds met een paar andere heeren daar was, die ook gekomen waren om de graven te zien. Zij bragt ons tot den ingang, en verliet ons toen. Zonder naar iets anders te zien, zochten onze oogen dadelijk naar het raam, in welks nabijheid wij den bewusten avond gestaan hadden, en tot onze onuitsprekelijke blijdschap vonden wij den sleutel op den grond liggen, tusschen twee digt naast elkander staande doodkisten. Rudolf raapte hem schielijk op en stak hem in zijnen zak, met eene diepe ademhaling, als iemand wiens schouders van een zwaren last worden bevrijd. Wij begaven ons nu naar den kerkeknecht om hem te betalen voor zijne moeite, en vonden hem, in het tegenovergestelde gedeelte van de kapel, in eenen weinig door ons vermoeden toestand. Hij en een andere oude man spanden te vergeefs hunne zwakke krachten in om eenen derden persoon op te tillen, die op den grond lag. Deze laatste was een grijsaard van zeer grooten ligchaamsbouw, maar mager en uitgeteerd. Hij zag er uit als een lijk, en zijn sneeuwwitte hoofd hing neder, terwijl de
<pb n="142"/>twee anderen te vergeefs hun best deden om hem op te krijgen. Wij schoten toe om te helpen. Men zeide ons dat die heer eensklaps van zich zelven was gevallen. Rudolf en ik droegen hem naar boven en zetteden hem neder op de trappen voor de kerk. De versche lucht deed hem spoedig bijkomen; doch hij was niet in staat om zich op de been te houden, en zeide ons tevens dat zijne laatste ure nabij was. Wij droegen hem in het digtst bijgelegen huis; ik liep om een rijtuig, en op verzoek van zijnen ouden begeleider, namen Rudolf en ik met hem in het rijtuig plaats, en bragten hem naar zijn huis, terwijl meergenoemde oude begeleider onverwijld uitging om eenen dokter. Eene oude huishoudster ontving ons, en door haar geholpen bragten wij den zieke naar bed. Al zeer spoedig keerde de oude man terug met den geneesheer. De zieke wenkte dezen, en zeide iets. De dokter naderde daarop het bed om den toestand van den patiënt te onderzoeken, en ging vervolgens te gelijk met ons in een aangrenzend vertrek om een recept te schrijven. ‘Hoor eens, Zacharias!’ zeide hij tegen den ouden man, die hem gehaald had; ‘ik mag het u niet verzwijgen: mijnheer L. zal denkelijk den avond niet halen. Maar, lieve hemel! hoe kondt gij ook zoo vroeg in de ochtendlucht uitgaan met eenen zieken man, en dan nog wel naar zulk eene plaats?’</p>
<p>‘Ach, dokter!’ antwoordde Zacharias. ‘Gij weet even goed als ik: als oude menschen zoo iets in hun hoofd gezet hebben, dan zijn zij er niet van af te brengen. Ik heb al gedaan wat ik kon om hem er van te weerhouden - maar het hielp niet.’</p>
<p>‘Maar zeg,’ vervolgde de dokter; ‘die zaak, waarover wij gesproken hebben, is die in orde?’</p>
<p>‘Helaas, neen,’ was het antwoord; ‘maar hij heeft veel berouw gehad van zijn vorige testament.’</p>
<p>‘Dan zooveel te slimmer,’ hernam de geneesheer; ‘want de oogenblikken hier zijn kostbaar. Ik hoop wel, dat wij zijn leven nog een uur of wat zullen kunnen rekken. Maar kent gij niemand, die invloed genoeg op hem heeft om hem in dit uiterste oogenblik nog rede te doen verstaan?’</p>
<p>‘Hij zeide mij daareven dat ik moest gaan om dominé...
<pb n="143"/>(Hier noemde Zacharias den naam van een bekend en zeer eerbiedwaardig geestelijke.)</p>
<p>‘Best, best!’ hervatte de dokter; ‘haast u, Zacharias! en vertrouw hem alles toe, zeg hem alles: niets wat goed is, is hem vreemd. En nog iets: zend ook eene boodschap aan den notaris en aan mijnheer L's. advokaat, opdat alles geregeld achter elkander afloope; want ik herhaal het nogmaals: wij hebben geen oogenblik te verliezen.’</p>
<p>Rudolf en ik boden beiden onze diensten aan, om die boodschappen te verrigten, terwijl Zacharias naar den dominé ging. Ofschoon wij volstrekt niets wisten van de zaak die het hier betrof, waren wij toch beiden overtuigd, dat het niet anders dan eene regtvaardige zaak konde zijn, aangezien die, ons zeer goed bekende predikant en deze dokter zich daarmede inlieten; buitendien had de oude Zacharias een gezigt, waarop de goedhartigheid en de braafheid stonden te lezen. Er werd intusschen bepaald, dat een onzer bij den zieke zoude blijven, daar de dokter het ongeraden vond, hem met de oude huishoudster alleen te laten. Wij kwamen overeen dat Rudolf zoude blijven, daar mijnheer L. behagen scheen te vinden in zijn bijzijn; hij had hem een paar keeren aangezien met een glimlachje, en hem de hand toegereikt. De dokter nam op zich om te zorgen, dat de geneesmiddelen ten spoedigste gebragt zouden worden; en daarop gingen wij alle drie heen, elk zijnen weg.</p>
<p>Ik was de eerste die terugkwam, en ik vond Rudolf en de huishoudster bezig met den zieke, die juist weder bij zijne kennis was gekomen, na eenen nieuwen aanval van onmagt. Wij gaven hem medicijn en eene teug versterkenden wijn, welk een en ander de dokter reeds had gezonden, en het gebruik daarvan scheen hem goed te doen. - Rudolf nam mij ter zijde, en verhaalde mij, toen hij alleen was gebleven met mijnheer L., dat deze toen tegen hem gezegd had: ‘Jongmensch! ik heb u nooit gezien, en dien anderen jongen heer, die bij u was, ook niet; en toch hebt gij beiden zooveel deelneming en goedheid over voor een ongelukkigen, verlatenen ouden man. Ik verzoek u om mij bekend te willen maken met uwen naam en met dien van uwen vriend. Misschien zal ik mij nog erkentelijk kunnen toonen.’</p>
<p>Ik noemde eerst uwen naam, vervolgde Rudolf, en toen
<pb n="144"/>ook den mijne, waarop de oude man dadelijk uitriep: ‘Wat! Rudolf? Rudolf N.? Gij zijt toch geen zoon van dominé N. in het kerspel V. in Jutland?’ En toen ik hem zeide, dat dat mijn vader was, toen sloeg de zieke man de handen ineen, onder den uitroep van: ‘Heere! Uwe wegen.....’ en viel dadelijk in onmagt. Wat kan dat zijn? Welke betrekking kan er bestaan tusschen mijn vader en dezen man, wiens naam ik hem nooit heb hooren noemen?</p>
<p>Op dit oogenblik trad Zacharias binnen met den geestelijke. De zieke strekte de handen naar hem uit, en scheen eenigzins te herleven. Wij gingen met Zacharias de kamer uit, naar een ander vertrek. De advokaat had mij laten verzoeken om niet heen te gaan, ten einde des noodig als getuige te kunnen dienen. Terwijl wij dus op zijne komst en op den notaris wachtten, zaten wij vertrouwelijk bij den ouden Zacharias, die blijde scheen dat hij een paar toehoorders had, die met aandacht luisterden naar hetgeen hij vertelde; en wat hij vertelde, kwam mij dan ook zeer belangrijk voor.</p>
<p>‘Gij moet weten, mijnheeren!’ zeide hij; ‘er is iemand, dien ik wel niet ken, maar die de eenigste persoon in de gansche wereld is, die wettig regt zal hebben op de nalatenschap en het aanzienlijk vermogen van mijnen heer en weldoener; en nu wenschten de brave dokter en ik zoo gaarne, dat hij naar regt en billijkheid mogt handelen, terwijl hij nog daartoe bij magte is....God geve hem daartoe de noodige sterkte!’ zuchtte Zacharias, en vouwde meteen de handen zamen. Na eene kleine pauze hervatte hij: ‘Ik ben bijna overtuigd, mijne beste jongeheeren! als gij ooit over mijnheer L. hebt hooren spreken, dat ze dan van hem gezegd zullen hebben, dat hij een zeer slecht mensch is en een gierigaard. Er is natuurlijk geen mensch of hij heeft zijne gebreken; maar gij moogt mij gelooven, want ik ben nu reeds over de dertig jaren lang zijn eenigste kantoorbediende geweest, zijn eenigste vertrouweling, en ik mag er gerustelijk bijvoegen, zijn eenigste vriend, dien hij in de wereld had - gij moogt mij gelooven, dat hij veeleer te beklagen is dan te verachten; en menigmaal heb ik gedacht, dat een arme daglooner, die den ganschen dag zwoegt en des avonds hongerig naar bed gaat, nog niet half zoo ongelukkig is, in zijne armoede, als mijnheer L. in al zijn rijkdom. Hij is
<pb n="145"/>nooit bang geweest om groote kapitalen te wagen in de eene of andere onderneming, en nu komt het zonderlingste: als zulk eene onderneming verkeerd uitviel - hetgeen trouwens maar weinige keeren gebeurd is - dan stelde hij zich aan als een wanhopige op het oogenblik als hij daarvan het berigt ontving; maar in hoogstens een paar dagen tijds was hij weder de zelfde van vroeger, en zou niemand aan hem gezegd hebben dat hem iets onaangenaams was wedervaren. Doch gelukte daarentegen de onderneming naar wensch, dan eerst begon ons ongeluk. De onrust, die hij dan ondervond over het geld, dat nu weder in zijne handen was gekomen, de radeloosheid, waaraan hij ter prooi was, omdat hij niet wist hoe dat geld dadelijk weder te gebruiken - zie, daarvan kan men zich onmogelijk een denkbeeld vormen. Geheele dagen zat hij in gepeins verzonken, en des nachts was het hem, van louter ongerustheid, niet mogelijk om het uit te houden in zijn bed, en dan liep hij het gansche huis door dwalen als een spook, dat geene rust heeft in zijn graf. Hij beschouwde zich zelven dan zoo ongelukkig dat hij eens, toen hier een oud, gebrekkelijk en blind man om eene aalmoes kwam vragen en ik medelijden met dien man had, tegen mij zeide: “Die man is niet half zoo te beklagen als ik ben, want hij heeft vrede in zijn gemoed; ik ben overtuigd dat hij des nachts slapen kan.” - Ik weet dan ook bepaald zeker, dat er verscheidene maanden achtereen geweest zijn, dat mijnheer L. den ganschen nacht geen oog digt kon doen, en dat hij eerst in den ochtendstond een oogenblik in slaap viel, om echter een uur, of anderhalf op zijn hoogst, daarna weder te ontwaken. Het is dikwijls gebeurd als ik in het best van mijn eersten slaap lag, dat hij dan in mijne kamer kwam om mij wakker te roepen. Dan zeide hij gewoonlijk: “O Zacharias! wat zijt gij gelukkig, dat gij zoo gerust slapen kunt! Ik zou God op mijne knieën willen danken als ik mijn lot tegen het uwe kon verruilen!” En
dan kwam hij op den kant van mijn bed zitten, handenwringend en met tranen in de oogen, en zeide: “Ik ben diep ongelukkig! Wat moet ik in 's hemels naam aanvangen met dat verwenschte geld!” - Als ik hem zoo zag zitten, voelde ik diep medelijden met hem, en dan offerde ik geduldig mijne nachtrust aan hem op, om al zijne plannen en
<pb n="146"/>speculatiën aan te hooren, die hij weder op zigt had; maar bij iederen nieuwen voorslag, voegde hij er gemeenlijk bij: “Doch ik twijfel er aan of het wel te wagen is!” en dan kwam de opsomming van al de wisselvallige kansen: oorlog, mislukte oogst, schipbreuk, kortom alle ongelukken, waaraan de ter sprake zijnde onderneming slechts in de verste verte kon zijn blootgesteld.</p>
<p>Ik zeide dan wel eens: “Maar, mijn beste heer! daar uw rijkdom u zoo ongelukkig maakt, en er zoo velen zijn die er gelukkig door gemaakt konden worden, zou ik in uwe plaats, dunkt mij, een nuttig gebruik er van weten te maken: ik zou er een groot gedeelte van weggeven, en behouden slechts zooveel voor mij zelven, dat ik overruim maar stilletjes er van kon leven.” - Maar dan begon hij eens te lagchen, en gaf mij ten antwoord: “Gij schertst met mij om mij op te vrolijken! Nu, ik weet dat gij het goed meent!” En daarbij bleef het dan.</p>
<p>Nu omstreeks anderhalf jaar geleden, was hij gevaarlijk ziek, en niemand dacht dat hij het er weer boven op zou halen. Toen hij echter van die ziekte hersteld was, had zijn inwendige in zekeren zin eene algeheele verandering ondergaan. Hij trok al zijne kapitalen uit den handel terug, en zette ze vast, om zijne overige dagen, zeide hij, in rust te kunnen slijten. Ik hoopte toen natuurlijk dat alles beter zoude gaan; maar integendeel, het werd toen nog veel slimmer dan het ooit te voren geweest was: want nu waren zijne gedachten onophoudelijk bezig met de onzekerheid aan wie hij zijn vermogen zoude nalaten. Hij maakte het eene testament voor en het andere na; maar naauwelijks was er een gemaakt of het werd weder te niet gedaan om een ander te kunnen maken. Zoo, bij voorbeeld, had hij een testament gemaakt waarbij zijn gansche vermogen werd geschonken aan eene instelling van liefdadigheid hier in de stad; maar toen hij zich met de inrigting van dat gesticht meer van nabij had bekend gemaakt, wist hij niet hoe spoedig hij zijn testament zoude vernietigen; want, zeide hij, zoo als ik die instelling nu heb leeren kennen, is zij mij geen oortje ondersteuning waard. Evenzoo ging het met al de overige instellingen van zoogenaamde liefdadigheid. En eindelijk had hij een testament gemaak, dat ontegen-<pb n="147"/>zeggelijk nog ongerijmder was dan al de vorigen; zoodat hij dan ook al spoedig daarover niet meer tevreden was: maar hij kon met dat al niet besluiten het te vernietigen, omdat hij het niet eens konde worden met zich zelven wat hij er voor in de plaats zoude stellen. - God weet het, hoe innig en hartelijk ik toen mijn best gedaan heb om hem te bewegen zijne fortuin na te laten aan zijnen eenigen regtmatigen erfgenaam; maar toen ik niet ophield daarop aan te dringen werd hij boos, en zeide: “Als ik u niet beter kende, zou ik denken dat gij wildet gaan heulen met mijne vijanden? Zou ik mijn zuur verworven vermogen dan louter bijeen gebragt hebben om er hen
mede te bevoordeelen? Neen, neen, Zacharias! dat krijgt gij niet van mij gedaan!”</p>
<p>Na dat oogenblik sliep hij geen eenen nacht meer. Zijne onrust en zielsangst folterden hem derwijze, dat hij er letterlijk van uitteerde, en ik dacht menigmaal bij mij zelven dat hij onmogelijk lang meer zou kunnen leven. En zelf verlangde hij dan ook naar den dood: de gedachte eenmaal voor goed te zullen mogen insluimeren, scheen meer en meer zijn lievelings-denkbeeld te worden. Van dat denkbeeld vervuld begon hem, behalve zijn testament, een nieuw punt ten zeerste ter harte te gaan - de vraag, namelijk, waar hij zich zou laten begraven; en tot dat einde bezigtigde hij al de grafkelders in alle kerken. “Onder den grond wil ik mij niet laten stoppen,” zeide hij gedurig; “ik wil mij, terwijl ik nog leef, zelf een plaatsje uitzoeken, waar ik zal kunnen rusten in vrede!” Maar het ging hiermede even als met de instellingen van liefdadigheid; hij vond er geen een naar zijnen zin. Hij had hooren spreken over de grafkapel onder de duitschc Frederiks-kerk, en nu wilde hij ook die in oogenschouw gaan nemen, in weerwil van al mijne tegenbedenkingen, daar de dokter hem ten strengste al wat slechts naat inspanning geleek verboden had. Hij is den ganschen afgeloopen nacht opgebleven, en was van morgen zoo zwak, dat hij bijna niet konde spreken. Desniettegenstaande moest ik mij reeds voor dag en dauw aankleeden, om met hem mede te gaan, en dat nog wel te voet; want met rijtuig verkoos hij volstrekt niet te gaan. “Ik verzoek er u om, Zacharias!” zeide hij, “ik verzoek er u om: geef mij nu dezen eenen keer mijnen zin nog eens; ik heb zulk een voorgevoel, als
<pb n="148"/>ik dààr geweest ben, dat ik dan eindelijk tot rust zal komen.” En - voegde Zacharias er bij met eenen diepen zucht - ditmaal schijnt het, dat zijn voorgevoel waar zal zijn geweest.’</p>
<p>Zoover was Zacharias met zijn verhaal gekomen, toen hij door de aankomst van den advokaat en den notaris, die beiden te gelijk aankwamen, verhinderd werd om voort te gaan. De beide genoemde heeren werden in de ziekekamer gelaten, en er konden bezwaarlijk twee minuten verloopen zijn, toen de geestelijke het vertrek waar wij zaten binnen trad; en zich tot Rudolf en mij wendende, vroeg hij: ‘Wie van u beiden, mijnheeren! is mijnheer Rudolf N?’ En toen mijn vriend zich als zoodanig aan hem bekend had gemaakt, vervolgde hij: ‘Gij zijt in het jaar....geboren? Een zoon van dominé N. in het kerspel V. in Jutland? Zijn eenigste zoon?’ Terwijl Rudolf al deze vragen toestemmend beantwoordde, openden de advokaat en de notaris de deur van de ziekekamer, en de dokter vatte Rudolfs hand en drukte die met warmte; en de oude Zacharias greep daarop de andere hand van mijnen vriend en kuste die met tranen van blijdschap in de oogen, zonder dat Rudolf, die niet wist wat hij denken moest, zich daartegen verzetten konde.</p>
<p>Door allen gevolgd, leidde de geestelijke nu mijnen vriend naar de kamer van den zieke, met de woorden: ‘Mijnheer L. heeft mij verklaard dat gij zijn zoon zijt en zijn regtmatige erfgenaam! De bewijzen van uwe geboorte zal hij in tegenwoordigheid van deze getuigen blootleggen.’</p>
<p>Rudolf, buiten zich zelven van verwondering, boog zich zonder een woord te spreken voorover om de hand te kussen van den zieke; maar deze gaf hem een teeken dat hij plaats moest nemen aan zijn bed, en daarop wenkte hij Zacharias en zeide, dat hij hem den sleutel moest geven van de geldkist, die aan het voeten-einde van zijn bed stond, en dat hij hem uit die kist eene roode portefeuille moest geven, alsook het ons reeds bekende laatste testament, dat hij thans wenschte te vernietigen. De sleutel, zeide hij, lag als naar ouder gewoonte onder zijn hoofdkussen. Zacharias zocht er naar, doch te vergeefs. Hij kon misschien in zijne kleederen zijn blijven zitten, dacht men, daar men hem zoo in der haast naar bed had geholp en Zacharias doorzocht dus al de zakken, maar insgelijks te vergeefs. De zieke werd zigtbaar
<pb n="149"/>ongerust. ‘Waar kan die sleutel dan zijn?’ sprak hij; ‘ik heb er nog nooit naar behoeven te zoeken. In die kist liggen al mijne papieren van waarde, en ook mijn laatste testament. Het slot op die kist is een kunstslot: hoe zullen wij dat dus open krijgen?’ Zijne opgewondenheid werd zoo erg, dat de dokter bang werd dat die wel plotseling een einde konde maken aan zijn leven. ‘Houd u slechts bedaard, mijnheer L.’ zeide hij, ‘wij zullen den sleutel wel vinden.’ Daarop ging hij naar de kist en probeerde een paar sleutels, die hij zelf in zijnen zak had; verscheidenen der aanwezigen volgden zijn voorbeeld, doch allen te vergeefs. Nu scheen Rudolf te ontwaken als uit eenen droom; hij greep zijnen, eerst dezen morgen weergevondenen geheimzinnigen sleutel, stak dien in het slot, en een oogenblik later was de kist open. Zacharias nam nu de verlangde voorwerpen daaruit, en bragt die aan den zieke. Mijnheer L. nam de portefeuille en het testament, en zeide: ‘Is de kist weder gesloten? Geef mij den sleutel hier!’ - Daarop gaf hij den sleutel en de portefeuille aan Rudolf, scheurde het bewuste testament aan stukken, en zeide toen tegen Rudolf: ‘Mijn zoon! gij kent het schrift van dominé N.; in die portefeuille zult gij een brief van hem vinden, neem dien er uit, en verzoek aan den eerwaarden geestelijke hier om hem hardop voor te lezen.’</p>
<p>De geestelijke nam den brief. Dezelve was gedateerd van het laatst-verleden voorjaar, en de inhoud, met weglating van de inleiding en van andere, met dit verhaal in geen verband staande bijzonderheden, was ongeveer vervat in de navolgende bewoordingen:</p>
<p>‘........Nadat er zoo vele jaren sedert verloopen zijn, zie ik thans zelf in, dat ik zeer verkeerd heb gedaan door zoo den teugel te vieren aan mijnen toorn, en dat ik mij aan u heb vergrepen. Mijne handelwijze was zeer onbetamend, vooral voor mij, die het geestelijk kleed dra ag doch mijne verontschuldiging moge zijn, dat ik destijds nog jong was, en dat gij mij op zulk eene zielsgrievende manier had beleedigd. Gij, een man die reeds lang de opbruisende jaren der jongelingschap achter den rug hadt, gij hadt misbruik gemaakt van de onervarenheid en de afhankelijke positie van een schuldeloos en goedhartig meisje, om haar te verleiden, en haar daarna onmeedoogend te verstooten
<pb n="150"/>met haar nog ongeboren kind, dat ook het uwe was. En dat meisje was mijne zuster, eene zuster, die ik had liefgehad en hooggeacht, als mijn kostbaarste juweel op aarde. - Ik nam de ongelukkige Maria op in mijn huis; en mijne edele jonge vrouw en ik kwamen overeen dat wij, om hare eer te redden, haar kind zouden doen doorgaan voor het onze. In de stille afzondering, waarin wij leefden, was zulks gemakkelijk genoeg. Maria bragt eenen zoon ter wereld, wij noemden hem Rudolf naar u, en hij werd gedoopt en opgevoed als mijn kind. Om echter, zoo het ooit noodig mogt worden, zijne ware afkomst te kunnen bewijzen, heb ik de noodige en mij door pligtgevoel voorgeschrevene maatregelen van voorzorg genomen, die ik u thans zal bekend maken......Het lot mijner zuster werd op die wijze minder verschrikkelijk, dan het anders door uw toedoen geweest zoude zijn; en toen ik eenige jaren later het ongeluk had mijne brave vrouw te verliezen, toen nam zij mijn nog zoo jong, moederloos dochtertje met zich mede naar Altona, waar zij het grootbragt met moederlijke zorg en teederheid; terwijl ik met vaderlijke gehechtheid haren Rudolf liefhad, hem zelf onderwees, en al mijn geluk vond in de ontwikkeling van de rijke gaven van zijn helder hoofd en edel hart; en mijne pogingen zijn dan ook door Gods zegen met zulk eenen uitslag bekroond geworden, dat ik hem veilig mag noemen eene vreugde en een trots voor welken vader het ook zij.....Mijn verlangen is dus, dat gij aan de natuur haar regt niet langer onthoudt, en dat gij uwen zoon zult erkennen volgens de wet. Mijne zuster is dood, hare eer kan derhalve niet meer lijden door het oordeel der menschen, en in haren laatsten brief aan mij, heeft zij mij haren wensch te kennen gegeven, dat haar zoon de laatste levensdagen zijns vaders mogt verzoeten.......Rudolf heeft er regt op om door u, met uw aanzienlijk vermogen, te worden voortgeholpen in de wereld. Doch dit is geenszins het gewigtigste. Hij is in het bezit van zulke schatten,
<hi rend="spat">die geen mot of roest verderven kan en die geen dieven kunnen stelen</hi>. Zijn dagelijksch brood zal hij dus wel kunnen vinden, zoo gij hem van uwen rijkdom verstoken mogt willen houden. Maar het voornaamste dat ik u verzoek, en waarop ik aandring met ernst, is dit: dat gij hem erkennen zult als
<pb n="151"/>uwen zoon. Voor dat verzoek heb ik redenen, die ik niet kan toevertrouwen aan het papier, maar over eenige weinige weken kom ik in Koppenhagen; dan zal ik u opzoeken; en als gij dan, zooals ik hoop, voldoen wilt aan dit mijn billijk verlangen, dan zal ik u ook in vertrouwen de geheimen openbaren, die ik thans nog bewaar in mijn hart; onze oude vijandschap moet niet met ons ten grave dalen, maar in den naam der te vroeg gestorvene Maria, die thans zalig is bij God, zullen wij elkander de hand toereiken als broeders.’</p>
<p>Met gespannene aandacht hadden wij allen de voorlezing van dezen brief aangehoord. Toen hij uit was, strekte mijnheer L. de hand uit naar Rudolf, die voor zijn bed neder knielde en met diepe aandoening zijne hand kuste. De oude man legde hem toen de hand op het hoofd, en sprak: ‘God zegene u, mijn zoon! en make u gelukkiger dan uw vader geweest is! Mijn vermogen zult gij erven. Het is zuur verdiend, en er is geen penning onregtvaardig verkregen geld bij. Gebruik het met verstand.’ Vervolgens dicteerde hij duidelijk en klaar zijne uiterste wils-beschikking, waarin hij tevens, in den door de wet voorgeschrevenen vorm, Rudolf erkende als zijn zoon, en hem zonder het minste bij-beding of voorbehoud, benoemde tot zijnen eenigen en algeheelen erfgenaam. Hij onderteekende het testament, en drukte eigenhandig als zegel zijn wapen-cachet daaronder af. Maar nu was ook zijn laatste levensvonkje verteerd. Hij vouwde de handen zamen, en zeide: ‘God zij geloofd! nu is de zware steen van mijn hart gewenteld!’ en zoo zeeg hij magteloos achterover. Kort daarna scheen hij echter nogmaals te herleven; hij ontving met vromen zin het sacrament, dat de dominé hem toediende; en toen hij vervolgens met Rudolf, Zacharias en mij alleen was gebleven, gaf hij Zacharias de hand, en dankte hem voor al de trouw, die hij hem zoo vele jaren lang had bewezen, doch zonder in het minst of geringst voor de toekomst van den ouden, getrouwen bediende gezorgd te hebben, en zonder een enkel woord er bij te voegen om hem aan te bevelen aan zijnen zoon. Daarop wenkte hij Rudolf, en vroeg met matte stem: ‘Hebt gij den sleutel van de geldkist? Laat mij zien dat gij hem hebt!’ - Daarop overhandigde hij hem zijn horologie, nam zijn wapenring en gaf hem ook dezen, en zeide toen: ‘Nu
<pb n="152"/>is het mij wel te moede. God zij geloofd! Nu voel ik dat ik zal kunnen rusten.’ - Hij vouwde de handen zamen, legde zich neder als om te slapen, en was eenige weinige minuten daarna zacht den slaap ingeslapen, uit welken niemand weer ontwaakt, tot het leven dezes stofs. Rudolf drukte een kus op zijne koude hand, en droeg aan Zacharias de taak op om voor al het noodige te zorgen; toen verlieten Rudolf en ik het huis, waar ons - en hem vooral - zulk een vreemd en onverwacht wedervaren was ontmoet.</p>
<p>Toen wij in de open lucht kwamen was het ons alsof wij ontwaakten uit eenen droom. Wij konden aanvankelijk slechts met afgebrokene woorden lucht geven aan onze verwondering. Eindelijk zeide Rudolf: ‘Hoe treffend vond ik het tafereel, dat Zacharias ons ophing van den gemoedstoestand van zijnen heer. Het was mij daarbij reeds te moede als voelde ik dat het bloed van dien ongelukkigen man ook door mijne aderen stroomde. Want even als hij, ben ook ik zoo lang vervolgd geweest door de furie der onrust....Maar nu naar Aura!...Ik ben bang dat ik misschien te laat kom bij haar, om haar te redden van het ongeluk, dat onbetwistbaar haar boven het hoofd hing!’</p>
<p>Zonder verder een woord te wisselen spoedden wij ons naar de ons wel-bekende plek. Toen wij den rooden muur bereikten, bekroop mij eene nooit te voren in mij opgekomene nieuwsgierigheid, om toch ook eens even naar binnen te gluren in dat geheimzinnige verblijf; en toen Rudolf den sleutel in de deur stak, plaatste ik mij, met de oogen wijd open, zoo, dat ik ten minste iets zou kunnen zien van dien schemerend verlichten gang; ik was nieuwsgierig of Omar daar ook weer zoude zijn, of, wie weet het, misschien zou ik wel een glimp zien van Aura zelve! Maar juist toen Rudolf de deur zou openduwen, vloog er eene rampzalige mug in mijn eene oog. Dit deed mij zulk eene vreeselijke pijn, dat ik niet wist waar mij te wenden of te keeren; en eerst toen Rudolf weder naast mij stond, teruggekeerd reeds, eerst toen mogt het mij eindelijk gelukken, mijn oog van den ongenooden gast te bevrijden en een weinig tot mij zelven te komen. Rudolf vertelde mij nu op onzen terugtogt, dat Aura hem - hetgeen vroeger nooit gebeurd was - zelve te gemoet was gekomen in den langen gang, en dat zij zelve
<pb n="153"/>den sleutel uit zijne hand had genomen. ‘Ik dank u,’ had zij gezegd, ‘en ik zal u altijd dankbaar zijn voor uwen moed en voor uwe liefde. Nu verlaat ik dit land; ik ben gelukkig. Geluk en vreugde mogen u overal vergezellen! Ik zeg u vaarwel!’ Met deze woorden had zij hem de hand gegeven, en hem zelve uitgelaten door de kleine deur.</p>
<p>‘Nu,’ zeide Rudolf, ‘nu eerst voel ik mij vrij en ongedrukt. Wat ben ik gelukkig! mijn hart is niet ruim genoeg om al mijn heil te bevatten! Ja, ik ben bijna bang, dat ik zooveel zaligheid niet zal kunnen overleven. Begrijp toch mijne zielsverrukking: Pauline is mijne zuster niet! De schim mijns vaders moge mij mijne blijdschap vergeven, op het oogenblik nu ik zoo even zijn sterfbed verlaat: maar mijne blijdschap is dankbaarheid aan hem! Bij zijn leven heeft hij mij niet willen erkennen; maar in zijne laatste ure heeft hij mij dat onregt vergolden door eene weldaad, grooter dan ik ooit had durven hopen; hij heeft de giftige slang uit mijn hart gebannen, die zoolang mijne gemoedsrust heeft verteerd, hij heeft mij de alles in zaligheid overtreffende woorden gesproken: <hi rend="spat">Pauline is uwe zuster niet</hi>!’</p>
<p>Rudolf had naauwelijks uitgesproken, of wij werden op onze rustige wandeling verrast door een nieuw tooneel. Er kwam een hond op ons aansnellen, en met alle teekenen van blijdschap en vriendschaps-bewijzen sprong hij tegen Rudolf op. Wij herkenden dadelijk den verstandigen Osman, die weggeraakt was den eigen avond als de sleutel. Zijn vroegere meester ontving hem met groote vreugde, en sprak tegen hem als tegen een menschelijk wezen: ‘Beste Osman! Ik ben diep ongelukkig geweest sedert ik u het laatst gezien heb. Met mijn geluk komt gij terug, zie ik; maar verlaat nu voortaan uwen meester niet meer in de ure van den tegenspoed - dat hoop ik van u.’</p>
<p>En hiermede namen onze avontuurlijke ontmoetingen een einde.</p>
<p>De doode en voor niemand nut doende schatten van mijnheer L. werden in de handen van zijnen zoon eene levende bron van zegen en welvaart, voor hem zelven en voor allen die hem omringden. Hij zocht alle gelegenheden op om de pligten te vervullen, die zijn vader verzuimd had. Den braven Zacharias verzekerde hij eenen rustigen en onbezorgden ouden
<pb n="154"/>dag. De trouwe grijsaard wilde hem niet verlaten, maar volgde hem naar Jutland, waar de rijke erfgenaam zich ging vestigen zoodra hij zijne zaken had geregeld. Hij kocht een uitgestrekt landgoed in de nabijheid van het oord, waar hij zijne kindschheid had gesleten, en trad reeds kort daarna in den echt met zijne Pauline. Verleden herfst heb ik hem een bezoek wezen brengen; en het was mij een genot hem, na verloop van vele jaren, eens weder te zien in de volheid van zijn huiselijk geluk, en te midden van eenen werkkring, die geen ander doel heeft dan welvaart en tevredenheid te verspreiden onder al zijne onderhoorigen. - Het was juist de dag van dag en nacht-evening, waarop hij ieder jaar een feest geeft aan al zijne boeren en ondergeschikten. Des avonds werd er gedanst op het groote plein, dat zich uitstrekt voor het front van zijne woning. Dat plein was schitterend verlicht met meer dan honderd lampen, en al de gasten waren opgetogen van blijde tevredenheid. Na eenigen tijd te hebben mee gedanst, verwijderde ik mij met Rudolf arm in arm en deed nog eens eene wandeling met hem in de nachtelijke stilte, zooals wij dat zoo dikwijls hadden gedaan, voorheen, in eene geheel andere stemming. Ons gesprek viel natuurlijk op die dagen en de zonderlinge gebeurtenissen van toen. Juist die zelfde dag van het jaar, als de herfst-zon nacht en dag afdeelt op gelijke maat, was twee keeren achtereen zoo merkwaardig voor ons geweest; en nu mogten wij dien dag weder zamen beleven, op eene geheel andere wijze, maar die toch ook dezen dag onderscheidde van het eentoonige der overige dagen in het jaar. Wij waren den fraai aangelegden grooten tuin doorgewandeld, en zoo in een boschje gekomen dat daarachter lag. Onderweg hadden wij andermaal, even als voorheen, doch ook thans weder zonder resultaat, getracht om de zaak omtrent dat avontuur van den rooden muur te Koppenhagen eens te worden, waaraan ik altijd eene natuurlijke uitlegging zocht te geven. Wij bleven ieder bij zijn
eenmaal opgevat gevoelen. Al pratende hadden wij eindelijk eene hoogte bereikt, van waar wij den ganschen tuin konden overzien en ook de geïllumineerde dansplaats. Hier gingen wij zitten, om een oogenblik dat schoone gezigt te genieten bij het heerlijkste avondweder dat men zich denken kan. Boven ons hoofd schitterde de prachtige sterren-<pb n="155"/>hemel; voor onze voeten lag de rijke, stille vlakte; de hooge boomen van het boschje en in den tuin stonden daar, als eerbiedige toeschouwers, op eenen afstand van den rijk geïllumineerden voorgevel des huizes en de in eene zee van licht badende dansplaats. Dat gewemel in de verte had iets tooverachtig schoohs, verhoogd door de opwekkende toonen eener vrolijke dansmuziek. Wij waren beiden in de meest opgeruimde stemming. Osman, die ons gevolgd was, zooals hij altijd deed, zat op den grond aan de voeten van zijnen meester, en op de wijze der honden met zijn kop op meesters knie, en hem onafgewend aanziende. Rudolf streelde hem, en zeide, ons gesprek voortzettende:</p>
<p>‘Arme Osman! als gij spreken kondt, zoudt gij misschien meer van het fijne van de zaak weten op te helderen dan iemand anders; want ook gij hebt eene rol gespeeld in die toover-opera.’</p>
<p>‘Ja,’ zeide ik, ‘het is immers een oud sprookje, dat honden in alle dergelijke dingen oneindig helderder inzigt hebben dan menschen.’</p>
<p>Met geestvervoering hernam Rudolf nu:</p>
<p>‘O, gij vonkelende sterren! gij wonderwerken, die u elken nacht aan ons openbaart! Gij aarde, waartoe wij behooren, en die wij niet kennen! wat zijn toch al uwe wonderen in vergelijking bij die wereld, die zich in ons beweegt, en die wij nog veel minder kunnen begrijpen? Slechts weinig heeft mijn kortzigtig oog kunnen ontdekken van den zonderlingen draad, aan welke mijn lot is geleid; maar men moge er zoodanige verklaring aan geven als men wil, ik heb in den korten tijd, waarin die dingen gebeurd zijn, gevoeld, geleden en ervaringen opgedaan in mijn eigen gemoed, genoeg voor een geheel menschenleven. Ja, gefaald heb ik, maar ik heb ook geboet, en - wonderlijk! op den weg der hartstogten en van het berouw, heb ik toch den sleutel mogen vinden tot mijn levensgeluk!’</p>
<p>‘Ik heb dikwijls gedacht,’ zeide ik, ‘dat er voor ons menschen geen andere weg is dan die tot een leven rijk aan genietingen in een beteren zin, en dat geen Psyche den Olympus bereikt, dan na eerst door de bange beproevingen der onderwereld te zijn gelouterd!’</p></div>
<div type="chapter">
<interpGrp>
<interp type="primair" value="18610100"/>
</interpGrp>
<pb n="156"/>
<head rend="h3">Reind de Taartvreter.
<lb/>(Eene vertelling uit de omstreken der stad Zutphen.)</head>
<lg type="poem">
<l rend="; 1tab">Men zag, voor vijftig jaar, nog eene woning staan,</l>
<l rend="; 1tab">Schuins over 't erf <hi rend="i">Klaphelc</hi>, nabij de <hi rend="i">Dammerlaan</hi>.</l>
<l>Dit huis, een oud gebouw, van wand en weinig steenen,</l>
<l>Werd destijds gansch gesloopt, en is daardoor verdwenen.</l>
<l rend="; 1tab">Hier woonde, in vroeger tijd, een bijster ruwe boer,</l>
<l rend="; 1tab">Een onbehouwen gast: hij heette Reind de Broer.</l>
<l>Ik wil u eens een stuk, en nog wel zonder pralen,</l>
<l>Een echten lompen streek, thans van dien vent verhalen.</l>
<l rend="; 1tab">Men zond toevallig mij 't verhaal zeer zeldzaam, oud,</l>
<l rend="; 1tab">Uit eene slagerij, als omslag van wat smout<note n="(1)" place="foot">Voor smolt, gesmolten reuzel.</note>.</l>
<l>&nbsp;</l>
<l>Naar dit getrouw berigt, zal ik u nu vertellen,</l>
<l>Dat Reind tot Landheer had een' heer van der Capellen.</l>
<l rend="; 1tab">Dit was een edelman, van overouden stam;</l>
<l rend="; 1tab">Hij woonde in die buurt, op 't oude huis <hi rend="i">den Dam</hi>.</l>
<l>Als ridder van de ploeg, was Reind fiksch, klaar en wakker,</l>
<l>Men vond hem vroeg en laat steeds wroeten in zijn' akker;</l>
<l rend="; 1tab">Voorts strekt nog tot zijn' lof, dat men hem altijd zag,</l>
<l rend="; 1tab">Zeer stipt zijn pacht voldoen, juist op Sint-Petersdag.</l>
<l>Ook was 't een oud gebruik, als Reind de pacht betaalde,</l>
<l>Dat men hem dan volop op pannekoek onthaalde.</l>
<l rend="; 1tab">Dan ging hij, ongenood, ter keuken van den <hi rend="i">Dam</hi>,</l>
<l rend="; 1tab">En vond een' koek gereed, vol worst, of spek, of ham.</l>
<l>Dit was een vast gebruik van meer dan honderd jaren.</l>
<l>Reind had het steeds gedaan, ja zelfs zijn bestevâren.</l>
<l rend="; 1tab">Edoch, op eenen keer, (zoo als 't verhaal ons zegt,)</l>
<l rend="; 1tab">Werd daar, juist op dien dag, een gastmaal aangeregt.</l>
<l>Er waren op dit feest een tal van Zutphen's grooten,</l>
<l>En uit den omtrek ook, des gastheers stamgenooten:</l>
<l rend="; 1tab">Van Rijsselt, van de Marsch en van den Boedelhof,</l>
<l rend="; 1tab">Al' Heeren zeer voornaam, wat rang en stand betrof.</l>
<l>'K lees verder in 't berigt, (mij dunkt, het zal niet jokken!)</l>
<l>Dat Reind, prompt op dien dag, zijn schijven weêr kwam dokken,</l>
<pb n="157"/>
<l rend="; 1tab">En naar de keuken ging, om, 't spreekt toch als een boek,</l>
<l rend="; 1tab">Weêr fiks, naar oud gebruik, te schransen pannekoek.</l>
<l>&nbsp;</l>
<l>Toen Reind nu binnentreedt, ziet hij geen' zijner vrienden,</l>
<l>Noch Han' de keukenmeid, noch andere bedienden;</l>
<l rend="; 1tab">Alleen bevindt zich daar een lange schrale vent,</l>
<l rend="; 1tab">Zeer vreemd in 't wit gekleed, volstrekt hem onbekend.</l>
<l>Die snaak, drok in den weêr met braden en met zoden,</l>
<l>Was, voor dit feest, als kok, uit Zutphen daar ontboden.</l>
<l rend="; 1tab">Reind zet zich bij den haard, en wacht met gragen buik,</l>
<l rend="; 1tab">Zijn' koek, gereed gemaakt, naar overoud gebruik.</l>
<l>Dan ziet hij naar dien vent, dan naar de deur der keuken,</l>
<l>Of Hanne niet haast komt: zijn maag begon te jeuken.</l>
<l rend="; 1tab">De zaak is hem thans vreemd, de koek stond immer klaar.</l>
<l rend="; 1tab">Dit miste toch maar nooit, bij hem noch bij zijn vaâr.</l>
<l>De kok alsnu gereed met braden en met stoven,</l>
<l>Steekt vlug een lampje op, en kijkt eens in den oven;</l>
<l rend="; 1tab">Hij grijpt den schotel aan, jaagt Reind fluks van den haard,</l>
<l rend="; 1tab">En haalt uit d'oven snel een bijster groote taart.</l>
<l>Hij legt haar op een bord, bestrooit haar als een wafel</l>
<l>Met suiker en kaneel, en zet ze op de tafel,</l>
<l rend="; 1tab">Juist regt voor onzen boer, en gaat terstond nu heên</l>
<l rend="; 1tab">Ter reegling van den disch. Reind bleef dus gansch alleen,</l>
<l>En stellig in 't begrip, (dat 't wel niet kon mankeren,)</l>
<l>Of dit was hier zijn koek, ging dus aan 't redeneren:</l>
<l>&nbsp;</l>
<l rend="; 1tab">‘He duvels, da's en baas. 't Is haost en meullenrad!...</l>
<l rend="; 1tab">Den ineschaoven...noe, mie dunk, dan bin'k wel zat...</l>
<l>Boe foei, wat mislik dier!...'t Is gaarvet, stik te veulle;...</l>
<l>Jao, 't lieke krek dat dink as't rad van d'Aefse meulle<note n="(1)" place="foot">De Eefsche molen.</note>,</l>
<l rend="; 1tab">Deur Bellerts Klaos emaak, daor geer bie 't meuldershues;</l>
<l rend="; 1tab">Krek kammen zoo rondum' en blukskes aover 't krues.</l>
<l>Wat bakse regtevoort toch vremde pannekooken,</l>
<l>Met roeten baoven op, en an de kante hooken,</l>
<l rend="; 1tab">Zoo onvernoftig groot, jao onbenullig stoer,</l>
<l rend="; 1tab">Dat éénen weurd te bats haost veur en aefsen boer!</l>
<l>En dan nog hef den vent hum daor met mael bestaoven,</l>
<l>Wat gekke fratsen toch!...En bakken in den aoven!...</l>
<pb n="158"/>
<l rend="; 1tab">Wat onbezoesden wark en keuste toch an brand!</l>
<l rend="; 1tab">'t Geet better, jao, das klaor, naor onzen olden trant.</l>
<l>Maor wat veur broen gerei zit onder al die roeten?</l>
<l>Deur 't stoeven van dat mael kan 'k 't haost niet zien van boeten.</l>
<l rend="; 1tab">Parjen! 't is anders niks, zoo waor, geleuf mie vrie,</l>
<l rend="; 1tab">As maor wat blood en mael, zoo'n schraolen bloodbroodbrie.</l>
<l>Woe voel is dat edaon maor um 't spek te spaoren.</l>
<l>'t Geet noe hier anders haer as smos in vrogger jaoren.</l>
<l rend="; 1tab">Nee, better was zoo'n klant, as Hanne vrogger gaf,</l>
<l rend="; 1tab">Zoo van klaor loeter mael, maor spek - den vollen baf.</l>
<l>Maor zie, dat bakken noe van zukke pannekooken,</l>
<l>Dat kiek se mis'likmaol weer uet die gekke booken.</l>
<l rend="; 1tab">Wat heb daor veulle lue al kunsjes uet eleerd,</l>
<l rend="; 1tab">Die 't zut den stomsten boer zunt gansengaar verkeerd!</l>
<l>Nee, better dan as ik, maor zoo stik dom te blieven,</l>
<l>Dan al die fratsen doon, die gekke lue zoo schrieven.’</l>
<l>&nbsp;</l>
<l rend="; 1tab">Maar denkt ge nu welligt, Reind had hier nog al trek,</l>
<l rend="; 1tab">Ging hij niet aan den slag, zoo onder dit gesprek?</l>
<l>Dat spreekt. Na kort beraad, zijn mes van leêr getrokken,</l>
<l>Sneed hij de taart fluks kort in onbehouwen brokken.</l>
<l rend="; 1tab">De korst ging ras er door, met glans in eenen keer;</l>
<l rend="; 1tab">Nu voelde Reindoom grond, en sprak aldus toen weer:</l>
<l>&nbsp;</l>
<l>‘Den weurd mie stik te bats, 'k mot'r haost in blieven staeken;</l>
<l>Maor nee, dat niet, dat was te gek um van te spraeken.</l>
<l rend="; 1tab">Te donder hale nee, hie mot, hie zal der deur!</l>
<l rend="; 1tab">Dat geet er weer op lus, maor jong' den heuld er veur.</l>
<l>Boe foei, hum laoten staon, dat kon'k jao niet vergaeten;</l>
<l>Mien pannekooke he'k hier ummer op egaeten;</l>
<l rend="; 1tab">Nee 't karrewei mot af, krek naor het old gebroek,</l>
<l rend="; 1tab">'k Waog 'ran den boksenband, jao, 't barsten van den boek!</l>
<l>&nbsp;</l>
<l>Hij valt er weêr op aan, met nieuwen lust van zinnen;</l>
<l>De pruimen en gelei gaan netjes meê naar binnen:</l>
<l rend="; 1tab">Niets blijft er van dien brui, niets van de gansche taart.</l>
<l rend="; 1tab">De strijd is dus voleind. Reind schikt weêr naar den haard,</l>
<l>Om, na volbragte taak, zijn pijpje op te steken;</l>
<l>Hij doet een' trek of wat, en vangt weêr aan te spreken:</l>
<pb n="159"/>
<l rend="; 1tab">Wat onbenullig dink, wat mislik dier was dat!</l>
<l rend="; 1tab">Jao zie, h'is'r noe rein deur, maor 'k bin te barsten zat.</l>
<l>Jong' 'k hop niet, dat mi geet zoo jummerlikke arge,</l>
<l>As <hi rend="i">Mannes Vraet-maor-too</hi>, den olden boer van <hi rend="i">'t Barge</hi>.</l>
<l rend="; 1tab">Zie, stomp kapot, mortsdood, vrat zich dat gulzig dier,</l>
<l rend="; 1tab">An zeuven telders vol, klaor loeter ossengier.</l>
<l>Maor hier, dit broen gerei, dat steet niet in de mage,</l>
<l>Dat kuijert gauw weêr haer, misschien nog wel van dage.</l>
<l rend="; 1tab">Dat good was honnig zeut, en toch as aek zoo zoer;</l>
<l rend="; 1tab">Kiek 't was en vremd gesmul, en misselik raar voer.</l>
<l>'t Was krek zoo'n broenen brie, ak kreeg van <hi rend="i">Bosmans olde</hi>,</l>
<l>Too 'k in den roggenbouw zoo arg lae an de kolde,</l>
<l rend="; 1tab">En 'k was zoodaonig slok en vruestrig in de hoed.</l>
<l rend="; 1tab">Dat good dier zaei 't was mank stroop, proemen en beschoet.</l>
<l>Maor 't andre boetenspul, dat kan 'k vriemoodig zeggen,</l>
<l>Dat smakt' mie roem zoo good as stoeten of as weggen.</l>
<l rend="; 1tab">'t Was voer - zoo vinnig vet, as aoverjaeurig smolt,</l>
<l rend="; 1tab">En deur hups eijers mank, - gael as tekaoten gold.</l>
<l>Parjen! was'r niet mien spek of schinke uet vergaeten,</l>
<l>Jao zie, te duvelslag! dan ha'k regt good egaeten.’</l>
<l>&nbsp;</l>
<l rend="; 1tab">Tot hiertoe was door Reind nu voortgeredeneerd,</l>
<l rend="; 1tab">Toen onze kok met spoed is weêr teruggekeerd.</l>
<l>Hij wil in allerijl zijn schoone taart gaan halen</l>
<l>Dewijl zij was bestemd, om op 't dessert te pralen.</l>
<l rend="; 1tab">Maar wat ziet hij vreemd op! Wat is hij gansch verbaasd,</l>
<l rend="; 1tab">Toen hij de taart niet ziet!! Hij zoekt met groote haast</l>
<l>In ieder' kast en hoek...Ja, kijkt zelfs in den oven;</l>
<l>Maar, waar of hij ook zoekt, de taart is weggestoven.</l>
<l rend="; 1tab">Thans roept hij overluid, zoodat het Reind best hoort:</l>
<l>&nbsp;</l>
<l rend="; 1tab">‘Waar is dan toch de taart? De zaak is ongehoord!...</l>
<l>Waar drommel is zij toch? Wel, wel! Wat hamekater!</l>
<l>Waar is de taart toch hier? Wat is dat toch een flater!’</l>
<l>&nbsp;</l>
<l rend="; 1tab">Hij ziet de tafel rond, en roept ras uit: ‘Verdord,</l>
<l rend="; 1tab">Wat zie 'k daar! Wel wat 's dat!! Daar staat het leêge bord,</l>
<l>Met kruimels er nog op!!! - De taart is opgegeten!!...</l>
<l>Wat voor brutale schoft heeft zich dit stuk vermeten?’</l>
<pb n="160"/>
<l rend="; 1tab">Hij rigt zich thans tot Reind, en vraagt hem gansch verwoed:</l>
<l rend="; 1tab">‘Jij, boer, zeg mij direkt, en maar eens kort en goed,</l>
<l>Wie heeft, daar van dat bord, zoo stonds die taart gegeten?</l>
<l>Jij zaat hier gansch alleen. Van jou, vent, wil 'k dat weten!’</l>
<l>&nbsp;</l>
<l rend="; 1tab">Op deze krasse vraag, hield Rein den mond niet digt,</l>
<l rend="; 1tab">Maar gaf hierop terstond weêr dit kurieus berigt:</l>
<l>‘Boe vent, wat raer ie daor? Wat hei toch an den snater?</l>
<l>'k Wet niks van oew gerei van taters of van flater.</l>
<l rend="; 1tab">Mien pannekooke (op den telder stond 'e gaar)</l>
<l rend="; 1tab">He 'k, krek naor 't old gebroek, egeten, as mien vaâr.’</l>
<l>&nbsp;</l>
<l>Nu scheldt de kok op Reind, en gaat op hem aan 't razen:</l>
<l>‘Jij hebt een stnk begaan, dat ieder moet verbazen!</l>
<l rend="; 1tab">Jij hebt ze opgelapt!! Maar, vreter van de taart,</l>
<l rend="; 1tab">Jou zal het slecht vergaan: dat muisje heeft een staart.</l>
<l>'k zal aan jouw Landheer hier, mijnheer van der Capellen,</l>
<l>Net als zij is gebeurd, de zaak eens gaan vertellen.’</l>
<l>&nbsp;</l>
<l rend="; 1tab">Naauw had hij dit gezegd, of is reeds heên gesneld,</l>
<l rend="; 1tab">En heeft dien Heer 't geval dra haarklein nu vermeld.</l>
<l>Het jolig Heerschap kon van lagchen niet bekomen,</l>
<l>Toen hij dien stommen streek van Reindoom had vernomen.</l>
<l rend="; 1tab">Regt koddig had hij dien den gasten dra verteld,</l>
<l rend="; 1tab">En andre van dat slag, bedreven door mijn held.</l>
<l>En schoon men toen die taart wel op 't dessert moest missen,</l>
<l>Doordien hier onze Reind zoo mal zich kon vergissen,</l>
<l rend="; 1tab">Zoo was die klucht het sein tot scherts, en boert, en lach:</l>
<l rend="; 1tab">Het ging regt lustig toe, veel pret had men dien dag.</l>
<l>&nbsp;</l>
<l>Reind dokte op <hi rend="i">den Dam</hi> trouw voort, steeds op Sint-Peter;</l>
<l>Maar kreeg voortaan den naam van <hi rend="i">Reind den Taartevreter</hi>.</l></lg>
<p>Zutphen, Januarij 1861.</p>
<p><hi rend="sc">h</hi>.....<hi rend="sc">k</hi>.</p></div>
<div type="chapter">
<interpGrp>
<interp type="secundair" value="bona001"/>
</interpGrp>
<pb n="161"/>
<head rend="h3">Nog eenige merkwaardigheden, betreffende Napoleon I, voorkomende in een der gewigtigste tijdvakken zijns levens.</head>
<head rend="h4">Uit authentieke aanteekeningen, bewaard in de staats-archieven te Dresden, en daaruit eerst onlangs medegedeeld door Dr. Karl von Weber, (<hi rend="i">Koninklijk Saksisch Kabinetsraad en Directeur van het Rijks-Archief aldaar</hi>.)</head>
<p>Nadat men, sedert de laatste vijf-en-twintig jaren, - of zelfs nog niet zoo lang geleden, begonnen is, met meer opzettelijk dan voorheen, de aandacht te wijden aan het in orde brengen en onderzoeken der openbare en bijzondere archief-verzamelingen, hier en daar aanwezig, en de toegang tot deze, vroeger onder het zegel der geheimhouding meestal afgeslotene bewaarplaatsen van historische charters en andere documenten, in de beschaafdste landen van ons werelddeel, door de zorg der regeringen en publieke administratien, voor geleerden en andere bevoegde personen, welwillend is open gesteld, - zijn er, op het veld der geschiedvorsching en oudheidkunde, belangrijke ontdekkingen gedaan, en laat het zich verwachten, dat, bij verdere nasporing dier mijnen voor kennis en wetenschap, daaruit nog vele kostbare bouwstoffen voor de historische critiek, die anders ligt onder het stof der vergetelheid zouden begraven blijven, zullen worden opgedolven en aan het licht gebragt.</p>
<p>Onder de vele merkwaardige acte-stukken en oorspronkelijke handschriften van geschiedkundigen aard, door den aanzienlijken auteur, dien wij aan het hoofd van dit opstel noemden, in het rijks-archief aan zijn beheer toevertrouwd, nagezocht en gevonden, behoort ook het manuscript, waarin de belangrijke aanteekeningen aangaande Napoleon I, tijdens diens verblijf aan boord van de Northumberland zijn vervat, welke wij hier den lezer vertaald denken mede te deelen.</p>
<p>Hoeveel er ook over den voormaligen Franschen keizer en
<pb n="162"/>zijn veelbewogen leven geschreven en gelezen is, het kan niet missen, of elke nieuwe bijdrage tot de betere kennis van zijne geschiedenis en zijn persoon moet aan ieder, die eenig belang stelt in historische lectuur, welkom zijn. Dit ligt in den aard der zaak, van wege de groote merkwaardigheid, welke zich, in meer dan één opzigt, nog altijd aan de geschiedenis en den persoon van den eersten Napoleon verbindt. Maar bovenal verdient zulk eene bijdrage de aandacht en kennisneming van den beminnaar der historie, gelijk van ieder beschaafd lezer die in degelijke kennis belang stelt, wanneer deze kan verzekerd zijn, dat zij aan echte bronnen is ontleend, en alzoo het onmiskenbare zegel der historische waarheid aan het voorhoofd draagt. Zoowel de in zijn vaderland hoog vereerde naam des auteurs en de waardigheid door hem als staats-ambtenaar bekleed, als de bronnen, uit welke hij opgeeft, zijne mededeelingen geput te hebben, verstrekken ons ten waarborg, dat wij hier geen verdicht verhaal hebben te lezen, maar veeleer ons hier Napoleon I zien voorgesteld op eene wijze, welke wij photographisch zouden noemen, daar zij ons vergunt, een diepen blik in zijn karakter en toenmalig gemoedsleven te slaan. Het tooneel toch, waarop wij hier aan de hand des auteurs gevoerd worden, geeft ons dien buitengewoon merkwaardigen man en voormaligen held zijner eeuw te beschouwen, onder omstandigheden, waarin hij ontdaan was van al het prestige zijner gevallene grootheid en hij - gelijk de lezer zal zien - meer dan ooit, met aflegging van alle mommerij der diplomatie, den vrijen loop gaf aan de uiting zijner denkbeelden en gevoelens over vele toenmaals hoogst gewigtige, en ook nu nog belangrijke onderwerpen van staat- en zedekunde. In het hier volgende verhaal toch zien wij den ex-keizer in vertrouwelijk mondgesprek met eenen Engelschman, die, als parlementslid, op een onafhankelijk standpunt tegenover hem stond; die, ofschoon hij de gevallene grootheid in hem wist
te eerbiedigen, zich niet behoefde te ontzien, hem met al de vrijmoedigheid en nationale fierheid van een Britsch gentlemen te woord te staan; en dit ook deed op eene wijze en met een <hi rend="i">savoir vivre</hi>, welke evenzeer zijn geoefend oordeel en helder inzien van vele zaken, als zijne bescheidene rondbor-<pb n="163"/>stigheid en groote matiging, op punten die voor beiden van teederen aard waren, doen doorstralen.</p>
<p>Zulk eene beschouwing, ons hier - niet door de pen eens romanschrijvers, maar door die der historische autenticiteit, levendig en in dramatischen vorm voorgesteld, kan niet anders dan belangwekkend zijn. En hiervan overtuigd als wij zijn, is het ons een genoegen, onzen lezeren het door Dr. K. von Weber medegedeelde geschrift hier vertaald aan te bieden; ons voorstellende, om, indien het ons blijken mag, dat het door hen met wederkeerig genoegen ontvangen wordt, van tijd tot tijd nog eenige bijdragen uit het belangrijke werk van onzen auteur te laten volgen.</p>
<div type="section">
<interpGrp>
<interp type="secundair" value="18150807"/>
</interpGrp>
<head rend="h4">Napoleon I op het Engelsch linieschip de Northumberland, den 7 augustus 1815.</head>
<p>In het werk van den kapitein F.L. Maitland<note n="(1)" place="foot">Narrative of the surrender of Buonaparte and of his residence on board H.M.S. Bellerophon with a detail of the principal events, that occurred in that ship between the 24 of May and the 8 th of August. 1815.</note>, bezitten wij een uitvoerig verhaal van Napoleons komst en zijn gedrag aan boord van het linieschip de Bellerophon, 't welk onder het bevel van Maitland stond en den onttroonden keizer naar de Engelsche kust bragt. De veelvuldige uitgaven en vertalingen van dit verhaal, zijn een bewijs van de levendige belangstelling, welke het publiek in deze gebeurtenis genomen heeft. Van de Bellerophon begaf Napoleon zich, zoo als bekend is, aan boord van de Northumberland, waarmede hij naar St. Helena zoude stevenen. Las Cases in zijn <hi rend="i">Mémorial de Sainte Hélène</hi> (<hi rend="i">Londres</hi> 1823 pag. 79) verhaalt ons, dat hij, na het ontmoeten van lord Lowther en van een' heer Littleton op dit schip, zoo als hij hem noemt, een langdurig onderhoud met hen gehad had (<hi rend="i">une conversation longue et suivie sur la politïtique et la haute administration</hi>), doch van hen echter niets vernomen had. Dit zelfde verhaalt ook W. Warden, in zijne Brieven, geschreven
<pb n="164"/>aan boord van het schip de Northumberland en te St. Helena (<hi rend="i">Letters written on board his Majesty's ship the Northumberland and at Saint Helena, Brussel</hi> 1817 <hi rend="i">pag.</hi> 9, 11) waarin dat onderhoud met den ‘Honourable Mr. Littleton’ voorkomt. De daadzaak dus, dat Napoleon onmiddelijk na zijn aan boord komen op de Northumberland met Mr. Littleton een belangrijk gesprek gehad heeft, dat reeds toenmaals de opmerkzaamheid zou hebben gaande gemaakt, is hierdoor voldoende bewezen.</p>
<p>Na de herziening van vele, nog niet in orde gebragte papieren uit de nalatenschap van den Baron von Just, die in den beginne van het jaar 1816 als Saksisch gezant naar Engeland ging, vond de schrijver het volgend geschrift in 't Engelsch: ‘Toen Buonaparte in Engeland aankwam, aan boord van den Bellerophon, door Mr. Lyttelton of Littleton.’ Hoe dit geschrift in handen van den gezant gekomen is, weet men volstrekt nog niet. De inhoud daarvan is een uitvoerig verhaal van Littleton zelven, over zijn onderhoud met den ex-keizer. Zonder twijfel werd dit document als eene belangrijke vond in waarde gehouden, zelfs ingeval de inhoud niet reeds ter kennis van 't publiek gekomen was. In dit geval had het bijzondere zwarigheid in, daar het dan niet alleen om de Duitsche litteratuur, maar ook om het regt der buitenlandsche te doen was. Moest zonder twijfel de wijze, waarop de schriften van Las Cases en Warden van dit onderhoud gewag maken, de overtuiging vestigen, dat het opstel van Littleton aan deze schrijvers, in druk niet bekend is geweest, zoo bestond echter de mogelijkheid, dat het later werd in het licht gegeven. Na uitputting van alle letterkundige hulpmiddelen, die hem ten dienste stonden, na het te vergeefs vragen aan andere, met de historische letterkunde van het binnen- en buitenland naauwkeurig vertrouwde, vaderlandsche geschiedschrijvers, wendde zich de schrijver het eerst naar Frankrijk. De aanteekeningen, welke door de vriendelijke bemiddeling van een hooggeplaatsten vriend, verkregen werden, van den kant der Parijsche geleerden die zich uitsluitend met de geschiedenis van Napoleon en met de verzameling der tot hem betrekking hebbende berigten bezig hielden, liepen daarop uit, dat het verhaal van Lyttleton als druk. werk hun niet bekend geworden was. Op eene openlijke aan-<pb n="165"/>vrage in de, te Londen verschenen Aanteekeningen en Vragen, <hi rend="i">Notes and Queries</hi> (a medium of intercommunication for literary men, artists,
antiquaries, genealogists etc.) 1857 no. 104 pag. 512, volgde in hetzelfde tijdschrift, 1858 no. 108 pag. 78, uit Edinburg, eene met T.G.S. onderteekende aanwijzing op <hi rend="i">Martin's Catalogue of Privately Printed Books</hi>, <hi rend="i">sixth edition</hi> 1854 pag. 466. In dit werk vindt men dan ook het berigt, dat eene brochure, onder den titel ‘<hi rend="i">Account of Napoleon Bonaparte's coming on board H.M.S. the Northumberland August</hi> 7<hi rend="sup">th</hi> 1815, <hi rend="i">with Notes of two Conversations held with him</hi>, - van den op den 1<hi rend="sup">sten</hi> Mei 1837 overleden ‘Hon. W.H. Lyttelton’ als manuscript in 52 exemplaren, gedrukt is. Zelfs aan de uitgebreide relatien of betrekkingen van den uitgever in Engeland, is het echter te dier tijd niet gelukt, een exemplaar van dit, slechts in een zeer kleinen kring verbreid geschrift, ter inzage te verkrijgen; derhalve is er geene vergelijking van hetzelve met onze oplage mogelijk geweest.</p>
<p>Onder deze omstandigheden durft derhalve de schrijver hopen, aan zijne lezers iets nieuws aan te bieden, wanneer hij het reeds vermelde geschrift hier in deze vertaling opneemt<note n="(1)" place="foot">Waar in dit geschrift de fransche taal gebruikt is, zullen wij deze behouden, schoon wij slechts eenige taalfouten aangeven, welke in ons opstel Napoleon in den mond gelegd worden. <hi rend="i">De Duitsche Auteur</hi>.</note>.</p>
<p>De Engelschman is zonder twijfel in den verhaler niet te miskennen, maar even min zijn opregt streven, om het geziene en gehoorde met naauwkeurigheid en historische getrouwheid weder te geven.</p>
<p>Napoleon kwam, ongeveer ten één ure 's namiddags den 7 Augustus 1815, aan boord van de Northumberland, die bij Torbay voor anker lag. Een gelukkig toeval had mij, als vriend en neef van den admiraal, sir George Cockburn, op het schip gebragt, en ik genoot de vrijheid, de plaats te kunnen innemen, die mij het beste uitzigt verschafte. Ik koos die op het achterdek, zoodat ik, over de borstwering van stuurboord, de regterzijde van het schip konde overzien, welke Bonaparte, in eene boot, de Tonnant geheeten,
<pb n="166"/>door lord Keith begeleid, naderde. Door de stelling, die hij had ingenomen, kon ik zijn profil naauwkeurig zien; 't scheen mij toe, zeer gelijkend met het gewone portret te zijn, slechts zijne wangen kwamen mij wat breeder voor. Hij zat zwijgend ter linker-zijde van lord Keith; mijne opmerkzaamheid was te zeer op hem alleen gerigt, om acht te slaan, wie van zijne officieren bij hem waren. Onder hen moet zich echter Bertrand bevonden hebben, daar hij de eerste was, welke de Northumberland besteeg, en zich met den hoed in de hand, stijf als een schildwacht, op de regterzijde van het schip plaatste, en de aankomst van zijn heer aankondigde. Bonaparte volgde hem schielijk; den hoed een' oogenblik afligtende, zeide hij, met een open en lagchend gelaat, tot sir Cockburn, die hem te gemoet kwam, om hem te ontvangen: ‘mijnheer, ik ben tot uwe bevelen.’ De wacht op het schip presenteerde het geweer, op het oogenblik, dat Bonaparte het schip betrad. Zonder eenig verwijl ging hij voorwaarts naar het achterdek, terwijl hij den wensch uitte, om met den kapitein van het schip, Ross bekend gemaakt te worden, een wensch, die terstond bevredigd werd. De scheeps-soldaten, die aan bakboordzijde van het dek geschaard stonden, presenteerden het geweer, terwijl hij passeerde. Daar kapitein Ross geen woord fransch verstond, zoo vergenoegden beiden zich, met elkander te groeten, onderwijl Bonaparte verder naar het achterdek ging, waar sir George Bingham tot het 53ste regement behoorende, lord Lowther, - de eerwaardige Edmund Byng en een officier der artillerie, wiens naam mij niet bekend is, zich bevonden. Deze heeren werden hem door sir Cockburn, den een na den ander voorgesteld. Hij vraagde sir Bingham, tot welk regiment hij behoorde en waar hij gediend had. Aan lord Lowther en den heer Byng rigtte hij eenige andere vragen, bij voorbeeld, uit welke streek zij kwamen, en of zij weder wilden aan wal gaan. Tot den artillerie officier zeide hij: ‘Ik kom zelf
uit dat corps.’ In de stelling, welke ik had ingenomen, werd ik noch van Napoleon, noch van den admiraal, die mij derhalve ook niet voorstelde, waargenomen; evenwel stond ik digt bij Napoleon. Gedurende den ganschen tijd behield hij dezelfde vriendelijke of liever gezegd - gracieuse houding, onderwijl hij zich
<pb n="167"/>wendde tot dengene, met wien hij sprak, en vrolijk lachte. Hij bleef zijnen hoed in de hand houden, en nu bemerkte ik, dat zijn schedel bijna kaal, zijn haar donker bruin en lang was, en in wanorde hing. De uitdrukking van zijn gelaat scheen mij toe, meer listig en sluw dan edel en eerbiedwekkend te zijn. In den blik zijner oogen lag iets wilds; ik vermoedde, dat het oorspronkelijk-doordringende vuur er van, door den tijd en de zorgen, verzwakt was. Zijne gezigtskleur was niet alleen tanig en bleek, maar ook ziekelijk. Dit is alles, wat mij bij den eersten aanblik van Bonaparte in 't oog viel. Nadat hij zich eenige minuten op het achterdek, zoo als ik zeide, had opgehouden, begaf hij zich in de achterkajuit, door lord Keith en sir Cockburn begeleid, en gevolgd door eenige zijner officieren; en verloor ik hem geruimen tijd uit het oog. Lord Keith en sir George Cockburn bleven slechts eenige minuten bij hem, en nu vernam ik, dat Bonaparte den wensch had geuit, dat de officieren van het schip aan hem zouden worden voorgesteld, wat iets later geschiedde. Bonaparte's geleide bestond uit den generaal Bertrand, diens gemalin, den graaf en de gravin van Montholon, den graaf Las Cases en den generaal Gourgaud, welke hem naar St. Helena zouden volgen. Zij waren gelijktijdig met hunnen meester op de Northumberland aangekomen, en mijne opmerkzaamheid rigtte zich, zoodra Napoleon verdwenen was, op hen. Bertrand, de eenige die zich onder de vier geleiders van den gevallen keizer onderscheidde, door gansch Europa beroemd, om zijne voortdurende gehechtheid aan Napoleon, was voornamelijk het voorwerp mijner nieuwsgierigheid. Mijne verwachtingen werden zeer teleurgesteld. Noch zijn blik, noch zijn gedrag schenen mij op iets grootsch of buitengewoons te verwijzen, met één woord, - ik zoude hem in 't geheel niet bemerkt hebben, als ik zijne zeldzame geschiedenis niet gekend had. Montholon, Las Cases en Gourgaud zijn in 't geheel geene beschrijving waard. Ik
geloof inderdaad, dat het naauwelijks mogelijk zou geweest zijn, dit tooneel met onbeduidender personen te vullen, en die eene mindere deelneming betoonden in 't geen met hen voorviel. Alleen Bertrand scheen opgewonden, en zag dikwijls trotsch en toornig om zich henen. Men nam bij de anderen geene enkele aandoening waar,
<pb n="168"/>zelfs niet de minste uitdrukking van eenig mishagen of bezorgdheid. Zij zaten allen, onbezorgd en met de grootste onverschilligheid, te schrijven aan eene tafel in de voorkajuit, alwaar zich weldra Lallemand met eenige andere officieren bij hen voegden, welke van Napoleon afscheid nemen wilden en aan wie het geoorloofd was, zoo lang te blijven als het hun goeddacht. Savary had zich reeds van Bonaparte op de Bellerophon gescheiden, zoodat ik hem niet zag. Onder degenen die tegenwoordig waren, verdienen slechts weinigen eene bijzondere beschrijving. Lallemand was van een duister, gestreng en beduidend gelaat; hij had geen onedel voorkomen, dacht mij. Ook twee Poolsche officieren bevonden zich in zijn gevolg, de een reeds bejaard, de andere in den bloei der jeugd, wier uiterlijk en gedrag iets zeer belangwekkends hadden. De oudste, een eerwaardig grijsaard van reusachtige grootte, had eene in 't oog vallende en schilderachtige gestalte. Men kon dezen edelen veteraan - met zijn helderen blik, den treurigen maar rustigen ernst van zijn gelaat en in zijne nationale Poolsche kleeding, welke onwillekeurig aan het treurig noodlot van zijn zwaar geteisterd vaderland herinnerde, - niet zonder ontroering en eerbied aanzien, waar hij zijn eigen gekozen beheerscher, ook in zijn diepste ongeluk, volgde, en voor hem geene tweede verbanning schuwde.</p>
<p>De aanblik van zijn jeugdigen geleider, die óf nog dieper getroffen was, óf zijne gevoelens minder wist te beheerschen, was inderdaad aandoenlijk. Noch zijne honding, noch zijn gelaat hadden iets opmerkelijks; maar de smart, de zielsangst, die hem aangrepen, toen hij zich van Bonaparte zoude scheiden, ging alles te boven, waarvan ik tot heden getuige was: het was niet mogelijk, hierdoor niet te worden aangedaan. Beiden hielden bij lord Keith om toestemming aan, mede naar St. Helena te mogen gaan, - de grijsaard op ernstigen, mannelijken toon, de jonge Pool, onder een vloed van tranen, biddende, dat hij toch maar als een dienaar zou mogen volgen; zeggende: ‘ik wil afstand doen van mijn militairen rang, als ik den keizer maar mag vergezellen,’ - zelfs toen de eerste zonder hoop was afgewezen, dewijl het getal der officieren, die Bonaparte in zijne ballingschap volgden, reeds bepaald was. Toen hij overtuigd was, dat al zijn bidden te vergeefs was, scheen hij in een toe-<pb n="169"/>stand te geraken, die aan het waanzinnige grensde. Tranen stroomden uit zijne oogen, krampachtig hield hij zijne Poolsche muts in de eene hand, terwijl hij met de andere aanhoudend zijne wenkbraauwen wreef: in zich zelven sprekende, ging hij van de eene geschutpoort naar de andere, met zulk eene uitdrukking van vertwijfeling, dat ik vreesde, dat hij zich over boord zou werpen. Zijn naam was Pintowski<note n="(1)" place="foot">Het was de kapitein Piontowski, zoo als Maitland en Warden hem noemen, of Piontkowski, zoo als O'Meara hem noemt in zijne geschriften.</note> of een zoodanige, niet Poniatowski. Tot mijne groote vreugde hoorde ik later, dat onze regering hem, tot loon voor zijne trouwe gehechtheid, veroorloofd had, met sir Hudson Lowe naar St. Helena te gaan. Wat de beide dames, mevrouw Bertrand en Montholon betreft, moeijelijk zijn er twee te vinden, die zoo wel in haar uiterlijk als in haar gedrag meer verschilden. Mevrouw Bertrand, die zich op de
Bellerophon zeer hartstogtelijk gedragen had<note n="(2)" place="foot">Zij beproefde zelfs zich in zee te werpen.</note>, scheen meer uitgeput dan rustig: haar uiterlijk verried veel drift en ongeduld. Zij was lang en mager van gestalte, had een' adelaarsneus en geleek zeer veel op lady Dillon, met wie zij, zoo veel ik weet, zeer na verwant is. Mevrouw Montholon betoonde daarentegen stille gelatenheid in haar lot, die aan hare sekse zoo wel staat, en men kon niet anders dan sympathie voor haar lijden hebben, dat zij onderworpen droeg. Zij was eene schoone vrouw, met eene zachte en verstandige uitdrukking in 't gelaat. De overigen uit het gevolg van Bonaparte, welke op de Northumberland kwamen, om van hem afscheid te nemen, waren meest zeer jonge ordonnans-officieren in bonte uniform, die weinig meêwarigheid aan den dag legden, en zoo als ik vermoedde, ook weinig reden hadden, om persoonlijke gehechtheid aan hunnen beheerscher te hebben. Den chirurgijn, die geweigerd had met hen mede te gaan, (hij heette Maingaud) heb ik niet gezien; hij verscheen dan ook niet, toen de anderen in de boot gingen, om het schip te verlaten, en men vermoedde, dat hij zich heimelijk verwijderd had, om eene zamenkomst te ontwijken, die hem zeer pijnlijk moest zijn.</p>
<p>Om alle aandoeningen te vermijden, was niemand van ons
<pb n="170"/>bij het afscheid nemen tegenwoordig, en ik hoorde niet het geringste daarvan. Dit duurde een half nur, - eene tijdruimte, gedurende welke Bonaparte van zijne aandoeningen had kunnen herstellen, ingeval het afscheid hem had aangedaan - waarna ik in de kajuit, waarin hij zich bevond, werd geleid en het eerste onderhoud met hem had. Thans moet ik gewag maken van de bijzonderheden, die bij mijne voorstelling plaats hadden. Het is maar al te bekend, dat Bonaparte door kapitein Maitland als keizer ontvangen was: deze ruimde hem zijne eigene kajuit in, waarin de exkeizer door geene bezoeken zou worden lastig gevallen. Aan boord van de Northumberland was men op een anderen voet tegenover hem, en ofschoon hij eene kleine kajuit voor zich behield, bleef de groote, gewoonlijk de achterkajuit genoemd, welke hij op de Bellerophon alleen had gehad, ook aan den admiraal en zijne vrienden voorbehouden. In dit opzigt had ik het regt, aldaar te worden toegelaten, en sir George Cockburn besloot, aan Bonaparte deze omstandigheid te doen opmerken, dat hij mij, benevens lord Lowther en sir George Bingham mede in de kajuit nam, toen hij zijne officieren binnenleidde en ons daar zonder verdere formaliteit bij zich hield: eerst toen bemerkte ik, dat lord Lowther niet tegenwoordig was, maar eenige minuten later inkwam. De voorstelling der officieren maakte een belagchelijken indruk: er waren er acht, van wie niet één fransch kon spreken: zij plaatsten zich aan eene zijde van de kajuit, zagen Bonaparte eenige minuten aan, lachten steelsgewijze om hem, terwijl hij van zijne zijde hetzelfde deed; zij bogen zich op echte zeemanswijze, en defileerden toen voorbij hem, of zoo als men op zijn goed engelsch zegt: - maakten dat zij toen voortkwamen. Nadat sir Cockburn, Bingham en mij had geïnviteerd, plaats te nemen, liet hij ons vis à vis Bonaparte, die mij nooit van te voren gezien had en niet wist, wat hij uit een man met een bruinen rok maken zou, die even
zoo goed de bediende van den admiraal kon zijn.</p>
<p>Op hoogen toon en mij streng aanziende, zeide hij: ‘Wie zijt gij?’</p>
<p>Ik. ‘Mijnheer de generaal, ik heet Lyttleton, ik ben een bloedverwant en vriend van den admiraal.’</p>
<p>Bonaparte. ‘Behoort gij aan boord van 't schip?’</p>
<pb n="171"/>
<p>Ik. ‘Neen, ik ben geen zeeman.’</p>
<p>Bonaparte. ‘Zijt gij dan hier uit nieuwsgierigheid?’</p>
<p>Ik. ‘Ja, mijnheer de generaal; ik ken al niemand, die meer waard is mijne nieuwsgierigheid gaande te maken, dan hem, die mij hier heen gevoerd heeft.’</p>
<p>Bonaparte. ‘Uit welk graafschap komt gij?’</p>
<p>Ik. ‘Uit het graafschap Worcester.’</p>
<p>Bonaparte. ‘Waar ligt dat? Is dat ver van hier?’</p>
<p>Ik. ‘Ja, mijnheer de generaal, in het midden van 't koningrijk.’</p>
<p>Hier voegde ik, als ik mij wel herinner, bij: ‘Wij hopen u niet te generen, mijnheer de generaal,’ een gezegde, waarop hij geen acht gaf. Hier ontstond eene korte pauze, gedurende welke Bonaparte ons een gramstorigen blik toewierp, en duidelijk liet merken, dat onze tegenwoordigheid hem niet geviel. Toen sprak hij sir G. Bingham aan en deed hem eenige onbeduidende vragen, b.v. hoe sterk de compagnien in zijn regiment waren, hoe vele jaren hij in Spanje gediend had? Toen Bingham met moeite, in slecht fransch, hem antwoordde, wendde hij zich weer tot mij, vraagde of de wind gunstig was, en deed nog eenige andere vragen, die tot het voor anker liggen van het schip betrekking hadden, en waarop ik zeer uitvoerig antwoordde. Gedurende dit onderhoud trad lord Lowther binnen, waarop Bonaparte terstond zijne gewone vraag aan hem rigtte, ‘wie zijt gij?’ Toen Lowther hierop in slecht fransch stotterend antwoordde, wendde hij zich terstond weder tot mij. Hij deed mij vele vragen over onze jagtvermaken, in 't bijzonder over de vossenjagt, of wij alle onze honden op eenmaal los lieten, dan wel, of wij ze bij beurte met ons namen: over dit alles gaf ik hem een uitvoerig antwoord.</p>
<p>Hierop zeide hij: ‘Gij spreekt zeer goed fransch.’</p>
<p>Ik. ‘Ik heb mij geoefend in 't fransch spreken, daar ik veel gereisd heb.’</p>
<p>Bonaparte. ‘Hebt gij in Frankrijk gereisd?’</p>
<p>Ik. ‘Zeer weinig, mijnheer de generaal; gij weet, dat gedurende vele jaren, het aan geen Engelschman veroorloofd was, Frankrijk door te reizen; wij waren er contre-bande.’</p>
<p>Ik voegde hier nog eenige woorden bij, die niet waard zijn, dat men er gewag van maakt, wijl het gesprek hierna
<pb n="172"/>niet werd voortgezet; er ontstond eene tweede pauze, kort voor Bertrand inkwam. Hij nam achter Bonaparte plaats, zoo als een kamerheer achter den koning staat, en zag op ons van uit de hoogte neêr, met een trotschen blik, die in goed engelsch overgebragt, uitdrukte: wat heb je hier te maken? Bertrand verwijderde zich spoedig daarop, en Bonaparte keerde zich om en zag eenige minuten met zijn verrekijker door het venster. Bingham gevoelde zich niet meer op zijn gemak en fluisterde mij toe, terwijl hij mij bij den roksmouw trok: ‘om 's hemels wil, spreek dan toch eens een woordje met hem, al is het maar over een hond of een kat.’ Ik beloofde hem, dat ik het doen zou, en toen Bonaparte zich omkeerde, vraagde ik hem, ‘of hij zich lord Ebrington herinnerde, een nabestaande van lord Grenville.’ Dit beantwoordde hij bevestigend en zeide: ‘dat is een dapper man.’ Toen noemde ik Vernon: hierop draalde hij, en zeide vragend ‘Katholiek?’ Waarop ik hem antwoordde: ‘Mijnheer, gij denkt aan Silverton.’ ‘Ja,’ zeide hij en lachte eens, zonder eene andere opmerking te maken. Over Douglas, dien ik hem toen opnoemde, zeide hij in 't openbaar maar ernstig, ‘dit was een degelijk man.’ Toen vraagde hij, ‘of de naam Douglas niet een aanzienlijke naam was?’ Dit bevestigde ik en verhaalde hem in 't kort, wie de voornaamste der familie Douglas waren. Hierop vraagde hij, ‘of het de door mij genoemde Douglas was, dien hij gezien had?’ Wij antwoorden hem (lord Lowther nam ook deel aan 't gesprek) ‘dat hij dwaalde, en de heer Douglas geene rol in 't huis der gemeenten gespeeld had. (De heer Webster verhaalde mij later, dat Bonaparte kort geleden de Engelsche couranten gelezen had, en waarschijnlijk daarin zou gezien hebben, dat de heer Douglas tot de vernietiging der fransche vloot had aangeraden). Bij deze gelegenheid verhaalde lord Lowther hem,
dat ik lid van 't parlement was; waarop hij wenschte te weten, of ik tot de oppositie-partij behoorde.’</p>
<p>Ik. ‘Mijn gewcten verpligt mij dikwijls, mijne stem te geven tegen de ministers des konings; men is vrij bij ons, en men moet handelen overeenkomstig het belang des vaderlands.’</p>
<p>Bonaparte. ‘Hebt gij wel eens in 't parlement gesproken?’</p>
<p>Ik. ‘Ja wel; ik heb wel eens zoo wat op mijne wijze het
<pb n="173"/>woord gevoerd, zonder mij eigentlijk met eene opzettelijke parlementsrede af te geven.’</p>
<p>Bonaparte. ‘Is mijnheer Whitbread niet dood?’</p>
<p>Ik. ‘Ja, mijnheer de generaal.’</p>
<p>Bonaparte. ‘Wat heeft zijn dood veroorzaakt?’</p>
<p>Ik. ‘Hij heeft zich zelf gedood.’</p>
<p>Bonaparte. ‘Hoe dat?’</p>
<p>Ik. ‘Ik wil zeggen, dat hij zijn eigen dood niet gestorven is; hij was in 't verstand gekrenkt en heeft zich toen met een scheermes den hals afgesneden.’</p>
<p>Bonaparte antwoordde hierop niets, gaf geen teeken van gevoeligheid, maar vraagde terstond hierop, ‘Wie zal hem in 't parlement opvolgen? Ponsonby?’</p>
<p>Ik. ‘Neen, mijnheer de generaal, Ponsonby is een gedistingueerd man, wiens talenten uitstekend zijn, maar ik geloof niet, dat hij de hoedanigheid bezit om mijnheer Whitbread op te volgen; gij weet wel, mijnheer de generaal, dat het zoo gemakkelijk niet is, groote mannen te remplaceren.’</p>
<p>Bonaparte scheen dat compliment aan te nemen en, door zijnen blik, dit maar al te zeer te kennen te geven. Na eene kleine pauze ging ik voort: ‘ik geloof, dat Brougham juist de man is om Whitbreads plaats te vervangen, dat er echter tijd toe behoort, voor en aleer hij dezelfde reputatie zal verkrijgen en in dezelfde mate het openlijk vertrouwen zal gewinnen.’ Hij vraagde hierop, ‘wanneer en op welke wijze Mr. Brougham zich had onderscheiden?’ Op mijne mededeeling, dat dit bijzonder het geval geweest was, bij de discussiën in 't parlement ten jare 1812, over de maatregelen van het ministerie ten aanzien der neutraliteit van den handel, ging hij voort te vragen ‘of Brougham een goed redenaar was:’ waarop ik beproefde het karakter zijner welsprekendheid te beschrijven. Bonaparte eindigde met de vraag, ‘of Whitbread niet aan lord Grey verwant geweest was,’ waarop ik hem den graad in hoeverre mededeelde. Toen spraken wij van lord Grey's welsprekendheid, wiens aard en wijze ik hem moest beschrijven, maar niet één woord werd er over de politiek gewisseld. In den loop des gespreks vraagde Bonaparte ook, ‘of ik kapitein Usher kende,’ dien hij een zeer dapper man noemde; dit zei ook Bertrand. Ik
<pb n="174"/>antwoordde ja op de vraag, en merkte aan, ‘dat ik hem nog niet lang geleden op het eiland Wight gezien had.’</p>
<p>Bertrand voegde hierbij, dat hij in de nieuwsbladen gelezen had, dat Usher commissaris van een bal in Ryde geweest was, waarover beiden lachten; ik zeide: ‘de kapitein kan even zoo goed in een dans figureren als in een gevecht; en voegde hierbij, dat Usher altijd met zeer veel eerbied van hem sprak en zorgvuldig de doos met zijn portret bewaarde, die hij hem gegeven had.’ Dit nu was de geheele loop van het gesprek; waarna hij wederom begon te vragen, ‘of wij gehuwd waren,’ waarop ieder voor zich zelf antwoordde. Hij zweeg en zei verder niets over 't geen wij hem hadden meêgedeeld, - dat ons nog al verwonderde; ik schertste hierop wat over Lowther's celibaat, om het gesprek zoo wat gaande te houden.</p>
<p>Nadat het onderhoud omtrent een half uur geduurd had, maakte ik bedenking, langer in de kajuit te blijven; waren wij daar binnen geleid, om het regt te doen gelden dat wij er in behoorden, zoo scheen dit doel genoegzaam bereikt. Het zou onwaardig van ons geweest zijn, er langer te verwijlen, dan dit doel vereischte, daar onze tegenwoordigheid den onttroonden keizer ligt ongelegen kon zijn. Ik verliet daarom de kajuit en begaf mij naar den admiraal, aan wien ik de redenen, die mij noopten om mij terug te trekken, mededeelde: hij was het geheel met mij eens. Ik ging derhalve in de kajuit terug en fluisterde lord Lowther en Bingham toe, wat ik den admiraal reeds gezegd had. Hierop boog ik, zeggende: ‘Mijnheer de generaal, ik heb de eer u te salueren.’ Hij groette mij met eene buiging, waarna ik hem verliet. Mijne geleiders echter, die mij waarschijnlijk niet begrepen hadden, bleven zitten. Zoo wat vijf minuten daarna, keerde ik op wensch van den admiraal nogmaals in de kajuit terug, en voerde beide heeren van daar. Lord Lowther verhaalde mij, dat gedurende mijne afwezigheid, Bonaparte naar het lint in Bingham's knoopsgat gegrepen en gevraagd had, wat dat beduidde. Bingham antwoordde hem, dat hij dit voor zijne diensten in Spanje gekregen had. Op Bonaparte's vraag: ‘Is het voor Salamanca?’ antwoordde sir George: ‘Dat ordelint is zooveel als vier medailles voor vier veldslagen, - als ik mij wel herinner die van Talavera, Victoria, aan de Pyreneën en die te Toulouse.’ - Bonaparte be-<pb n="175"/>proefde niet ze op te tellen, maar vroeg: ‘Gij hebt daar vele gevechten geleverd,’ ten minste zoo iets.</p>
<p>Ik geloofde dat alles nu voorbij was, daar wij aan wal zouden gaan, zoodra de depèches gereed waren, welke lord Lowther zou medenemen. Hierop namen wij eenige koude spijzen in de voorkajuit, en juist toen wij aan tafel zaten, werd de deur geopend, en Bonaparte, door Bertrand gevolgd, verscheen. Mij tegenover hem ziende, begon hij te lagchen en zeide: ‘Gaat gij naar wal?’ ‘Ja,’ was het antwoord, ‘wij eten wat, voor wij vertrekken.’ Hij ging op het dek ons voorbij. Wij bespoedigden onzen maaltijd, en in weinige minuten volgde lord Lowther hem. Ik keek door het venster, en zag Bonaparte op en neer wandelen; hij bezigtigde het touwwerk, bleef staan en boog zich vriendelijk, om met de dames Bertrand en Montholon te spreken, die op stoelen tusschen de stukken geschut zaten. Toen ik op het verdek kwam, ging ik naar den grooten mast, en terwijl ik mij omkeerde, zag ik Bonaparte vlak aan 't achterdek staan, met lord Lowther sprekende, die zijn hoofd ontbloot had. Kort daarop kwamen zij nader, toen lord Lowther langzaam en dralend zijnen hoed opzette. Toen Bonaparte mij naderde, sprak hij mij aan, moedigde mij aan, met hem terug te keeren, en terwijl hij een eindwegs van 't achterdek bleef staan, begon hij het volgend gesprek:</p>
<p>Bonaparte. (Terwijl hij de borstwering beziet, en hij die hier en daar afrafelt.) ‘Dit schip schijnt in de haast te zijn gebouwd?’...</p>
<p>Ik. ‘Mijnheer de generaal, het is waar, zoo is het er mede, maar tevens is het een van onze beste schepen; het is vooral een zeer goede zeiler.’</p>
<p>Bonaparte. ‘Men had andere schepen kunnen zenden, die in beteren staat zijn; daar lag bij voorbeeld te Plymouth de Chattam, of de Tonnant.’</p>
<p>Ik antwoordde hierop, dat ik de bestemming van dat schip niet goed kende, dat het welligt voor Plymouth lag om in 't Kanaal te kruisen, en niet in verre zeeën. Zijn oog viel op eenen officier op 't achterdek, dien hij nog niet gezien had; hij vraagde Bingham plotseling: van waar die was. Bingham antwoordde, dat hij tot een van de regimenten infanterie behoorde. Hierop vroeg ik hem, of er op de
<pb n="176"/>Fransche vloot ook zee-soldaten of mariniers waren, wat hij met ja beantwoordde. Het gesprek werd nu gebragt op 't geen er tot zijn gemak op de Northumberland was gedaan geworden, en ik zeide, dat ik hoopte, dat alles naar zijn genoegen was; dat alles nog beter zou ingerigt geweest zijn, ingeval het schip niet zoo schielijk ware uitgerust geworden, doch dat ik overtuigd was, dat de admiraal en zijne officieren zich zouden beijveren, alles te doen, wat zij in staat waren, ten einde hem de reis zoo aangenaam mogelijk te maken. Dit gaf hem gelegenheid, in klagten over onze regering uit te vallen, vooral, dat zij hem in gijzeling hield.</p>
<p>Verder zeide hij: ‘Gij hebt de vlag en de nationale eer bezoedeld, door mij gevangen te nemen op de wijze, waarop gij dit deedt.’</p>
<p>Ik. ‘Men heeft met u hoegenaamd geene verbindtenis geschonden, en het belang der natie eischt, dat gij buiten staat gesteld wordt, in Frankrijk terug te keeren. Er wordt met u geenen maatregel genomen, die niet noodig is ten dezen opzigte.’</p>
<p>Bonaparte. ‘Mogelijk dan, dat gij voorzigtig handelt, maar edelmoedig zeker niet.’</p>
<p>Ik. ‘Met opzigt tot bijzondere personen is de grootmoedigheid op hare plaats, indien de eene particulier deze jegens den andere bewijst; maar mijnheer de generaal, het nationaal belang moet het gedrag onzer ministers tot regelmaat strekken, die aan de natie rekenschap moeten geven van de maatregelen, die zij nemen, en daarmede ook geheel verantwoord zijn; en de natie kan niet anders verlangen, dan dat zij zich zoo veel mogelijk er van verzekeren, u evenzeer een veilig azyl te bezorgen, als u voor de rust van Europa onschadelijk te maken.’</p>
<p>Bonaparte. ‘Gij handelt en redeneert als eene kleine aristocratische magt, en niet als een groote en vrije staat. Ik had mij op uwen grond begeven, om daar als een eenvoudig engelsch burger te leven.’</p>
<p>Ik antwoordde hem, dat alle berigten uit Frankrijk bevestigden, hoe magtig zijne partij nog was, en dat de zaken nog wel die wending nemen konden, dat hij nog eens op den troon geroepen werd. Hij hernam, ‘neen, mijne loopbaan is ten einde.’ Ik herinnerde hem, dat hij diezelfde
<pb n="177"/>woorden, voor een paar jaren, ook op Elba gebezigd had. Hij riep hierop met veel levendigheid uit: ‘Toen was ik nog souverein en had het regt, den oorlog te voeren. De koning van Frankrijk heeft zijne beloften niet gehouden;’ vrolijk lagchend en met een veelbeteekenend hoofdknikken, voegde hij er bij: ‘Ik heb met zes honderd man den koning van Frankrijk den oorlog aangedaan.’ Wij konden ons niet weêrhouden, maar moesten allen lagchen; de wijze, waarop hij dit zeide, was even dramatisch als zijne rede puntig geweest was! Als ik zeg <hi rend="i">wij</hi>, zoo meen ik, behalve mij zelf, lord Lowther en Bingham. Mijnheer Byng had zich, dwaas genoeg, even nadat Bonaparte op de Northumberland was gekomen, op de Tonnant begeven. In de hoop, iets van hem over Italië te hooren, zeide ik, dat velen in Engeland zich bij zijne verschijning in Frankrijk verwonderd hadden, dat hij niet in Opper-Italië geland was. Hij antwoordde: ‘In Frankrijk ben ik nog al wel ontvangen, niet waar?’ en ging toen over tot eene beschrijving van zijne ontvangst, hoe hij zonder groote magt was voortgerukt, en vier millioen landlieden zich ter zijner dienst hadden aangeboden. Ik merkte aan, dat ik niet twijfelde aan zijne populariteit in Frankrijk, doch het betwijfelde, dat de conscriptie hem bij het landvolk geen nadeel zou gedaan hebben.</p>
<p>Bonaparte. ‘Dit zijn uwe vooroordeelen, maar Frankrijk is nog niet uitgeput.’</p>
<p>Ik. ‘De wet der conscriptie was toch zeer streng. Gij naamt zelfs den eenigsten zoon.’</p>
<p>Bonaparte. ‘Och neen, dit zijn uwe vooroordeelen...hersenschimmen...!’</p>
<p>Hij herhaalde voorts zijne bezwaren tegen de engelsche regering, en zeide: ‘als hij niet eene gansch andere behandeling verwacht had, zoude hij zich aan ons niet hebben overgegeven: er hadden hem nog vele andere hulpmiddelen ten dienste gestaan; hij had zich ook aan den keizer van Oostenrijk of van Rusland kunnen overgeven.’ Ik hernam: ‘Wat Oostenrijk betreft, dat laat ik daar, maar het voornemen om u aan keizer Alexander over te geven, - sta mij toe hieraan te twijfelen.’ - Ik wist, dat hij daags te voren, toen lord Keith hem verhaalde, dat hij bijna aan de Russen zoude zijn overgeleverd, met schouder-ophalen gezegd had:
<pb n="178"/>‘Hiervoor behoede mij God!’ Hij zeide evenwel, als ik mij wel herinner, dat keizer Alexander Frankrijk en de Franschen zeer genegen was, en voegde er bij, dat hij zich naar de armée aan de Loire had kunnen begeven, en dat hij nu aldaar aan het hoofd van 100,000 man zoude staan. Op mijne aanmerking, dat de Pruissen of de hertog van Wellington hem zouden hebben gevangen genomen, zeide hij, dat het garnisoen van Rochefort hem genegen was en zich had aangeboden, ja met tranen gebeden, hem als geleide naar Bordeaux te vergezellen, alwaar hij vele troepen zou gevonden hebben, en van waar hij zijn doel zeer goed had kunnen bereiken. Dit betwijfelde ik niet, maar zeide slechts, dat dit een gewaagde stap zoude zijn geweest, daar in allen gevalle de geallieerden toch de overmagt zouden gehad hebben. Dit gaf hij toe: maar voerde aan, dat men ten laatste zou hebben moeten kapituleren, iets wat ik niet wilde betwisten. Hij begon nu weder met zijne klagten over ons en zijne gevangenschap, en zeide, dat dit gewis in Frankrijk de opgewondenheid zou vermeerderen en ons in de oogen van gansch Europa zou vernederen. Nu herhaalde ik de gronden, die ik reeds te voren, tot regtvaardiging van ons gedrag, had aangevoerd, en dit deed hem ten laatste, nadat hij zijnen wensch, om als een burger in vergetelheid te leven, nogmaals geuit had, uitroepen: ‘gij kent mijn karakter niet; gij hadt u aan mijn woord van eer moeten houden en daarop betrouwen.’</p>
<p>Ik. ‘Mag ik u de juiste waarheid zeggen?’</p>
<p>Bonaparte. ‘Zeg uwe meening vrij uit!’</p>
<p>Ik. ‘Ik moet u dan zeggen, dat sedert het oogenblik van den inval in Spanje, er niemand is in Engeland, die u en uwe aangegane verbindtenissen, zelfs uwe plegtigste beloften, niet heeft gewantrouwd.’</p>
<p>Bonaparte. ‘Ik ben in Spanje geroepen geworden, om Karel IV ter hulp te komen tegen zijnen zoon.’</p>
<p>Ik. ‘Wel neen, naar ik geloof om koning Joseph op den troon te plaatsen.’</p>
<p>Bonaparte. ‘'t Is waar; ik had mijn politiek stelsel, het noodig was, een tegenwigt daar te stellen tegen uwe verbazende magt op zee, en overigens hebben dit ook de Bourbons gedaan.’</p>
<p>Ik. ‘Maar gij moet bekennen, mijnheer de generaal, dat
<pb n="179"/>Frankrijk, zoo als het nu onder uw gouvernement is, geduchter was, dan in de laatste jaren der regering van Lodewijk XIV. Daarenboven was het ook nog vergroot.’</p>
<p>Bonaparte. ‘Engeland was nog wel magtiger geworden,’ en hier zinspeelde hij op onze koloniën, en bijzonder op onze veroveringen in Oost-Indië.</p>
<p>Ik. ‘Vele verlichte lieden zijn van meening, dat Engeland meer verliest dan wint, in 't bezit van deze onmetelijke en verafgelegene koloniën.’</p>
<p>Bonaparte. ‘Ik had Spanje weder willen jong maken, en veel willen doen wat de Cortes sedert getracht hebben te doen.’</p>
<p>Ik wilde hem weder op het verdrag brengen, en herinnerde hem, hoe hij in 't bezit van Spanje was gekomen; hierop gaf hij mij geen antwoord, maar kwam weêr op zijne gevangenneming, en zeide ten laatste: ‘Welnu! ik heb mij bedrogen; breng mij weder naar Rochefort!’ Wanneer hij gedurende het gesprek uitriep: - ‘Ik dacht aan den prinsregent het roemrijkste tijdstip zijner regering voor te bereiden,’ - weet ik niet meer; doch de woorden zelve herinner ik mij nog zeer goed.</p>
<p>Zoo ben ik mij het oogenblik ook niet gewis, op 't welk hij zeide: ‘Als gij geen ander oogmerk hebt, dan overeenkomstig de regels der voorzigtigheid te handelen, of iets dergelijks, waarom mij dan niet gedood? Dit zoude het zekerste zijn.’ - Eens viel hij mij in de rede, toen ik zeggen wilde: ons gedrag was door eene noodwendige politiek geregeld geworden.</p>
<p>Toen ik het woord <hi rend="spat">politiek</hi> had geuit, zeide hij: ‘dit is wel eene bekrompene politiek!’ De tusschenpoozen van stilzwijgcn bij onze redewisseling, vulde hij altijd weder aan met de verzekering, dat het engelsche gouvernement en volk zich schandvlekten. Uitdrukkingen als deze: ‘neen; gij hebt de vlag geschonden en met mij niet edel gehandeld; de nakomelingschap zal u oordeelen;’ waren, om zoo te zeggen altijd het refrein van zijn lied.</p>
<p>Nog eenige andere merkwaardige omstandigheden, ons onderhoud betreffende, wil ik hier ter neder schrijven, zoo als zij in mijne herinnering bestaan: ik zal te naauwernood in staat zijn, die in volgorde weder te geven en de proef zou
<pb n="180"/>de moeite niet beloonen, daar niets hierdoor gewonnen wordt. Zoo vroeg ik hem onder anderen, naar zijne meening over Mr. Fox. Hij zeide: ‘Ik heb hem in de Tuileriën gezien, maar hij had uwe vooroordeelen niet.’</p>
<p>Ik. ‘Mr. Fox, mijnheer de generaal, was een ijverig burger en vaderlandlievend man, voor 't overige een goed wereldburger.’</p>
<p>Bonaparte. ‘Hij was opregt, hij was zeer voor den vrede, en dien wilde ik ook; zijn dood belette het sluiten van den vrede. De anderen waren niet opregt.’ Op eenmaal zeide hij weer, nadat hij keizer Alexander had genoemd, ‘dus heeft men in Engeland geene goede opinie van dien keizer Alexander?’ - ‘Neen, niet veel, in 't algemeen achten de Engelschen hem niet zeer hoog; ik voor mij zie niet in, hoe men een monarch bewonderen kan, die, in weerwil van zijne geroemde hooghartigheid, zich op eene zoo onwaardige wijze in 't bezit van Polen en Finland heeft gesteld.’ - Zijn antwoord hierop herinner ik mij niet naauwkeurig meer. Kort daarop vraagde hij mij, of ik in Petersburg geweest was en wanneer? Verleden winter was mijn antwoord. - ‘Ook in Moskou?’ - Toen hij hoorde, dat dit het geval niet was, maakte hij eene pauze en zeide barsch en op heftigen toon: ‘In allen gevalle ben ik het niet, die Moskou verbrand heb.’ - ‘Ik heb nooit geloofd,’ hernam ik, ‘dat gij die dwaasheid begaan hebt, uwe eigene winterkwartieren te verbranden.’ Ik kwam nu weder op Petersburg en verhaalde hem, dat velen aldaar zich gunstig over hem geuit hadden, gunstiger dan een Engelschman wenschen zou. ‘En waarom zouden zij mij haten?’ vraagde hij, ‘ik heb hun den oorlog aangedaan, dat is alles.’ - Ik bleef hem geen antwoord schuldig, maar zei: ‘'t schijnt mij toe, dat die toch door u zonder eene dadelijke uitdaging van Ruslands zijde is begonnen.’ - ‘Ik wilde Polen vrijmaken,’ was zijn verontschuldigend antwoord. Ik wilde hier niet verder intreden, maar nam de gelegenheid waar, om hem te verhalen, dat Polen zich zeer gehecht aan hem betoond had. ‘Het is eene dappere natie,’ was alles wat hij antwoordde. ‘Ik heb zeer veel goeds van vorst Poniatowski gehoord.’ Bonaparte noemde hem een man van een ridderlijk uiterlijk en
voegde hierbij: ‘Die zou een goed koning van Polen kunnen zijn.’ Ook graaf O...werd aangehaald, maar dien noemde
<pb n="181"/>hij een verrader. - ‘Gij wilt zeggen, dat hij op twee schouders draagt...?’ - Deze uitdrukking verstond hij eerst niet, maar helderde toen zijne woorden op, door er bij te voegen: ‘dat is te zeggen van den kant van Rusland, wat de Polen eigenlijk een verrader heeten.’</p>
<p>Lowther deelde hem mede, dat ik eene redevoering over Saksen had gehouden. Dit bevestigde ik en merkte aan, dat ik hem hierover mijne inzigten wel wilde mededeelen: de gehechtheid van de Saksen aan hunnen koning was mij bekend, en naar mijne overtuiging, waren zij door de gealliëerden met hardheid behandeld geworden, vooral wanneer de slag van Leipzig, zoo als ik meende, door de Saksische troepen was beslist geworden. Dit bevestigde hij en verhaalde, dat plotseling 25000 man en 60 à 80 stukken kanon zich tegen hem gekeerd hadden; in den beginne was dit voor hem nog niet verderfelijk geweest, maar eenige dagen daarna waren daardoor al zijne plannen verstoord, en hij tot den terugtogt genoodzaakt geworden. Ik herinner mij niet, of Bonaparte nog iets anders over Saksen zeide, maar ik maakte spoedig daarop de aanmerking, dat het met Beijeren en de Rijnlanden gedaan was. - ‘Oostenrijk en Pruissen vernietigen alles,’ - zeide hij. ‘Dit kan wel zijn,’ hernam ik, ‘maar onze belangen eischen de vergrooting dezer staten en de uitsluiting van andere, wijl Frankrijk zoo gemakkelijk invloed in deze kleine staten kan krijgen, even als in Weenen en Berlijn.’ Nu gaf hij gewillig toe, dat wij den invloed van Frankrijk moesten te keer gaan, en herhaalde dikwijls in den loop van het gesprek, dat het onze zaak was, de magt van Frankrijk te knotten; hij gebruikte daarbij, als ik 't mij wel herinner, de uitdrukking, dat wij Frankrijk in 't oog moesten houden. Over Mr. Pitt wilde hij zijne meening maar liefst niet zeggen. Op mijne eerste vraag over hem, zeide Bonaparte, dat hij hem nooit gekend had. Toen ik weder op hem terugkwam en vraagde, wat hij van zijne politieke beginselen wist, gaf hij geen antwoord, maar herhaalde, dat hij met hem niet was bekend geweest.</p>
<p>Toen ik den heer Windham noemde, vraagde hij, of ik den minister van oorlog bedoelde; ik zei ja, en vernam nu dat deze wel zijn verklaarde vijand geweest was, maar hij hem toch voor een man van groot talent hield. Ik maakte
<pb n="182"/>nog de opmerking, dat de heer Windham een aanhanger van Burke was geweest; dit bevestigde hij, terwijl hij het onderwerp afbrak en een ander gesprek begon.</p>
<p>De flotille was maar eene illusie geweest; hij had eigenlijk het voornemen gehad, eene landing in Engeland te wagen met het eskader dat te Brest en Ferrol lag. Op eens zeide hij: ‘Ik voedde ook het denkbeeld om Engeland ten onder te brengen, ja, gedurende twintig jaren dat ik oorlog voerde.’ Maar terstond zijn woord hernemende, als gevoelde hij, dat hij te openhartig had gesproken, zeide hij: ‘dat is te zeggen, niet uw verlies, maar uwe vernedering; ik had u willen noodzaken, ten minste regtvaardig te zijn, minder onregtvaardig.’ Ook zijn vaste-lands-stelsel (système continental) verdedigde hij, door te zeggen, dat hij door onze regerings-maatregelen was uitgedaagd geworden. En toen ik hem herinnerde, dat zijne bekende decreten van Berlijn en Milaan vroeger waren uitgevaardigd, hernam hij: ‘ja maar, toch vóór de blokkade der Elbe en Wezer door lord Grey.’ Ik wilde hem hierop antwoorden, maar hij gaf alweder eene andere wending aan onze redewisseling, terwijl hij aanmerkte, dat het eigenlijk onze schuld was, dat wij den vrede niet gesloten hadden, toen lord Lauderdale in Parijs geweest was. Dit was voor den slag van Jena geweest, waarop noodzakelijk de besluiten, te Berlijn en Milaan uitgevaardigd, hadden moeten volgen; hadden wij destijds maar vrede gesloten, er zou geen oorlog met Pruissen ontstaan zijn. Ik vraagde hem zijne opinie over den Russischen admiraal Tschitschakoff? Deze was, dat hij een degelijk man was. Aan de Beresina had hij geene genoegzame magt, zeide hij, - slechts 24000 man en daaronder 8000 man ruiterij, die hem gansch onnut was geweest. Van zijnen kant begon hij eene technische ontwikkeling zijner krijgsoperatiën, die ik niet volgen kon, en om hem te verhinderen op dezen weg voort te gaan, haalde ik Kutusow aan, die ongetwijfeld een niet genoegzaam leger naar dat punt gezonden had, daar Tschitschakoff door het leger van Schwarzenberg had kunnen overwonnen worden, in geval
deze het niet beter geoordeeld had, zich van elken aanval te onthouden. Met veel beteekenis zijn hoofd schuddende, antwoordde hij lagchende: ‘Ach, zij verstonden elkander te wel!’
<pb n="183"/>Op België komende, was hij het met mij eens, dat het in ons belang lag, dit te versterken. Ik zeide hem, dat wij aan Frankrijk het bezit van België wel gegund hadden, als wij hadden kunnen verhinderen, dat daaronder Antwerpen niet was begrepen geweest - hernam hij. - ‘Nu ja, Antwerpen is de haven die voor Engeland het gevaarlijkste is.’ Onze tegenwoordige houding was, volgens hem, zeer gebiedend, maar kon nadeelig worden, als wij eens in den voorsten rang stonden met betrekking tot den oorlog, en als wij genoodzaakt waren, een lijdelijk aandeel te nemen aan alles wat in Europa voorviel, zoo kon aan de andere zijde geen schot vallen, zonder dat wij in eenen oorlog gewikkeld werden. Met voorzigtigheid en zoo veel mogelijke verzachting haalde ik den slag van Waterloo aan, toen hij alweder merke, dat hij niet edelmoedig door ons behandeld werd. Ook zonder hem te beleedigen, mogt ik zeggen, dat de uitslag drie- of viermaal twijfelachtig was geweest.</p>
<p>‘Wat denkt gij van de Engelsche infanterie, mijnheer de generaal? - vraagde ik?’</p>
<p>Bonaparte, met ernst. ‘De Engelsche infanterie is zeer goed.’</p>
<p>Ik. Met betrekking tot de Fransche?</p>
<p>Bonaparte. ‘De Fransche is ook goed.’</p>
<p>Ik. ‘Met de bajonet....?’</p>
<p>Bonaparte. ‘De Fransche infanterie is ook goed met de bajonet; veel hangt van het gedrag af.’</p>
<p>Ik. ‘En wat denkt gij van de genie en artillerie?’</p>
<p>Bonaparte. ‘Die is ook zeer goed.’</p>
<p>Ik. ‘Aan u, mijnheer de generaal, zijn wij onze vorderingen in het oorlogvoeren verschuldigd.’</p>
<p>Bonaparte. ‘Wel, men kan den oorlog niet voeren, zonder soldaat te worden; dit bewijst de geschiedenis van alle landen.’</p>
<p>Reeds bij den aanvang van onze redewisseling zeide ik, dat ik hoopte, dat hij genoegen zou nemen met de vergunning, die aan zijne officieren was toegestaan, om hem naar St. Helena te vergezellen; met schouder-ophalen zeide hij, dat hij er maar drie of vier verlangde. St. Helena noemde hij een eiland van ijzer, van waar het niet mogelijk zou zijn te ontkomen; ook klaagde hij zeer over het ongezonde klimaat van dit eiland
<pb n="184"/>Ik verzekerde hem evenwel, dat ik niet alleen uit de boeken, maar ook mondeling van anderen wist, die aldaar geweest waren, dat het klimaat te St. Helena niet zoo ongezond was, als hij meende. Het eerst dat hij van St. Helena gewaagde, heerschte er veel leven op 't verdek, daarom kon ik hem niet verstaan en dacht, dat hij van Engeland sprak, waarop ik aanleiding nam te vragen: ‘herinnert gij u nog dat er vele officieren ontkomen zijn, zoo als graaf Karel Lefèbre Desnouettes (deze was in Spanje door de Engelschen gevangen genomen, naar Engeland gevoerd, van waar hij ontkomen was). Toen ik echter mijne dwaling erkende, ging ik met dit onderwerp niet voort en verontschuldigde mij, dat ik het had aangeroerd.</p>
<p>Frankrijks toestand zeide Napoleon, was zoodanig, als men van een land verwachten kon, aan 't welk men gewaagd had, door middel van eene vreemde magt een koning op te dringen. De Bourbons, vermeende hij, zouden bezwaarlijk beproeven, den slavenhandel weêr in 't leven te roepen; dit zoude niet staatkundig zijn, en bovenal een zeer onmenschelijk iets (une chose très inhumaine). Ik vraagde hem of hij Sismondi had gelezen, doch herinner mij zijn antwoord niet meer. Zijne gronden tegen den slavenhandel, uit een politiek standpunt gezien, waren, gesteld ook, dat het raadzaam was, negers naar de koloniën te zenden, (wat hij ontkende) dat dit slechts met groote kosten konde geschieden, en voorts, dat wij bij de uitbarsting des oorlogs waarschijnlijk de fransche eilanden zouden wegnemen; ook was het geld nu in Frankrijk zelf noodiger en aldaar veel beter te gebruiken.</p>
<p>In 't eind kwamen wij ook nog op de scheikunde, een onderwerp, waarop wij geraakten, daar hij beweerde, dat in Frankrijk niet slechts de landbouw bloeijender was dan elders, - wat ik hem toegaf - maar ook het fabriekwezen, - wat ik, terwijl ik Lyon aanhaalde, in twijfel trok, zonder van hem te verlangen dat hij hiermede zou instemmen; dat verder, ofschoon de handel ongetwijfeld veel geleden had, 's lands domeinen toch toereikend waren; de ontdekkingen in de chemie hadden veel vergoed, wat de buitenlandsche handel plagt te leveren, zoo als b.v. ook de beetwortel in plaats van de indische rietsuiker kon gebruikt worden. Bonaparte zei, dat de suiker van den beetwortel bereid, zeer
<pb n="185"/>goed was en dan het pond slechts 15 stuivers kostte, dus veel goedkooper dan de buitenlandsche, waarop eene hooge belasting gebragt was, welke in tijd van vrede aanmerkelijke inkomsten zou opleveren; daar de rijken den rietsuiker zouden verkiezen, zou te gelijk de inlandsche industrie daardoor bevorderd worden. Met zeer veel ijver behandelde hij dit onderwerp; ook sprak hij over den indigo, dien men uit pastel bereidde, en er was nog eene oude wet van Hendrik IV, die den invoer van indigo verbood; hij had ze echter weêr ingevoerd, of het voornemen gehad ze te doen invoeren. In Engeland - zeide hij - beoefende men, ja, ook de chemie, maar ze was zoo niet onder 't volk bekend en verbreid, en niet van zoo veel nut als in Frankrijk, wanneer men zich er van bediende. Hier haalde hij Dr. Humphry Davy aan, maar zei verder niets van hem.</p>
<p>Gedurende ons gesprek bleef hij op dezelfde plaats, digt bij 't achterdek, en met het gezigt naar zee gekeerd, staan; het was evenwel te zien, dat hij het onderwerp wenschte voort te zetten, want er waren nog vele anderen op 't dek, onder anderen eenigen van zijn gevolg, tot wie hij zich had kunnen wenden, als hij dit verkozen had. Hij verliet ons ten laatste geheel onverwacht. Plotseling zeide hij, terwijl hij naar de lucht keek: ‘het schijnt mij toe, frisch te zijn.’ Hierop ging hij, langzaam en de schouders ophalende, terstond in de kajuit. Wij zagen elkander aan, en konden ons naauwe-lijks van lagchen weêrhouden.</p>
<p>Gedurende dit lang en afwisselend onderhoud, dat niet minder dan bijna twee uren duurde, bewaarde Bonaparte dezelfde schijnbare kalmte. Hij betoonde zich ook nooit opgewonden, noch door de zeeziekte onpasselijk. Zijne uitdrukkingen waren dikwijls vol kracht; hij sprak rustig en met geene luide stem. Zijne houding bleef bedaard; hij gesticuleerde veel minder, dan Franschen of Italianen anders plegen te doen. Met één woord, niets toonde in zijn gedrag eenigen hartstogt of neerslagtigheid; hij scheen zeer gevat op alles, en sprak even ongedwongen over nietige dingen, als over politieke zaken, die met zijne geschiedenis en zijn tegen-woordigen toestand onmiddelijk in betrekking stonden. Het merkwaardigste in zijne wijze van spreken, is de kortheid zijner oordeelvellingen, die dikwijls scherp en kernachtig
<pb n="186"/>waren. In 't algemeen zoude ik hem eer voor een geslepen redenaar en bekwamen sophist, dan voor een goeden logiker gehouden hebben. Zijne drogredenen zijn inderdaad noch geestig, noch diep genoeg, om een man van oordeel in dwaling te brengen; zij hebben iets populairs, en aan deze mag zijne partij veel schijn en veel verschooning ontleend hebben. Maar als ik gevoelens van anderen naar mijne eigene beoordeelen mag, dan had Bonaparte een groot gebrek; namelijk, van nooit het vertrouwen zijner toehoorders te winnen, dewijl zij in twijfel bleven omtrent zijne eigene overtuiging. Het kwam mij voor, dat hij nooit opregt was; zelfs, als hij over het tegenwoordig gedrag onzer regering zich in heftige bewoordingen uitliet, scheen hij mij toe, niet in vollen ernst te spreken, of van de waarheid zijner gezegden levendig doordrongen te zijn. Hij vocht slechts in schijn en kampte nooit in ernst. (He was always fencing, never fighting) of liever, hij schermde slechts maar vocht nooit. Het was echter een interessant tooneel en ik geloof, het is onmogelijk, zijne rustigheid en orginaliteit, de buitengewone zelfbeheersching, welke er in zijn geestvol en belangwekkend uiterlijk heerschten, niet te bewonderen. Hij was - zoo als ik reeds genoegzaam heb aangeduid - volstrekt niet ruw of onhoffelijk; maar van den anderen kant, merkte ik op, dat hij weinig van formaliteiten hield, en mij nooit monsieur, of lord Lowther noemde; in 't algemeen gaf hij geen onzer een' titel hoegenaamd.</p>
<p>&nbsp;</p>
<p>Door sir Lyttleton wordt hier het verhaal van zijne redewisseling met Napoleon en van het verder door hem aan boord van de Northumberland bijgewoonde, in eens afgebroken; en ook onze referent, Dr. von Weber, voegt in zijne memorabilia niets daaraan toe. Wij kunnen niet nalaten te zeggen, dat dit plotseling afbreken van den draad des verhaals ons onaangenaam verrast heeft, doch konden, om dien indruk, niet afzien van ons plan tot overneming er van, en deelen het verhaal dus mede, zoo als wij het in het werk van den hoogduitschen auteur gevonden hebben, zonder de gebreken in den schrijfstijl van sir Lyttleton aan den referent te wijten, veel minder, die voor onze rekening te nemen.</p>
<p>(- <hi rend="sc">r</hi>)</p></div></div>
<div type="chapter">
<pb n="187"/>
<head rend="h3">Wat de liefde vermag.</head>
<p>Voor een paar jaren had er in mijne buurt eene verhuizing plaats, en toch kon men het schier geene verhuizing noemen; want het was slechts een jong meisje, dat van woning veranderde. In plaats van een wagen of een schuit vol huisraad, bezat zij niets anders dan eene groote houten kist met kleêren, die een kruijer voor haar vervoerde; met loome schreden volgde zij den man, aan wien zij haren ganschen aardschen schat had toevertrouwd, niet omdat zij zich naar het ligchaam niet wel gevoelde, maar omdat hare ziele leed en diep ter neêrgedrukt was. Dit jonge meisje heette Elisabeth Metz, en was naaister van beroep. Haar kamertje in de Kerkstraat, waar zij bij goede vrienden inwoonde, had zij moeten vaarwel zeggen, daar deze Amsterdam met der woon gingen verlaten. Wel trachtte zij zich zelve diets te maken, dat zij alle reden had, om tevreden te zijn, aangezien zij weder bij regt geschikte menschen huisvesting had gevonden, maar toch bragt de gedachte, dat zij thans in eene geheel vreemde omgeving zou moeten leven, hare ziel telkens in eene sombere stemming.</p>
<p>Hare nieuwe woning op den Haarlemmerdijk was ten laatste bereikt, die haar, aangezien Diehl - zoo heette de eigenaar er van - met zijne vrouw en kinderen op eene fabriek werkzaam was, door een der buren, die den sleutel had, geopend werd. Daar stond nu de arme Elisabeth met hare groote zware kist alleen in een vreemd huis, en had niemand, met wien zij een enkel woord spreken kon. Droevige beelden uit het verledene traden voor haren geschokten geest; haar vader en hare moeder, alsmede haar jongste broertje, dat, zoo het in 't leven gebleven ware, nu reeds negentien jaar zou geweest zijn, waren sedert lang gestorven. Hare eenige vrienden - de menschen, bij wie zij tot hiertoe ingewoond had, - waren reeds naar hunne nieuwe woonplaats vertrokken en dus verre van haar verwijderd; hare klanten, hoe goed en vriendelijk zij ook jegens haar waren, hadden toch te veel met zich-zelve te doen, en waren al te zeer in de beslommeringen des levens verdiept, om van de kleine naaister veel notitie te nemen. Zelfs de stille,
<pb n="188"/>heimelijke hoop van menig meisjeshart, om eenmaal eene gelukkige gade en moeder te worden, durfde zij in hare ziel niet aankweeken, want maar al te goed wist zij, dat zij alles behalve mooi was.</p>
<p>Terwijl zij, over dit alles nadenkende, stille tranen vergoot, werd zij verrast door de tehuiskomst van Diehl en de zijnen, die haar in hun midden hartelijk welkom heetten. Hierop hielp Diehl haar de zware houten kist naar boven dragen. Anna, de oudste dochter des huizes, volgde haar, om haar bij het uitpakken de behulpzame hand te bieden en bij die gelegenheid tevens eens op te nemen, wat het naaistertje alzoo bezat. Vrouw Diehl begon inmiddels met het koffijgoed te rammelen, hing den waterketel over en haalde haar jongste kind, dat, als zij naar de fabriek was, door dezelfde buurvrouw, die haar sleutel bewaarde, opgepast werd. Vervolgens riep zij Anna van boven, en zond haar uit om versch brood en Noordhollandsche kaas te gaan koopen. Toen alles in gereedheid was, werd ook Betje naar beneden geroepen en uitgenoodigd, om deel te nemen aan het maal. Zonder zich te mengen in het nog al luidruchtige gesprek harer huisgenooten, plaatste zij zich aan het einde der tafel, at en dronk weinig, en verstoutte zich ten laatste om licht te vragen, ten einde, vóór zij te bed ging, hare kist verder uit te pakken, daar zij verscheidene dagen achtereen uit naaijen moest. Boven op hare kamer gekomen, ontzonk haar echter de moed, om thans het voorgenomen werk voort te zetten. De kist bleef gesloten, en nadat zij het licht had uitgedaan, plaatste zij zich aan het venster en hief hare betraande oogen op naar den met starren bezaaiden hemel.</p>
<p>Na eenigen tijd in die beschouwing verdiept te zijn geweest, daalden hare blikken langzamerhand weder naar beneden, en viel haar oog onwillekeurig op een der vensters van het tegenover gelegene huis. Er brandde daar nog licht; op het neêrgelaten gordijn zag zij de voortdurende, matte beweging van eene kleine spookachtige schaduw. Het was de arm en de hand van een kind, en zij vermoedde, dat het gestadig op en neêr gaan van beide, het gevolg zijn moest van duldelooze pijn.</p>
<p>Hare eerste vraag aan Anna, toen deze boven kwam; om naar bed te gaan, was: ‘van wie mag toch die schaduw wezen?’</p>
<pb n="189"/>
<p>‘Het zal de jongen van Margaretha zijn,’ antwoordde Anna. ‘Toen het verleden zomer zoo warm was, dat men het des nachts met gesloten vensters niet kon uithouden, stond het venster hier over ook open. - Gedurig werd ik dan door zijn gekerm wakker, maar men zegt, dat hij thans, nu het weêr wat kouder is geworden, aan de beterhand is.’</p>
<p>‘Is hij bedlegerig, vroeg Betje belangstellend, en wat scheelt hem eigenlijk?’</p>
<p>‘Men zegt, dat hij een ongemak aan den ruggegraat heeft. Het is regt jammer van hem, want hij is een aardige jongen, en zijne moeder is ook zoo kwaad niet; maar zij heeft kwestie met de mijne gehad, en sedert dien tijd hebben wij geen omgang meer met elkander.’</p>
<p>Betje zat nog altijd aan het venster, doch toen zij Anna vragen wilde, welke vrouw zijne moeder was, was deze in slaap gevallen.</p>
<p>Hare belangstelling in het treurig lot van den kleinen lijder was nogtans te zeer opgewekt geworden, om geen nader onderzoek naar hem te doen. Weldra wist dan ook Betje, dat Margaretha Hell eene weduwe was, die met uit wasschen gaan den kost voor zich en haar eenig zoontje verdiende. Insgelijks vernam zij, dat Margaretha, schoon zij met al hare buren overhoop lag en als een ware helleveeg bekend stond, voor haar kind echter de zachtmoedigheid zelve was. Wanneer nu zijne moeder naar hare werkhuizen was, lag de kleine lijder den ganschen dag alleen in zijn bedje voor het venster.</p>
<p>Des avonds nam Betje op haar kamertje het oogenblik waar, om uit de bewegingen van de schaduw op het gordijn op te maken, of zijne moeder reeds te huis was gekomen, die zich alsdan over haar zoon boog, hem eens verlegde en een kopje thee gaf. Zelfs des nachts kon Betje zich niet weêrhouden, nu en dan eens even op te staan en te kijken, of de kleine arm ook op en neêr ging, 't geen altijd plaats had, wanneer de pijn des lijders zich verhief.</p>
<p>Reeds den eersten dag, dat Betje zich in hare nieuwe woning bevond, had zij opgemerkt dat het zieke jongske veel van bloemen hield; want juist op dien dag had zijne moeder een ruiker asters voor hem gekocht, en nu sloeg Betje
<pb n="190"/>opmerkzaam gade, wat hij met dien ruiker doen zou. Eerst zette hij de bloemen in eene oude theepot, waarvan de tuit gebroken was, die hij dagelijks vulde met het versche water, dat zijne moeder, als zij uitging, in eene kruik naast zijn bed plaatste. Na verloop van eenigen tijd begonnen er een paar asters te verwelken, en nu haastte hij zich, om de dorre bladeren, die zijnen ruiker ontsierden, met eene schaar af te knippen. Toen zijne bloemen al meer en meer verflensten, scheen het hem toe dat het beter zou zijn, de weinige overgeblevene te droogen; hij legde ze althans zorgvuldig tusschen de bladen van eenen bijbel, en als hij dan eens een goeden dag had, tilde hij den zwaren folio bijbel op en sloeg dien open, om zijne gedroogde vrienden te bekijken. Des winters toch mogt hij op geene frissche bloemen hopen.</p>
<p>Intusschen naderde de St. Nikolaasdag; Elisabeth kwam op het denkbeeld, om op dit kinderfeest den armen, ongelukkigen knaap eens te verrassen. Zij wilde hem namelijk een kanarievogel koopen en eene kooi er bij. - Ik zal u wel niet behoeven te zeggen, mijne lezers! wat al ontberingen Betje zich getroosten moest, voordat zij het daarvoor benoodigde geld bijeen had en haar plan kon ten uitvoer brengen. Eindelijk had zij een dukaat opgespaard, en nu spoedde zij zich op zekeren avond naar de Botermarkt, naar een koopman in kanarievogels. Weldra was zij nu in het bezit van een vogel en eene kooi, en verborg die onder haren mantel, ten einde alzoo haren schat veilig naar huis over te brengen. Vervolgens hechtte zij aan een der tralies een klein strookje papier, waarop zij met groote letters schreef: ‘Van St. Nikolaas. Let er op dat de vogel <hi rend="i">Piet</hi> heet, en op het hooren van dien naam spoedig bij u zal komen,’ en liet aan den morgen van den zesden December haar geschenk naar den knaap brengen door een meisje, aan 't welk zij in last had gegeven, om, na het overhandigen der kooi, haastig weg te loopen.</p>
<p>Betje was inmiddels op haar kamertje voor het raam gaan zitten, om den knaap bij het ontvangen der kooi te bespieden. Daar zag zij, hoe hij zijne zwakke armen van blijdschap omhoog hief, hoe hij de kooi heen en weêr draaide, om den vogel van alle kanten te bezien. Blijkbaar had hij niet eens
<pb n="191"/>den tijd gehad, om er over na te denken, wie hem toch wel dat geschenk mogt gezonden hebben; zoo gelukkig gevoelde hij zich in het bezit van zijnen schat. En toen nu des avonds de schaduw der moeder achter het gordijn zigtbaar werd, en hij haar zijnen vogel had laten zien, bemerkte Betje, hoe zij zich over haar jongske heenboog, hem teeder kuste en het hartelijkst deel nam in zijne vreugde.</p>
<p>&nbsp;</p>
<p>Het liefelijk Pinksterfeest was aangebroken. Vroeger dan anders waren de meeste bewoners van den Haarlemmerdijk in de kleêren. Ook Elisabeth had vroeger dan zij gewoon was haar bed verlaten; terwijl zij aan het venster trad en het opende om de frissche morgenlucht te genieten, werd zij door een der overburen aangesproken, die haar vroeg: ‘Betje, waar gaat gij en de Diehls van daag naar toe?’</p>
<p>‘De Diehls zijn nog niet op,’ antwoordde deze, ‘en gisteren avond zeiden zij mij, dat zij den feestdag te huis zouden doorbrengen. Ik ga echter, ouder gewoonte, naar Haarlem.’</p>
<p>‘Gij gaat toch niet moederziel alleen?’</p>
<p>‘Wel neen, ik ga met Margaretha Hell en haar zoontje,’ antwoordde Betje, en te gelijk verwijderde zij zich van het venster, ten einde geene aanmerkingen te hooren over het gezelschap, waarmede zij zou uitgaan.</p>
<p>Mijne lezers zullen er zich waarschijnlijk over verwonderen, dat Elisabeth Metz, Margaretha Hell en haar zoontje nu zoo intiem met elkander geworden waren, dat het voornemen bestond, om te zamen een dag te Haarlem gaan doorbrengen. Ik zal hun daarom met weinige woorden mededeelen, wat daartoe aanleiding had gegeven. Het kon wel niet lang verborgen blijven, wie den kleinen Frans Hell een St. Nikolaas geschenk gezonden had, en toen dit aan zijne moeder bekend was geworden, was het haar langer onmogelijk geweest, lomp en onbeleefd te blijven tegen iemand, die haar kind zooveel vreugde bereid had. Op zekeren avond, dat Betje met een zwaar pak goed onder den arm huiswaarts keerde, was Margaretha Hell haar tegengekomen, die haar het zware pak afgenomen en voor haar gedragen had, terwijl zij onuitputtelijk was in dankbetuigingen voor de aangename tijdkorting, die Betje aan haar jongske bezorgd had.</p>
<pb n="192"/>
<p>Van dit oogenblik af was Elisabeths afkeer van de zoogenaamde helleveeg verdwenen en de grondslag gelegd tot eene nadere kennismaking. Dagelijks bezocht zij nu haren kranken vriend en peinsde op allerlei middelen, om zijne moeijelijke en smartvolle dagen te vervrolijken. Werkelijk werd dan ook Frans wat beter, en meende zelfs sterk genoeg te zijn, om de reis naar Haarlem, waarvoor Betje en Margaretha reeds sedert weken eenig geld hadden opgespaard, mede te maken. - De trekschuit voer ten 6 uur buiten de Willemspoort af; - nu was het kwart voor vijven, en Elizabeth sloop zacht de huisdeur uit en begaf zich naar hare vriendin aan de overzijde.</p>
<p>Margaretha Hell en haar zoon-waren reeds reisvaardig; op dringende begeerte van Frans zou ook de kooi met Piet medegaan, en weldra bragt nu eene vigilante, die tegen vijf en een half uur voor de woning van Margaretha besteld was, hen naar de schuit. Het beste plaatsje in de roef was voor Frans gedestineerd, en na eene vaart van circa drie uren kwam men te Haarlem aan wal. Sommige der reisgenooten waren beleefd en welwillend genoeg, om den gebrekkigen knaap naar den Hout te dragen, en wilden voor hunne moeite niets aannemen, schoon zijne moeder daarvoor reeds eenig geld had afgepast.</p>
<p>‘O Betje, hoe heerlijk mooi is het hier,’ riep Frans uit. ‘O moeder, moeder, is de gansche wereld buiten Amsterdam zoo schoon als hier? Nog nooit in mijn leven heb ik zulke boomen gezien! Kijk eens, Piet! zoudt gij ook niet graag in die takken wonen? Maar ik kan u niet laten wegvliegen; gij weet wel, dat kan niet. Gij zijt nu eenmaal mijn kleine speelnoot - en zonder uw bezit zou ik mij geheel verlaten gevoelen!</p>
<p>Aan den voet van een zwaren eik werd nu een groote omslagdoek op een zachten, met mos begroeiden grond uitgespreid, waarop men Frans nedervleide, terwijl men hem den raad gaf, om wat uit te rusten; in zijne vreugde en opgewondenheid meende hij echter daaraan in 't geheel geene behoefte te hebben. Op de plek, waar hij lag met de kooi naast zich, had hij het uitzigt op eene ruime vlakte, door hooge boomen ingesloten, die thans in den eersten frisschen tooi hunner jeugdige bladeren prijkten. Hoe groot was niet
<pb n="193"/>zijne vreugde, en hoe krachtig gevoelde hij zich niet door al het schoone, dat de natuur hem hier aanbood, getrokken en geboeid. Telkens evenwel werd hij in zijne stille beschouwing gestoord door de wandelaars, die voorbij kwamen, en wier aantal ieder oogenblik vermeerderde. Elk had eenen vriendelijken groet voor hem, terwijl de aanblik van zijnen ongelukkigen toestand, menigeen een medelijdend lachje afperste.</p>
<p>‘Hé, Betje!’ klonk het op eens, ‘wij moeten u hier toch een kleinen schrik op 't lijf jagen!’</p>
<p>En werkelijk deed men het goede Betje door een onverwachten slag op haren schouder schrikken. Het waren de Diehls, die achter haar stonden, en die in plaats van - gelijk eerst hun voornemen geweest was, - den feestdag te huis door te brengen, een paar uren na het vertrek van de schuit, met den spoortrein naar Haarlem gestoomd waren. Voor een oogenblik gevoelde men zich wederzijds wel eenigzins bedremmeld en verlegen, ten gevolge van hetgeen er vroeger tusschen Margaretha Hell en vrouw Diehl was voorgevallen - maar wie kon hier op deze bekoorlijke plek den verzoenenden invloed der natuur weêrstaan? Of zoo men dit al had kunnen doen, dan nog zou de aanblik van het ongelukkige kind, dat zich nu zoo overgelukkig gevoelde, alle vijandschap en haat hebben doen verdwijnen.</p>
<p>‘Hoe lang zijt ge reeds hier?’ vroeg Diehl.</p>
<p>‘Den geheelen dag reeds,’ antwoordde Betje.</p>
<p>‘En gij zijt nog niet eens daar ginds op dien groenen heuvel geweest?’ hernam Diehl. - Bij deze woorden kneep zijne vrouw hem in den arm, ten einde hem aan Fransje's toestand te herinneren, waardoor het hun tot hiertoe onmogelijk was geweest, de aangeduide plek te bezoeken. Maar Diehl wist raad. Met hun vieren elk een punt van den sterken Schotschen doek opnemende, tilden zij Fransje als in eene hangmat van den grond op, en bragten hem zoo in een ommezien op den heuvel. Hier bragt men in gepaste vrolijkheid het overige gedeelte van den dag te zamen door, terwijl ieder zich als om strijd beijverde, om Fransje zooveel genoegen aan te doen als maar mogelijk was.</p>
<p>Zoo neigde eindelijk de dag ten avond en naderde het uur, waarop de trekschuit naar Amsterdam afvoer. Toen men zich
<pb n="194"/>derwaarts op weg begaf, voegden zich nog velen, die men in den loop van den dag ontmoet had, bij hen. Allen spraken van de door hen gesmaakte genoegens; allen gevoelden zich regt gelukkig en tevreden. Lang gekweekte twisten waren vergeten, nieuwe vriendschapsbanden waren aangeknoopt. De zin voor het hoogere, voor reiner vreugd en zaliger genot was dezen dag in menige ziel opgewekt.</p>
<p>&nbsp;</p>
<p>Het was drie uren in den namiddag. Een onaanzienlijke lijkstoet trok langzaam door de straten der stad. Vier mannen droegen de lijkbaar van een kind. Zal ik u nog behoeven te zeggen wie dat kind was? De kleine Frans was gestorven; zijn lijden en strijden had een einde genomen; hij was overgegaan tot het nieuwe, betere leven.</p>
<p>Groot was de smart zijner moeder, vreeselijk haar misbaar. Betje, hoewel zelve schier in hare tranen stikkende, zocht haar te troosten. ‘O, lieve vrouw Hell,’ sprak zij, ‘zoo moet gij niet jammeren en klagen. Als Frans nog leefde, geloof mij, het zou hem leed doen, u in dezen toestand te zien - en hij leeft, dat weet gij immers, - de heilige schrift zegt het ons. En toen nu Margaretha hare diepgaande smart zocht te bedwingen, nam Elisabeth den grooten ouden bijbel, sloeg het veertiende hoofdstuk van Johannes Evangelie op en begon te lezen:</p>
<p>Uw harte worde niet ontroerd; gijlieden gelooft in God, gelooft ook in mij.</p>
<p>In het huis mijns Vaders zijn vele woningen; anderzins zou ik het u gezegd hebben; ik ga heen om u plaats te bereiden.</p>
<p>En zoo wanneer ik henen zal gegaan zijn, en u plaats zal bereid hebben, zoo kom ik weder en zal u tot mij nemen, opdat gij ook zijn moogt waar ik ben.’</p>
<p>Margaretha streek zich de grijze haren uit het gezigt, en luisterde met zulk eene aandacht, als gaf zij zich moeite om zich eenigzins het Vaderhuis voor te stellen, werwaarts haar jongske was heengegaan, om er zijne woning te vinden.</p>
<p>Door een zacht getik tegen de deur der kamer werden de beide vrouwen gestoord. Betje ging zien wie er was.</p>
<pb n="195"/>
<p>‘Anna Diehl zou u zoo gaarne eens spreken!’ fluisterde een klein meisje haar in 't oor. Betje keerde weder in de kamer terug, sloeg den bijbel digt, en na aan Margaretha de reden te hebben medegedeeld, waarom zij haar voor weinige oogenblikken ging verlaten, snelde zij de trappen af en begaf zich naar den overkant, ten einde te vernemen wat Anna haar te zeggen had.</p>
<p>‘O Betje!’ riep deze haar reeds in de verte op vrolijken toon toe, doch bij het zien van Betjes droevig gelaat bedacht zij zich en vroeg: ‘hoe is het met de arme vrouw Hell? Zij zal natuurlijk in 't eerst wel wat bedroefd zijn, maar 't zal zich met ter tijd toch wel schikken; als zij tot bedaren komt, zal zij wel begrijpen, dat het waarlijk gelukkig is, dat de jongen is gestorven, want hij zou toch zijn leven lang gebrekkig gebleven en zijne moeder tot last geweest zijn!’</p>
<p>‘Ja, Anna,’ antwoordde Betje, ‘ongetwijfeld is alles, wat God doet, welgedaan en ten onzen beste; maar o denk toch niet dat Frans, ofschoon gebrekkig, ooit zijne moeder tot last zou geweest zijn. Zij had hem nog inniger lief, omdat zij zooveel, ja alles voor hem doen moest; en waarlijk, zoo ging het ook reeds met mij.’</p>
<p>‘Gij moet intusschen niet al te zeer aan uwe droefheid toegeven,’ hernam Anna, die bemerkte dat Betje de tranen in de oogen schoten. ‘De reden waarom ik u juist heden zoo gaarne spreken wilde, is, om u tegen morgen op mijn bruiloft te noodigen. Keetje Verkouteren is ziek geworden, en nu weet ik niemand, die ik zoo gaarne als speelnoot in hare plaats zou hebben als u.’</p>
<p>‘Morgen, zegt gij? neen, dat kan ik onmogelijk doen!’</p>
<p>‘En waarom niet?’</p>
<p>Betje gaf geen antwoord, en Anna Diehl was reeds op het punt om knorrig te worden.</p>
<p>‘Nu,’ sprak Anna, ‘gij zult u toch ten gevalle van den armen Frans, die nu reeds begraven is, niet van zulk eene vrolijke partij willen berooven?’</p>
<p>‘O wees niet boos op mij, lieve Anna, maar geloof mij, ik ben er niet toe gestemd, om op uwe bruiloft uw speelnoot te zijn; intusschen zeg ik u hartelijk dank voor uwe vriendelijke uitnoodiging.’</p>
<pb n="196"/>
<p>‘Nu, gij moet het zelve weten,’ zeide Anna eenigzins gebelgd.</p>
<p>‘Waarlijk, Anna, ik ben gevoelig voor uwe beleefdheid, en wensch u en uwen Lodewijk van harte geluk, maar zoo ik ook al op uwe bruiloft kwam, zou ik toch onophoudelijk met mijne gedachten bij Frans en zijne arme verlatene moeder zijn, en men zegt dat het geen geluk aanbrengt, wanneer men op een bruiloftsfeest aan dooden denkt.’</p>
<p>Allemaal gekheid!’ zeide Anna, ‘daaraan geloof ik volstrekt niet. Voor 't overige kan ik maar in 't geheel niet begrijpen, hoe er menschen kunnen gevonden worden, die zeggen, dat het trouwen zulk eene ernstige zaak is. Ook mijn Lodewijk lacht er om, wanneer hij van het trouwen hoort spreken, als van den gewigtigsten stap des levens. Tusschenbeiden zegt hij wel eens, dat hij er aan twijfelt, of ik wel eene goede vrouw voor hem zijn zal, aangezien ik van de huishouding niet veel weet. Maar hij wil liever minder goed met mij huishouden, dan heel goed met eene andere. Zie, dat noem ik nog eens liefde! En dan zeg ik ook, dat ik hem, al was hij ook een dronkaard, liever zou hebben dan een ander, die volstrekt niet van sterken drank houdt.’</p>
<p>‘O Anna, gij weet niet wat het zeggen wil, een dronkaard tot man te hebben. Ik, helaas! weet het. Vader kwam dikwijls beschonken te huis, en dat heeft moeder ten laatste het leven gekost. - O geloof mij, Anna, God alleen weet wat de vrouw van een dronkaard te lijden heeft! Vader,’ vervolgde zij op fluisterenden toon, ‘vader heeft in eene vlaag van dronkenschap mijn kleine broertje doodgeslagen. Moeder zal nu ginds bij den kleinen Jakob te huis zijn, en zij zullen nu beiden zeker gelukkig wezen, - en waarschijnlijk bevindt Fransje zich ook bij hen. O wat ik u bidden mag, spreek nimmer weêr zoo ligtzinnig over het lot eener vrouw, wier man zich in den drank verloopt.’</p>
<p>‘Mijn hemel, welk eene preek! Hoor, Betje, wil ik u wat zeggen? Gij zult nimmer een man krijgen, zoo min een afschaffer als een dronkaard.’</p>
<p>‘Ik weet dit even goed als gij, hernam Betje. Maar daar het nu Gods wil schijnt te zijn, dat ik ongehuwd zal blijven, heb ik te meer reden, om naar eenen anderen werkkring om
<pb n="197"/>te zien. Vele meisjes, die geen echtgenoot krijgen, dunkt mij, handelen dan ook zeer verkeerd. In plaats van er zich in te schikken dat zij oude vrijsters blijven, en zich toe te leggen op de beoefening van vele goede werken, waarvoor God de oude vrijsters juist schijnt bestemd te hebben, kwellen zij zich onophoudelijk, dat zij ongetrouwd zijn, en jagen en haken nog altijd naar 't geen haar nu eenmaal ontzegd is.’</p>
<p>‘Wat gij daar zegt, zal alles wel waar zijn,’ antwoordde Anna, ‘maar aangezien gij nu geen plan hebt om eene oude vrijster te blijven, zou ik wel gaarne weten, of gij morgen op mijne bruiloft speelnoot zijn wilt of niet? Kom, Betje, doe het maar om mijnentwil. 't Zal u, na al uw zorgen en slaven voor Frans Hell, zeker goed doen!’</p>
<p>'t Is mij onmogelijk, lieve Anna, aan uwe begeerte te voldoen!’</p>
<p>‘En ik kan niet langer wachten,’ zeide Anna verdrietig. ‘Om de begrafenis van Frans Hell hebben wij ons huwelijk reeds tot nu toe uitgesteld, en daarom kom nu toch! Vader zal voor het eten en Lodewijk voor het drinken zorgen, en na den maaltijd zullen wij lustig dansen. Wees nu niet dwaas, Betje! Met 't huis te blijven doet gij niemand pleizier. Vrouw Hell, daar wil ik wel wat om verwedden, moet zeker uit wasschen.’</p>
<p>‘Ja, zij moet naar mevrouw Wilson, en ik moet ook op mijn werk, want mevrouw Birch heeft reeds voor eenige dagen om mij gezonden, en verlangt, dat ik het wintercostuum van hare dochter in orde zal brengen, en tot nu toe kon ik Fransje niet verlaten.’</p>
<p>‘Gij verkiest dus morgen mijn speelnoote niet te zijn? Is dat uw laatste woord?’</p>
<p>‘Dat is het, maar ge moet daarom niet boos op mij zijn,’ zeide Betje op schier smeekenden toon.</p>
<p>Doch Anna Diehl ging heen, zonder een enkel woord meer te spreken.</p>
<p>Toen Elisabeth weder bij vrouw Hell kwam, vond zij haar met alle aandacht in den bijbel lezen, zoodat Margaretha niet eens bemerkt had, dat hare vriendin weêr naast haar was gaan zitten.’</p>
<p>‘Wat begeerde Anna van u?’ vroeg Margaretha; toen zij
<pb n="198"/>ten laatste van haren bijbel opkijkende, bespeurde, dat Betje teruggekeerd was. ‘Maar ik kan 't wel raden, zij zou u gaarne op hare bruiloft zien! Ja, ja, zij zullen trouwen en lagchen en dansen, even goed alsof mijn jongen nog leefde,’ zeide zij, en daarop vervolgde zij niet zonder bitterheid: ‘nu hij was immers uw vleesch en bloed niet, Betje, en daarom moet ik u wel dankbaar zijn, voor alles wat gij aan hem gedaan hebt, en mag ik er mij niet over verwonderen, dat ook gij hem vergeet, nu hij dood en begraven is.’</p>
<p>‘Ik kan hem nimmer vergeten, en ik ga ook niet naar de bruiloft,’ zeide Betje op goedigen toon. ‘Ik moet morgen bij mevrouw Birch zijn!’</p>
<p>‘En ik,’ zuchtte vrouw Hell, ‘ik moet uit wasschen, even alsof er niets gebeurd is, en als ik dan van avond te huis kom, dan vind ik zijne plaats ledig, dan is alles hier stil als het graf, en niemand zal mij ooit meer moeder noemen.’ - En zij weende bitter, en het duurde lang, eer ook Betje kracht genoeg gevoelde om te kunnen spreken. Eindelijk brak Betje 't eerst het stilzwijgen af en zeide: ‘vrouw Hell! ik wilde wel - of wildet gij wel, dat ik bij u kwam inwonen. Bij het hooren dezer woorden verspreidde zich een glans van vreugde over Margaretha's gelaat, die aan Betje moed gaf om voort te gaan.</p>
<p>“Ik kom bij u inwonen en betaal de helft van de huur; de avonden kunnen wij dan te zamen doorbrengen, en” voegde zij er met zachte stem bij: “wij kunnen dan ook dikwijls over hem spreken, weet gij?”</p>
<p>“Betje! zoudt gij er waarlijk over denken, om bij mij te komen inwonen? O ik zou het zoo gaarne hebben - maar neen, het mag niet gebeuren, gij kunt niet half begrijpen hoe'n boos schepsel ik tusschen beiden ben. Als ik 's morgens met het verkeerde been uit bed stap, dan moet ik mijne kwade luim bot vieren tegen den eersten den besten, dien ik ontmoet. Ach, hoe kon ik zelfs nu en dan tegen mijn armen jongen uitvaren, en juist daaruit kunt gij zien, hoe weinig ik mijne zondige drift beteugelen kan. Neen, gij moogt niet bij mij komen inwonen. Ik moet van nu af, mijn leven eenzaam en verlaten doorbrengen.”</p>
<p>Elisabeth's besluit stond echter vast. “Ik ben in 't minst niet voor u bevreesd,” zeide zij lagchend, “ik ken u beter
<pb n="199"/>dan gij u zelven kent, vrouw Hell! Ik heb het immers wel bemerkt, hoe gij er u in den laatsten tijd op hebt toegelegd, om, als het daar binnen in u kookte en bruischte, de uitbarsting uwer drift tegen te gaan. En daarenboven, wanneer uwe drift weder bedaard is, dan weet gij niet, waarmede gij het goed zult maken. Mij dunkt, 't zal <hi rend="i">hem</hi> verblijden, als wij te zamen wonen - en ik beloof u, dat ik mij benaarstigen zal, u het leven zoo genoegelijk en aangenaam mogelijk te maken.”</p>
<p>“Maar,” hernam vrouw Hell, “ik zal het juist zijn, die door mijne kwade luimen u het leven verbitteren zal. - 't Is anders God alleen bekend, hoe lief ik u heb! Wij staan beide zoo alleen in de wereld, en wij beide hebben hem bemind, die nu dood is. Als gij met mij wilt wonen, Elisabeth, dan zal ik nog meer dan ooit te voren mijn best doen, om regt zachtmoedig te worden. Wilt gij het met mij beproeven Elisabeth?”</p>
<p>Het antwoord van haar, die zoo toegesproken werd, zal ik u wel niet behoeven mede te deelen. Van nu af was het vast besloten, dat Margaretha en Elisabeth zamen zouden huizen.</p>
<p>Toen Betje den volgenden avond van haren arbeid teruggekeerd was, kwam Anna in haren bruidstooi tot haar overloopen, en wilde haar overhalen om deel te nemen aan den dans.</p>
<p>“Lieve Anna! het is regt vriendelijk van u, dat gij heden op uw feest aan mij denkt,” zeide Elisabeth, terwijl zij haar een hartelijken kus gaf, “en ofschoon ik aan uw verzoek niet voldoen kan, daar ik vrouw Hell beloofd heb, bij haar te blijven, zoo zal ik toch aan u denken en voor u bidden, dat gij in uw huwelijk gelukkig zijn moogt. En hier heb ik nog tot een gedachtenisje een klein speldedoosje voor u!”</p>
<p>“Gij zijt waarlijk eene goede ziel, Elisabeth, en dat speldedoosje van u zal ik al mijn leven bewaren!”</p>
<p>Daar Elisabeth hare vriendin thans in zulk eene vrolijke stemming aantrof, waagde zij het, haar bekend te maken met haar voornemen, om bij Margaretha Hell te gaan inwonen.</p>
<p>“Neen,” sprak Anna, “dat zal niet gebeuren! vader en moeder houden daartoe veel te veel van u; als gij het om
<pb n="200"/>de huur doet, zullen zij u gaarne afslag geven. En bij Margaretha Hell, die helleveeg, dat onverdragelijke schepsel zult gij gaan inwonen? Gij zult geen enkel rustig uur meer hebben. Hoe kunt gij op zulk een dwazen inval komen, Elisabeth?”</p>
<p>“Zij zou zonder mij zoo geheel verlaten zijn,” was Elisabeth's antwoord. Ik ben er zeker van, dat zij, als ik bij haar ben, zich veel gelukkiger zal gevoelen. Ook ben ik volstrekt niet bang voor haar. Ik zal mijne beste krachten inspannen, om haar niets in den weg te leggen, en 't zal ongetwijfeld haar hart goed doen, als ik nu en dan over Fransje tot haar spreek. Ik zal ook dikwijls uwe ouders komen bezoeken en hun altijd dankbaar zijn voor het vele goede, dat zij mij hebben aangedaan. En bezitten zij daarenboven niet u en de kleine Maria? De arme vrouw Hell daarentegen staat geheel alleen in de wereld en heeft volstrekt niemand, aan wien zij haar leed kan klagen; mijn besluit is daarom genomen, ik ga bij haar inwonen.’</p>
<p>Anna bemerkte wel, dat Elisabeth van haar voornemen volstrekt niet was af te brengen; haastig nam zij dan ook van haar afscheid en spoedde zich voort, om aan hare ouders het belangrijke nieuws mede te deelen.</p>
<p>Elisabeth's vertrouwen is niet beschaamd geworden. Sedert zij bij Margaretha Hell inwoont, is deze eene gansch andere vrouw, dan tijdens het leven van haren Frans. De droefheid over het verlies van haren zoon en de liefde die zij van Elisabeth ondervindt, hebben haar stil en zachtmoedig gemaakt. En waarlijk, het is treffend om te zien, met hoeveel eerbied zij Elisabeth behandelt. Hare moeder had niet teederder voor haar kunnen zorgen, dan Margaretha Hell dit doet, die nog voor korten tijd eene ware helleveeg en de schrik der gansche buurt was.</p>
<p>&nbsp;</p>
<p>En zoo hebben wij het u dan in het voorbeeld van Elisabeth Mertz doen zien, <hi rend="i">wat</hi> en <hi rend="i">hoeveel</hi> de liefde vermag. - Lezer of lezeres, ga heen en doe desgelijks! Gij en wij kunnen, ieder in zijnen kring, zooveel tranen droogen, zoo veel smarten lenigen. - Zoo menige broeder of zuster, die welligt anders verloren gaat, kan door onze hulp, door onze toespraak van den rand des afgronds worden terug
<pb n="201"/>gebragt. Doen wij daarom ook in dit opzigt, wat onze hand vindt om te doen. - Zijn wij navolgers Gods, als zijne geliefde kinderen! En zoo menigmaal het Kaïn's woord ons op de lippen zweeft: ‘ben ik mijns broeders hoeder?’ of wij geneigd zouden zijn, om met Israëls oudsten en priesters den gevallen medemensch het ijskoude woord toe te voegen: wat gaat ons dat aan? gij moogt toezien, trede het woord van Jakobus<note n="(1)" place="foot">Jak. 5:19, 20.</note> ons levendig voor den geest.</p>
<p><hi rend="i">Broeders! indien iemand onder u van de waarheid is afgedwaald</hi>, <hi rend="i">en hem iemand bekeert</hi>, <hi rend="i">die wete</hi>, <hi rend="i">dat degene, die een zondaar van de dwaling zijns werks bekeert</hi>, <hi rend="i">zal eene ziel van den dood behouden</hi>, <hi rend="i">en zal menigte der zonden bedekken</hi><note n="(2)" place="foot">Het bovenstaande verhaal is eene vrije bewerking van een der vele en goede stukjes, die door de ‘Agentur des Rauhen Hauzes’ te Hamburg in het licht worden gezonden.</note>.</p>
<p><hi rend="i">Vrij gevolgd</hi>.</p></div>
<div type="chapter">
<head rend="h3">De mensch en de liefde.</head>
<p>In een tijd, waarin het tijd wordt zijn' tijd te regter tijd waar te nemen, moet ik noodzakelijk de noodzakelijkheid erkennen, die bij de tegenwoordige algemeene begripsverwarring, begrijpelijker wijze eene begrijpelijke uiteenzetting der zaken voor het begrip noodzakelijk maakt.</p>
<p>Op grond hiervan heb ik mij veroorloofd eene belangrijke zaak voor den belangstellenden lezer, zoo als het belang dit vordert te behandelen; hoewel in een humoristisch betoog, namelijk ‘<hi rend="i">de mensch en de liefde</hi>,’ een thema dat in varianten, bij alle variatiën des levens variëert.</p>
<p>Liefde in het algemeen is niets en niets is eene zoo ligte zaak, dat zij, die te voet reizen, dikwijls wenschen niets te moeten dragen; daarom ook geven ligtvaardige menschen zich zoo ligt over aan eene uitzinnige, onzinnige, ligtzinnige of dubbelzinnige liefde, vanwaar het komt dat liefde en liefhebben mode wordt.</p>
<p>De mensch ontstaat door de liefde; dit is de reden dat hij immer tot haar wederkeert, zoodra hij tot verstand komt,
<pb n="202"/>of, beter gezegd - daar velen nimmer tot verstand komen - zoodra hij zijn zestiende levensjaar bereikt.</p>
<p>Ik zeide, dat de liefde in het algemeen niets is, maar niets is iets, waarover dikwijls veel werd geschreven en dikwijls is een niets waarover niets geschreven werd, hoewel er dikwijls veel geschreven werd over niets. Niets kan men dagelijks zien en hooren en ook niet. Niets vindt men in de meeste dagbladen. Niets is ook veeltijds het begin, midden en einde der liefde. Niets mogen, in den regel, bij twee verliefden, de ouders er van weten en duizendmaal gebeurt het, dat het beter ware geweest, wanneer die twee ook niets van elkander hadden geweten. - Doch het wordt tijd dat ik van niets, niets meer zeg, om tot de liefde te komen, waarvan ik nu toch iets moet maken.</p>
<p>Liefde is eene actiën-loterij; hoe meer men zich daaraan overgeeft, des te grooter wordt het divident. Zij is ook eene loterij in staatspapieren; menigeen wint spoedig een' grooten prijs, anderen daarentegen hun geheele leven niets. Zij kan ook vergeleken worden met eene nummerloterij met duizende loten, waarbij slechts een iets winnen kan.</p>
<p>Liefde is eene wetenschap, waarin niemand den doctoralen graad behalen kan, aangezien de thesen onoplosbaar zijn.</p>
<p>Liefde is bier, hoe meer suikerstof hoe minder duurzaamheid; zij is wijn, hoe zuidelijker haar wasdom, hoe vuriger zij is.</p>
<p>De liefde heeft twee zijden. Menige zoogenaamde gelukkige liefde gelijkt eene blinde koe, die instinctmatig den os naloopt, maar ongelukkige liefde is een egel, zij steekt hoe men haar aanvat.</p>
<p>De stand der liefde, waarvan heden ten dage meer de stand dan de liefde wordt in aanmerking genomen, bestaat in de overeenkomst van twee menschelijke wezens van beiderlei geslacht, die elkander wederkeerig plagen en beet nemen en om deze schoone deugden in stand te houden en te begunstigen, heeft men den echt uitgevonden.</p>
<p>De echt is dikwijls een veeljarige oorlog. ‘De oorlog,’ zeide Napoleon, ‘maakt helden,’ van daar in den echtenstaat, de pantoffel-helden. In den huwelijkskrijg zijn de vrouwen het meestal die bestormen. Blijft hier of daar de zege aan de zijde des mans, zoo is hij toch de lijdende partij, want in den echt geniet de vrouw verzorging, terwijl de zorgen voor den man overblijven.</p>
<pb n="203"/>
<p>Het huwelijk heeft aan de liefde zijn ontstaan te danken, maar de huwelijken uit liefde worden zeldzamer; daarom laten wij den echten staat voor hetgeen zij is en blijven alleen bij de liefde.</p>
<p>De liefde der ridders van eertijds was een veroverd wapen, dat zorgvuldig voor den roest werd bewaard; de liefde der ridders van onze dagen is eene veroverde vesting, waarvan men nog de muren ziet, waarachter het geschut stond.</p>
<p>De liefde der rijken is klatergoud, die der armen specerij in de watersoep zijns levens.</p>
<p>De liefde van den philister (een dom mensch, zonder nagedachten), is een gevoel in miniatuur, die van den philosoof (wijsgeer) een gevoel in folio. Hoe verscheiden! En toch begint beider naam met eene phi...</p>
<p>De liefde van een ouden vrijer is eene armbedeeling aan zich zelven, die van een' zwerveling een aalmoes aan velen.</p>
<p>De liefde van den geneesheer is een middel tot stilling van het bloed, van hartkloppingen en opgewondenheid. Maar ook hier verlaten deze heeren zich meest op de goede natuur.</p>
<p>De liefde van den zanger is een lied, hoe hooger gestemd, hoe meer de natuurlijke stem er door lijdt; de liefde van den tooneelspeler een treurspel, waarin de harlequin de heldenrol overneemt.</p>
<p>De liefde van handelsreizigers, namelijk van die lieden, die niet voor dringende zaken, maar gedreven door den drang der noodzakelijkheid reizen, en derhalve hunne visites maken zonder uitnoodiging daartoe te ontvangen, is een locomotief des harten, die aan ieder station stil houdt, hetzij er passagiers zijn of niet.</p>
<p>De liefde van den graveur is eene gravure van het geliefde voorwerp in den wals der verbeelding. Door den wals verkrijgt men echter vele afdrukken.</p>
<p>De liefde van den kunstschilder is een penseel, dat iedere verf aanneemt; die van den student eene gemeenschap van gevoelens. Gevoelens echter duren tot den dood, derhalve duren de verbindtenissen van den student ook zoo lang.</p>
<p>De liefde van den dichter is een bestendige lentedroom, een rusten op rozenbedden onder het genot van leliëngeur; een phantaseren onder den druivenboom en menigmaal evenwel liggen die lieden op een stroozak en schrijven op de
<pb n="204"/>keerzijde van eene hoogst prozaïsche schoenlappersrekening, eene hymne op de aardsche gelukzaligheid.</p>
<p>De liefde van den soldaat is een vrachtwagen, die op zijne reis alles medeneemt tegen vergoeding; - hoe beter men hem smeert, hoe beter hij loopt.</p>
<p>Bij liefde behoort wederliefde. Ontbreekt deze, dan is het alsof de een iets vraagt en de andere geen antwoord geeft.</p>
<p>Van den een, den man namelijk, heb ik gesproken en ik zoude de andere, de vrouw, zeer grieven, zoo ik wegens hare liefde ook niet in eenige opheldering trad.</p>
<p>De liefde van een meisje in het algemeen is gelijk een billardspel. Nooit trekt één bal alleen de geheele opmerkzaamheid, aan de anderen wordt eveneens de aandacht gewijd, of met die ook beter stoot kan worden gedaan en hoe menigmaal gelooft een meisje een beteren bal te spelen en verliest daarbij.</p>
<p>De meisjes zijn zonderlinge wezens en haar hart is ondoorgrondelijk, gelijk Göthe zegt. De een neemt eene deftige houding aan en berispt iedere schrede van hare zusteren, terwijl zij zelve gelijk is aan een steenen wegwijzer, die, wel is waar, den wandelaar aantoont waarheen en hoever, doch zelf komt hij niet van zijne plaats. De andere is behaagziek en kinderachtig; kinderen worden door lekkernijen zoet gehouden, en kunnen zich met speelgoed vermaken.</p>
<p>De liefde eener zedige jonkvrouw is een statige eik; die eener coquette gemalen zoethout en die eener <hi rend="i">maintenée</hi> het vrijwillig <hi rend="i">offer</hi> eener verkochte vrijheid.</p>
<p>De liefde eener bejaarde is eene wereld zonder lente; die van een dwaas meisje eene klok met speelwerk, die opgewonden door een verstandig man, alle dagen hetzelfde liedje speelt.</p>
<p>De liefde eener zestienjarige is de <hi rend="i">prima donna</hi> van een hoftooneel; die eener dertigjarige de komische oude van het volks-theater; die van een rijk meisje de eerste zangeres van de opera, die immer in haren zang verhinderd wordt. De liefde van een arm meisje daarentegen is de debutrol, die op verlangen gespeeld wordt.</p>
<p>De liefde eener boosaardige hangt zich aan den man tot den dag des huwelijks, daarna kan de man zich zelf verhangen.</p>
<p>De liefde eener kwistige vrouw of pronkster verbant
<pb n="205"/>alle orde, want zij hangt haren man het huiskruis aan.</p>
<p>De liefde eener vlijtige vrouw is eene goede huishoudster, die haar hart als waarborg stelt; die van een lui wijf eene portiers-weduwe, die men uit genade in dienst laat.</p>
<p>De liefde eener wellustige is nu als een rozenblad uit het Oosten, dan als een notenblad waarnaar zij haren beminde laat dansen, en soms een vijgenblad waarvan in den bijbel het verdere te lezen staat.</p>
<p>De liefde eener gezelschapsjuffer is als de lelie, waarvan men leest: Zij zaait, arbeidt noch spint en toch is zij rijker bekleed dan Salomo in al zijne heerlijkheid.</p>
<p>De liefde eener tooneelspeelster is een opgevulde boezem, wanneer zij hare aanbidders zegt, dat haar hart vol liefde is; terwijl die eener balletdanseres zeer bevangend is, want hare oogen vangen vuur, hare bewegingen vangen vuur, en gelijk de dagbladen ons melden, vangen hare kleederen vuur. Wie haar alzoo te na komt, kan warm worden.</p>
<p>De liefde der zoogenaamde soldatenmeisjes is van eene dubbele uitwerking. Wanneer een regiment uittrekt, blijven zij zoo lang betrokken tot er een ander regiment weder binnentrekt.</p>
<p>Liefde voor eene schoonzuster is eene gevolgtrekking op eene bijbelsche leerstelling in gelijkenis. Die jongeling vervult de plaats van barmhartigen Samaritaan, die de verzachtende olie der toegenegenheid in de wonde van baar hart laat druipen.</p>
<p>De liefde eener weduwe is eene militaire begrafenis. Tot aan het graf speelt de treurmarsch, doch van daar naar huis terug klinken de toonen weder vrolijker.</p>
<p>De liefde eener Oosterlinge is eene slang, die haar offer eerst belikt en daarna verdrukt; die eener Spaansche schoone eene roos, waarvan de bladeren nog groenen ofschoon de bloem reeds verwelkt is. De liefde eener Française is een bliksem, die na de wittebroodsweken op den donder volgt; die eener Engelsche roomijs dat men in kleine hoeveelheden geniet, maar die eener Hollandsche, eene lagchende Vergeet mij niet in gloeijende harten; jammer slechts dat dit bloempje zoo menigmaal in de kweekaarde van eigenbelang wordt overgeplant.</p>
<p>De liefde der vrouwelijke individuen in het algemeen is
<pb n="206"/>een ministerie van financiën; zijn de kassen gevuld, dan heeft het ministerie van binnenlandsche zaken, namelijk het hart, voor al zijne operatiën een krachtigen steun, zijn zij echter ledig, dan is er menig votum van mistrouwen en heeft men kattenmuziek te verwachten.</p>
<p>&nbsp;</p>
<p><hi rend="sc">a. mayr</hi>.</p></div>
<div type="chapter">
<interpGrp>
<interp type="secundair" value="itali01"/>
<interp type="primair" value="18610200"/>
<interp type="primair" value="sass004"/>
</interpGrp>
<head rend="h3">Het mirakel van den heiligen Januarius in Napels.</head>
<p>Napels is de eenige plek op de geheele aarde, waar de onmiddelijke openbaring des Heeren, gelijk de kerkelijke boeken ons vertellen, nog voortduurt; de eenige plaats, waar het christendom nog bezegeld wordt door een teeken van boven, de eenige gelegenheid, waarop het ongeloof en de ketterij door een <hi rend="i">argumentum ad oculos</hi> teruggedreven worden in de diepte van het Niets en waarop de Roomsche belijdenis, door het stroomende bloed van een zijner moedigste belijders, een eeuwigen triomf viert. Inderdaad eene plaats en eene gelegenheid, wel waard om ze op te zoeken en bij de vele wonderen die natuur, kunst en het verledene ons hier aanbieden, dit eene niet te vergeten, het te aanschouwen, zich in het stof neer te buigen en zich in ootmoed te krommen voor den herders-staf en zijne onfeilbaarheid, of slechts - om er om te lagchen en het te plaatsen in de categorie van die gebruiken, die tot voordeel der geestelijke en wereldlijke heerschers ten allen tijde en onder alle hemelstreken worden aangewend en aangemoedigd!</p>
<p>In de nabijheid der bekoorlijke stad Napels, aan het blaauwe water van de classische bogt van Bajac ligt de schilderachtige stad Puzzuoli.</p>
<p>Hier was de heilige Januarius - de San Gennaro der Napolitanen - in het midden der derde eeuw geboren; hier werkte hij als bisschop der nieuw gestichte christelijke gemeente en hier was het, dat hij onder Dracontius den Romeinschen proconsul voor Campanië, in het jaar 305 den marteldood moest ondergaan, in de tot op heden nog goed bewaard geblevene <hi rend="i">arena</hi> of strijdplaats der kampvechters. Maar, tam als lammeren, zoo verhaalt ons de legende, legden de wilde beesten, voor wie hij ten buit bestemd was,
<pb n="207"/>zich aan zijne voeten neder en likten de gezalfde heilige handen. Zijne regters waren echter wreeder dan de wilde beesten. Hun, waren de teekenen des hemels niet voldoende waarmede hij zijn' priester verheerlijkte, en in de verstoktheid huns harten gaven zij het bevel met het zwaard te dooden, wien bloedgierige dieren uit eerbied spaarden.’</p>
<p>Januarius werd te Puzzuoli begraven. Bij zijne ter doodbrenging had zich eene vrome aanhangster van zijn geloof, van het op den grond vloeijende kostbare bloed weten te verschaffen. Zij vulde het in twee kleine flesschen en toen weinige jaren daarna, na de zege des christendoms door Constantijn, het ligchaam van den martelaar door den toenmaligen bisschop van Napels in triomf naar de hoofdstad gebragt en daar bijgezet werd, vertoonde zich ook deze vrome christin voor den bisschop St. Severus en overhandigde hem de kostbare reliqui, die zij tot nu toe als een dierbaar kleinood bewaard had. Maar zie! in de hand des bisschops werd het zoo even nog dikke en geronnen bloed weder vloeibaar alsof het pas het heilig ligchaam verlaten had, en een tweede wonder was geschied ter eere der kerk en hare belijders <hi rend="i">ad majorem Dei gloriam!</hi></p>
<p>Van dien tijd af, gunde men het ligchaam van den heiligen Januarius als 't ware geene vaste rustplaats. Eenige vorsten lieten het, zoo als meermalen gebeurt om het een of ander doel mede te bereiken, nu eens hier en dan weder daarheen brengen, tot dat het eindelijk in het jaar 1497 voor goed naar Napels gebragt, en daar onder het hoog-altaar van den ter zijner eere gebouwden Dom voor de laatste maal bijgezet werd. De beide fleschjes met het bloed waren met het ligchaam gevolgd.</p>
<p>Het schijnt dat in verloop van vele eeuwen, het wonder zich niet herhaald heeft, daar niemand er ten minste melding van gemaakt heeft tot op de elfde eeuw. Ook van dien tijd af tot 300 jaren later, zijn de berigten daarover zeer onbepaald. Eerst met de overbrenging der reliquiën naar Napels begint de regelmatige tentoonstelling van het bloed en het daaraan verbondene vloeibaar worden, hetwelk tot op onze dagen onafgebroken voortgeduurd heeft.</p>
<p>Slechts tweemaal 's jaars is het den geloovigen vergund het mirakel te zien, eens op den eersten Zaturdag in Mei
<pb n="208"/>en vervolgens op den 19den September. Het herhaalt zich dan telkens om de acht dagen. Bijzonder gevierd, is de eerste dag. Onder het gelui der klokken, de toonen der muziek en het gejubel der verheugde menigte, beweegt zich eene statige processie van den Dom af met het bloed des heiligen naar de kerk der heilige Clara Het heilige vat rust op eene kostbare, door vier priesters gedragen baar, waarachter onmiddelijk de hooge geestelijkheid volgt, met den aartsbisschop aan het hoofd. Vooraan, loopen met brandende waskaarsen in de hand, de gezamentlijke ordesgeestelijken van Napels en den geheelen omtrek, duizenden in getal en tusschen deze, door krachtige mannen gedragen, 45 massiefzilveren borstbeelden der verschillende kerk-patronen van de aan kerken en kloosters zoo rijke stad. In Santa Chiara aangekomen, wacht haar alles tot eene waardige ontvangst, De ruime zalen zijn met bloemen, tapijten en lichten rijk versierd. Op eene estrade, ter zijde van het hoog-altaar staat een aanzienlijk muziek- en zangerskoor, het altaar zelf schittert en fonkelt van honderde kaarsen, die hunne stralen in goud en zilver terug kaatsen, en voor de trappen staat de geestelijkheid der parochie met water en wierook en brengt ieder der voorgebragte heiligen, onder een kort gebed, hunne vereering toe. Deze wenden zich nu ter zijde af en maken zoo de een voor den ander plaats, totdat ten laatste de Madonna en onmiddelijk daarop het bloed van den martelaar volgt. Dit alles zou nog een zeker kenmerk van ernst dragen, wanneer ons oog en oor niet beleedigd werd door den aanblik, die zich aan de linkerzijde des hoogaltaars aan ons voordoet. Dáár namelijk bespeuren wij op eene kleine verhevenheid een aantal van ongeveer 30 vrouwen. Het zijn alle, zonder uitzondering, vrouwen des volks die reeds op jaren zijn, waar de bij de Napelsche jeugd reeds zoo dikwijls gevondene schoonheid en bevalligheid, terstond het tegendeel doet zien; met andere woorden, hare gelaatstrekken zijn
zoo wanstaltig, dat men onwillekeurig herinnerd wordt aan die walgelijke vechttooneelen, die men onder haars gelijken dagelijks bij de Santa-Lucia of de Mirgillina aanschouwen kan. Ook hier aan het altaar hebben zij de welligt voor de inboorlingen behagelijke manieren, om aan haar gevoel lucht te geven, medegebragt en zoo verneemt men
<pb n="209"/>dan telkens, wanneer een heiligenbeeld te voorschijn komt, een verward geschreeuw, zoodat de vensters rammelen en de ooren tuiten.</p>
<p>Aanvankelijk is het onmogelijk den zin en den inhoud der in een krijschenden discant uitgestooten toonen, op te vangen en te verstaan, maar langzamerhand gewent het gehoorsorgaan hieraan en onteijfert, uit een verward mengelmoes de bekende slotwoorden: ‘Sancte N.N. ora pro nobis. Gloria patri et filio etc. etc.’ Bij iederen heilige schijnt het geschreeuw te vermeerderen; de godsdienstige gloed wordt sterker en het verlangen naar de reliqui heviger, want deze vrouwen hebben er een zeker regt op: het zijn de nakomelingen van de familie van den heiligen Januarius. Nu verschijnt het beeld der Madonna; de woede der vrouwen waarmede zij gillen, verdubbelt zich; en bij het naderen der baar met de zilveren kist, gaat zij alle begrip te boven. Spoedig hierop heeft er eene weldadige pauze plaats, terwijl intusschen de aartsbisschop met de geestelijkheid aan den voet des altaars verscheidene gebeden opzegt. Middelerwijl is het in de kerk opgepropte en door de soldaten teruggehouden volk met geestdrift tot in het koor voortgedrongen. De waardigheidsbekleeders der stad en de vreemdelingen, welke laatste men bijzonder, met groote liberaliteit, tot aan de communiebank heeft laten passeren, worden door de toestroomende menigte tot over de balustrade, digt bij het altaar heengedrongen en staan vlak achter de dienstdoende geestelijken en den biddenden aartsbisschop. Deze neemt eindelijk het heilige vat aan, treedt midden op de trappen des altaars en wacht daar het oogenblik van het mirakel af. Intusschen is de geheele volksdrom hem tot boven toe gevolgd. Meer dan honderd koppen buigen zich over de flesschen heen en rekken zoo ver als zij kunnen om alles toch maar naauwkeurig te kunnen zien. De vrouwen beginnen hoe langer hoe dolzinniger te gillen, en al luider en dringender worden hare gebeden aan de heiligen om het mirakel te doen plaats grijpen.</p>
<p>Hevige bedreigingen en smaadredenen, die zij tegen een aan de linkerzijde des altaars opgerigt en van goud en edelgesteente vervaardigd beeld rigten, wisselen af met alle mogelijke uitboezemingen van hare naar het wonder smachtende
<pb n="210"/>harten. Stom en zwijgend wacht de overige volksmenigte het heilige oogenblik af op de knieën liggende te bidden of zich verdringende naar het binnenste van het koor. De priesters mompelen eenige gebeden. Al zoeler wordt de atmospheer, al heviger de inwendige spanning, al wilder het geschreeuw der vrouwen - eindelijk weergalmt de toon eener klok. Het wonder is geschied. Alles valt in het stof neder. Een onwillekeurige zucht ontsnapt aan ieders boezem. Het muziekkoor valt met de krachtigste toonen in, de zangers zingen met een niet minder krachtig fortissimo eene verheerlijkende ‘gloria;’ de klokken der hoofdkerken weergalmen plegtig in het rond, hetwelk de metalen tongen der geheele stad duizendwerf beantwoorden en van St. Elmo verkondigt het daverend geschut, ver over land en zee, dat Napels weer genade gevonden heeft voor God en voor zijn' beschermheilige. Binnen in de kerk dringt en verdringt alles zich met vernieuwde geestdrift rondom het altaar. Het heilige bloed maakt de ronde, om van ieder een kus te ontvangen en op voorhoofd en hart gedrukt, geluk en zegen te geven, ja aller lippen raken het heilige vat aan, waarin het bloed, te voren nog duidelijk gestold, onder de bewegingen der hand des priesters zigtbaar heen en weêr bewogen wordt, en toch bevinden er zich onder deze velen, sommigen die met een geest van twijfel en onderzoek bezield zijn, sedert er zich stemmen voor en tegen hebben verklaard, niet alleen in andere landen, maar ook in Napels zelfs, waar men niet weinig verbaasd stond over de: ‘Teorica dei miracoli ed discorso apologetico sul miracolo di S. Gennaro’ van den geleerden Nicola Fergola.</p>
<p>Vraagt men nu: ‘Waarin bestaat het wonderbare en bovennatuurlijke in dit geval?’ Zoo zou men ons kunnen antwoorden: ‘Het bestaat daarin: 1o. dat er iets geschiedt, wat voor het eerste oogenblik doet verbazen, 2o. dat dit geschiedt zonder onmiddelijk toedoen eener menschelijke hand, 3o. dat het geschiedt onder den geloofversterkenden invloed eener mystieke overlevering.’ Maar geene dezer drie punten is bij mogelijkheid in staat, steek te houden. Wat ons daar moet verrassen en verbazen, is niets meer buitengewoons dan het eerste het beste kunststukje, dat ons een goochelaar op de kermis te genieten geeft - wat de menschelijke hand
<pb n="211"/>en de vlugheid der vingers daar uitwerkt, doet hier naar ons inzien, de menschelijke ligchamelijke warmte en het langzaam doordringen hiervan, in het binnenste van het glazen vat, en wat de overlevering betreft, zoo weten wij al te goed dat het bewuste wonder juist dagteekent uit dien tijd, waarin het ‘vrome bedrog’ het toppunt van zijnen bloei bereikt had.</p>
<p>Ieder die slechts een weinig met de scheikunde bekend is, weet, dat verschillende stoffen zich ook verschillend verhouden tot een zekeren en bepaalden warmtegraad. Eenige stollen tot eene harde massa, bij eene temperatuur van + 10 of 20 graden Reaumur, terwijl andere 30<hi rend="sup">o</hi> noodig hebben; eenige koken bij + 30-40, terwijl weder andere tot + 150 moeten gebragt worden. Het zou onnoodig zijn alle stoffen, welke hier tot verklaring van het bovenstaande geval konden dienen, op te tellen, en bij iedere afzonderlijk aan te toonen, dat zij aan al de voorwaarden tot vervulling van dit wonder voldoet. Het is genoeg ons hiertoe tot eene enkele te bepalen. Nemen wij b.v. 10 deelen schapenvet en brengen wij dit in een goed sluitend glazen vat, gieten daar 12 deelen zwavel-ether op, en kleuren het geheel met de eene of andere stof bloedrood, zoo verkrijgen wij daardoor een mengsel dat in korten tijd bij de gemiddelde temperatuur der Italiaansche lucht (+ 12<hi rend="sup">o</hi> R.) hard en stijf wordt, maar bij de temperatuur des menschelijken ligchaams (+ 28<hi rend="sup">o</hi> R.) en zelfs daar beneden, volkomen vloeibaar wordt. Deze vloeibaarwording heeft des te spoediger plaats, naarmate het mengsel meer heen en weer bewogen wordt en houdt weder des te sneller op, hoe meer men het glas in een rustigen toestand brengt. Bijna dezelfde voorwaarden heeft men in de kerk der heilige Clara in Napels gevonden. De temperatuur der straten op den avond van den 5n Mei bedroeg 13<hi rend="sup">o</hi>, die van het schip der kerk 16<hi rend="sup">o</hi> en de plaats waar het glas met het bloed in de hand van den aartsbisschop zich bevond, kon, tengevolge van de opeenhooping der vele menschen in eene beperkte ruimte, en van de honderde rondom brandende lichten niet minder dan 28<hi rend="sup">o</hi> bedragen. Natuurlijk kon men de warmte dezer ruimte met geen zak-thermometer meten, vooreerst, omdat er daartoe wegens de opeenhooping geene gelegenheid was, en vervolgens
omdat niemand het gewaagd zou hebben een openlijk blijk van twijfel te geven - maar
<pb n="212"/>dat het zoo zijn <hi rend="i">moet</hi>, is voldoende uit velerlei vergelijkende proeven bewezen, alsmede uit eene tabèl uit het boven aangehaalde werk van Fergola, waar de temperatuur op den 19 September 1794 en wel op drie voet afstand van het heilige vat, op 80<hi rend="sup">o</hi> Fahrenheit (of ongeveer 22<hi rend="sup">o</hi> R.) staat aangegeven. Bedenken wij nu dat het zoogenaamde bloed tot aan het begin van het feest in het muurkastje van een marmeren kerk ingesloten was, dat het van daar in de rustigste beweging door de koele lente- en herfstlucht der schaduwrijke straten van Napels gedragen wordt, dat het langzamerhand onder bestendig schudden en omdraaijen aan eene verhoogde temperatuur wordt blootgesteld, zoo verdwijnt de geheele nevel van iets ‘wonderbaarlijks en buitengewoons,’ voor de daadzaken der schei- en natuurkunde, die ons reeds lang deden weten, dat er om <hi rend="i">zulke</hi> wonderen te verrigten, geene bovennatuurlijke krachten vereischt worden.</p>
<p>Men heeft zich nu herhaaldelijk op de tabellen van Fergola uit het jaar 1794 beroepen, die ons zouden bewijzen dat het geheele proces der vloeibaar-wording, met den invloed der warmte doorgaans niets te maken heeft, maar geheel onafhankelijk daarvan plaats grijpt. Deze tabellen geven zeer juist aan, dat bij eene en dezelfde temperatuur het proces zich nu eens spoediger, dan weder langzamer ontwikkeld heeft, ja dat zelfs somtijds, trots de lage temperatuur, de vloeibaarwording toch eerder plaats had. Wij moeten echter daarbij doen opmerken: 1o. dat deze waarnemingen van het jaar 1794 dagteekenen, toen gelijk men weet de werktuigen voor dergelijke onderzoekingen nog zeer veel te wenschen overlieten; 2o, dat Fergola ons in geenen deele de wetenschappelijke autoriteit (ofschoon wij thans geene autoriteiten meer erkennen) aanwijst, waarop wij zouden kunnen vertrouwen, en 3o. dat alle andere omstandigheden te zeer overeenstemmen om niet juist hierin een opzettelijk of onwetend bedrog van de zijde van dien waarnemer te moeten aannemen. Waar zoovele menschen en zooveel lichten op zulk eene wijze bij elkander komen als bij de heilige flesch, daar ontstaat eene warmte van minstens + 25<hi rend="sup">o</hi>, en dat is voldoende om ook onze wondermassa vloeibaar te maken. Een Engelsch natuuronderzoeker verzocht eens een droppel van dat zoogenaamde bloed, om er zich chemisch en microsco-<pb n="213"/>pisch van te overtuigen, dat het werkelijk bloed was. Natuurlijk wees men hem vertoornd af. Dat is in waarheid de gemakkelijkste manier om zich een wetenschappelijk onderzoek van het lijf te schuiven. Wij hebben er slechts nog weinig bij te voegen over de godsdienstige en staatkundige beteekenis van het mirakel. De geheele wereld weet, wat zij van de tot dus ver bekende Napelsche staat- en kerkelijke huishoudkunde te verwachten heeft. Het wonder van den heiligen Januarius is op het naauwste met haar verbonden. Bij den eersten oogopslag moet het ons echter vreemd voorkomen, dat God
juist in dit land, in dezen staat, onder deze regering zoo kwistig met Zijne genade is. Wel is waar tracht men ons diets te maken, dat de wonderen alleen geschieden om de ongeloovigen te bekeeren of de vromen in het geloof te versterken, maar zulks was toch in Napels geheel overbodig. Voor de bekeering behoeft men niet meer te zorgen, want het geheele land is streng roomsch en voor het tweede zijn het: ‘paarlen voor de zwijnen,’ want zelfs de echte en beschaafde catholiek, ergert zich aan datgene, wat men daar voor christendom en vroomheid uitkraamt. Er zijn daar vele geloovige catholieken, die een afschuw hebben van deze en dergelijke kunststukjes. Maar neen! wij gelooven dat het doel van dat wonder, dit vroom bedrog een geheel ander is dan men voorgeeft. Wanneer eenig volk in toom moet gehouden worden, dan is het dat van de bekoorlijke stad Napels. Dit geschiedt echter niet met de kracht der wapenen, maar met de kracht der wonders. Aan eene regering die telken jare tweemaal aan het mirakel persoonlijk hare hulde gaat brengen, in wier tegenwoordigheid het bloed nog sterker vloeibaar schijnt te worden, die alzoo telken jare van den vinger Gods de onmiddelijke goedkeuring erlangt - aan zulk eene regering moet het volk gelooven, aan haar moet het zich houden, en wat zij doet, dat is wèlgedaan!</p>
<p>Ik weet niet of het waar is, wat men ons van het jaar 1799 verhaalt. De generaal der republiek, Championnet, had Napels op den 23sten Januarij na een driedaagschen strijd ingenomen en de dynastie verjaagd. De dag van het mirakel kwam, maar zie! in dit jaar lichtte de genade des heiligen niet over de van de goddelooze sansculotten bezette
<pb n="214"/>stad. Overal opstand en gisting; het volk nam eene vijandige houding aan tegen de Franschen. Toen zond Championnet naar de kerk St. Chiara en liet de daar aanwezige priesters aanzeggen, dat kerker en kanonnen hen wachtten indien zij zóó voort bleven gaan. De Napelsche geestelijkheid begreep teregt dat hier voor haar ernstige gevolgen zouden kunnen ontstaan, en...het wonder had nog dien zelfden dag geregeld plaats.</p>
<p>Naar aanleiding hiervan, kan men wel begrijpen, dat de Bourbons in Napels er bijzonder op gesteld zijn, dat men de verschijning van het wonder als een waarachtig teeken van boven erkent. Ten vorigen jare nog werd een jonge man in de geheime gevangenissen der Napelsche politie geworpen, omdat hij was aangeklaagd, onbetamelijk daarover gesproken te hebben. Het zou ons gewis verbazen, wanneer wij niet door de geschiedenis wisten, dat de despoten uit alle tijden zich van zulke godsdienstige middelen bedienden, om de volkeren aan banden te leggen en aan de zoete gewoonte eener blinde gehoorzaamheid te ketenen!</p>
<p>Hoe ver daarbij de Napelsche geestelijkheid, hand in 't spel heeft, weten wij niet. Dit is echter zeker, dat het grootste gedeelte des volks volkomen aan de echtheid des mirakels gelooft, terwijl slechts hij, die door zijne meerdere kennis in staat gesteld is, het wonder te ontleden, al spoedig van het ‘vrome bedrog’ overtuigd wordt. Voor ons is de overtuiging van datgene, wat wij door de wetenschap geboekt vinden, voldoende, en de vrome catholiek mag zich hiermede troosten en des noods medelijden hebben over onze goddeloosheid, ofschoon wij gelooven dat hij, bij eene meerdere of mindere ontwikkeling des verstands, zich hierover niet zal ergeren, maar veel liever een diep stilzwijgen zal bewaren. Na de zittingen van het concilie van Trente behoeven wonderen, die niet uitdrukkelijk van de kerk als zoodanig ‘gedeclareerd’ zijn, slechts in zoo verre geloofd te worden, als het overeen te brengen is met het gezond verstand. Het mirakel van Napels behoort nu echter niet tot de zoodanige die van Rome officieel zijn erkend geworden!</p>
<p>Nn., Februarij 1861.</p>
<p><hi rend="sc">j.s.</hi></p></div>
<div type="chapter">
<interpGrp>
<interp type="secundair" value="griek01"/>
<interp type="secundair" value="itali01"/>
</interpGrp>
<pb n="215"/>
<head rend="h3">Sicilië.</head>
<p>In de eeuw, die wij beleven, zijn er zoo veel zaken waaromtrent men op de hoogte van zijn tijd wil blijven, dat het niet te verwonderen is dat men dikwijls menschen aantreft, die gedurig met woorden schermen, waarvan zij de regte beteekenis niet vatten, en waaromtrent zij zich geen duidelijk begrip kunnen vormen; hetzij men spreekt van eene belangrijke ontdekking op het gebied der natuurkunde of een hevigen strijd voert over godgeleerdheid, geschiedenis of staatkunde; somtijds levert een eenvoudige geographische naam, die het brandpunt geworden is in de geschiedenis van den dag, moeijelijkheden op. Van de duizenden die, drie jaren geleden, over den val van Delhi redeneerden, kunnen wij veilig veronderstellen dat slechts een zeer klein gedeelte zich een juist begrip van de zaak kon vormen. Slechts weinigen zullen er gevonden worden, die eene redelijke beschrijving kunnen geven van de aardrijkskundige ligging van Delhi, van zijne verhouding tot den Punjab, tot Scinde of tot Oude en den afstand van de zee. Sicilië is tegenwoordig in de oogen van Europa, dat wat Indië toen was; wel wekt de toestand van dat land bij ons niet dezelfde pijnlijke bekommering op, maar het heeft aanspraak op de levendigste symphatie van elk volk en van elken mensch in 't bijzonder, die waarde hecht aan grondwettelijke vrijheid. Laat ons eerst een blik slaan op het schoone eiland, daarbij op de vele wisselingen en veranderingen lettende welke er op dien bodem hebben plaats gehad, en eenige der vele eigenaardige bijzonderheden opnoemen waardoor dat land gekenmerkt wordt.</p>
<p>Het ontbreekt Sicilië niet aan mythische overleveringen. Elke schooljongen die de lessen over de algemeene geschiedenis bijwoonde, weet te vertellen van den hemelschen ‘hoefsmidswinkel,’ die men dáár onder de ontzettende hoogten van den Etna vond. Dáár zwaaide Vulcaan den hamer onder zijne gespierde éénoogige medearbeiders ‘de Cyclopen.’ Wat beteekende de rook, die zoo dikwijls uit den top van den berg opsteeg, anders dan dat de krachtige smidsgezellen het een of ander bijzonder werk onder-<pb n="216"/>handen hadden. De sterke geluiden die door de oppervlakte heendrongen en waarvan de weerkaatsing op grooten afstand gehoord werd, wat was het anders dan de klank van het reusachtig aanbeeld? De Cyclopen waren evenwel niet verpligt, om altijd in onderaardsche holen te werken. Een hunner vond ten minste tijd om eene liefdesonderhandeling op den fraaijen oever aan te knoopen met de zeenimph Galatea, en scherp toe te zien of er bij toeval vreemdelingen op de kust mogten stranden. Hij was het die Ulysses met al zijn scheepsvolk gevangen nam en wiens monsteroog, gedurende zijn slaap, door den held met eene scherpe ijzeren pin werd uitgestoken; hij ontkwam uit de klaauwen der Cyclopen door de meest vernuftig uitgedachte list, die de legende ons ooit van eenigen held uit de fabelleer heeft overgeleverd.</p>
<p>In de eeuwen die op deze tijden van diepe duisternis volgen, schijnt het licht niet veel helderder; wij vernemen alleen maar dat de Sicunianen, die waarschijnlijk uit Spanje kwamen en de Siculianen, die welligt uit Italië afstamden, in gestadigen strijd waren over het bezit van het eiland. Omstreeks zeven en een halve eeuw echter vóór de christelijke tijdrekening, dus in den tijd van Romulus en Remus zien wij de Grieken aldaar van tijd tot kleine invallen doen. Het is bekend dat de Grieken eene groote geschiktheid hadden om volkplantingen aan te leggen en het was wel te voorzien dat een land, zoo gunstig gelegen als Sicilië, niet lang aan hunne aandacht zou ontsnappen; de schepen toch konden er gemakkelijk aanlanden, en de Pheniciërs het meest handeldrijvende en het meest onderzoekende volk der oude wereld, hadden er reeds het oog op geslagen. Dien ten gevolge kwamen er twee honderd jaren daarna van (750-550 vóór Christus) verscheidene volkstroepen uit de zeehavens van Griekenland die daar, in ‘het nieuw ontdekte land’ van die dagen vele belangrijke steden bouwden en andere inrigtingen daarstelden. De tijd die daarop volgde, mag wel de gouden eeuw voor de groote steden in het oude Sicilië genaamd worden, onder deze was Agrigentus de verblijfplaats van den beruchten tyran Phalaris de meest beroemde, - de reiziger die deze streken bezoekt, vindt hier bewonderenswaardige overblijfselen van klassieke monumenten, die bijna met die van Athene op eene lijn gesteld kunnen worden.
<pb n="217"/>Toen de vijfde eeuw vóór Christus nog slechts vijftien jaren had af te leggen, ontstond er een strijd op het oostelijk gedeelte van het eiland, waarin ook omtrent het bezit van Sicilië werd getwist. De Atheners wier magt toen ten toppunt was geklommen, beproefden het geheele land te veroveren, zij zonden eene magtige vloot naar Syracuse om die stad het eerst te belegeren, en waren zij in hunne onderneming geslaagd, dat zich in den beginne wel liet aanzien, dan zou er veel kans zijn geweest, dat het geheele schiereiland van Italië in hun magt ware gekomen; het zou voor deze wakkere en ondernemende krijgers eene gemakkelijke zaak zijn geweest om de Romeinsche staten, toen nog klein, en in de opkomst van hun bloei, te bemagtigen. De Athemers bereikten echter hun doel niet door het slecht beleid van een enkelen generaal, en het eiland viel in handen der Carthagers, een magtig handeldrijvend en zeevarend volk uit Noord-Afrika, die de regtmatige opvolgers der Pheniciërs waren. Hier bleven zij gedurende anderhalve eeuw ongemoeid, totdat zij door de Punische oorlogen, waardoor zij niet minder dan door die van Rome te lijden hadden, eerst van het eiland werden verdreven en later hun zelfstandig volksbestaan verloren. Omstreeks 200 jaren vóór Christus was Sicilië een Romeinsch wingewest, en dit bleef het gedurende meer dan zes eeuwen.</p>
<p>Wij zullen, in deze vlugtige schets, niet gewagen van het verfoeijelijk bestuur van den Romeinschen onderkoning Verres, omstreeks de christelijke jaartelling, noch van de beroemde vinnige beschuldiging welke Cicero hem hierover toevoegde en die ons gelukkig onder zijne andere voortreffelijke redevoeringen bij deze gelegenheid is bewaard gebleven. De redenaar was in menig belangrijk opzigt de <hi rend="i">Edmund Burke</hi> der Romeinsche tijden; de onderkoning die zich niet kon verontschuldigen door de omstandigheden en die de zedelijke waardigheid miste van hem, die in latere dagen veel overeenkomst met hem had, was de <hi rend="i">Warren Hastings</hi>. Wij behoeven ook niet stil te staan bij de vroegtijdige invoering des Christendoms in Sicilië, en de vervolgingen waaraan de Christenen aldaar onder Nero waren blootgesteld. Het is ons voldoende te weten, dat de namen der bisschoppen die te Palermo - toen Panormus - geheerscht hebben van de derde eeuw af zijn opgeteekend.</p>
<pb n="218"/>
<p>In de vijfde eeuw na de christelijke jaartelling werd het Romeinsche wingewest, dat nu 600 jaren bestaan had, door een wreeden en barbaarschen vijand aangevallen. Op het tijdstip dat Hengist en Horsa in Engeland landden, ontrukte Genserikus en zijne Vandalen Sicilië aan den zwakken arm van het Romeinsche rijk, veertig jaren vóór den val van den Westerschen tak. De Oostersche keizer evenwel, die honderd jaren later het bevel voerde, was een groot man, wiens opperbevelhebber Bélisarius insgelijks met voortreffelijke eigenschappen was toegerust; deze heroverde het eiland voor Justinianus en lijfde het weder voor drie honderd jaren in het keizerrijk in. Aan het einde van dien tijd, in 827, bekwamen de Saracenen den boventoon, en hoewel slechts een zesde gedeelte der bevolking uit deze stammen bestond, zoo behielden zij dit toch gedurende twee eeuwen tot aan de komst van Robert Guiscard, tijdgenoot van Willem den Veroveraar. De Zwabische dynastie volgde, door huwelijks vereenigingen, de Normandische op en deze ging later weder op dezelfde wijze op de regering van Arragon over. De eerste Zwabische koning (de titel van ‘koning’ werd eerst door den kleinzoon van Robert Guiscard aangenomen), kwam omstreeks het jaar 1200 aan de regering en de laatste koning van Arragon besteeg den troon omstreeks twee honderd jaren later. In 1416 toen het rijk van Arragon met Sicilië vereenigd was, stelde de toen regerende vorst Alphonso I een onderkoning over het eiland aan. Behalve eenige kleine tusschenpoozen, duurde het bestuur van het Spaansche bewind tot in 1734 voort, in welk jaar de tegenwoordige Bourbonsche dynastie begon. In dat jaar deed Philips de vijfde van Spanje, plegtig afstand van Napels en Sicilië, ten behoeve van zijn zoon don Carlos ‘Carlo Borbone,’ die het aan het tijdelijk beheer van Oostenrijk had ontrukt en aan Spanje terug gegeven. De jonge vorst nam dadelijk den titel van koning der beide
Siciliën aan, welke titel nog door zijne onwaardige opvolgers gevoerd wordt.</p>
<p>Als wij nu nogmaals de verschillende veranderingen welke dit schoone eiland onderging, met één oogopslag overzien, dan bevinden wij dat de Phéniciërs en de Grieken het eerst in Sicilië volkplantingen stichtten, dat het toen eerst werd buit gemaakt door de Carthagers, daarna door de Romeinen,
<pb n="219"/>vervolgens door de Vandalen, toen door de Romeinen uit het Oosten, door de Saracenen, door de Noormannen, en dat het eindelijk bij de Spaansche dynastie werd ingelijfd. In de dertiende eeuw werd deze Spaansche dynastie verbroken door een inval der Franschen onder Karel van Anjou, 't welk eindigde in dat vreeselijke bloedbad onder de Franschen zeer goed als de ‘<hi rend="i">Siciliaansche vesper</hi>’ bekend.</p>
<p>Sicilië heeft van de vroegste tijden af aan vele lotwisselingen ondergaan, en het is heden ten dage het tooneel van een strijd, waarvan de scherpzinnigste staatsman den uitslag niet kan berekenen. Beschouwen wij dit tooneel uit een ander oogpunt, letten wij met andere woorden, op de natuurlijke gesteldheid van het eiland en de belangrijkste plaatsen die over de oppervlakte verspreid zijn.</p>
<p>De kaap Boéo, het meest westelijke punt, de kaap di Taro, de spits van den noordoostelijken hoek en kaap Passaro, het zuidoostelijk voorgebergte, worden door alle reizigers beschreven, die daarin spoedig den driehoekigen vorm ontdekten. Men kan de oppervlakte van het eiland nagenoeg op 465 mijlen stellen, waarvan de noordelijke en zuidelijke kusten elk ongeveer 175 mijlen beslaan, de krommingen der kust niet medegerekend, en de oostelijke op omtrent 115. De bevolking bedraagt nagenoeg twee millioenen inwoners en de vlakte-inhoud omstreeks tien duizend vierkante mijlen. Sicilië is omtrent twaalf honderd vierkante mijlen grooter dan Sardinië. Men treft op het eiland veel bergen en valleijen aan; aan den voet van den berg Etna, aan den zuidelijken kant, vindt men de uitgestrekte vlakte van Catanië, en ook nog meer kleinere vlakten, voornamelijk langs de zuidelijke kust. Er zijn omstreeks een half dozijn altijd stroomende, hoewel weinig belangrijke rivieren, maar het grootste gedeelte der stroomen zijn vloeden die in den zomer droog zijn, maar in den regentijd tot eene aanmerkelijke hoogte wassen.</p>
<p>Bijna alles wat de plantengroei in Italië oplevert, vindt men ook op Sicilië, maar daar heeft het, door eene grootere overeenkomst met Oostersche voortbrengselen, een eigenaardig voorkomen. Bij de Saraceensche paleizen werden ook tuinen aangelegd, waarin de eigenaars geheele boschjes met dadelboomen aankweekten. Deze boomen groeijen zoo-<pb n="220"/>wel in Palermo in het noorden als in Girgenti in het zuiden, en de weinige zorg die hieraan besteed wordt, is de eenige oorzaak dat zij niet meer vruchten opleveren. Van de aloë die overal zijn reusachtigen bloemstengel verheft, treft men in 't wild geheele heggen langs de velden aan, als ook de Indische vijg, die men kan voortplanten door slechts een blad in den grond te steken. Op de hoogten van den berg Etna, en op andere hoog gelegen plaatsen van het eiland, treft men denzelfden plantengroei als in het noordelijk Europa aan en de gerst is er even inheemsch als in Turkije. Wilde vijgeboomen en wilgen groeijen in de dalen, terwijl olijfboomen, wijngaarden, vijgen-, tamarindeboomen en cypressen worden afgewisseld door den granaatappel, het St. Jansbrood, het manna en de amandelboom. Citroenen en oranjeappelen zijn er in overvloed, en van deze vruchten heeft veel uitvoer plaats, maar groote hoeveelheden laat men in den grond verrotten. Krenten van de Liparische eilanden worden ook in menigte, omstreeks 12,000 kisten, jaarlijks verzonden, als ook zijde, waarin te Messina belangrijk veel handel wordt gedreven; zoethout, de schors van den St. Jansbroodboom, waarvan men langs de kusten der Middellandsche zee veel gebruik maakt tot paardenvoeder; voorts lammeren en geiten, brandewijn en andere soort van wijnen. In Amerika wordt eene groote hoeveelheid van beide laatste artikelen ingevoerd, en de wijnen worden ook naar het Noorden, naar Engeland en Duitschland verzonden.</p>
<p>Uit de hierboven aangehaalde feiten kan men de waarde afleiden van dit heerlijke land, dat nu misschien voor immer voor de dynastie der Bourbons verloren is. Men moet hierbij echter niet vergeten dat eene aangeboren vadsigheid, een slecht bestuur, het overtollig cijfer van 30,000 priesters, benevens 8000 monniken, noodzakelijk de ontwikkeling van deze buitengewone hulpbronnen zeer hebben moeten vertragen en belemmeren. De bevolking van geheel Sicilië telt weinig minder dan Londen alleen, toch is het genoemde eiland met een grooter aantal geestelijke instellingen bezwaard dan men in geheel Engeland aantreft, en van de 658 kloosters die men in het land vindt, behooren er 249 tot de bedelorden, instellingen die zoowel aan den maatschappelijken vooruitgang en welvaart, als aan de ware en echte gods-<pb n="221"/>dienst veel onheil berokkenen. Aan het hoofd der regering staat, misschien ware het juister gezegd ‘stond’ een gouverneur-generaal, die als onderkoning met behulp van een secretaris het land bestuurt. Deze secretaris was dikwijls een lid der koninklijke familie, maar alle gewigtige aangelegenheden werden naar de Siciliaansche afdeeling van den raad van state, die te Napels zitting had, verwezen.</p>
<p>Onder de zes groote steden van Sicilië telt men: Palermo aan den westelijken uithoek van de noordelijke kust, met 200,000 inwoners, eene stad die nu na den goed gelukten aanslag van Garibaldi, eene dubbele vermaardheid heeft gekregen; Messina, omstreeks half zoo groot als Palermo, maar zeer belangrijk, als zijnde de groote stapelplaats van den handel van Sicilië; de zeeëngte tusschen Calabrië en het eiland ontleent aan deze stad haren naam; Agosta (Augusta), Catanië en Syracuse, allen aan de oostelijke kust gelegen; de laatstgenoemde stad komt zoo dikwijls in de geschiedboeken voor, dat het onnoodig zal zijn, om al die herinneringen nogmaals op te rakelen, en Trepani, in het westen aan den oever der zee, dat zelfs in den Italiaanschen klank van zijn nieuwerwetschen naam van ‘Drepanon,’ de Zeis’ herinnert, dat was afgeleid van den gebogen vorm van het voorgebergte, waarop het gelegen is. Onder de kleinere steden is Melazzo, in vroegere tijden Mylea (eene plaats waar Garibaldi met goed geluk gevochten heeft) alleen der vermelding waardig. Twee en twintig eeuwen vroeger, behaalde de eerste Romeinsche vloot, onder den bekwamen Duillius in deze zelfde haven de overwinning op de goed geoefende Carthaagsche zeelieden. De stad ligt vijftien mijlen ten westen van Messina, en heeft 7000 inwoners, waarvan de meesten van de vischvangst of van den wijnbouw leven, de zee levert in overvloed sardijnen op en de wijnrank der roode Faro groeit in menigte langs den geheelen weg tusschen Melazzo en Messina.</p>
<p>Met eenige weinige woorden over den vuurspuwenden berg Etna besluiten wij dit overzigt. In de volkstaal noemt men hem Mongibello, dat eenvoudig eene verbastering is van het Italiaansch ‘monte’ en het Arabisch ‘jebel,’ dat beide berg beteekent. De basis van den Etna bedekt eene oppervlakte van nagenoeg 90 mijlen in omtrek, en het hoogste
<pb n="222"/>punt is 10,874 voet boven de oppervlakte der zee. De gegeschiedenis spreekt van 60 uitbarstingen van de vroegste tijden tot op dezen dag. AEschylus, Pindarus en Thucydides hebben deze merkwaardige voorvallen aan de vergetelheid ontrukt, door ze eenvoudig te verhalen of ook wel door ze tot onderwerp hunner zangen te maken. De berg is in drie zoogenaamde aardgordels of luchtstreken verdeeld. In de laagste treft men schoone en zeer vruchtbare vlakten aan; de vruchtbaarheid van den grond wordt door eene vermenging van ontbonden vulkanischen rotssteen met de bedding der zee veroorzaakt. De tweede of boomrijke streek is met wouden bedekt, afgewisseld door streken weiland, ter hoogte van omtrent 6000 voet boven de zee gelegen. In deze liefelijke landouwen staat de ‘kastanjeboom der honderd paarden,’ aldus genoemd omdat hij honderd paarden met zijne takken zou kunnen beschutten. Hij bestaat waarschijnlijk uit eene vermenging van zeven afzonderlijke stammen en heeft een weinig boven den grond niet minder dan 163 voet in omtrek. De oude reusachtige stam is gespleten en door deze opening loopt een pad dat breed genoeg is om aan twee rijtuigen naast elkaar doorgang te verleenen; het bovenste gedeelte van den boom is in vollen bloei, en levert in overvloed kastanjes op. In de hoogste of onbebouwde streken van den Etna vindt men een plek vlak land omstreeks negen mijlen in den omtrek, en in het midden daarvan verheft zich de hoogste kegel. Op eene hoogte van omstreeks 9,800 voet, houdt alle groeikracht (het eenvoudige leverkruid niet uitgezonderd) op. Wanneer men zich bij helder weder op den top bevindt, dan levert het gezigt op geheel Sicilië, op de omliggende eilanden, op de verwijderde kust van Italië, met de hobbelige bergen op den voorgrond, een overheerlijk en indrukmakend schouwspel op; de taal is bijna te arm om dit in woorden te brengen, hoewel de schoonste beschrijving van het opgaan der zon, door een ooggetuige, gedurende zijne
reizen door Sicilië is gegeven.</p></div>
<div type="chapter">
<interpGrp>
<interp type="secundair" value="itali01"/>
</interpGrp>
<head rend="h3">Het verledene, het tegenwoordige en de toekomst van Italie.</head>
<p>Een van de grootste schiereilanden der aarde, Italië, het-<pb n="223"/>welk aan de eene zijde van het land der Germanen wordt afgesloten door den bijna ondoordringbaren muur der Alpen, terwijl de beide andere zijden omspoeld worden door de Adriatische en Middellandsche zeeën, is heden ten dage andermaal het tooneel geworden van historische feiten, waarvan de eindelijke uitslag, hoewel min of meer vermoed kunnende worden, noode met zekerheid te bepalen is. Beschouwen wij Italië in al zijne grootheid en zwakheid, in al zijne relatiën, zoowel van de verschillende staten onderling als in zijne internationale belangen, dan zien wij ons als het ware genoodzaakt, dat land te beschouwen als eene instelling, eene magt, welke vóór eeuwen reeds beheerscht werd door, en onder den invloed stond van Rome - het eeuwige Rome, zoo als men die stad der steden niet ten onregte genoemd heeft en nog noemt - en menschelijker wijze gesproken, zal die stad <hi rend="i">eeuwig</hi> blijven, want de herinnering aan <hi rend="i">magt</hi> sterft nimmer.</p>
<p>Italië wordt teregt genoemd: de tuin van Europa; het geeft trotsche, indrukwekkende, zoowel als liefelijke en bevallige natuurtafereelen te aanschouwen en te genieten. Het klimaat in Italië wordt nergens ter wereld geëvenaard en zijne hulpbronnen op bijna elk veld van landbouw, industrie, kunst en handel, al zijn vele dier hulpbronnen dan ook voor het oogenblik nog naauwelijks ontgonnen, zijn onuitputtelijk te noemen. Italië's verleden is een wonder: zoodanig zelfs dat het ongeloofelijk zijn zou, indien het niet met onuitwischbare letteren op de geschiedrollen der oudheid stond aangeteekend; doch niettegenstaande dit, of liever juist daardoor, hoe nederig, hoe schijnbaar nietig was het niet in de beginselen!</p>
<p>Eenige gelukzoekers vestigden zich op de oevers van den Tiber en vormden eene republiek; naarmate zij vermenigvuldigden, onderwierpen zij zich aan de magt der koningen: iets dat door zekere geschiedschrijvers geschetst wordt als Rome's staat van kindschheid, daar het zeker is, dat het onder zijne koningen naauwelijks in staat was om op eigen beenen te staan, en op zijn best slechts eene flaauwe <hi rend="i">force motrice</hi> (beweegkracht) bevatte. Na dit tijdperk van onbeduidendheid komt het consulaat aan de beurt als ook de eindelooze oorlogen tegen de Galliërs, Grieken en Carthagers.
<pb n="224"/>Overwinningen die niet anders behaald werden, dan ten koste van de hevigste worstelingen, grondvestten een rijk, dat den scepter voerde over het grootste gedeelte van Europa, Azie en Afrika. Een afgrijselijk schouwspel - de moord van den magtigen Julius - grondvestte de monarchie der Caesars, wier regeringsdaden zich kenmerkten door allerlei gruwelen en ondeugden.</p>
<p>Doch de val van het Romeinsche rijk is slechts te beschouwen als een val op politiek gebied, daar het volk, de wetten, de architectuur enz. Romeinsch bleven. Nu opende zich voor Rome een ander tijdperk, en in de middeneeuwen als ook in eenige later daarop gevolgde tijden was Italië een bewonderenswaardig land, en nimmer heeft het, over het algemeen beschouwd, een edeler voorkomen opgeleverd. Italië was de schitterendste ster van Europa geworden en binnen zijne grenzen bereikten kunsten, wetenschappen en letterkunde eene benijdenswaardige hoogte. Terwijl andere landen naauwelijks in aanmerking kwamen, tenzij wegens hunne oorlogzuchtige geaardheid en onbedwingbaren moed, was Italië beroemd wegens zijne scholen, geleerdheid en vrijgevigheid, jegens mannen van verdiensten in het een of ander vak van kunst of wetenschap. Zijne steden waren sieraden van bouwkunst, en zij welke die steden bewoonden blonken uit door rijkdom, beschaving en intellectuele ontwikkeling. Venetië, Genua, Livorno en andere steden maakten van den handel der aan de Middellandsche zee gelegen steden haar monopolie en hadden handelsbetrekkingen aangeknoopt met het verre Oosten. Italiaansche kooplieden der XIV en XV eeuw hebben werkelijk de grondslagen gelegd, waarop de handelsbetrekkingen der nieuwere tijden rusten. De zucht naar onafhankelijkheid bezielde al de handelssteden en werd door eene avontuurlijke onderneming dienstbaar gemaakt, om de hulpbronnen die het volk ten dienste stonden, te exploiteren. Allerwege werden er fabrieken en handelsvereenigingen opgerigt en trapsgewijze, hoewel niettemin op hechte grondslagen, werd Italië de horen des overvloeds, waarin het vernuft en vindingskracht zich laafden.</p>
<p>Al deze maatschappelijke en zedelijke verhoudingen en toestanden, breidden zich uit tot over andere landen, zoodat Italië niet slechts andere natiën onderrigt gaf hoe lakens en
<pb n="225"/>zijden satijnen en wollen stoffen geweven werden, hoe men ijzer en andere metalen smelt en bewerkt, hoe de wetten der werktuigkunde worden toegepast enz., - doch tevens toonde het door zijn voorbeeld, dat standvastigheid en het steunen op <hi rend="i">eigen</hi> krachten, wanneer men een goed en <hi rend="i">edel</hi> doel voor oogen heeft, niets behoeft te verliezen door eene meer uiterlijke beschaving en verfijnde manieren. Ook zijn wij Italië dank verschuldigd omdat het de codices civiles (de burgerlijke wetboeken) voor ons, het nageslacht, bewaard heeft, van welke wetten de geest, zoo niet de letter in elk land van Europa, behalve in Turkije op min of meer ruime schaal is toegepast en een ontzaggelijken invloed heeft uitgeoefend op den voortgang der moderne beschaving. Ons hedendaagsch bankstelsel, zonder hetwelk de handel zou gebleven zijn zoo als in vroegere tijden het geval was, een lastig en belemmerend stelsel van ruilingen namelijk, zijn wij verschuldigd aan het Italië van het derde tijdvak, en ten opzigte van de fraaije kunsten: de beeldhouwkunst met Michel Angelo, de dichtkunst met Dante, de toonkunst in de meest uiteenloopende verscheidenheden hare tweelingzuster, en eindelijk de schilderkunst met Raphael.</p>
<p>Waar zouden wij eindigen indien wij al de weldaden moesten opsommen, die Italië aan de menschheid bewezen heeft! En beschouwen wij dat schoone land in de jeugdige frischheid en glorie van zijne tweede jeugd, dan verliezen wij ons het eerst in verwondering, dat het is nedergestort van het hooge standpunt waarop het was geplaatst en eene prooi is geworden van die vernedering, welke de moeder is van tegenspoeden en rampen; doch een weinig nadenken slechts zal voldoende zijn, om ons op de hoogte te brengen van de oorzaken die hebben geleid tot dien droevigen, doch grootschen ondergang; want Italië bevat in zich al de elementen die medewerken tot de herleving van gewesten, die in verachterden toestand zijn geraakt.</p>
<p>Rome is voor Italië een zegen geweest zoowel als een vloek; door eene ontzettende krachtsontwikkeling wekte het een strijd en antagonisme op, welke leiden tot zulk een opstand der gemoederen, dat geheel Europa stuiptrekte en er gevoelens ontwikkeld werden, die als het ware den aanblik der natuur schijnen veranderd te hebben.
<pb n="226"/>Zulke hevige kramptrekkingen brengen omwentelingen te weeg, welke slechts door de gewone grondstellingen der rede kunnen verschoond of getemperd worden.</p>
<p>Slechts zij die niet denken kunnen, verwonderen zich over de veranderingen, den ondergang en de opkomst der maatschappelijke verhoudingen. ‘Overmatige eerzucht loopt zich zelve voorbij,’ merkt Shakespeare zeer juist aan, en dit is vooral van toepassing geweest op Italië of liever op de staten, die onderling eene soort van federale unie (bondschappelijke vereeniging) vormden. Te midden van den luister en de ridderlijke zeden van den voorspoed wordt de toekomst doorgaans weinig geteld. Hieruit kunnen wij deze gevolgtrekking opmaken: het ligehaam wordt ontzenuwd; het hoofd - het denkvermogen - verzwakt, en wij zien de woorden bevestigd van zekeren wijsgeer uit den nieuweren tijd: ‘een land waar stoffelijke welvaart toeneemt, naarmate de physieke, morele en intellectuele toestanden der bevolking afnemen, wordt allengskens rijp voor verval en eindelijken ondergang.’</p>
<p>Het Italië der midden- en latere eeuwen was een schitterend panorama, dat de zinnen betooverde en den aanschouwer van bewondering bijna verstommen deed; doch reeds was de worm in den bloesem aanwezig en voedde zich langzaam, hoewel gestadig met zijne weelderige sappen. Inwendige oorzaken werkten aanvankelijk het meest mede tot Italië's vernedering. Hoe langer hoe meer werden de hoogere standen ontzenuwd door brooddronkenheid en weelde. De geringere klassen begonnen zoo als men zegt ‘de handen in den schoot te leggen,’ en daar de grond vruchtbaar genoeg was om datgene op te leveren wat zij tot hun levensonderhoud behoefden, loste hare vroegere veerkracht zich allengskens op in een brooddronken genot van het tegenwoordige. Niets verzwakt den geest meer dan een slaperig genot van het tegenwoordige en die soort van droomerigheid welke den voormaals zoo fieren Turk, bijna heeft doen dalen tot het peil van een redeloos dier. Volgens sommigen zou het zacht bekoorlijk klimaat daarmede in betrekking staan; en wel is waar moeten wij erkennen dat deze stelling veel gewigt heeft ten opzigte van de ethnologie (volkenkunde). Doch de Romeinen der oudheid hekommerden zich niet over
<pb n="227"/>het klimaat: zij konden strijden in het Oosten, zoowel als in het Noorden; en het is eene onwederlegbare waarheid, dat de natuurlijke gesteldheid van het hedendaagsch Italië bij niets kan vergeleken worden, behalve dat de kern verteerd was en slechts het edel en bevallig omhulsel was overgebleven. Twee eeuwen geleden, was Italië een der landen dat de beste troepen leverde, en het laat zich aanzien dat zulks nogmaals het geval zijn zal, wanneer het door den drang der omstandigheden genoodzaakt, geroepen mogt worden zich andermaal onder de volkeren van Europa te doen gelden.</p>
<p>Doch wij zinspelen hier op een vroeger tijdperk, daar wij getracht hebben aan te toonen, dat Italië zich zelf verzwakte, alvorens eene magtige drukking van buiten het ter neder wierp in het stof van het noodlot; maar in zijn val bleef het ook regt uitgestrekt liggen. Vadzigheid is, zoo als ons door de geschiedenis op de welsprekendste wijze geleerd wordt, de eerste nagel in de doodkist der natien, en dit was op Italië van toepassing. Werkeloosheid voert tot verbastering van zeden en tot al die kwalen, welke het verlies der vrijheid en eene gemakkelijke onderwerping voor eene vreemde magt te weeg brengen. Juist die teruggang maakte dat Italië een der slagvelden werd van Europa. De krijg was voor Italië een der verschrikkelijkste vervloekingen. Frankrijk en Duitschland hebben reeds met elkander sedert eeuwen gekampt om het bezit van den Italiaanschen bodem. Doch dit is geen exceptioneel geval, en gelijk wij reeds hebben aangemerkt: de botsing der vijandelijkheden werkte mede om Italië voor te bereiden, tot een lang tijdperk van zwakheid. Behalve zijne inwendige oorzaken van zwakheid, had dit land te worstelen met de publieke opinie die het uitwendig drukte. Vijanden, veel meer te duchten dan ooit de ruwe Gothen of fiere Hunnen geweest waren, bestormden zijne muren, en die vijanden waren de moderne denkbeelden: - eene magt, grenzenloos als het uitspansel des hemels en waarvoor het sidderde als voor het licht van den bliksem. Die magt was steeds aangegroeid sedert Italië aan Europa wetenschappen, kunsten en litteratuur had geschonken. De aangrenzende volkeren begonnen in te zien, dat het hunne bestemming niet was te blijven stilstaan; en naarmate handel en opvoeding de laatste zwákke overblijfselen vernietigden der riddertijden, verschenen er breed-<pb n="228"/>geschouderde mannengestalten op het wereldtooneel die gevoelden, dat zij een nieuw tijdperk intraden, en wel een tijdperk dat frisscher, edeler en helderder was
dan ooit te voren.</p>
<p>Die revolutie, merkwaardig in alle maatschappelijke verhoudingen, werd bespoedigd door het gewigtigtigste feit in de moderne geschiedenis: de ontdekking van Amerika. Nadat de oude wereld van de eerste verbazing een weinig was bekomen en er werkelijk van overtuigd was, dat er een nieuw werelddeel was ontdekt, werden wijsbegeerte, godsdienst, wetenschappen, staatkunde en staathuishoudkunde van eeuwen herwaarts op hare grondvesten geschokt, en de ruwe ernst, die steeds den grond legt voor nieuwe toestanden en een prikkel verleent aan de daden van den menschelijken geest, om nieuwe en groote daden te ondernemen, blies haren adem ver over land en zee; - de pols der natiën sloeg snel, en er stonden mannen op die, sterk van hart en hoofd, besloten, dat de onsterfelijke Columbus niet voor zich zelven alleen het regt zou hebben ontdekkingen te doen. Daaronder behoorde ook Vasco da Gama, die, door zijne ontdekkingsreis om de kaap de Goede Hoop, het vraagstuk oploste, dat reeds sedert zoolang bestudeerd was: een nieuwe weg naar Indië. Dit was andermaal een verschrikkelijke slag voor Italië. De ontdekking van Amerika benadeelde Italië's zedelijk gezag, terwijl de ontdekking van de Zuidkust van Afrika zijne stoffelijke belangen deed wankelen, gelijk eene aardbeving den grond doet daveren. In den loop der tijden werd het eens zoo magtige Italië den handel op den Levant ontnomen, een monopolie, op welks bezit het zich eeuwen lang had mogen beroemen. Het trotsche. Venetië werd vernederd; Genua, Florence en Livorno zagen zich teruggebragt tot het voeren van een handel, die bijna uitsluitend tot de kusten der Middellandsche zee en tot den Bosphorus bepaald bleef; de dagen van weelde waren weldra verdwenen en tevens die middeneeuwsche grootheid, die zulk een luisterrijk licht verspreide over de middeneeuwen. Dus was eene wijziging in de rigting van den handel met de Levant andermaal een element, hetwelk op Italië een tegenstrijdigen
invloed uitoefende, on wel op Italië zelf het eerst en vervolgens op de gansche wereld, een waar-<pb n="229"/>schuwend voorbeeld voorwaar voor zulke natiën, die teren op vroegere grootheid, dat juist de hoogste gebouwen het meest gevaar loopen om tot puinhoopen in een te storten.</p>
<p>Hierbij moeten wij als het ware onwillekeurig opmerken, hoe verwonderlijk de magt is van den handel. Hij bindt en ontbindt, doch wat hij ook doet, onvoltooid laat hij niets. En wij kunnen slechts het verval betreuren van handelsplaatsen als Venetië en de andere Italiaansche republieken, wier paleizen in bouwvallen liggen, wier voorraadschuren ledig zijn en wier bevolking verminderd is tot eene schaduw van hetgeen zij vroeger was. Doch wij mogen de gegronde hoop koesteren, dat de handel van Italië, wanneer er slechts een algemeen Italiaansch Statenverbond mogt tot stand gekomen zijn, herleven en op nieuw bloeijen zal. Indien het zoo veel besproken Suezkanaal werkelijk tot stand komt, dan zal Italië mede rijkelijk zijn aandeel ontvangen in den Europeschen handel met de O. Indiën, China, Australië en de eilanden van de stille Zuidzee, en min of meer zijn vroegeren luister herwinnen. De stoomkracht heeft den handel in 't algemeen eene algeheele wijziging doen ondergaan, en wanneer wij weten dat <hi rend="i">kennis</hi> geenszins een artikel van monopolie is, doch hare weldaden over allen die ernstig streven naar haar bezit, gelijkelijk verdeelt, dan zou hij, die beweren wilde, dat Italië niet eenmaal rijkelijk van al die gunstige omstandigheden partij zal trekken, zich aan eene grove dwaling schuldig maken. Daarentegen zou de vrees niet ongegrond zijn, dat de te wachten groote opeenstapeling van rijkdommen, eene wederinstorting zou kunnen ten gevolge hebben, in die soort van zedelijke en verstandelijke lethargie (dommeligheid), waardoor zulke volken gekenmerkt worden, die te veel toegeven aan de beoefening van toonen dichtkunst en te ruimen teugel vieren aan eene fantastische verbeeldingskracht. Aan alle zijden door een' magtigen, onverzettelijken vijand omringd, zullen de Italianen alle krachten moeten inspannen, om zich zelve te beschermen en die pogingen tot zelfverdediging kunnen met regt verwacht worden van eene
vereenigde natie van dertig millioen zielen, die allen ééne taal spreken, onder het oppergebied staan van één monarch en onderworpen zijn aan een eenvormig wetstelsel. Doch het is niet raadzaam om te veel op eens
<pb n="230"/>te verwachten. Verandering is een der hulpmiddelen voor de beschaving, en werkt gestadig, hoewel langzaam, indien zij slechts in hare menigvuldige ontwikkelingstijdperken gesteund en bevorderd wordt door vereischte oplettendheid, voor redelijke verpligtingen, onvermoeide werkzaamheid en de aankweeking van hetgeen den mensch als redelijk wezen het meest tot eer verstrekt: het verstand. Eene melodie welke het hart treft, is eene goddelijke gift, zoo ook de melodie welke uitgaat van het aanbeeld van elken eerlijken arbeid, hoedanig die arbeid dan ook zijn moge.</p></div>
<div type="chapter">
<interpGrp>
<interp type="primair" value="18610200"/>
<interp type="primair" value="sass004"/>
</interpGrp>
<head rend="h3">De phosphorus, zijne eigenschappen en zijn gebruik.</head>
<p>Phosphor. Zwavelstokjes of met andere woorden lucifers, zijn tegenwoordig zóó algemeen verspreid, dat men zich bijna geen huishouden denken kan, zonder dit gemakkelijk hulpmiddel om vuur en licht te doen ontstaan, terwijl het ook den landbouwer niet onbekend is, dat hij zijne landen door toevoeging van zuren phosphorzuren kalk aanzienlijk verbeteren en daardoor ruimere oogsten verkrijgen kan. Het is van algemeene bekendheid, dat phosphorus een hoofdbestanddeel der beenderen is, dat er alzoo zonder phosphorus geene beenvorming kan plaats grijpen en dat evenzoo zonder phoshporus de vorming van eiwit-achtige stoffen onmogelijk is.</p>
<p>Om die reden gaf een uitstekend landbouwer onlangs aan eenige kalveren, behalve hooi, zemelen en wei, nog phosphorzure kalk, en kreeg met het oog op de voeding, zeer voldoende resultaten; om diezelfde reden laat de geneesheer verdunde koe-melk met phosphorzure zouten toedienen, om ze daardoor meer overeenkomstig te doen maken met de moedermelk, die rijker aan phosphorus is dan verdunde koe-melk. ‘Zonder phosphorus geene gedachte!’ heeft de voortreffelijke Moleschott gezegd, om daarmede de afhankelijkheid van het denken, niet van den phosphorus alleen, maar van den phosphorus in 't algemeen, uit te drukken.</p>
<p>Maar wat is phosphorus? Verbaasd vragen zoo velen, wanneer men hun het met water gevulde glas toont, waarin eenige op waskaarsjes gelijkende, witte staafjes liggen: ‘Is dat phosphorus?’ In weinige trekken wil ik hier be-<pb n="231"/>proeven, die eigenschappen op te teekenen, die ons, wanneer wij ze aan een ligchaam terug vinden, zeggen, dat de voor ons liggende stof, phosphorus is. Het potasch- en sodametaal (kalium en natrium) moet men in eene zuurstofvrije vloeistof, b.v. in steen-olie bewaren, omdat deze metalen de grootste geneigdheid hebben, om zich met zuurstof te verbinden en daarom zuurstofhoudende ligchamen gemakkelijk op te lossen. Van de lucht trekken zij zuurstof aan en vervloeijen tot kali en natron. Ook de phosphorus kenmerkt zich door zijne groote verwantschap tot de zuurstof. Maar zij is niet zoo groot dat hij - ten minste niet bij eene gewone temperatuur - in water oplosbaar is, daarom bewaart men hem in water. Een stukje phosphorus, aan de vochtige lucht blootgesteld, geeft rijkelijk dampen af, en verdwijnt langzamerhand, terwijl het met de zuurstof der lucht een nieuw ligchaam, phosphorig zuur, vormt en ook dit toont nog zulk eene groote geneigdheid zich met zuurstof te verbinden, d.i. ‘zich hooger te oxyderen,’ dat zeer spoedig al het phosphorig zuur in phosphorzuur veranderd is. Het aangehaalde voorbeeld noemt men, eene langzame verbranding. De phosphorus verbrandt spoedig, wanneer men hem met een heet glazen staafje aanraakt. Hij ontbrandt en plaatst men er nu dadelijk een drooge glazen klok over, zoo vindt men het verbrandingsproduct als een wit vlokkig poeder aan de wanden der klok. Dit is phosphorzuur, dat zich in water onder sissen gemakkelijk oplost. Phosphorig zuur wordt er niet gevormd, omdat het verbrandingsproces te snel verloopt. Hier is het verbrandingsproces zigtbaar een vast ligehaam. Verbrandt men zwavel of hout, zoo ontwijken de ontstaande gassen, zwavelig zuur, koolzuur en watergas onzigtbaar in de
lucht; bij andere oxydatie-processen bespeuren wij dikwijls geene warmte die merkbaar is, ofschoon zij dadelijk te voorschijn treedt. Dit nu heeft bij den phosphorus plaats. Steekt men hem aan, nu ja, dan bemerkt men de warmte wel die de oxydatie vergezelt, maar is de phosphorus aan de lucht blootgesteld, zoo oxydeert hij langzaam, hoewel hij dezelfde warmte ontwikkelt als te voren, maar het tijdsverloop is daarbij zóó lang, dat zulks niet voelbaar wordt. Nogtans kunnen wij ze juist bij phosphorus zeer goed waarnemen. Men legge slechts in een porceleinen schaaltje eenige phos-<pb n="232"/>phorstaafjes boven elkander, zoo wordt er aanvankelijk vrij wat damp geboren; de oxydatie is begonnen, maar de zich ontwikkelende warmte der phosphorstokjes wordt gebonden, en is toereikend om een warmtegraad van 40<hi rend="sup">o</hi> te bewerken. In deze temperatuur smelt echter de phosphorus, en dik wijls stijgt de warmte tot 60<hi rend="sup">o</hi> als wanneer dan ontbranding plaats heeft; de <hi rend="i">langzame</hi> verbranding wordt hierbij in eene <hi rend="i">snelle</hi> veranderd.</p>
<p>De verbrandingsproducten van den phosphorus zijn oplosbaar in water; phosphorus zelf niet gelijk wij gezien hebben, dat men hem in water bewaart. Maar vette oliën lossen hem op, hoewel slechts in geringe mate, alsmede aether; eene oplossing van phosphorus in olie met nog eenige andere bijmengsels komt in de apotheek voor onder den naam van <hi rend="i">linimentum phosphoratum</hi> tegen den kinkhoest.</p>
<p>Eene eigenschap van den phosphorus, die hem sedert zijne ontdekking de algemeene opmerkzaamheid verzekerde, is zijn lichten in het donker. Vroeger noemde men alle stoffen, die in het donker licht van zich gaven, phosphorserend (van het grieksche <hi rend="i">φώς</hi> en <hi rend="i">φέϱω licht</hi> en <hi rend="i">dragen</hi>). Daar echter de nu zóó genaamde stof deze eigenschap in zulk eene hooge mate bezit, werd ook spoedig die naam op hem alleen toegepast. Het lichten merkt men op, wanneer men eene drooggewordene phosporstang in het donker laat liggen. Dit duurt zoo lang als er nog phosphorus voorhanden is, daarentegen is er spoedig eene grens bij eene geslotene flesch. Bij gewone temperatuur verdampt de phosphorus langzaam van de lucht, hetwelk natuurlijk van lichtontwikkeling vergezeld gaat. Wanneer nu echter in de geslotene flesch alle zuurstof door den phosphorus is opgenomen, dan kan er geene oxydatie meer plaats hebben. Even zoo is de lucht in de flesch spoedig met phosphordamp verzadigd, de verdamping bereikt haar grens op dezelfde wijze, als in eene flesch eenige druppels water nooit geheel verdampen. Om die reden houdt nu het lichten geheel op. Leidt men over phosphorus in eene glazen buis waterstofgas, zoo licht de phosphorus terwijl hij verdampt, maar de damp oxydeert zich niet, omdat er geene zuurstof voorhanden is. Wordt echter de met phosphordamp bezwangerde waterstof aan de lucht blootgesteld, zoo licht hij ten tweede male; nu <hi rend="i">oxydeert</hi> zich de phosphorus.</p>
<pb n="233"/>
<p>Brengt men eene flesch die phosphorus bevat onder den neus, dan bespeurt men een' eigendommelijken knoflookachtigen reuk. Alligt zou men meenen, dat deze reuk aan den phosphorus eigen was, doch dit is eene dwaling. In zuurstofvrije vaten bespeurt men den reuk niet, want hij heeft zijn oorsprong van de oxydatie-producten en van eene aan den phosphorus het eerst opgemerkte hoogst belangrijke eigendommelijkheid van de zuurstof. Deze wordt namelijk waar hij met phosphorus en water in aanraking komt, eigendommelijk veranderd. Nog is de zaak wel niet volkomen uitgemaakt, maar in allen gevalle neemt men als resultaat hiervan een gas waar, dat sterk riekt en alle eigenschappen van de zuurstof bezit, slechts in veel hoogeren graad, zoodat het in vele opzigten met chloor overeen komt. Men heeft dit ligchaam, wegens zijn reuk ‘Ozon’ (naar het grieksch ‘<hi rend="i">οζω</hi> rieken) genaamd, voor dat men wist dat het zuurstof was. Het is algemeen verbreid in den atmospheer, maar wegens zijne groote verwantschap tot bijna alle stoffen in geringe mate voorhanden. In den winter bevat de atmospheer er meer van, dan in den zomer; het bleeken van sterk geblaauwde natte wassen in den winter is eene werking van het ozon. Niet alleen aan de koude, maar aan het grootere ozon-gehalte der lucht moeten wij de verkwikkende, aangename frischheid van eene wandeling in den winter, voornamelijk op bergen toeschrijven. Over de beteekenis van het ozon spreek ik welligt later meer uitvoerig.</p>
<p>Behalve hetgeen ik reeds over de eigenschappen van den phosphorus gezegd heb, wil ik nog een zeer opmerkelijke eigendommelijkheid daarvan aanhalen. Het is n.l. de verhouding van den phosphorus bij licht en warmte. Onder alle omstandigheden kleurt licht den phosphorus rood, eveneens als chloorzilver van het licht zwart wordt. Stelt men phosphorus langen tijd aan het licht bloot, zoo verandert hij eindelijk in een hoogrood ligchaam. Ditzelfde ligchaam verkrijgt men, wanneer men phosphorus boven 200<hi rend="sup">o</hi> verhit en langen tijd op deze temperatuur houdt.</p>
<p>Wat is nu deze roode stof? Verhitten wij hem sterker, zoo smelt hij niet, maar er ontwijken eindelijk dampen en deze verdigten zich, bij het bekoelen weder tot witten phosphorus! De schoon kristalliserende diamant is koolstof,
<pb n="234"/>graphiet dat wij in ons zoogenaamd ‘potlood’ bezigen is eveneens koolstof. Hier hebben wij overeenkomstige verschijnselen. Smelt men volkomen zuiveren phosphorus en giet men hem daarna plotseling in zeer koud water, zoo wordt hij zwart. Men heeft alzoo rooden, witten en zwarten phosphorus, hetzelfde ligchaam in drie verschillende toestanden!</p>
<p>De roode phosphorus bezit echter eigenschappen, die hem eene hooge waarde in de techniek verzekeren. Niet meer ontvlambaar gelijk de witte phosphorus kan men hem in kisten pakken en zonder gevaar verzenden. Daarbij is hij op verre na zoo vergiftig niet als de witte phosphorus; terwijl de dampen des laatsten bij de arbeiders in lucifersfabrieken slechts al te veel nercotische verwoesting der kaakbeenderen te weeg brengen, heeft men, zonder eenige vergiftigings-verschijnselen waar te nemen, aan een hond 16 grein phosphorus gegeven.</p>
<p>De groote vergiftigheid van den witten phosphorus wendt men aan tot verdelging van ratten en muizen, die - wat zeer merkwaardig is - tegen alle instinct aan den phosphorus in meeldeeg gemengd, bijzonder gaarne eten. Deze eigenschappen van den rooden phosphorus hebben hem boven den witten phosphorus in de lucifers-fabrieken de voorkeur gegeven. Onvermengd ontbrandt hij niet door wrijving of stooten, hij verkrijgt echter deze eigenschap, wanneer men hem met chloorzure kali vermengt<note n="(1)" place="foot">Zie Pract. Volksboek D. 86, pag. 56.</note>. Dusdanige lucifers zijn lang zoo gevaarlijk niet als die, welke met witten phosphorus bereid zijn. In den jongsten tijd heeft men eene verhouding van den phosphorus tot goud-oplossingen leeren kennen, die van groot belang belooft te worden. Legt men namelijk een phosphorstaafje in eene sterke oplossing van goud in koningswater, zoo wordt het spoedig met eene laag metallisch goud overtrokken. Zonder twijfel zal men dit in de galvanoplastiek kunnen aanwenden tot vervaardiging van gouden sieraden. Zoo zien wij eene rijke aanwending van den phosphorus in de techniek en niet minder biedt de phosphorus de gelegenheid aan om de gewigtigste vraagstukken op hem te onderzoeken.</p>
<pb n="235"/>
<p>Inderdaad heeft Lavoisier in het jaar 1774, zijne nog heden geldende verbrandings-theorie, op den phosphorus ontwikkeld. Om een denkbeeld van het verbruik van den phosphorus te geven, wil ik doen opmerken dat volgens Payen in Frankrijk jaarlijks 40 ton à 20 centenaars verwerkt wordt en daarvan ongeveer 95 pCt. tot de fabricaadje der lucifers. In eene fabriek in Manchester worden dagelijks 6-9 millioen lucifers vervaardigd, waartoe ongeveer 5 Ned. p. phosphorus gebezigd wordt; in Duitschland wordt dit getal nog zelfs overtroffen.</p>
<p>Van de verbindingen van den phosphorus met andere ligchamen, vermelden wij inzonderheid de phosphorwaterstof, dit onaangenaam riekend gas, dat als verrottingsprodukt van phosphorhoudende stoffen, gedeeltelijk dien onaangenamen reuk veroorzaakt. Zuivere phosphorwaterstof, verbrand aan de lucht van zelf tot water en phosphorzuur, welk laatste daarbij als een witte nevel zich vertoont.</p>
<p>Hoogst leerrijk voor het begrip eener chemische verbinding is de verhouding van den phosphorus tot de chloor. In dit gas brandt de eerste met eene helder geelachtige groene vlam - eene vlam zonder zuurstof - er vormt zich bij overschot van phosphorus eene waterheldere vloeistof, het phosphorchlorzuur hetwelk analoog met het phosphorig zuur verbonden, evenveel chloor bevat als deze zuurstof, bij overschot van chloor een wit vast ligchaam, dat in gelijke verhouding tot het phosphorzuur staat. Dit phosphorchloride en het phosphorchlorzuur worden beide in aanraking met water, buitengewoon snel omgezet, waarbij zich chloorwaterstof en phosphorzuur vormt. Alles wat ik hier over den phosphorus gezegd heb verzekert hem wel een wetenschappelijk en technisch aanzien, maar toch niet van zulk een belang als hij werkelijk bezit en verdient, omdat men aan zijne verhouding tot het dieren- en plantenleven, opzigtens de vorming en het bestaan van vele der gewigtigste ligchamen, veel te danken heeft.</p>
<p>Wij hebben geleerd, dat de vorming van eiwitachtige stoffen in de plant niet kan plaats grijpen zonder de tegenwoordigheid van phosphorzuur. Zonder phosphorus geen koorn. Evenzoo is de voeding van het dierlijk ligchaam grootendeels afhankelijk van de geregelde toevoer van phosphorus in de spijzen. Het beenig geraamte bestaat voor de helft ongeveer,
<pb n="236"/>uit phosphorzuren kalk. Den phosphorus vindt men, wegens gemakkelijk te begrijpen oorzaken, niet als zoodanig of als vrij phosphorzuur, maar wel als phosphorzuren kalk in de natuur verspreid. Er komt bijna geen akkergrond voor, die niet ten minste eenige sporen van phosphorus bevat. Het meest verspreide mineraal wordt apatiet of aspergesteen en in digte massa's voorkomende, phosphoriet genoemd. Het spreekt echter van zelf, dat het voor een rijkelijken oogst niet hetzelfde is, hoeveel phosphorus er in den grond vervat is. Tot verkrijging van eene bepaalde hoeveelheid eiwit, d.i. koorn, eene bepaalde hoeveelheid phosphorus noodzakelijk. Hieruit laat zich de sterk mestende werking van phosphorhoudende stoffen verklaren als beendermeel, guano enz. in alle gevallen waarin de grond arm is aan phosphorus.</p>
<p>Planten-asch bevat altijd veel meer phosphorzuur dan eene gelijke hoeveelheid aarde. Maar de dieren nemen de planten tot zich en zoo lang het organisme groeit, wordt het phosphorzuur verzameld en met kalk verbonden, tot opbouw van het skelet aangewend. Slechts bij een rijkelijken toevoer van phosphorzuur met kalk kan er eene doelmatige beenvorming volgen. Dit is het grootste nut van den phosphorus voor het planten- en dierlijk leven. Alle phosphorus wordt uit beenderen getrokken; hieruit zien wij hoe de natuur ons in staat stelt om deze stof op eene gemakkelijke wijze te verkrijgen. Wel is waar zouden wij ook uit de aarde phosphorus kunnen trekken, maar bij de geringe hoeveelheid daarin, zouden wij buitengewoon groote massa's noodig hebben om nog maar een weinigje phosphorus te verkrijgen; daarbij zou de prijs van den phosphorus zoo hoog zijn, dat er van aanwending in de techniek wel nimmer sprake zou kunnen zijn. De beenderen echter bevatten ruim 50 pCt. phosphorzuren kalk, die men bijna zuiver verkrijgt wanneer men de beenderen brandt. Door zwavelzuur wordt dan het phosphorzuur afgescheiden, terwijl zich de kalk met het zwavelzuur tot gips verbindt. Het verkregene phosphorzuur droogt men met kool in en verhit het sterk. Oxydatie-produkten der kool en van den phosphorus zijn produkten van de in de destilleervaten plaats gehad hebbende verhitting. De zuurstof van het phosphorzuur is in de kool overgegaan, het phosphorzuur is gereduceerd, de phosphorus overgehaald.
<pb n="237"/>Den zóó verkregen phosphorus zuivert men, door hem gesmolten door geitenleder te persen. In stangen gegoten wordt hij in den handel gebragt.</p>
<p>N.n, Februarij 1861.</p>
<p><hi rend="sc">j.s.</hi></p></div>
<div type="chapter">
<interpGrp>
<interp type="primair" value="stei015"/>
</interpGrp>
<head rend="h3">Richard Leeuwenhart.
<lb/>Eene volkssage van den Rijn, medegedeeld door F.F.C. Steinmetz.</head>
<p>Op de grenzen van den Elzas en Rijn-Beijeren ligt de keizerlijke burgt Trifels, in het Annweiler dal bij Landau, waar vroeger de rijks-kleinodiën bewaard werden. Richard Leeuwenhart zat hier een tijd lang gevangen, tot dat zijn dienaar, de getrouwe Blondel, hem daar vond, en zijne invrijheidstelling bewerkte. De sage meldt: dat Blondel het verblijf des konings in de donkere gewelven van den burgt door gezang ontdekt zoude hebben. Tot eene vergelijking met het boven aangevoerde moge dienen wat de Chateaubriand in zijn <hi rend="i">Essai sur la littérature Anglaise</hi>, <hi rend="i">tome I</hi>, <hi rend="i">pag.</hi> 67, betreffende Richard Leeuwenhart en Blondel zegt: ‘Un autre prince Anglais, Richard-coeur-de lion (Richard lionheart) fut couronné comme troubadour. Il avait composé en langue romane du midi, sa langue maternelle, un sirvente sur sa captivité à Worms. Parmi les poëtes, ses contemporains, Richard n'est pas fils d'Eléonore de Guiënne, mais de la princesse d'Antioche, trouvée en pleine mer sur un vaisseau tout d'or, dont les cordages étaient de soie blanche. Ce vaisseau est la grande Serpente des romanciers. Quand les enfants des femmes arabes étaient méchants, elles les menaçaient du roi Richard, et quand un cheval ombrageux tressaillait, le cavalier sarrasin le frappait de l'éperon en lui disant: “Et cuides-tu que ce soit le roi Richard.” Guillaume Blondel (qu'il ne faut pas confondre avec le trouvère Blondel de Nesle) était un des ménestrels de Richard: nous n'avons pas la chanson fidèle; il n'en est resté que la tradition.’</p>
<p>Ten einde nu het volgende dichtstukje beter te begrijpen; herinneren we aan het gebruik der middeleeuwen, dat in de
<pb n="238"/>liederen van dien tijd 't meest in zwang was. De wachters, namelijk, op de tinnen der torens of op de transen der sloten en kasteelen waren gewoon hunne aankondigingen zingend te doen; en werden ter dier oirzake voor menschen gehouden, die den zang zeer toegedaan en dus zangkundigen waren.</p>
<p>Een gering overblijfsel hiervan leeft nog voort onder onze nachtwachten, die toch de uren des nachts op eenen eenigzins zangerigen toon verkondigen. De onderste gedeelten der torens werden gewoonlijk tot gevangenissen gebezigd. Het overige wordt verschillenderwijze aangeduid. Volgens sommigen zou de koning de wijze van het lied, hetwelk de ontdekking in de hand werkte, in de dagen zijner vreugdevolle heldenjeugd zelf hebben uitgevonden. En nu geven wij het lied gelijk het aan den Rijn in den mond des volks leeft.</p>
<sp>
<speaker><hi rend="spat">De Wachter op de tinne</hi>.</speaker>
<l>Deze zangwijs zingt, steeds helder,</l>
<l rend="; 2tab">Dag en nacht,</l>
<l>Koning Richard in den kelder,</l>
<l rend="; 2tab">Tot dat de uchtend lacht.</l>
<l>Zie, een zee van gloênde stralen</l>
<l rend="; 2tab">Stroomt door 't woud;</l>
<l>Op de bergen, in de dalen</l>
<l rend="; 2tab">Strooit de morgen goud.</l>
<l>Mogt hij hem de vrijheid brengen,</l>
<l rend="; 1tab">Die in 't bangste krijgsgedrang,</l>
<l>'t Bloed der heidnen weet te plengen.</l>
<l rend="; 1tab">En ons boeit door zijn gezang.</l></sp>
<sp>
<speaker><hi rend="spat">Blondel</hi>.</speaker>
<l>Richard, 'k doe den zangtoon stroomen</l>
<l rend="; 1tab">Van uw lied,</l>
<l>Langs de kronkelende zoomen</l>
<l rend="; 1tab">Van het Rijngebied.</l>
<l>Ach, u zingend op te sporen</l>
<l rend="; 1tab">Duurt zoo lang;</l>
<l>Want geen grijs-bemoschte toren</l>
<l rend="; 1tab">Antwoordt op mijn zang.</l>
<pb n="239"/>
<l>Maar 'k voel daar een toon mij treffen!</l>
<l rend="; 1tab">'t Is uw zang die dalwaarts dringt:</l>
<l>Kan die 't hart hier zóó verheffen,</l>
<l rend="; 1tab">Dat de burgtwacht dien reeds zingt?</l></sp>
<sp>
<speaker><hi rend="spat">De Wachter</hi>.</speaker>
<l>Gij, die, onder aan den toren,</l>
<l rend="; 2tab">Zingend toeft;</l>
<l>Zanger, zonder riddersporen!</l>
<l rend="; 2tab">Zeg, wat gij behoeft?</l>
<l>'t Is dezelfde zangwijs weder,</l>
<l rend="; 2tab">Dwaal ik niet,</l>
<l>Die de koning ook, zoo teeder,</l>
<l rend="; 2tab">Aanheft in zijn lied.</l>
<l>Den gevangne naauw verbonden,</l>
<l rend="; 1tab">Sluipt de sluwe vreemdling rond:</l>
<l>Blazen moest ik - hem verkonden;</l>
<l rend="; 1tab">'t Waar' mijn pligt, doch 'k houd den mond.</l></sp>
<sp>
<speaker><hi rend="spat">Richard</hi>.</speaker>
<l>Wand en muren leerde ik zingen</l>
<l rend="; 2tab">Dit mijn lied,</l>
<l>Sinds de wraak me in ijzren ringen</l>
<l rend="; 2tab">Hier gekluisterd ziet.</l>
<l>Naar beneden en naar boven</l>
<l rend="; 2tab">Klinkt het schoon,</l>
<l>Schier om prijzen uit te loven</l>
<l rend="; 2tab">Voor den besten toon.</l>
<l>Ginds de wacht; zou 't dáár Blondel zijn,</l>
<l rend="; 1tab">Die zoo zingt met eedlen klem?</l>
<l>Och, of 't waar' - dan zou 't mij wèl zijn:</l>
<l rend="; 1tab">Vrijheid heeft de schoonste stem!</l></sp>
<sp>
<speaker><hi rend="spat">Blondel</hi>.</speaker>
<l>Held, zijt gij het, Leeuwenharte!</l>
<l rend="; 1tab">U zij heil!</l>
<l>England heeft voor al uw smarte</l>
<l rend="; 1tab">'t Grootste losgeld veil<note n="(1)" place="foot">Dit bedroeg honderd duizend marken zilver.</note>.</l>
<pb n="240"/>
<l>Ieder roemt u als den milden</l>
<l rend="; 2tab">Held in 't staal:</l>
<l>Mannen boden helm en schilden,</l>
<l rend="; 2tab">Vrouwen - pronk en praal!</l>
<l>Zie, deez' vrijbrief - wat spreekt sterker? -</l>
<l rend="; 1tab">Gaf mij keizer Hendriks magt<note n="(1)" place="foot">Keizer Hendrik de VIde.</note>,</l>
<l>Die niet wist in welken kerker</l>
<l rend="; 1tab">Oostenrijk u had gebragt.</l></sp>
<sp>
<speaker><hi rend="spat">Richard</hi>.</speaker>
<l>o, Blondel! 'k dank u, getrouwe!</l>
<l rend="; 1tab">Rijk en kroon;</l>
<l>Englands allerschoonste vrouwe</l>
<l rend="; 1tab">Zij daarvoor uw loon.</l></sp>
<sp>
<speaker><hi rend="spat">Blondel</hi>.</speaker>
<l>Neen! dank ze aan de trouw en liefde</l>
<l rend="; 1tab">Van uw volk:</l>
<l>'t Was uw kerker, die het griefde,</l>
<l rend="; 1tab">Zwaard, noch oorlogsdolk.</l></sp>
<sp>
<speaker><hi rend="spat">De Wachter</hi>.</speaker>
<l rend="; 1tab">Nu verdient toch, naar mijn oordeel,</l>
<l rend="; 2tab">Ook de zangwijs wel een loon,</l>
<l rend="; 1tab">Die u t' saêm bragt; elk wat voordeel: -</l>
<l rend="; 2tab">En ik blaas mijn blijdsten toon!</l>
<l>&nbsp;</l>
<l>Ophemert.</l></sp></div>
<div type="chapter">
<interpGrp>
<interp type="primair" value="rapp016"/>
<interp type="secundair" value="luth001"/>
</interpGrp>
<pb n="241"/>
<head rend="h3">Eene geschiedenis uit den tijd der kerkhervorming,
<lb/>medegedeeld door H.M.M. Rappard.</head>
<p>De zestiende eeuw, waarin eene der grootste wereldgebeurtenissen - de hervorming der verbasterde Christelijke kerk - plaats greep, was aangebroken.</p>
<p>Een bleek jongeling zat, in droeve gepeinzen verdiept, voor het raam van zijn kamertje. Het was Martijn Luther, de zoon van een armen mijnwerker te Eisleben, die zich op de school te Eisenach bevond, en aldaar, volgens het uitgedrukte verlangen van zijnen vader, voor den geleerden stand werd opgeleid.</p>
<p>Reeds begon de zon ten ondergang te neigen, en nog wist de arme knaap niet, van waar hij zijn avondbrood bekomen zou. Het Latijnsche boek, waarin hij vlijtig geleerd had, was hem in den schoot gevallen. Een traan welde op in zijn oog, maar hij wischte dien haastig weg, als schaamde hij zich over zijne kleinmoedigheid, en greep naar zijne fluit. Deze was in de kommervolle dagen zijns jeugdigen levens zijne trouwe vriendin geworden, en had reeds menige sombere wolk van zijn voorhoofd verdreven. Ook thans oefenden hare toonen eenen weldadigen invloed uit op zijn ter neer gedrukt gemoed, maar - zijnen honger te stillen, vermogten zij niet.</p>
<p>Daar werd onverwacht tegen de deur van zijn kamertje getikt. Hoe zacht dit ook geschiedde, ontstelde Martijn evenwel min of meer, want hij was volstrekt niet gewoon, dat iemand hem kwam opzoeken.</p>
<p>Weldra trad nu een knaap binnen, wien men het op het eerste gezigt kon aanzien, dat hij van voornamen huize was.</p>
<p>Luther was van zijn stoel opgerezen en vroeg naar zijne begeerte. De knaap haalde hierop een boek uit zijn zak te voorschijn en zeide:</p>
<p>‘De rector Trebonius zendt mij tot u heen en verlangt dat gij mij de Latijnsche les voor morgen, waarvan ik volstrekt niets begrijp, verklaren zult. Hij heeft mij gezegd,
<pb n="242"/>dat gij een vlijtig leerling zijt, en dat gij mij wel zult voort helpen.’</p>
<p>‘Hoe is uw naam?’ vroeg Luther hem vriendelijk.</p>
<p>‘Ik heet Kurt von Beymmelberg. Mijn vader is ambtman op den Wartburg. Dagelijks laat hij mij door een schildknaap hier naar de school brengen. Deze heeft mij ook naar u toegebragt, en staat buiten op mij te wachten, tot dat ik klaar ben.’</p>
<p>Luther voldeed thans gaarne aan het verzoek van den knaap. Zijn hooggeachte leermeester Trebonius toch had hem naar hem toegezonden. Daarenboven gevoelde hij er zich niet weinig door vereerd, dat hij, de zoon van een armen mijnwerker, den trotschen jonker zou onderwijzen.</p>
<p>De les begon. Kurt had een gezond oordeel, doch het viel hem, den levenslustigen knaap, hoogst moeijelijk lang stil te zitten. Luther wist nogtans zijne aandacht bezig te houden, en na weinige oogenblikken was dan ook de kleine edelknaap met de hem voor den volgenden morgen opgelegde taak klaar.</p>
<p>‘Zie,’ zeide de knaap nu met een dankbaar gevoel, ‘mijne moeder heeft mij rijkelijk van eten voorzien. Wilt gij mijn gast zijn?’ En zonder op antwoord te wachten, haalde hij nu uit zijne tasch een goeden voorraad brood en vleesch te voorschijn en spreidde dien op de tafel uit.</p>
<p>Luther liet zich niet lang nooden. Hij vouwde echter vooraf de handen en bad met een diep geroerd gemoed tot Hem, die Zijne milde Vaderhand open doet en verzadigt al wat leeft.</p>
<p>En nu aten zij te zamen, de leermeester en de leerling. Nog een geruimen tijd zaten zij vervolgens met elkander te praten, en spoedig waren zij de beste maatjes van de wereld.</p>
<div type="section">
<head rend="h4">II.</head>
<p>De klok van den kloostertoren begon te luiden. De schildknaap tikte tegen de deur en maande den kleinen jonker tot spoed aan.</p>
<p>‘Zoo gij het goed vindt, breng ik u een eind wegs naar huis,’ zeide Luther, wien het in zijn kamertje schier te benaauwd werd.</p>
<pb n="243"/>
<p>Vrolijk greep Kurt nu zijne hand en spoedde zich met hem de trappen af. Zij wandelden de statige Georgekerk voorbij en kwamen telkens Franciskaner monniken tegen, die schier gebukt gingen onder den bedelzak, dien zij op den rug droegen.</p>
<p>Thans waren zij digt bij het Franciskaner-klooster gekomen, en hier viel hun oog op een monnik, die tegen den muur van het klooster stond te leunen en er zeer bleek en zwak uitzag.</p>
<p>‘Dat is de Dominikaner Hendrik Plunder!’ fluisterde de schildknaap de beide jongens in 't oor, die den jeugdigen monnik, welke in diepe smart verzonken scheen, medelijdend aanstaarden. ‘En wat wil hij hier?’ vroeg Luther niet zonder aandoening.</p>
<p>De schildknaap echter legde de hand op den mond en trok Kurt en Luther met zich voort.</p>
<p>Toen zij het klooster achter den rug hadden, herhaalde Luther zijne vraag.</p>
<p>‘Hendrik Plunder,’ antwoordde nu de schildknaap, ‘moet een dwarshoofd zijn, wien de monnikspij schier te eng wordt, hoewel hij ten gevolge van de strenge regelen zijner orde, en onder de harde boetedoeningen, die hem voortdurend worden opgelegd, bijna in eene mummie veranderd is.’</p>
<p>‘Maar waarom staat hij dan toch daar ginds in dien donkeren hoek, en staart hij met zulke vonkelende blikken de kloostermuren aan, als wilde hij die doorboren?’</p>
<p>‘Stil, stil wat, nieuwsgierig ventje! Dat behoeft gij niet te weten,’ antwoordde de schildknaap.</p>
<p>Luther echter liet zich daarmede niet afschepen, maar herhaalde zijne vraag. Doch de schildknaap begon nu een liedje te neuriën, en sloeg verder geen acht op zijn gebabbel.</p>
<p>Inmiddels was het reeds laat geworden. Luther nam daarom afscheid van den jonker en keerde haastig naar de stad terug, nadat Kurt hem voor zijne vriendelijkheid bedankt en beloofd had, spoedig bij hem te zullen wederkomen.</p>
<p>‘Of gij bezoekt mij op den burg,’ voegde Kurt er onder het afscheid nemen bij.</p>
<p>‘Daartoe,’ hernam Luther, ‘zal ik geen tijd hebben, dewijl ik mijn brood, met langs de straten te zingen, verdienen moet.’</p>
<pb n="244"/>
<p>Daar keerde Kurt zich nog eenmaal om en riep lagchend: ‘gij behoort dus ook al tot die scholieren, die met de blikken bus in de hand de huizen der burgers afloopen?’</p>
<p>Luther echter spoedde zich weg, maar kon toch niet nalaten, hem eerst nog toe te roepen: ‘wij kunnen allen geene voorname jonkers zijn. En weet gij niet, dat onze rector gezegd heeft: er bevinden zich onder deze knapen lieden, waaruit God burgemeesters, kanseliers, dokters, magistraatspersonen maakt, schoon men dit nog niet aan hen zien kan?’</p>
<p>‘Dat is een zonderlinge jongen!’ sprak de schildknaap, toen hij met Kurt den berg opklom, en voegde er lagchend bij: ‘mogelijk steekt er ook in hem wel zoo'n burgemeester, kanselier of dokter.’</p>
<p>Luther intusschen gevoelde nog geen lust, om naar zijn armoedig kamertje terug te keeren. Nogmaals liep hij het Franciskaner klooster voorbij, doch de geheimzinnige monnik was verdwenen.</p>
<p>Toen hij nu in diepe gedachten verzonken op de markt stil stond, ging hem een priester voorbij, die hem niet onbekend voorkwam. Hij verstoutte zich daarom hem achter na te roepen: ‘hoogeerwaardige vader!’</p>
<p>De priester keerde zich om en zeide, nadat hij den knaap herkend had, tot hem: ‘Martijn, zijt gij nog zoo laat in den avond op straat? Waarom zit gij niet op uw kamertje te studeren?’</p>
<p>Luther verontschuldigde zich met te zeggen, dat de olie in zijn lampje verteerd was, en dat hij een zijner medescholieren een eind wegs naar huis gebragt had.</p>
<p>‘Vergezel mij dan nu naar uwen neef,’ zeide de priester, die Johannes Braun heette, tot hem; ‘wij zullen een uurtje bij hem gaan praten.’</p>
<p>Dat wilde Luther gaarne doen, want zijn neef Koenraad Luther, die koster van de Nikolaikerk was, was hem zeer toegenegen.</p>
<p>Vriendelijk werden zij dan ook door dezen ontvangen, en weldra had Johannes Braun een zeer levendig gesprek met den koster aangeknoopt, waarin de jeugdige Luther zich niet durfde mengen, ofschoon hem de vraag op de lippen zweefde, wie toch wel de geheimzinnige monnik zijn mogt, dien hij bij het Franciskaner klooster gezien had.</p>
<pb n="245"/>
<p>Ten laatste vroeg de priester aan Koenraad: ‘hebt gij ook reeds gehoord, mijn vriend, wat den eerwaardigen pater der Franciskaners overkomen is?’</p>
<p>De koster schudde nieuwsgierig het hoofd.</p>
<p>‘Johannes Hilten,’ verhaalde nu Braun, ‘is in de gevangenis ziek geworden. Daar liet hij den pater gardiaan ootmoedig smeeken, dat deze hem eens mogt komen opzoeken, daar hij in zijnen kerker van honger verging. De gardiaan voldeed aan zijn verzoek, doch sprak hem, zonder zijnen zwakken toestand in aanmerking te nemen, zeer hard aan, en vermaande hem, om zijne goddelooze ketterijen te herroepen en zich door berouw en boete te verzoenen met de heilige katholieke kerk, die hij zoo vreeselijk beleedigd had. Doch de verstokte monnik antwoordde: ‘het onregt, dat men mij aandoet, wil ik om Christus wil gaarne verdragen; maar iets terugroepen kan ik niet, want ik heb niet de heilige katholieke kerk aangetast, maar enkel de misbruiken, die er ingeslopen zijn, en inzonderheid de goddelooze levenswijze der monniken en nonnen.’ Daarop was de gardiaan hevig tegen hem uitgevaren en had gezegd: ‘dank er God voor, dat gij niet levend ingemetseld wordt, zoo als men regtens met een ketter handelen moet.’ En Johannes Hilten had zich van zijn strooleger opgerigt en met profetischen ijver den gardiaan de volgende zonderlinge woorden toegeroepen: ‘anno 1517 zal er een held verrijzen, die het u monniken zeer lastig maken zal. Hem zult gij niet kunnen weêrstaan!’</p>
<p>De beide mannen hadden er, terwijl zij dus met elkander spraken, niet aan gedacht, dat de knaap Martijn Luther in hun midden zat. Deze had, toen hij de taal door den gevangenen monnik gesproken hoorde, een kruis geslagen, opdat de duivel geene magt over hem krijgen mogt. Zoodra de beide vrienden dit bemerkten, wierpen zij elkander een veelbeteekenenden blik toe. De koster echter begreep, dat men den knaap, die met open mond naar hun gesprek geluisterd had, nu ook de gansche geschiedenis diende te vertellen. ‘Mijn lieve neef!’ aldus sprak hij Martijn aan, ‘gij verwondert u en teregt over 't geen gij gehoord hebt. Johannes Hilten is een Franciskaner monnik, met wien ik vroeger zeer bevriend was, want hij was een braaf mensch. Daar hij
<pb n="246"/>nogtans al te vlijtig in de schriften der kerkvaders en in het heilig bijbelboek studeerde, schijnt de duivel in hem gevaren te zijn, zoodat hij zich niet ontzien heeft de pauselijke leer van vele schadelijke dwalingen te beschuldigen en zijnen afkeer uit te spreken over het Godgevallige kloosterleven, De broeders der orde hebben hem uit dien hoofde in den kerker geworpen, waarin hij nu reeds vier jaren smacht. Het doet mij leed van den ouden man. Moge hij zich nog voor zijn sterven bekeeren, opdat zijne ziel niet voor eeuwig verloren ga!<note n="(1)" place="foot">Johannes Hilten, een der voorloopers van de hervorming, stierf in den kerker te Eisenach (1502). Ter zijner gedachtenis liet de hertogin Christina, de weduwe van den hertog Johan Ernst von Eisenach, een gedenkteeken in de kerk te Eisenach oprigten, dat aldaar nog heden te zien is.</note>’</p>
<p>Martinus, die nu wat vrijer geworden was, verstoutte zich te vragen, wat er met den Dominikaner monnik Hendrik Plunder gebeurd was?</p>
<p>De beide vrienden ontstelden, toen de knaap dezen naam noemde. En nu verhaalde Martinus wat hij dezen avond gezien had.</p>
<p>Zijn neef waarschuwde hem voor dien beruchten man. Hij was een jeugdig heethoofd, dien men verdacht hield, dat hij in de voetstappen van Hilten trad.</p>
<p>‘Ja, men heeft zelfs gemompeld,’ voegde Braun er bij, ‘dat hij met den Franciskaner monnik Johannes Straus een complot gesmeed heeft, om den martelaar der waarheid - zoo als zij den gevangen Hilten noemen - 't zij door list, 't zij door geweld, uit zijnen kerker te bevrijden.’</p>
<p>‘Ik geloof er niets van,’ sprak Koenraad Luther. ‘Intusschen is het toch een zeer merkwaardige tijd. Er schijnt een hevig onweder in aantogt te zijn. Moge God ons genadig wezen, wanneer het boven onze hoofden losbarst!’</p></div>
<div type="section">
<head rend="h4">III.</head>
<p>Het Paaschfeest van het jaar 1500 was aangebroken. De St. Georgekerk had hare deuren ontsloten. De priesters stonden in hun vol ornaat voor het hoogaltaar. De kaar-<pb n="247"/>sen, die op twintig kroonen brandden, verspreidden eenen zachten glans door de hooge gewelven. Wierookwolken vervulden de ruimte en roerende liederen, aangeheven door de scholieren, die aan de dienst verbonden waren, ruischten langs de heilige wanden.</p>
<p>De gebeurtenis, aan wier herdenking het feest was toegewijd, werd door de knapen bezongen. Martijn Luther, die den engel bij het graf van Jezus voorstelde, trad de weenende vrouwen te gemoet, met de blijmaar: ‘Hij is hier niet, want Hij is opgestaan.’ Heilige verrukking stond op zijn gelaat te lezen, en zijne liefelijke altstem klonk als hemelsche melodie.</p>
<p>Onder de feestvierende schare bevond zich eene vrouw, wier blikken hem onophoudelijk volgden, en die door zijn gezang tot in het diepste haars gemoeds getroffen was. Deze vrouw heette Elisabeth Cotta. Reeds meermalen had haar oog met welgevallen gerust op dezen scholier, als hij in zijne armoedige kleeding al zingende door de straten trok. Heden echter gevoelde zij eene innige, schier moederlijke toegenegenheid voor den jongeling, en te huis gekomen, vertelde zij dan ook aan haren echtgenoot, Koenraad Cotta, die een welgezeten burger der stad en een harer raadsheeren was, dat zij door het gezang van den armen knaap bijzonder was geroerd en getroffen.</p>
<p>De raadsheer vroeg haar hoe de knaap heette; doch zij wist het hem niet te zeggen.</p>
<p>Daar mengde zich Hendrik, hun achtjarige zoon in het gesprek. ‘Moe! bedoelt gij ook Martijn Luther van Eisleben? Hij heeft van al de scholieren de schoonste stem, en onze rector houdt zeer veel van hem. Maar hij is een arme stakkert, en Kurt von Beymmelberg heeft mij nog kort geleden verteld, dat hij menigmaal zijn avondbrood met hem deelt.’</p>
<p>‘En toch wil die knaap studeren?’ viel Koenraad Cotta zijnen zoon in de rede; ‘'t Is inderdaad een moeijelijke weg, dien hij ingeslagen heeft. God moge hem zegenen!’</p>
<p>En hiermede verliet de raadsheer zijne huiskamer, om zich aan zijne bezigheden te begeven. Elisabeth nam haar dochtertje Geertruida, dat nu vier jaren oud was, op den schoot. In de ure der moedersmart, toen zij meende, dat zij het
<pb n="248"/>leven van dit kind ten koste van het hare zou moeten koopen, had zij het aan het klooster toegezegd. Die ure was gelukkig voorbijgegaan, maar het meisje was, toen 't het eerste levenslicht aanschouwde, maar al te spoedig tot bruid des hemels bestemd.</p>
<p>Thans vouwde de vrome moeder de handjes van haar dierbaar kind, om het te leeren bidden. Plotseling drongen haar in dezen oogenblik zachte toonen van de straat in het oor. 't Was de troep zingende scholieren die voorbij trok. Luther met den linnen zak op den rug en de blikken bus in de hand, bevindt zich aan het hoofd. Elisabeth Cotta opent haastig het venster, om naar het gezang te luisteren.</p>
<p>Daar bemerkte zij, dat haar geliefde scholier te vergeefs aan de huizen om eene aalmoes smeekt. Ja, eene krijschende stem wijst zelfs de ‘kleine bedelaars’ met schimp- en smaadredenen van de deur. Luther staat als verplet. Hij leunt met zijn hoofd tegen de steenen stoep, die naar het huis van den raadsheer leidt, en durft niet opkijken.</p>
<p>Elisabeth is inmiddels de stoep afgevlogen, en eer de knaap het bemerkt, rust eene zachte hand op zijn hoofd, en eene bevende stem roept hem toe: ‘kom hier, arme jongen, gij zult voortaan in mijn huis voedsel en deksel vinden.’</p>
<p>Luther wist niet, wat hem overkwam. Zij grijpt den knaap bij de hand en voert hem in hare woning, waar hij liefderijk opgenomen en verpleegd werd.</p>
<p>Nu eerst begon Luther te leven. Met den zoon des huizes, schoon deze veel jonger was dan hij, sloot hij spoedig eene kinderlijke vriendschap. Hem, benevens Kurt von Beymmelberg, die veel bij de Cotta's aan huis kwam, hielp hij gedurig in het leeren hunner lessen. Hij zelf leerde nu nog veel vlijtiger en vlugger dan vroeger, daar geen zorg en kommer hem langer drukten.</p>
<p>Hoe regt gelukkig en tevreden gevoelde Luther zich thans niet! Als de schooluren voorbij waren, vermaakte hij zich met zijne beide vriendjes, of speelde met de kleine Geertruida, terwijl hij alles deed en in 't werk stelde, wat zijne weldoenster genoegen kon geven.</p>
<p>Eens zat hij buiten in den tuin in het priëel en speelde op de fluit. Kurt von Beymmelberg, dien hij weder geholpen had
<pb n="249"/>aan zijne lessen voor den volgenden dag, bleef nog een uurtje spelen. Als Martijn nu een vrolijk deuntje begon te blazen, nam Kurt de kleine Geertruida bij den arm en danste met haar in 't rond.</p>
<p>Daar kwam plotseling een monnik aanloopen, die met ruwe hand het meisje uit de armen van den knaap rukte. Schreijende nam Geertruida hare toevlugt tot hare moeder, die met welgevallen het onschuldige spel had aangezien.</p>
<p>Deze monnik, die een bloedverwant van de familie Cotta was, was dezelfde, die het boven medegedeelde gesprek met Johannes Hilten gehouden had. Hij was het mede, die de vrouw des huizes tot de gelofte had bewogen, om hare dochter aan het klooster toe te wijden, en waakte er met angstige bezorgdheid voor, dat er geen jota of tittel van die belofte veranderd werd. Daarom sprak hij ook nu op den toon der verontwaardiging: ‘het betaamt eene bruid des hemels niet, te dansen.’</p>
<p>De moeder zweeg en een traan welde op in haar oog. Martijn Luther had de fluit ter zijde gelegd en schudde bedenkelijk het hoofd.</p>
<p>Kurt daarentegen stampte hevig met den voet op den grond en ijlde weg.</p></div>
<div type="section">
<head rend="h4">IV.</head>
<p>Vele jaren waren verloopen. Martijn Luther had te Erfurt gestudeerd, was Augustijner monnik en vervolgens professor aan de universiteit te Wittenberg geworden.</p>
<p>Op zekeren morgen trad een jong mensch de woning des hoogleeraars binnen, en reikte hem diep geroerd de hand. 't Was Hendrik Cotta, Elizabeth's zoon, die naar Wittenberg gekomen was, om aldaar in de regtsgeleerdheid te studeren.</p>
<p>Luther vroeg hem allereerst naar zijne moeder, van wie hij zooveel goeds genoten had. En nu vernam hij van den jongeling, dat zij onlangs was gestorven. Toen hare laatste ure gekomen was, verhaalde Hendrik Cotta, terwijl hem een traan in 't oog parelde, had de pater gardiaan aan haar bed gezeten en met haar gebeden. Vervolgens had zij met bevende lippen de belofte eenmaal door haar afgelegd, om hare dochter aan het klooster toe te wijden, herhaald en bevestigd, en
<pb n="250"/>Geertruida, die eene bloeijende maagd was geworden, had toen onder een vloed van tranen gestameld: ‘ik ben de dienstmaagd des Heeren; mij geschiedde naar uw woord!’</p>
<p>Martijn Luther zat met het hoofd ter aarde gebukt, toen Hendrik Cotta hem dit alles verhaalde. Na eene lange pauze vroeg hij zacht: ‘en wat is er nu van het lieve meisje geworden?</p>
<p>‘Geertruida was nog te jong,’ antwoordde de student, ‘om reeds terstond na den dood onzer moeder den sluijer aan te nemen. Vader vond daarom goed, dat zij voor hare toekomstige betrekking in het Nikolaï-klooster te Eisenach zou opgeleid worden. Daar leeft zij nu als novice, om later in de heilige Benedictijner-orde te worden ingelijfd.’</p>
<p>‘Nu, zij heeft het daar zeker goed,’ sprak Luther. ‘Het Nicolaï-klooster is een rijk klooster en staat in een zeer goeden reuk. Onder de eerste nonnen, die van Petersburg naar Eisenach kwamen, is zelfs eene koningin geweest. En al wie nog heden ten dage het eerwaardige klooster bezoekt en begiftigt, ontvangt voor vele jaren aflaat van alle zonden.’ Toen Luther echter aldus sprak, scheen eensklaps eene onaangename gedachte zijne lippen te sluiten. Haastig liep hij eenige malen zijne kamer op en neder, zoodat de jonge student over het zonderlinge gedrag van den professor niet weinig verwonderd was.</p>
<p>Eindelijk vond Cotta het geraden, dit pijnlijk stilzwijgen af te breken.</p>
<p>‘Ik breng u, heer doctor, de groeten niet slechts van mijnen vader, die u verzoekt, mij onder uwe protectie te nemen, maar ook van mijne jeugdige speelmakkers, inzonderheid van Kurt von Beymmelberg, dien gij u zekerlijk nog wel zult herinneren.’</p>
<p>Luther bleef voor den student staan en hief zijn hoofd tot hem op.</p>
<p>‘Hoe, zou ik mij Kurt von Beymmelberg niet herinneren?’ sprak hij. ‘Hij was wel een wilde, maar toch een goede jongen. Wat is er van hem geworden, en hoe maakt hij het?’</p>
<p>‘Nadat zijn vader den Wartburg verlaten had,’ antwoordde de student, ‘heeft de keurvorst hem in zijne dienst genomen. Zoolang hij te Eisenach vertoefde, heeft hij dagelijks ons huis bezocht. Doch de eerwaardige gardiaan zag hem
<pb n="251"/>niet gaarne, omdat hij zulk een vrolijke jongen was en dikwijls met Geertruida speelde, die met kinderlijke teeder heid aan hem hing.</p>
<p>'t Was Luther aan te zien, dat het hem regt aangenaam was, in zijne gedachten teruggevoerd te worden naar de dagen zijner vervlogene kindschheid. - Hendrik Cotta zocht hij zooveel mogelijk te vergelden, wat diens ouders eenmaal aan hem gedaan hadden. Dagelijks moest hij aan zijne tafel het middagmaal gebruiken, terwijl hij hem op allerlei wijze met raad en daad bijstond.</p>
<p>Inmiddels had Geertruida in het Nikolaï-klooster te Eisenach stille en droevige dagen doorgebragt. Op haren een en twintigsten verjaardag - 't was in den herfst van het jaar 1517 - zou zij de wereld vaarwel zeggen en hare wijding als non ontvangen. Aan den morgen van dien dag lag zij in hare cel op de knieën en smeekte den Heiland, aan wien zij zich verbinden zou, om kracht en ondersteuning. Vervolgens werd zij door hare zusters als eene bruid getooid en nog eenmaal naar de ouderlijke woning geleid, om afscheid te nemen van haren vader.</p>
<p>Zij wist niet, wat er met haar gebeurde. Zij lag aan de borst van haren vader en weende. Niet eens bemerkte zij den jeugdigen man, die met een droevig gelaat op eenigen afstand van haar stond. 't Was Kurt von Beymmelberg, die zich sedert eenige dagen te Eisenach bevond, alwaar hij voor den keurvorst eene zending te vervullen had. Wat wonder, dat hem nu ook het harte trok naar de woning, waarin hij zoo menig gelukkig uur had doorgebragt!</p>
<p>Toen Geertruida hem ten laatste gewaar werd, kromp zij van ontroering ineen. Een hooge blos kleurde haar bleek gelaat. Ook de edelknaap was diep geroerd. Eene geruime poos zagen zij elkander sprakeloos aan, en ten laatste wierpen zij zich, alles om zich heen vergetende, in elkanders armen. Beiden gevoelden, zonder dat er een woord over hunne lippen kwam, dat zij elkander beminden.</p>
<p>De nonnen, die hare jeugdige zuster naar de woning van haren vader vergezeld hadden, wisten niet, wat zij van dit zonderlinge tooneel denken moesten.</p>
<p>Maar zie, daar trad onverwachts een man de kamer binnen, die de geliefden van elkander scheidde. Het was de
<pb n="252"/>hoogeerwaardige gardiaan, die thans op gebiedenden toon sprak: ‘mij dunkt, nu is het wel. 't Is meer dan tijd, om te vertrekken. Geertruida Cotta is thans voor de wereld gestorven en zal als zuster Angelika een heerlijker leven aanvangen.’ - En terwijl hij aldus sprak, greep hij hare hand en trok haar met zich mede.</p>
<p>Kurt had het venster geopend, om Geertruida na te zien. Toen zij ten laatste uit zijn gezigt verdwenen was, nam hij zijn baret, groette den raadsheer en vertrok.</p>
<p>Waarheen mag hij zijne schreden rigten? Met onwederstaanbaar geweld gevoelde hij zich getrokken naar de Nikolaïkerk, om daar nog eenmaal, al was het dan ook slechts met zijne oogen, afscheid van Geertruida te nemen.</p>
<p>Reeds drong de menigte door de wijdgeopende kerkdeuren naar binnen, om getuige der plegtigheid te zijn. Kurt was ongemerkt door den stroom medegesleept geworden en stond - hij wist zelf niet door welk toeval - in de voorste rij, toen de heilige wijding begon.</p>
<p>Geertruida geleek in dezen oogenblik eene geknakte lelie. Hare strakke blikken waren ter aarde geslagen. Met eene van diepe ontroering bevende stem legde zij de heilige gelofte af. Voordat echter de sluijer over haar gelaat viel, zag zij nog eens in 't rond, en Kurt door haren blik getroffen, breidde onwillekeurig zijne armen naar haar uit, als wilde hij haar omvatten en medevoeren in de wijde, schoone wereld, die nu voor eeuwig hare poorten voor zuster Angelika sloot.</p>
<p>Een monnik, die aan zijne zijde stond en al zijne bewegingen oplettend gadeslagen had, greep hem zacht bij de hand en fluisterde hem in 't oor: ‘geduld en vertrouwen, lieve jonker! Ook de dooden kunnen opstaan.’ En als hij dat gezegd had, drukte hij Kurt haastig een papier in de hand, waarna de monnik zich wegspoedde en onder de menigte, die het tempelgebouw verliet, verdween.</p>
<p>Ontstemd en diep ter neêrgeslagen keerde Kurt naar zijne herberg terug. - Daar vond hij eene menigte volks bijeen, die bij een beker wijn met elkander zat te praten. Nadat men tot vervelens toe over de bleeke, schoone jonkvrouw gesproken had, verhief zich eensklaps eene stem, die luide riep: ‘weet gij al, wat er te Wittenberg gebeurd is? Bijaldien
<pb n="253"/>de Augustijner-monnik Martijn Luther zijne zaak zoo moedig doorzet, als hij die heeft aangevangen, dan kon de profetie van den ouden Johannes Hilten wel eens vervuld worden.’</p>
<p>Toen Kurt den naam van zijnen vroegeren vriend en leermeester hoorde noemen, nam hij insgelijks plaats aan de algemeene tafel en vroeg: ‘wat heeft Luther dan toch gedaan?’</p>
<p>En nu vertelde men hem, dat Martijn Luther aan den avond voor het feest van Allerheiligen aan de slotkerk te Wittenberg vijf en negentig stellingen tegen den aflaat en de misbruiken der kerk, inzonderheid tegen den Dominikaner-monnik Johannes Tetzel, aangeplakt en zich bereid verklaard had, om die tegen iedereen te verdedigen.</p>
<p>‘Wilt gij Luther's stellingen hooren?’ riep Kurt op triumferenden toon, die inmiddels een blik geslagen had in het papier, dat de geheimzinnige monnik hem in handen had gespeeld.</p>
<p>Aller oogen vestigden zich thans vol verbazing op hem. Ieder zweeg. Zelfs de bekers, die lustig van mond tot mond rond gingen, werden zacht op den disch neêrgezet. En nu begon Kurt met luider stem de vijf en negentig stellingen van Luther voor te lezen, die wegens hare kortheid en bondigheid door sommigen zijner toehoorders zeer toegejuicht werden.</p>
<p>Na geëindigde lezing vouwde Kurt het papier voorzigtig weder ineen en sprak bij zich zelven: ‘mijn lieve meester! uwe stellingen zijn niet te verwerpen. Gij zult echter met de papen een zwaren strijd hebben. God sterke u, opdat gij in dien strijd niet moogt bezwijken!’</p>
<p>Daarna stond hij op en begaf zich naar zijne kamer, om over de gebeurtenissen van den afgeloopen dag ernstig na te denken.</p></div>
<div type="section">
<head rend="h4">V.</head>
<p>Martinus Luther was in den naam van God op den ingeslagen weg voortgegaan. Alle beloften, alle bedreigingen, alle aanmaningen, om als een boetvaardig zoon in den schoot der alleen zaligmakende kerk terug te keeren, leden schipbreuk op den geloofsmoed van den door Gods geest bezielden man.</p>
<pb n="254"/>
<p>Thans was hij opontboden naar Worms, om aldaar voor den keizer en de rijksgrooten zijne zaak te verdedigen. Wel werd de reize derwaarts hem door zijne vrienden ontraden, maar geene tranen, geene gebeden vermogten hem terug te houden. ‘Al staken zij’ sprak hij ‘een hemelhoog vuur aan tusschen Wittenberg en Worms, zoo moet ik er toch in den naam des Heeren verschijnen, en mij in den mond des ondiers tusschen zijne tanden wagen en Christus belijden en het Hem overgeven.’ In vast vertrouwen op God, welgemoed en blijde, stond hij dan ook voor den keizer en de verzamelde rijksgrooten, en toen men van hem eischte, dat hij kort en met ronde woorden zou verklaren, of hij al dan niet herroepen wilde, wat hij in zijne geschriften geleerd had, sprak hij: ‘daar men dus van mij een bepaald en duidelijk antwoord begeert, zoo wil ik er een geven, dat geen den minsten twijfel meer zal overlaten. - Ik geloof noch aan den Paus, noch aan zijne kerkvergaderingen; want beiden hebben dikwijls gedwaald en zich zelve tegengesproken. Ik kan en wil dus niets herroepen, tenzij men mij uit de heilige Schrift of met openlijke en klare gronden en redenen bewijze, dat ik ongelijk heb. Want tegen zijn geweten iets te doen, is gewis niet raadzaam, maar zeer gevaarlijk.’</p>
<p>Toen de keurvorst van Saksen des avonds laat uit de aanzienlijke vergadering, die Luther met de woorden: ‘hier sta ik, ik kan niet anders, God helpe mij! Amen.’ - verlaten had, in zijne herberg teruggekeerd was, zeide hij tot Kurt von Beymmelberg, die aldaar op hem wachtte: ‘hoe schoon heeft vader Martinus voor den keizer en de rijksgrooten gesproken; hij was moedig genoeg, mogelijk wel al te moedig, doch ik wil mijne hand niet van hem aftrekken.’</p>
<p>En nu gaf hij zijnen trouwen dienaar onder het zegel des geheims in last, om zich ijlings naar Thuringen te begeven, ten einde voor Luther op den Wartburg eene veilige schuilplaats tegen de woede zijner vijanden in gereedheid te brengen.</p>
<p>Den 26sten April des jaars 1521 verliet Martijn Luther, na zijne vrienden gezegend en zich in Godes bescherming aanbevolen te hebben, de stad Worms, waar hij voor de vrijheid des gewetens zoo ridderlijk gestreden had. Op zijne terugreize hield hij zich eenigen tijd te Eisenach op. Naau-<pb n="255"/>welijks was hij deze stad binnengetrokken en door enkelen herkend, of de tijding zijner aankomst verspreidde zich als een loopend vuur van straat tot straat, van mond tot mond. Eene overgroote menigte volks trok den terugkeerenden getuige der waarheid, ofschoon hij vogelvrij verklaard en met den rijksban getroffen was, jubelend te gemoet. Hendrik Cotta, die na den dood zijns vaders tot burgemeester benoemd was, heette hem hartelijk welkom binnen de muren der stad, en bood hem logis aan in zijne woning, waarvan Luther dankbaar gebruik maakte.</p>
<p>Den volgenden dag - het was de 2de Mei - hield hij in de St. George-kerk voor duizende toehoorders eene indrukwekkende preek. Een katholiek priester echter, en wel dezelfde Johannes Braun, met wien hij vroeger eens zijnen neef bezocht had, protesteerde in tegenwoordigheid van notarissen en getuigen ‘tegen deze ongehoorde daad.’ Doch het volk lachte hem uit. Luther evenwel liet hem door den burgemeester om een kort onderhoud verzoeken.</p>
<p>Des namiddags bezocht Dr. Luther alle plaatsen, die hem als knaap lief en dierbaar waren geweest. De oude school echter, waarin hij zoo menig uur doorgebragt had, was afgebroken en ook zijn hooggeachte leermeester Trebonius had het tijdelijke met het eeuwige verwisseld. Toen hij voor het oude hoekhuis kwam, waarin hij als scholier een klein kamertje bewoond had, weigerden de Duitsche ridders, wier eigendom het thans was geworden, hem ‘den vogelvrij verklaarden ketter’ den toegang. Het volk, dat hem bij gansche scharen gevolgd was, begon te dreigen, terwijl een bedaagde monnik - het was Hendrik Plunder - door de menigte heendrong en pater Martijn met luider stem toeriep: ‘wees hartelijk gegroet, welkome gast, op wiens komst wij kinderen der duisternis reeds zoo lang wachtten!’</p>
<p>Luther nogtans onttrok zich aan deze bijvalsbetuigingen en keerde naar zijn gastvrij verblijf terug.</p>
<p>Naauwelijks had hij daar eenige oogenblikken op zijne kamer uitgerust, of hij werd uit zijne stille overpeinzingen gewekt door een man, die hem een bezoek kwam brengen. Het was de priester Johannes Braun, die hem min of meer verlegen de hand bood. Luther aarzelde die hand aan te nemen, ofschoon hij vroeger den eerwaardigen man hooge
<pb n="256"/>achting toegedragen en nog in de laatste jaren eene vertrouwelijke briefwisseling met hem onderhouden had.</p>
<p>Braun nam nu het woord en zeide: ‘lieve broeder, ik heb heden tegen u getuigd. Maar de hemel weet, dat ik het slechts uit nooddwang en vreeze gedaan heb, omdat ik de op u vertoornde vaders niet tegen mij in het harnas durfde jagen. Wil het mij daarom grootmoedig vergeven! Uwe indrukwekkende prediking heeft ook mijne ziel geroerd, en naauwelijks weet ik langer, aan welke partij ik mij houden zal.’</p>
<p>Luther was door deze taal des grijsaards diep getroffen. Met zigtbare ontroering drukte hij hem de hand en sprak op plegtigen toon: ‘is mijn werk uit de menschen, dan zal het verbroken worden; doch is het uit God, dan kan niemand het keeren.’</p>
<p>Daarop gingen zij weder als oude vrienden vertrouwelijk bij elkander zitten en spraken te zamen over hunne uitzigten en verwachtingen.</p>
<p>Spoedig kwam nu ook hun gesprek op den koster Koenraad Luther, die; hoewel reeds hoog bejaard, nog altijd zijn post waarnam, maar thans door de jicht aan zijne kamer gebonden was.</p>
<p>Pater Martijn verzocht den priester, om hem naar zijnen neef te vergezellen. Hij wilde Eisenach niet verlaten, zonder hem bezocht te hebben.</p>
<p>Inmiddels was de avond ingevallen, zoodat Braun het wel wagen durfde, met den ketter over straat te gaan.</p>
<p>Koenraad Luther was min of meer verschrikt, toen hij de beide mannen zijne kamer zag binnentreden. Hij had het bezoek van zijnen neef verwacht en gevreesd. De naam ‘Luther’ ging thans van mond tot mond, doch hij wist niet, of hij zich daarover verheugen of bedroeven moest.</p>
<p>Spoedig echter gevoelde zich de oude koster in het gezelschap van zijnen neef, van wien hij altijd veel gehouden had, weder op zijn gemak, en toen hij bij hem dezelfde openhartigheid van vroeger ontdekte, was het hem zelfs zeer aangenaam, dat Luther hem nog eens was komen opzoeken.</p>
<p>Broeder Martijn wist alras het gesprek te brengen op Geertruida Cotta, die zich in het Nicolaï-klooster bevond.</p>
<p>Bij het hooren van dien naam begonnen de oogen van den ouden man te schitteren, en weidde hij uit in den lof
<pb n="257"/>van zuster Angelika, die hem zoo menigmaal met de teederste liefde verpleegde. Zij was geheel dezer wereld afgestorven en leefde alleen voor den hemel; en toch was het haar aan te zien, dat er een worm aan haar hart knaagde; want hare gezondheid scheen met den dag af te nemen.</p>
<p>Met hartelijke belangstelling werd dit berigt door Luther vernomen. Hij vroeg den ouden man, of er geene mogelijkheid zou bestaan, om een kort onderhoud te hebben met het meisje, dat hij als kind zoo vaak op zijnen arm gedragen had.</p>
<p>De koster deelde hem nu mede, dat zij hem schier elken avond, voor dat zij zich in hare cel opsloot, bezocht, om hem de eene of andere verkwikking te brengen. Hij zag er volstrekt geen bezwaar in, om zijnen neef, die toch een geestelijke was, een gesprek met zuster Angelika toe te staan, en binnen een uur zou hij daartoe wel gelegenheid hebben.</p>
<p>En Angelika kwam, voordat er nog een uur verstreken was. Doch toen de bleeke non de deur geopend had en twee vreemde mannen bij den koster zag, aarzelde zij den drempel te overschrijden.</p>
<p>Koenraad riep haar echter toe, dat zij gerust kon binnen. treden; 't waren geestelijke heeren, en daarenboven bekende vrienden.</p>
<p>Geertruida naderde schoorvoetend. Luther was intusschen overeind gerezen, en terwijl hij de non zijne hand toe stak, die zij eerbiedig wilde kussen, riep hij haar toe: ‘mijn lief kind, ik ben immers uw oude speelkameraad, Martijn Luther en heb nog van eenen anderen kameraad, dien gij zeker nog niet vergeten hebt, eenen hartelijken groet te brengen - alles in eer en deugd.’</p>
<p>Een donkere gloed bedekte het bleeke gelaat der non. Zij behoefde niet te vragen, van wien die groet kwam, en een onbeschrijfelijk zalig gevoel doorstroomde haren boezem.</p>
<p>De koster bood haar een stoel. Doch de non - zij wist zich zelve niet te verklaren hoe het kwam, dat zij zoo zonderling te moede was, - boog voor Luther de knie en fluisterde op aandoenlijken toon: ‘heb de goedheid, eerwaardige vader, mij de biecht af te nemen!’</p>
<pb n="258"/>
<p>Luther, die met een blijden glimlach de slanke gestalte begroet had, welke nu met gebogen hoofd en over elkander geslagen armen voor hem stond, werd thans ernstig en stil, en min of meer verwonderd zagen de mannen elkander aan, terwijl de non antwoord wachtte op haar verzoek.</p>
<p>Braun brak het eerst het stilzwijgen af en zeide tot Luther: ‘waarom niet, lieve broeder? Onze Heer en Heiland heeft immers zelf gezegd: waar twee of drie in mijnen naam vergaderd zijn, daar ben ik in het midden van hen.’</p>
<p>En toen Luther zich hierop bereid verklaarde, om aan het verlangen der vrome zuster te voldoen, wees hem de koster zijn slaapkamertje, waarin boven het beeld des gekruisigden altijd eene lamp brandde, om aldaar zijn heilig werk te verrigten.</p>
<p>Naauwelijks was Luther hier met zijne biechteling alleen, of Geertruida zonk als vernietigd op het bankje voor het bed neder en kon van ontroering geen woord uiten. Ten laatste vloeide van hare lippen de smartelijke belijdenis: ach lieve vader! ik ben eene arme zondares.’ En nu legde zij voor Luther haar gansche inwendig leven bloot; met een gebroken hart schilderde zij hem den bangen strijd, dien zij sedert jaren met zich zelve gestreden had en openbaarde hem het geheim harer ziel, dat het beeld van den vriend harer jeugd zich nog altijd tusschen haar en den hemel plaatste, en dat geene gebeden, geen vasten, geene boetedoeningen het uit haar hart vermogten weg te vagen.</p>
<p>Toen zij deze biecht afgelegd had, gevoelde zij zich te moede, als of er een zware steen van haar hart gewenteld was.</p>
<p>Luther vroeg haar, of ook het beeld van den Heiland eene plaats in haar hart innam? Hierop antwoordde Geertruida toestemmend. En nu legde haar biechtvader de hand op haar hoofd en sprak op plegtigen toon: ‘ga heen, mijne dochter, uwe zonden zijn u vergeven.’</p>
<p>Geertruida wist niet wat haar overkwam. Zij vroeg naar de poenitentie, die haar opgelegd werd.</p>
<p>Luther antwoordde haar: ‘uwe betrekking is poenitentie genoeg. Bid en hoop!’</p>
<p>Nog eene geruime poos spraken zij thans met elkander. Ten laatste greep Geertruida Luther's hand, en terwijl zij die met tranen besproeide, riep zij in verrukking uit: ‘eer-<pb n="259"/>waardige vader, de hemel zegene u voor deze ure. Ik was dood, en ik ben weder levend geworden; ik was verloren en ben weder gevonden. God zij met u en - met mij!’</p></div>
<div type="section">
<head rend="h4">VI.</head>
<p>De eerste stralen der morgenzon verguldden de tinnen van den Wartburg. In eene kleine cel, wier ronde, in lood gevatte vensterruiten het uitzigt op het westen hadden, speelde nog het schemerlicht van den aanbrekenden dageraad.</p>
<p>In deze cel zat een man voor eene groote eiken tafel en was ijverig bezig met schrijven. Zijn ridderzwaard hing tegen den wand en de luit, die hij nu en dan bespeelde, hing aan zijnen stoel. Zijn kamertje was zoo naakt en ledig, dat het veel op de cel eens gevangenen geleek. Op eene plank echter stonden oude en nieuwe, groote en kleine boeken, en de tafel was overdekt met bladen beschreven papier, die door de hand des vlijtigen mans zorgvuldig gerangschikt werden.</p>
<p>Zijne oogen stonden droevig, zijne wangen waren ingevallen, en menige smartelijke zucht kwam over zijne bleeke lippen. Het was hem aan te zien, dat hij in deze cel niet te huis behoorde, en dat hij zich krank gevoelde naar ligchaam en ziel.</p>
<p>‘Ik zou liever,’ sprak hij bij zich zelven, ‘ik zou liever zoo dit aan de eer van God en het zieleheil van anderen bevorderlijk zijn kon, op gloeijende kolen liggen dan hier, in het rijk der lucht en der vogelen, eenzaam en verlaten mijne dagen doorbrengen.’ - En toch, ‘ging hij na eene korte pauze voort,’ had mijn genadige vorst en heer het goed met mij voor, toen hij mij liet opligten, om mij hier op het eiland Patmos eene veilige schuilplaats te verschaffen.’</p>
<p>Terwijl hij zoo in zich zelven zat te praten, liet zich daar buiten eene stem hooren, die hem toeriep: op jonker George! Maak u gereed, om mede op de jagt te gaan!</p>
<p>Mismoedig legde Martijn Luther - want hij was het, die, na door gewapende en gemaskerde ruiters naar den Wartburg gevoerd te zijn, de monnikspij met het riddergewaad verwisseld had - de pen neder, die hij in de hand had.</p>
<p>‘Zij meenen het goed met mij,’ mompelde hij, terwijl hij
<pb n="260"/>zijne gespoorde laarzen aantrok. - ‘Er zijn vele dagen voorbijgegaan waarin ik niets gedaan, zelfs niet gebeden heb, omdat ik deels met aanvechtingen des vleesches, deels met andere bezwaren te kampen had. In deze enge cel kwijn ik weg en wordt mijn geest dof en neerslagtig. Daarom wil men mij ook eens “het bitter zoet vermaak” der groote heeren laten genieten. De makke Augustijner monnik een wilde jager! - is dat niet -</p>
<p>Voor dat hij evenwel kon uitspreken, trad Kurt von Beymmelberg zijn kamertje binnen en drong hem tot spoed. Deze had zijnen vorstelijken gebieder verzocht, om jonker George gedurende diens verblijf op den Wartburg gezelschap te mogen houden, en de keurvorst had hem dat verzoek gaarne toegestaan.</p>
<p>“Heer von Reilepsch wacht u op het slotplein,” sprak Kurt glimlagchende tot Luther, toen hij bemerkte, dat deze moeijelijk van zijne boeken kon scheiden.</p>
<p>Luther volgde nu, hoewel met weerzin, zijnen vriend. Beiden sloten zich aan den jagtstoet aan, die hen beneden wachtte en onder lustig horengeschal verliet men den slotburg. Hans, de deurwachter echter, schudde bedenkelijk het hoofd en zeide tot den hofmeester: 't is toch waarlijk een zonderlinge jonker, die gedurende zijne gevangenschap door ridders en edellieden bediend en door den gestrengen heer ambtman met zooveel eerbied behandeld wordt.’</p>
<p>Toen men door het liefelijke Helldal trok, waar Luther gewoon was dikwijls te wandelen, verliet Kurt ongemerkt zijne zijde en sloeg een zijpad in, dat naar de naastbijgelegene stad voerde.</p>
<p>De kleine jagtstoet vervolgde zijnen weg. Luther ‘de jager tegen wil en dank’ was intusschen regt verblijd, toen de jagt was afgeloopen en keerde nu met zijn gezelschap naar den burg terug.</p>
<p>Terstond nam Luther nu zijnen bijbel weder ter hand en verdiepte zich in zijne godgeleerde studiën. Weldra echter werd hij daarin gestoord door Kurt von Beymmelberg, die met een verhit gelaat zijn kamertje binnen trad en zich bij Luther kwam verontschuldigen, dat hij den jagtstoet verlaten had.</p>
<p>‘Maar waar zijt gij dan toch al dien tijd geweest?’ vroeg Luther hem.</p>
<pb n="261"/>
<p>Kurt bedacht zich eene korte poos, alvorens antwoord te geven. Eindelijk zeide hij: ‘ik had eene zaak met Hendrik Plunder te vereffenen.’</p>
<p>Met den monnik, van wien gij mij onlangs verhaaldet? Hij is mij en mijne zaak zeer toegedaan. Doch hij moet een heethoofd zijn. Wees daarom voor hem op uwe hoede, want ik kan het de geloovige zielen niet ernstig genoeg op het hart drukken, dat zij zich voor oproer wachten moeten. Zoo God wil, zullen ook de banden verbroken worden, die nu nog de arme monnikken en nonnen gekluisterd houden.’</p>
<p>Kurt vernam deze woorden met hooge ingenomenheid en vroeg haastig, hoe zijn geachte vriend dit bedoelde.</p>
<p>Ik zal u dit mededeelen, antwoordde Luther. ‘Onlangs dacht ik na over het huwelijk, en ik vroeg mij zelven af: zou het voor een geestelijke inderdaad niet geoorloofd zijn om zich in den echt te begeven? Ik kon op die vraag niet spoedig genoeg naar mijn zin het regte antwoord vinden. - mijn bijbel lag op de tafel. Ik sloeg dien op, om er mede te rade te gaan, want Gods woord kan niet liegen. En zie, daar viel de laatste straal der ondergaande zon op een woord, dat in den eersten brief van Paulus aan Timotheus geschreven staat: een opziener moet onberispelijk zijn, ééner vrouwe man, wakker, ingetogen, eerbaar, herbergzaam, bekwaam om te leeren, en wat daar verder volgt. Het was mij, als of er een blinddoek van mijne oogen viel. Ik zette mij neder en schreef een opstel: ‘<hi rend="i">over de kloostergelofte en het ongehuwde leven</hi>.’</p>
<p>Bij deze woorden nam Luther het manuscript dat op de tafel lag en gaf het zijnen vriend.</p>
<p>Deze verzocht, nadat hij er een vlugtigen blik in geslagen had, om de vrijheid, het eenige dagen te houden, en gaarne voldeed Luther aan zijne begeerte.</p>
<p>Kurt haastte zich nu, eenige plaatsen uit het geschrift over te schrijven en die onder het zegel des geheims aan den monnik Hendrik Plunder te sturen, opdat deze met des te beter gevolg de zending zou kunnen vervullen, die hij hem had opgedragen.</p>
<p>Luther's verblijf op den Wartburg was nog altijd een diep geheim. En toch waagde de koene man het telkens, om, vergezeld van zijnen trouwen vriend, de enge muren te
<pb n="262"/>ontvlieden, en verkleed als ridder, steden en dorpen te bezoeken.</p>
<p>Zoo verlieten beiden op zekeren dag weder het slot en Kurt bragt jonker George nu naar Nikolaas Amsdorf, die zich juist te Eisenach ophield.</p>
<p>Hoe aangenaam was het voor beide mannen, elkander weder te ontmoeten en te spreken! Hoe veel hadden zij elkander mede te deelen! Van welke teedere bezorgdheid voor zijnen vriend getuigden Amsdorf's woorden, toen deze het Luther niet ernstig genoeg op het hart wist te drukken, om toch voor zijne vijanden, die nog altijd als brullende leeuwen omgingen, ten einde hem te verslinden, op zijne hoede te zijn. De oude pater gardiaan had nog onlangs, zoo verhaalde hem Amsdorf, eene preek tegen den Wittenberger aartsketter gehouden en hemel en aarde bezworen, om hem te verdelgen.</p>
<p>Terwijl beide vrienden met elkander spraken, had Kurt zich verwijderd, om - gelijk hij zeide - eene boodschap te gaan doen.</p>
<p>IJlings had deze zich naar het predikheerenklooster begeven en aldaar van Hendrik Plunder het berigt ontvangen, dat zuster Angelika zich bereid verklaard had, om bij het vallen van den avond haren vriend in den kloostertuin te ontmoeten. ‘'t Is waarlijk geene gemakkelijke taak voor mij geweest,’ voegde de monnik er glimlagchend bij, ‘zuster Angelika daartoe te bewegen; doch het geschrift van pater Martijn, dat ik haar in handen wist te spelen, heeft haar doen besluiten, om aan uwen wensch te voldoen, want zij vereert dien man als een heilige.’</p>
<p>En nu onderrigtte Plunder hem, op welke plaats hij het gemakkelijkst over de kloostermuren kon klimmen en gaf hem tevens te verstaan, dat hij achter in den tuin een prieeltje vinden zou, waarin hij zuster Angelika zou aantreffen.</p>
<p>En werkelijk ontmoetten de geliefden elkander op de aangeduide plaats en bragten er eenige oogenblikken te zamen door.</p>
<p>‘'t Is een afscheid voor het leven,’ fluisterde Angelika met diep geroerde stem haren vriend in 't oor.</p>
<p>Kurt intusschen deelde hare meening niet. Luthers geschrift had hem de oogen geopend. Hij bezwoer de sidde-<pb n="263"/>rende non, om zich aan hem toe te vertrouwen en met hem de vlugt te nemen. ‘Op mijn voorvaderlijk slot’ sprak hij, ‘zal ik u voor het oog van God en de geheele wereld tot mijne vrouw nemen, en zelfs de hel met al haar magten zal mij dit niet kunnen beletten!’</p>
<p>Doch Geertruida antwoordde hem onder een vloed van bittere tranen: ‘ik ben aan den Heiland verloofd. Hem heb ik veel te lief, om hem ontrouw te kunnen worden. Kies u daarom uit de dochteren des lands eene deugdzame vrouw, en ik zal in mijne stille cel uw echtverbond zegenen, tot dat de Heer mij tot de bruiloft des hemels oproept.’</p>
<p>Daar liet zich eensklaps het geklep der kloosterklok hooren. Geertruida ontstelt en roept uit: ‘wat mag dat beteekenen?’ Sidderend bezweert zij haren vriend om ijlings de vlugt te nemen. Daartoe schijnt zij echter Kurt niet te kunnen bewegen. Doch Geertrui jammert nu: ‘zoo wilt gij mij dan in 't verderf storten?’</p>
<p>Thans drukt hij nog eenmaal hare ijskoude handen en ziet nog eenmaal in hare betraande oogen. Hij geeft haar een hartelijken kus op 't voorhoofd en spoedt zich weg.</p>
<p>Geertruida zinkt schier bewusteloos op den grond neder.</p>
<p>Daar naderen voetstappen, daar klinken stemmen, daar flikkeren lichten door den tuin. Geertruida herstelt zich en raapt al haren moed bijeen. Doch voor dat zij nog bepaald weet, of zij blijven, of vlugten zal, ziet zij zich door eenige nieuwsgierige zusters omringd, uit wier midden de abtdis te voorschijn treedt, die haar vraagt: ‘zuster Angelika, wat mag de reden zijn, dat gij u nog zoo laat hier in dit afgelegene priëel bevindt?’</p>
<p>Geertruida slaat den blik ter aarde, en stamelt een antwoord, dat echter door een der haar omringende zusters afgebroken wordt, die uitroept: ‘Angelika is niet alleen geweest. Zie daar de sporen van een mansvoet!’ Men licht nu op den vochtigen grond en ontdekt daar niet slechts de ingedrukte voetstappen, maar tevens de witte lederen handschoen van een man. Geertruida waagt het niet, zich te verdedigen. Zij staat daar geheel verslagen en verplet. Zij hoort de schimp- en smaadredenen harer zusters niet, zij voelt niet eens de hand der abtdis, die haar aangrijpt en als een slagtoffer van daar wegvoert.</p>
<pb n="264"/>
<p>In het klooster aangekomen, werd Angelika terstond in het verhoor genomen, en wel in tegenwoordigheid van een getuige, bij wiens aanblik zij sidderde. Het was de oude gardiaan van het Franciskaner klooster, die met van woede fonkelende oogen voor haar stond. Angelika was stom en doodsbleek. Zij kon zich niet langer staande houden. Men moest haar een stoel geven. Toen men haar vroeg of zij in het priëel werkelijk met een man gesproken had, knikte zij even met het hoofd, maar zijnen naam noemde zij niet.</p>
<p>De gardiaan verstoutte zich in zijne drift, om haar met de pijnbank te bedreigen. Angelika zweeg. De abtdis bezwoer haar bij hemel en hel, om eene openhartige biecht af te leggen. Angelika zweeg. Toen echter de gardiaan haar verweet, dat zij de gelofte der kuischheid verbroken en smaad en schande over het klooster en hare eigene familie gebragt had, toen zweeg Angelika niet langer. Zij hief de handen ten hemel en zwoer met vaste stem, dat zij wel tegen de regelen van het klooster gezondigd had, maar aan hare gelofte getrouw was gebleven.</p>
<p>In weerwil echter daarvan trok men de doodelijk ontstelde non het boetgewaad aan, en wierp men haar in een donker kerkerhol. Toen zij daar schier bewusteloos op haar vochtig strooleger neêrzonk, was het haar als fluisterde eene zachte stem haar in 't oor: ‘bid en hoop.’</p></div>
<div type="section">
<head rend="h4">VII.</head>
<p>'t Was op een Zondag in het jaar onzes Heeren 1522. Franciscus Lambertus, die zich later Johannes Sercanus noemde, had het kloosterkleed van zich geworpen en Frankrijk, zijn vaderland, verlaten, om ijverig te arbeiden aan de zaak der hervorming. Juist had hij eene openbare voorlezing te Eisenach gehouden en met zulk eene overtuigende kracht den Franciskaan gardiaan weêrlegd, dat de oogen van velen daardoor geopend waren.</p>
<p>En toen de pater gardiaan, bevende van woede, aftrok, had een monnik zijne kap weggeworpen, en uitgeroepen: ‘vaarwel, klooster!’ Deze monnik was Hendrik Plunder.</p>
<p>Als echter in het volgende jaar Kasper Aquila van Augsburg, te Eisenach het evangelie verkondigde, aarzelde ook
<pb n="265"/>Johannes Braun niet langer, om zich openlijk voor de zaak der Hervorming te verklaren.</p>
<p>Reeds lang te voren had jonker George den Wartburg vaarwel gezegd en was naar Wittenberg teruggekeerd. Kurt von Beymmelberg daarentegen, wien allen moed ontzonken was, toen hij het treurig lot van zuster Angelika vernam, leefde in stille afzondering op het slot zijner voorvaderen.</p>
<p>De nieuwe leer begon inmiddels te Eisenach al meer en meer veld te winnen, en Straus en Plunder gingen ijverig voort, om de gemoederen ‘tegen het knechtelijke jok der monnikenheerschappij’ op te ruijen.</p>
<p>Eindelijk schenen zij hun oogmerk bereikt te hebben. Gansche scharen volks liepen gewapend door de straten der stad en verzamelden zich langzamerhand op het ruime marktplein. Straus en Plunder stelden zich aan hun hoofd. En nu trok de menigte jubelend en tierend van het eene klooster naar het andere, liep de poorten open en ontsloot de cellen, zonder eenigen tegenstand te ontmoeten.</p>
<p>Alleen de gardiaan van het Franciskaner klooster had het gewaagd, om zich tegen de dolzinnige menigte te verzetten. Doch Braun en Plunder hadden hem aangepakt en in den zelfden kerker geworpen, waarin Johannes Hilten gestorven was.</p>
<p>Daar maakte eene beroerte een einde aan zijn leven. Want toen men hem den volgenden morgen spijs en drank wilde brengen, lag hij dood op den vochtigen grond neder, met de rozenkrans in de krampachtig zaâmgevouwene handen.</p>
<p>‘En zuster Angelika? Zij was na verloop van eenige maanden uit den kerker bevrijd. Doch hare cel mogt zij alleen onder behoorlijk toezigt verlaten, terwijl zij onder de strenge boetedoeningen, die haar voortdurend opgelegd werden, als eene geknakte bloem verwelkte.</p>
<p>Ten laatste echter sloeg ook voor haar de ure der bevrijding.</p>
<p>Toen de poorten van het Nikolaiklooster bestormd werden en de nonnen onder luid gejammer naar alle zijden heen stoven, klopte Plunder tegen elke cel en riep Angelika's naam. Aan de laatste deur van den donkeren kruisgang klonk hem een zacht antwoord in 't oor. Aanstonds liet hij deze deur openbreken. Daar lag de bleeke zuster geknield voor het
<pb n="266"/>beeld van haren gekruisigden Heer en bad. Zij ontstelde, toen de mannen den drempel harer cel overschreden, zonder nogtans van haar bidbankje op te rijzen.</p>
<p>Nu kondigde Hendrik Plunder haar aan, dat hare banden verbroken waren en rigtte haar zacht overeind. Geertruida echter wist niet wat zij hopen, of wat zij vreezen moest.</p>
<p>Daar drong eensklaps een grijsaard op krukken door de woeste menigte heen. Het was de oude koster Koenraad Luther. Hij wist wat er gebeurd was en maakte zich zeer bekommerd over het lot van zuster Angelika.</p>
<p>De woedende menigte, aan wie het niet onbekend was, dat hij een neef was van den Augustijner monnik van Wittenberg, krenkte hem geen haar. Integendeel verzekerde zij hem, dat hij voor niets behoefde te vreezen, en dat hem geen leed zou geschieden. En nu verzocht de koster, om zuster Angelika mede te nemen, 't geen men hem volgaarne toestond.</p>
<p>Geertruida volgde den door haar hooggeachten grijsaard. Plunder daarentegen ijlde naar de stad terug, om den burgemeester Hendrik Cotta mede te deelen, wat er met zijne zuster was voorgevallen.</p>
<p>Wat te Eisenach gebeurd was, gebeurde ook op andere plaatsen. Nog voor dat de boerenkrijg uitbrak, waren reeds vele kloosters vernield.</p>
<p>Nu begon ook Kurt von Beymmelberg, in wiens ziel nog altijd het beeld van Geertruida leefde, nieuwe hoop te voeden. Toen hij vernomen had, wat er te Eisenach geschied was, spoedde hij zich derwaarts. Hendrik Cotta ontving den vriend zijner jeugd met blijdschap in zijne woning. Angelika echter, die door haren broeder herhaalde malen verzocht was, onder zijn dak haar intrek te nemen, was teruggekeerd naar het Nikolaiklooster, waar de nonnen zich langzamerhand weder begonnen te verzamelen. Zij meende, dat de heilige verpligting op haar rustte, om aan de gelofte, die zij harer stervende moeder gedaan had, onverbrekelijk getrouw te blijven en den sluijer tot haren dood toe te dragen.</p>
<p>Kurt liet haar om een onderhoud verzoeken, doch zij weigerde dit, terwijl zij tot Hendrik Plunder, dien Kurt met dat verzoek naar het klooster gezonden had, zeide: ‘ik heb met het leven afgerekend. De jaren mijner jeugd liggen ach-<pb n="267"/>ter mij. En bijaldien ook al de veel geliefde vriend eene plaats in mijn hart zal blijven innemen, tot dat het breekt, zoo zijn het toch geene aardsche banden meer, die mij aan hem hechten, Ik zal hem ten allen tijde in mijne gebeden gedachtig zijn. Moge hij somwijlen ook mijner gedenken! Dit is mijne laatste groete aan hem.’</p>
<p>Diepe weemoed vervulde de ziel van Kurt, toen hij deze boodschap ontving. Droevig gestemd verliet hij Eisenach. Op zijn. eenzaam gelegen slot gingen de dagen langzaam voor hem voorbij, terwijl hij onophoudelijk op middelen zon, om den vurigen wensch zijns harten vervuld te zien.</p>
<p>Daar kwam het jaar 1525. Den vijfden Mei van dat jaar stierf zijn leenheer, de keurvorst Frederik de Wijze. Met een bloedend hart volgde Kurt zijn stoffelijk overschot naar de groeve der vertering. Spoedig daarna barstte de boerenkrijg uit. Kurt kon en wilde zich niet onttrekken aan de oproeping van zijnen nieuwen landsheer, Johan den Standvastige. Hij toog met hem ten strijde, mogelijk wel in de hoop, dat hij op het slagveld den heldendood sterven zou.</p>
<p>Toen echter de bloedige slag bij Frankenhausen het oproer gedempt had, vergezelde Kurt den zegepralenden vorst naar Eisenach, waar eene dolzinnige menigte, waaronder Straus en Plunder behoorden, tegen de kerken en kloosters der stad gewoed had. Zij werd met kracht aangevallen, en twaalf belhamels vonden op de markt onder beulshanden den dood. Straus en Plunder ontvingen ten gevolge van Kurt's voorspraak genade, maar zij moesten toch oogenblikkelijk de stad verlaten.</p>
<p>Ook het Nikolaiklooster was bestormd geworden. Geertruida had toen hare toevlugt tot haren broeder genomen, bij wien zij thans inwoonde.</p>
<p>Toen nu Kurt, voor wien zij zich niet langer verbergen kon, haar in het huis haars broeders ontmoette en aansprak, reikte zij hem vriendelijk de hand, en menigmaal waren zij nu in elkanders gezelschap. Met opzet evenwel vermeed zij het, met hem alleen te zijn; en als hij van zijne nog niet verflaauwde liefde tot haar spreken wilde, zag zij hem met zulk een weemoedigen glimlach, met zulk een smeekenden blik aan, dat de woorden op zijne lippen bestierven.</p>
<pb n="268"/>
<p>Intusschen kon Kurt niet besluiten om Eisenach vaarwel te zeggen. Daar in den boerenkrijg ook zijn slot verwoest was geworden, vestigde hij er zich met der woon, en vond weldra gelegenheid om het hoekhuis aan te koopen, waarin Luther als scholier eenen geruimen tijd had doorgebragt.</p>
<p>Daar verbreidde zich plotseling eene merkwaardige tijding door Eisenach. Martijn Luther, de Augustijner monnik - zoo luidde het nieuws - was den 13den Junij 1525 met Katharina van Bora, eene uit het klooster Nimptsch bij Grimma gevlugte non, in den echt getreden. Nu ging de star der hoop weder met nieuwen glans op in Kurt's gemoed. Zonder zich lang te beraden, reisde hij in stilte naar Wittenberg. Voor Luther wilde hij zijn hart uitstorten, hem wilde hij deelgenoot maken ven den vurigen wensch zijner ziel.</p>
<p>Luther was niet weinig verheugd, toen de trouwe vriend zijner jeugd bij hem binnentrad. Hij bragt hem bij zijne lieve gade, en sprak, terwijl hij deze de hand drukte: ‘de engelen zullen over ons huwelijk juichen, maar de duivelen weenen. Ik heb door Gods zegen eene deugdzame en trouwe huisvrouw verkregen, die mij meer waard is dan het koningrijk Frankrijk en de gansche Venetiaansche republiek.’</p>
<p>En als nu Kurt zijn hart voor hem uitstortte en zich beklaagde, dat Geertruida Cotta zich nog altijd door hare gelofte verbonden achtte, en standvastig weigerde hem hare hand te reiken, hoewel de oude liefde voor hem in haar hart nog niet gestorven was, toen stelde Luther hem een geschrift ter hand, dat kort geleden door hem vervaardigd was en waarin hij handelde over de redenen, waarom jonkvrouwen het klooster verlaten mogen, terwijl hij zijnen vriend beloofde, dat hij eerlang zelf te Eisenach komen zou, om de zaak voor hem in orde te brengen.</p>
<p>Kurt's blijdschap kende nu geene grenzen. Op de vleugelen der liefde keerde hij naar zijne woonplaats terug en trad met van vreugde stralende blikken voor Geertruida. Na haar de hartelijke groeten van Dr. Martijn overgebragt te hebben, gaf hij haar het boekske, dat hij van Luther gekregen had en wees haar met zijnen vinger de bladzijde aan, waarop het volgende te lezen stond: ‘daar geen dienst Gode
<pb n="269"/>aangenaam kan zijn, die niet van harte gedaan wordt, zoo volgt daaruit, dat men geene gelofte behoeft te houden, die men niet gaarne aflegt. Daar nu eene kloostergelofte niet gewillig en met blijdschap gedaan wordt, neemt God haar ook niet aan, 't geen derhalve eene voldoende reden is, om het kloosterleven vaarwel te zeggen.’</p>
<p>En nu vroeg Kurt, terwijl hij Geertruida's hand greep, die zij hem niet weigerde: ‘zoudt gij weder gaarne in uwe cel terugkeeren?’</p>
<p>Zij zweeg eene lange poos en sloeg hare oogen neder. Vervolgens fluisterde zij, als schaamde zij zich over die bekentenis: ‘neen, bij God, dat zou ik niet!’</p>
<p>Toen hij echter verder gaan en haar over zijne liefde on derhouden wilde, bad zij hem, om haar met haren Heiland en het boekske van Luther te rade te laten gaan. Kurt eerbiedigde haar besluit en drong op geene nadere verklaring aan. Intusschen legde hij nu nog meer dan anders bezoeken bij den burgemeester Cotta af.</p>
<p>Geertruida's oogen begonnen weder te verhelderen; het rood kleurde weder hare wangen; de scheidsmuur tusschen haar en de wereld opgerigt scheen van lieverlede te vallen.</p>
<p>Daar kwam Luther, gelijk hij beloofd had, naar Eisenach. De burgemeester, die hem aan de Nikolaipoort opwachtte, geleidde hem naar zijne woning.</p>
<p>Aanstonds vroeg hij naar zijn voormalig kamertje, doch dit was door zuster Angelika ingenomen. Daardoor echter liet hij zich niet verhinderen, om er binnen te treden.</p>
<p>De jonkvrouw ontving hem met blijdschap. En naauwelijks waren de eerste groeten gewisseld, of zij verzocht hem nogmaals, gelijk zij eens in het klooster gedaan had: ‘eerwaardige vader, heb de goedheid, mij de biecht af te nemen!’</p>
<p>En Luther nam haar de biecht af en wist al hare bekommeringen en twijfelingen voldoende voor haar op te lossen.</p>
<p>Nadat zij nog eene geruime poos te zamen gesproken hadden, geleidde hij de bedeesde jonkvrouw naar beneden, waar haar broeder, benevens Kurt, op den geliefden gast wachtten.</p>
<p>En met plegtigen ernst legde Luther thans de handen der minnenden in elkander en sprak diep geroerd: ‘wat God vereenigd heeft, dat zal de mensch niet scheiden. Het is het
<pb n="270"/>grootste geschenk van God, eene vrome, vriendelijke, godvreezende, huiselijke echtgenoot te bezitten, met wie gij in vrede leeft, en aan wie gij al uw goed, ja uw ligchaam en leven durft toevertrouwen.’</p>
<p>Daarop geleidde Luther den overgelukkigen Kurt naar zijne woning. Spoedig werd aldaar bruiloft gevierd. En toen de gasten aan zatel zaten - waaronder men ook den eerwaardigen Johan Braun en den grijzen koster Koenraad Luther opmerkte - drongen eensklaps zachte toonen van de straat door tot het vertrek, waarin men gezeten was. Het waren de scholieren, die met het zingen langs de straat hun brood verdienden, en Luthers triumflied aanhieven: ‘een vaste burg is onze God!’ En toen de toonen in de verte weggestorven waren, zeide Luther op plegtigen, indrukwekkenden toon: ‘niemand verachte toch deze knapen, die langs de woningen der burgerij al zingende hun brood bedelen. Ik zelf heb dit eenmaal ook gedaan.’</p>
<p>Braun echter hief met jeugdige geestdrift zijn glas in de hoogte en riep: ‘al ware de wereld ook vol duivelen, zoo zullen wij nogtans het veld behouden!’</p></div></div>
<div type="chapter">
<interpGrp>
<interp type="primair" value="brui013"/>
</interpGrp>
<head rend="h3">Een dag met een gaatje.
<lb/>Oorspronkelijk verhaal door S. de B....</head>
<p>Karel D. was pas meerderjarig geworden en bekleedde in de maatschappij het, zoo al niet verhevene, dan toch allezins achtenswaardige standpunt van notaris-klerk. Eerlang hoopte hij zijn kandidaats-examen af te leggen, en dan...ja, een kandidaat-notaris hoopt natuurlijk op eene benoeming, en - menigeen weet het bij ondervinding - hoop doet leven; maar voor menigeen ook heeft reeds dit spreekwoord gefaald: reeds menigeen, die niet gedropen was bij zijn examen als kandidaat, is vervolgens door zijne kleeren gedropen van het wachten en eindelijk als kandidaat afgedropen naar eene wereld, waar geene notariële akten meer gepasseerd behoeven te worden.</p>
<pb n="271"/>
<p>Doch Karel D. hoopte nog iets anders tevens. De hoop is een artikel, waaraan op <hi rend="i">die</hi> jaren nog geen gebrek is; en zijne hoop, behalve eene aanstelling als notaris, was...Maar neen, niet zoo plomp-uit alles zeggen wat ik weet: ik zal u liever laten hooren, wat er zoo al over hem gesproken werd ten huize van mijnheer Leedegart, niet door uitstekende bekwaamheid, maar bij de gratie Gods kommies aan een der ministeriële departementen en echtgenoot van eene vrouw zonder aanmatiging, die sinds de verheffing in stand, waartoe zij door haars mans bevordering gekomen was, toch geen toon aansloeg waarvoor hare opvoeding haar niet berekend had gemaakt: zij was eene vrouw die steeds zich zelve gelijk bleef, en die zich ten allen tijde <hi rend="i">natuurlijk</hi> gedroeg. Dit echtpaar had eene eenige dochter, die - dit zij ter eere van de ouders gezegd - inderdaad een wel-opgevoed meisje mogt heeten.</p>
<p>Eenige dagen geleden had Karel D. een bezoek ten huize van mijnheer Leedegart afgelegd; hij was er gekomen met het stellige voornemen om eindelijk lucht te geven aan een geheim, dat hem reeds zes weken lang als een loodzware last op het hart drukte, en dat hem reeds menig zegel had laten verschrijven, en...na er bijna twee uren gezeten te hebben, was hij weder heengegaan zonder van zijn geheim een woord gerept te hebben.</p>
<p>‘Een <hi rend="i">knappe</hi> jongen!’ zeide mevrouw, zoodra hij vertrokken was; ‘ik weet niet, maar ik heb iets vòòr hem......’</p>
<p>‘Ja, een <hi rend="i">krappe</hi> jongen is hij,’ werd zij in de rede gevallen door haren man, die altijd jagt maakte op woordspelingen en gaarne voor geestig doorging, en die de bezoeken van Karel D. slechts noode zag, maar daaraan nog geen einde had durven maken, omdat hij bang was voor de oppositie van zijne wederhelft.</p>
<p>Zij hield zich of zij den zet niet merkte, en vervolgde:</p>
<p>‘Ik vind hem zulk een net, verstandig, bescheiden en zacht jongmensch.’</p>
<p>‘Net, verstandig en bescheiden, dat wil ik u alles toegeven,’ hervatte de man; ‘maar of hij <hi rend="i">zacht</hi> is, dat betwijfel ik sterk; integendeel, ik houd het er voor, dat hij zoo <hi rend="i">hard</hi> is als het standbeeld van Willem den Zwijger, dat op het Plein staat.’</p>
<pb n="272"/>
<p>‘Foei, papa!’ zeide het jonge meisje, de achttienjarige Lotje; en meteen kleurde een levendig blosje hare wangen, en zij ging de kamer uit.</p>
<p>Ha! hoor ik mijne lezers zeggen; nu weten wij het reeds: Karel komt daar om Lotje; en als hij om hare hand vraagt, zal zij geen neen zeggen.</p>
<p>Een oogenblikje, als ik u bidden mag, lezer! laten wij ons niet vergalopperen op het veld van gissingen; maar luisteren wij naar het gesprek, en zien wij dan verder wat er gebeurt.</p>
<p>‘Dat hij geen fortuin heeft,’ hernam nu mevrouw met eenige warmte, ‘is nog geen reden om op hem te smalen. Notaris is in elk geval een stand in de maatschappij, die fatsoenlijk is en een ruim bestaan oplevert...’</p>
<p>‘Dat is te zeggen, er zijn genoeg notarissen, die, als ze van hun notarisschap moesten leven, hun testament wel konden maken - dit in de eerste plaats; maar ten andere: hij <hi rend="i">is</hi> nog geen notaris.’</p>
<p>‘Neen, maar dat zal hij dan toch wel worden, denk ik.’</p>
<p>‘Ja, kandidaat; maar dat brengt hem niets in zijn zak; en de meesten blijven tegenwoordig zoo eeuwig lang <hi rend="spat">kandi</hi>daat, dat zij wijzer deden als ze <hi rend="spat">sold</hi>aat wierden - dat <hi rend="i">daat</hi> toch ook - en dan hadden ze ten minste de dubbele kans om op hun ouden dag gepensioneerd of om vóór dien tijd doodgeschoten te worden; maar kandidaat-notaris - och, arme! wat het naar is...Ik wenschte ten minste wel, dat hij zijne voeten nooit bij mij in huis had gezet; want...’</p>
<p>Hier zweeg mijnheer Leedegart; en zijne vrouw, die reeds gedroomd had van het geluk eenmaal de mama van een notaris en de groot-mama van de kindertjes van een notaris te zullen worden, was door dit korte gesprek eenigermate uit den hemel van al die schoone voorspiegelingen gerukt, en dien ten gevolge een weinigje geraakt, waarom zij dan ook min of meer stekelig aanmerkte:</p>
<p>‘Ik ben blijde dat hij geen afstammeling is van kennissen van <hi rend="i">mijne</hi> ouders - van <hi rend="i">mijne</hi> kennissen hebt gij ten minste geen overlast, en <hi rend="i">ik</hi> heb hem niet in huis gehaald.’</p>
<p>‘Ik ook niet,’ hernam mijnheer; ‘en had ik vijf en twintig jaar geleden kunnen voorzien, dat de boterboer van mijne oude-lui nog een zoon ter wereld zou brengen...ik meen zijne derde vrouw natuurlijk...die notaris-klerk zou worden
<pb n="273"/>en die mij, zoo lang na dato, met zijne visites zou komen vereeren, dan had ik mij toen wat minder familiaar met hem gemaakt.’</p>
<p>‘Kom, kom - aan anderen kunt gij zulke grootspraak opdisschen, maar niet aan mij. Ja, als wij de eerste vijf jaren van ons huwelijk droog brood hadden gegeten, dan hadden wij den ouden D. kunnen missen; maar ik geloof dat wij blij waren dat hij ons krediet gaf vijf jaren lang, ieder jaar op de belofte: zoodra ik verhoogd word zal ik beginnen te betalen. Toen was D. een beste man; en dat er lang na zijn dood nog een restantje in zijn kladboek stond, kan zijn zoon toch niet helpen; en dat die zoon dat restantje niet in het vergeetboek heeft willen laten, is hem ook niet kwalijk te nemen. En toen hij, eenmaal hier in de stad op kantoor, fatsoenlijk om zijn geld kwam, dat wij hem toen van tijd tot tijd eens gevraagd hebben op een kopje melk, was niet om zijn gezelschap, maar om te kunnen betalen met kleine paijementen - en dat hij, in weerwil van dat alles, altijd even fatsoenlijk is gebleven twee jaren lang, dat bewijst mij dat hij een goed hart heeft, dat hij nog niet verdorven is.....’</p>
<p>‘Maar, asjeblieft, ik had het hem immers best door zijn neus kunnen boren, zulk eene oude schuld!’</p>
<p>‘Hij had beslag op uw traktement kunnen vragen, ja - zeg dat gij dààrvoor bang waart.’</p>
<p>‘Ba, bah! dat zou hij niet gedaan hebben. En in allen gevalle, dan had ik kunnen doen wat wel anderen gedaan hebben: ik had een goeden vriend in den arm kunnen nemen om beslag op mijn traktement aan te vragen, voor eene schuld die niet bestaat - zoo visschen er bij ons verscheidene krediteuren achter het net. Maar ik ben, Goddank! nog een eerlijk man, en dat hoop ik te blijven; en toen ik onlangs van adjunct tot kommies bevorderd ben, dat weet gij, toen heb ik hem, zoodra ik mijn traktement ontving, geheel afbetaald - wij hebben dus geene verpligting hoegenaamd meer aan hem, en....hoe minder hij nu voortaan hier komt hoe liever: ziedaar, nu weet gij het!....Wij hebben eene dochter, vrouw! en er zijn wel jongelui aan ons departement, die ik liever tot schoonzoon zou hebben. Er gaat niets boven een <hi rend="i">vast</hi> bestaan, met vooruitzigt op promotie: dat zeg <hi rend="i">ik</hi>
<pb n="274"/>maar, en, al gaat het wat langzaam, knap of niet knap, er komt dan toch vroeg of laat bevordering, dat ziet gij aan mij. En welk een lotje: 's morgens nooit voor half elf naar het bureau; om twaalf ure naar huis om koffij te drinken; dan tegen een ure weer terug naar het bureau tot half vier...en daarmede is het daggeld verdiend....of niet verdiend, dat doet er niet toe: maar wij krijgen het ten minste. Zie, als men geen geld van zich zelven heeft, dan vind ik dat vrij wat verkieslijker dan het lot van een notaris, die op den gaanden en komenden man moet wachten, en die....’</p>
<p>Hier maakte Lotje's terugkomst in de kamer een einde aan het gesprek; en naauwelijks had zij hare plaats weder ingenomen, of de bel der huisdeur ging klingelinkling, en een oogenblik later kwam de meid binnen: ‘Daar is mijnheer Stoffels, die vraagt of er geen belet is?’</p>
<p>‘Ah, de neef van onzen referendaris!’ zeide mijnheer, met een zekeren triomf zijne vrouw aanziende. ‘Laat mijnheer binnen komen!’ vervolgde hij tegen de meid, en ging dadelijk zelf den nieuwen gast tot aan de kamerdeur te gemoet.</p>
<p>Blijkbaar was mijnheer Leedegart met dit bezoek verguld; en de jonge adjunct-kommies, die zijn best deed om zich ook in de oogen der moeder aangenaam voor te doen, was onuitputtelijk in oplettendheden jegens de dochter des huizes - om kort te gaan, toen hij heenging was het volstrekt geen raadsel meer, dat hij ernstige <hi rend="i">vues</hi> had op het meisje, en dat de oude heer, in geval van een formeel aanzoek, zijne vaderlijke toestemming niet zou weigeren.</p>
<p>En Lotje?....Ja, een meisjes-hart - al is het het hart van het braafste meisje - is een ondoorgrondelijk raadsel! Even als tegen Karel D. was zij ook vriendelijk en minzaam tegen mijnheer Stoffels; ook zijn bezoek was een paar malen oorzaak van een blosje op hare koontjes, en....toch wist zij voor zich zelve reeds, dat zij noch mevrouw Stoffels, noch mevrouw D. zou worden. Maar dàt was <hi rend="i">haar</hi> geheim!</p>
<p>Om nu terug te keeren tot Karel D. - Ja, sedert een paar maanden droomde hij werkelijk van een aanzoek om de hand der lieve Lotje. Om zich aannemelijker te maken, had hij zijn zilveren horologie verkocht en zich een gouden repetitie aangeschaft; uit de stille buurt, waar hij vroeger een zoogenaamd gemeubileerd (dat wil zeggen een niet ge-<pb n="275"/>heel en al naakt) achterkamertje bewoonde, was hij verhuisd naar een vrolijken stand midden in de stad, waar hij sedert ruim anderhalve maand twee goede kamers had, die goed gemeubileerd heetten, ofschoon de vloerkleeden er vrij verlept uitzagen; hij had zich een nieuw zwart pak laten maken; en toen Lotje eens op zekeren dag, terwijl er iemand voorbij ging met een bruin jasje aan, uit haren mond had laten vallen, dat die bruine fantazij-jasjes wel lief stonden, had hij dadelijk aan den kleermaker een bruin fantazij-jasje besteld - en nog meer extra-uitgaven had hij gemaakt, vooral aan handschoenen, aan de waschvrouw, enz., zonder juist de krachten van zijne kas te berekenen. Wie weet het niet: als men verliefd is, als men voor het eerst van zijn leven verliefd is, dan is men in staat tot allerlei dwaze dingen!</p>
<p>Het gouden horologie had hij dadelijk betaald; het zwarte pak was ook contant betaald; de eerste maand kamerhuur was ook betaald op den vervaldag: maar....de bruine fantazijjas stond nog te betalen; het verschot-briefje van boter, brood, kaas, suiker, koffij, thee, olie, enz. (en dat briefje bereikte elke acht dagen eene fabuleuze hoogte, want het was of de boter in zijne nieuwe woning wegsmolt in het vlootje, of de suiker wegvloog uit den pot, of de koffij en de thee verdween door tooverij, of de kaas verslonden werd door onzigtbare muizen, of de olie in die groote ballon-lamp verzonk, als in een put) het verschotbriefje, zeg ik, van de laatste acht dagen was nog onbetaald; de tweede maand kamerhuur stond eerstdaags te verschijnen; en nog ruim zeven weken moesten er verloopen eer hij weder een kwartaal salaris zou ontvangen.</p>
<p>In weerwil dat de liefde blind is, waren toch zijne oogen reeds tijdig opengegaan over dezen benarden toestand; en in zijnen nood had hij een brief geschreven om eenig geld te leen aan den eenigsten halven broeder dien hij in de wereld had, een eerzaam landbouwertje in het gehucht X., en aldaar assessor van den gemeente-raad. Gisteren reeds had hij het antwoord op dien brief verwacht, en het was niet gekomen; dat had hem den ganschen dag als een radeloos mensch gemaakt, hij had er des avonds niet van in slaap kunnen komen, en toen hij eindelijk tegen vier ure in den ochtendstond den slaap gevat had, was het slechts om allerbenaau-<pb n="276"/>wendst te droomen: hij droomde van wild gedierte dat hem overal vervolgde; het bragt hem zòò in de klem, dat hij zich niet wist te keeren of te wenden; het angstzweet parelde hem op het voorhoofd; en in plaats van om zeven ure te bellen om zijn theewater, zoo als hij anders gewoon was, lag hij om acht ure nog in zijn bed, aan folteringen ter prooi, die in de werkelijkheid niet half zoo verschrikkelijk zijn als in den slaap.</p>
<p>Eindelijk werd hij wakker door een hard gebons op zijne slaapkamer-deur; en de dag, dien wij aan het hoofd dezes een dag met een gaatje noemden, nam voor hem eenen aanvang.</p>
<p>Dien naam geven wij er aan, niet omdat hij een gat in den dag had geslapen; want wij houden van juistheid en waarheid, en een gat is in elk geval geen gaatje; men kan wel zeggen ‘een zak met een gat’; maar ‘een dag met een gat’ zou iets ongehoords zijn in onze taal, waarin helaas door de ambtelijke en onambtelijke taalbedervers onzer eeuw reeds genoeg ongehoords wordt opgedischt. Met ons opschrift hebben wij alleenlijk willen zeggen: een dag vol buitengewone lotgevallen en wederwaardigheden.</p>
<p>Er werd dan hard aan de deur van zijne slaapkamer gebonsd, en Karel D. sprong nog half slaapdronken zijn ledekant uit; hij wierp in zijne drift het voor zijn bed staande nachttafeltje ten onderste boven, hetgeen een zwaren slag gaf, en binnen in dat meubelstuk een jammerlijk gerinkinkel veroorzaakte.</p>
<p>Hij opende ontsteld de deur op eene kier, bleef cr achter staan om niet gezien te worden in zijn nacht-kostuum, en hij hoorde de stem van de meid:</p>
<p>‘Mijnheer, hier is een brief...een dubbeltje, asjeblieft?’</p>
<p>Hij greep den brief door de kier van de deur heen, en zeide: ‘Laat de jufvrouw het maar verschieten!’</p>
<p>‘De jufvrouw is niet thuis, mijnheer!’</p>
<p>‘Verschiet gij het dan maar even.’</p>
<p>‘Ik heb geen klein geld, mijnheer!’</p>
<p>‘Welnu, geef dan maar groot: de brievenbesteller zal het wel kunnen wisselen.’</p>
<p>‘Ik kan niet in mijne latafel, mijnheer! ik weet niet waar mijn sleutel is: geef u het maar, asjeblieft?’</p>
<pb n="277"/>
<p>De meid had blijkbaar het parool ontvangen om mijnheer zelf te laten betalen.</p>
<p>‘Ik heb geen geld,’ zeide hij; ‘ik heb niets anders dan papier.’</p>
<p>‘Nu, mijnheer! dat is niets: de brievenbesteller zal toch wel een bankje of een muntje kunnen wisselen.’ En de meid lachte heimelijk.</p>
<p>‘Wacht dan maar even,’ zeide Karel, ‘dat ik den sleutel van de secretaire zoek.’</p>
<p>Met een kloppend hart en bevende vingeren scheurde hij den brief open, in de hoop daarin een bankje van ƒ 40. - of vier muntjes van ƒ 10. - te vinden; maar....o schrik....<hi rend="sc">niets</hi>!</p>
<p>Inmiddels belde de brievenbesteller, wien het wachten verveelde, alsof er brand was; en de jufvrouw schreeuwde onder aan den trap:</p>
<p>‘Kom, Betje! de man kan niet langer wachten.’</p>
<p>‘Ja, jufvrouw!’ riep de meid, ‘ik wacht op geld.’</p>
<p>‘Kom,’ was de wederroep, ‘kom naar beneden!’</p>
<p>En een zucht, zwaar en dof als eene windvlaag in een schoorsteen, klonk uit Karel's borst, toen hij de meid den trap af hoorde vliegen.</p>
<p>En wat las hij nu?</p>
<p>De assessor van X. kon onmogelijk aan zijn halven broeder het gevraagde geld ter leen zenden, daar hij tegenwoordig zeer weinig kontanten bezat; doch hij zond hem eene hartelijke vermaning om toch niet te hoog te vliegen, de tering naar de nering te zetten, en te zorgen dat hij rondkwam met hetgeen hij verdiende. Wijders de groetenis van des assessors vrouw en kinderen, waarbij hij ook de zijne voegde en zich teekende
<lb/>Uw liefhebbende broeder,
<lb/>J.D.........
<lb/>assessor.</p>
<p>Karel had den moed niet om te bellen om zijn theewater; maar het duurde niet lang of het werd hem gebragt. En in weerwil dat men geen geloof mag hechten aan droomen, scheen thans voor hem toch zijn wilde-beesten-droom van dien nacht reeds in vervulling te zullen gaan. Het theewater werd hem boven gebragt door eene ware slang in de gedaante
<pb n="278"/>van de jufvrouw des huizes; en zij had juist gehoest, ten teeken dat zij iets van aanbelang te zeggen had, toen er aan de deur werd getikt, en schier op het eigen oogenblik stond er een beer voor zijne oogen, in de gedaante van zijn kleerensmid.</p>
<p>Ach, lezer! als gij nooit, met een legen zak, tegenover een schuldeischer gestaan hebt, kunt gij u onmogelijk een idee vormen van de benaauwdheid waarin de arme Karel op dit moment verkeerde. Op zijn gelaat teekenden zich in eenige weinige sekonden al de kleuren van den regenboog. Het was hem een oogenblik te moede alsof hij met kleermaker en hospita, met de kamer en al wat er in was, ronddraaide en in een afgrond wegzonk; zijn hoofd duizelde; maar hij vond toch nog kracht genoeg om zich te vermannen, en zeide:</p>
<p>‘Jufvrouw! ik heb nu even met mijn kleermaker te spreken; maar over tien minuten ben ik tot uwe dienst.’ En met meer levenstoon dan zij verdiende, opende hij de deur voor haar, en...zij ging heen, maar meteen een blik op hem werpende, die zooveel voorspelde als: ‘Wacht maar, straks zal ik u wel spreken!’</p>
<p>De kleermaker zeide heel beleefd, dat dit nu reeds den vierden keer was dat hij om het geld van den bruinen fantazij-jas kwam; dat hij dien jas eigentlijk geleverd had à contant, dus dat hij nu niet langer konde wachten. En toen Karel, ofschoon in waarheid van plan om hem eerlijk te betalen, hem voor alsnog zocht te paaijen met goede beloften, liet de andere niet onduidelijk doorschemeren dat hij, als hij binnen vier en twintig uren geen geld had, genoodzaakt zou zijn zich om betaling aan te melden bij Karel's patroon, zoodat Karel D. hem eindelijk op hand en keel beloofde, dat hij hem nog heden vóór den avond zou komen voldoen.</p>
<p>De kleermaker had naauwelijks zijne hielen geligt of de jufvrouw des huizes was weder boven. In de eerste plaats vroeg zij om betaling van het verschotbriefje, want ‘ het was nu al twee dagen over den tijd, en zij was nooit gewoon dat de heeren de eene week in de andere lieten loopen; hij moest haar dan ook niet vergen iets meer te verschieten voor dat het oude briefje betaald was.’</p>
<p>Karel zeide haar dat hij op het moment geene klinkende
<pb n="279"/>specie had, maar dat hij in den loop van den dag een papiertje zou wisselen, en dat hij haar heden middag als hij te huis kwam betalen zou.</p>
<p>‘Zeer wel, mijnheer! als ik er dan maar vast op kan rekenen zal ik tot van avond geduld hebben. (Deze kwetsende aanmerking verduwde hij stilzwijgend). ‘ Maar,’ vervolgde zij, ‘nu moet ik u tevens zeggen, dat u met den eersten van de volgende maand zal dienen te verhuizen.’</p>
<p>‘He! hoedat? waarom?’ stamelde hij; want dit was een nieuwe slag, dien hij volstrekt niet voorzien had, en die, op een oogenblik nu hij waarschijnlijk niet bij magte zou zijn om op den dag te betalen, hem inderdaad eene ramp toescheen.</p>
<p>‘Omdat ik in besprek sta met eene Oostersche familie<note n="(1)" place="foot">Dit wil zeggen: een Oostindisch ambtenaar met zijn gezin. Een der stokpaardjes van hen die in den Haag kamers verhuren.</note>, die er de kamers op de tweede verdieping bij willen huren; dus dan moet mijnheer boven ook verhuizen. Of, als dat niet doorgaat, heb ik een staten-generaal<note n="(2)" place="foot">Ander stokpaardje, nog ruim zoo erg in zwang. De Hagenaars bedoelen hiermede een lid van de Tweede (of Eerste) Kamer.</note> die deze kamers huren wil; en, ziet u, dat zou een mensch doen al ware het louter voor den naam van zijn huis. Maar buitendien zijn zulke heeren verscheidene maanden van het jaar de stad uit, als de Kamer <hi rend="i">vikansje</hi> heeft, en van de meesten gaat de huur dan toch door: dus, dat is altijd verkieslijk; want van zoo iemand heeft men zeer weinig last.’</p>
<p>En hier sprak zij de taal van haar hart. De meeste verhuursters van gemeubileerde kamers ontvangen gaarne een goeden huurprijs, maar overigens zouden zij er wel bij willen bedingen, dat de huurder zich onhoorbaar en onzigtbaar moet maken.</p>
<p>Karel maakte nog de tegenbedenking, dat het akkoord was geweest elkander eene maand vooraf te waarschuwen; doch op dit punt had de jufvrouw spitsvondige redeneringen in overvloed bij de hand, ten bewijze, dat zij in het gelijk en hij in het ongelijk was - om kort te gaan: als de maand uit was moest hij verhuizen, en daarmede verliet zij hem.</p>
<p>Nu wilde Karel, eer hij naar zijn kantoor ging, in der
<pb n="280"/>haast iets nuttigen voor zijn ontbijt; doch boter was er niet en de suiker was ook op. Zijn theewater, dat al dien tijd had staan wachten, was van den kook; dus, thee of koffij zetten kon hij niet. Hij behielp zich dus met water en melk, sopte daarin een stuk brood en ging toen met een ei-vol gemoed de deur uit, peinzend en mijmerend wat hij doen kon om op eene eerlijke manier aan geld te komen.</p>
<p>Naauwelijks had hij zijne voeten op het kantoor, of een derde exemplaar kwam zijnen droom verwezentlijken: een buffel, in de gedaante van zijn patroon, die hem vrij scherp aan het verstand bragt, dat hij ruim een kwartier te laat kwam, dat dit in den laatsten tijd al meermalen gebeurd was, en als hij voortaan niet op zijn tijd kon komen, dat hij dan maar moest omzien naar eene andere betrekking.</p>
<p>En op dien man had Karel juist een oogenblik te voren zijne hoop gevestigd. ‘ Als ik hem in eene goede luim vind,’ had hij gedacht, ‘zal ik hem, voor eens, vriendelijk verzoeken om een voorschot op mijn salaris: als het kwartaal uit is, heb ik honderd vijf en twintig gulden te goed; er zijn nu reeds vijf weken van om, dus kan hij mij zonder risico wel vijftig gulden uitbetalen, nu reeds; en wilde hij dat doen, dan zou ik in eens geholpen zijn.’</p>
<p>Maar de patroon was dien ganschen dag in zulk een afschuwelijk humeur, dat Karel geen geluid durfde geven, tenzij wanneer hij antwoorden moest op de eene of andere barsche vraag. Hij besloot dus om na kantoortijd te zien of hij geld te leen konde krijgen op zijn horologie - waar en hoe echter wist hij niet. In de bank van leening? Neen, dat was ondoenlijk: als iemand hem daarin zag gaan, en dat kwam eens ter oore van mijnheer en mevrouw Leedegart en van Lotje.....neen, neen, dat in geen geval! Bij een geldschieter dan? bij een woekeraar? Die zijn er in den Haag genoeg, dit wist hij; maar waar? wie?</p>
<p>Nog had hij het antwoord op die vragen niet gevonden, toen de kantoortijd afgeloopen was en hij naar huis kon gaan, echter niet zonder de ernstige aanmaning om morgen ochtend op zijn tijd te passen. Hij liep langs straat, het hoofd bedrukt neerhangend, zonder te zien wat er rondom hem gebeurde, totdat hij op eens tegen iets aanliep dat hij er van star-oogde. En wat was dat iets? een stilstaande
<pb n="281"/>gruttersknecht in zijn werkpak, zoodat de arme Karel er uitzag als ware hij met meel bestrooid. Dit trok zijne gedachten een oogenblik af van zijne geld-ellende; en daar hij reeds verscheidene lagchende gezigten om zich heen ontwaarde, die stil bleven staan om hem aan te gapen, herinnerde hij zich nog in tijds, eer de menigte aangroeide, dat hij een paar goede beenen had en spoedde zich naar huis om, eer hij iets anders deed, zijne kleederen af te borstelen of andere aan te trekken.</p>
<p>Bij zijne tehuiskomst vond hij een brief met een sierlijk geschreven adres er op. Hij opende dien en...hij werd doodsbleek, hield even de hand voor zijne oogen, en stortte toen bewusteloos neder op den grond.</p>
<p>De brief, die deze bezwijming veroorzaakte, was een eenvoudig gedrukt biljet van dezen inhoud:</p>
<p>Ter ondertrouw aangeteekend
<lb/>W.J. van Kruiningen,
<lb/>officier van gezondheid 2e klasse,
<lb/>ridder van de militaire willemsorde,
<lb/>en
<lb/>Charlotta Engelina Leedegart.</p>
<p>Zoo zijn de jonge meisjes tegenwoordig. Vader en moeder hadden van die inclinatie, die reeds langer dan drie jaren duurde, niets geweten, totdat, daags nadat Karel D. het laatste bezoek ten huize van zijne aangebedene had gebragt, mijnheer van Kruiningen aan de ouders was komen vragen om hare hand. Daar het meisje, dat op hare ouders een zeer overwegenden invloed wist uit te oefenen, hare moeder slechts eenige minuten te voren in het geheim ingewijd, en verklaard had geen anderen man te verkiezen dan hem, was de ouderlijke toestemming zonder veel moeite verkregen. En daar het bataillon van mijnheer van Kruiningen naar eene andere provincie verlegd werd tegen den twintigsten van de volgende maand, en hij gaarne eerst wilde trouwen, was alles afgehandeld als met stoom.</p>
<p>Maar al deze bijzonderheden wist Karel niet. Toen hij eindelijk, na wel twintig minuten als levenloos op den grond gelegen te hebben, weder tot zijn bewustzijn kwam, schoten zijne oogen vol tranen, en slechts met moeite rigtte hij zich overeind.</p>
<pb n="282"/>
<p>Hij nam andermaal dat noodlottige papier in de hand, dat zoo eensklaps al zijne levenshoop had vernietigd, staarde op die letters met een onbeschrijfelijk weemoedig oog, en - zijn mond vertrok zich eindelijk tot een pijnlijk glimlachje...of neen, een glimlach was het niet; wat het was weet ik zelf niet, maar het was eene uitdrukking die u, als gij den armen Karel op dat oogenblik gezien hadt, stellig met medelijden zou vervuld hebben. Met medelijden eerst, en vervolgens met angst; want toen die pijnlijke trek lang duurde, gaf die aan zijn geheele gelaat het voorkomen van iemand die krankzinnig wordt of het reeds is. Het was alsof zijne oogen hoe langer hoe grooter werden, of de oogappels dreigden uit te puilen, zoo wijd spalkten zijne oogleden zich open; en het biljet, dat hij nog altijd in de hand hield, werd eensklaps ineen gefrommeld tusschen de krampachtige zamendrukking zijner vingeren. Werktuigelijk ging hij zitten op eenen stoel, liet toen zijn aangezigt voorover zinken in zijne beide handen, terwijl hij de ellebogen liet rusten op zijne knieën, en zoo zat hij nog een geruimen tijd, bewegeloos.</p>
<p>Wat er in zijne ziel omging is onmogelijk te gissen. Maar toen hij eindelijk het hoofd weder oprigtte, was hij bleek, huiveringwekkend bleek en, naar het scheen, bedaard. Hij ontdeed zich van zijne bovenkleederen, trok andere aan, en ging toen de deur uit - niet om, als naar gewoonte, in eene restauratie te gaan eten; hij dacht niet om eten, hij zou niet hebben kunnen eten. Neen, hij begaf zich regelregt naar de woning van mijnheer Leedegart. De inderdaad ongerijmde hoop was in hem opgerezen, dat die gedrukte kennisgeving misschien slechts eene grap was, eene pots, hem gespeeld door den een of anderen op hem naijverigen mededinger. Maar aan de deur van mijnheer Leedegart ontving hij, op zijne vragen, van de dienstmaagd zoodanige inlichtingen, dat alle verdere twijfel onmogelijk was.</p>
<p>Wel verre van daardoor op nieuw aan heftige gemoedsbewegingen ter prooi te geraken, werd hij integendeel hoe langer hoe bedaarder. Alleenlijk kon hij, toen hij de stoep afging en de deur hoorde sluiten, een zwaren zucht niet onderdrukken; en op dien zucht liet hij half binnensmonds de woorden volgen: ‘Neen, eerst gezorgd dat niemand kunne zeggen, dat ik een mensch was zonder woord!’</p>
<pb n="283"/>
<p>Langzaam rigtte hij zijne schreden naar den horologiemaker, bij wien hij zijne gouden repetitie gekocht had; en deze, een eerlijk man en geen afzetter, nam het zonder veel loven en bieden van hem terug, voor slechts vijftien gulden minder dan hij er voor ontvangen had. Nu was zijn togt naar den kleermaker; hij betaalde de nota van den bruinen fantazij-jas, en hoorde niet hoe de naald-held thans onuitputtelijk was in verontschuldigingen over zijn dringen dien morgen, en hoe hij zich beleefdelijk aanbeval in mijnheers verdere gunst en recommandatie - want het gaat altijd vast: hoe grover maner, hoe lager kruiper! Maar Karel was reeds met zijne gedachten thuis, bij het verschotbriefje; en hij lette dan ook niet op hoe de kleermaker, toen hij hem de deur uitliet, boog als een knipmes en zooveel bokkesprongen van beleefdheid maakte, dat hij met zijn voorhoofd tegen den kant van de openstaande deur stiet en daarbij een buil opliep, die wel acht dagen naderhand nog zigtbaar was.</p>
<p>Te huis gekomen, verzocht Karel de jufvrouw boven, betaalde het briefje en de twee laatste dagen bovendien, en zeide toen, dat zij van dit oogenblik af niets meer voor hem behoefde te verschieten. O, wat was die jufvrouw nu suikerzoet! Zij hoopte toch niet, dat mijnheer boos was....(O neen, volstrekt niet!)....en de meid was wel uit, maar toch, als mijnheer soms boodschappen gedaan wenschte te hebben, nu, zou zij wel zorgen dat die toch gedaan wierden....(Op het oogenblik niet, jufvrouw! dank u)....zij hoopte niet dat zij mijnheer veraffronteren zou, maar als mijnheer van melk-chocolade hield, zou zij mijnheer van avond een lekkeren kop vol boven brengen....(Dank u, jufvrouw! het is wel vriendelijk van u; maar ik ga zoo aanstonds uit)....nu, dan zal ik een lekkeren kop bewaren en warm houden tot uwé thuis komt!’ En na nogmaals gevraagd te hebben of mijnheer ook op dit oogenblik soms iets noodig had, hetgeen hij met een nieuw bedankje beantwoordde, verliet zij hem.</p>
<p>En nu ging Karel uit - hij had nu volbragt wat hij volbrengen wilde, en eenmaal in de open lucht begon hij thans ruimer adem te halen; het werd hem te moede alsof hij van lieverlede bevrijd werd van een zwaren last, die hem had dreigen te overstelpen. Zijn tred was die van iemand, die
<pb n="284"/>volstrekt niet gehaast is, die den tijd heeft, maar toch niet van iemand die loopt zonder doel. En het doel van Karel scheen te wezen om alleen te zijn, geheel alleen in de vrije natuur; althans hij liep in de rigting van het Bosch, dat schoone sieraad van het bevallige 's Gravenhage, dat in den laatsten tijd gevaar heeft geloopen door midden gesneden te worden door eene leelijke stoomwagenlijn, hetgeen echter gelukkig verhoed is door de wijsheid van hen, die de algemeene spoorwegkoorts nog niet geslagen heeft met dwaasheid.</p>
<p>Het was avond; donker was het onder die hooge statige boomen, eenzaam en indrukwekkend. En Karel liep daar alleen, geheel alleen met zijne gedachten. Ze zweefden rond tot in het verst verleden; ze voerden hem terug in de ouderlijke woning, hij zag zich zelven dartelen aan vaders hand, spelen op moeders schoot. O, die gedachte aan zijne moeder, hoe vervulde die hem thans met aandoening! Hij bleef onwillekeurig stilstaan om een paar groote tranen weg te wisschen die aan zijne oogleden hingen, en toen vervolgde hij zijnen weg, met sneller tred, als wilde hij die herinneringen uit zijne kinderjaren ontvlugten. En al spoedig namen zijne gedachten dan ook eenen anderen loop. Hij herdacht zijne aankomst in den Haag, zijn eerste bezoek ten huize van mijnheer Leedegart, en tooverschoon vertoonde zich nu aan zijnen geest het beeld van het aanminnige Lotje. Elke minuut, die hij in haar bijzijn had doorgebragt, herinnerde hij zich levendig; ieder woord, door haar gesproken, iederen blik dien hij had mogen opvangen van haar oog; hij zag haar voor zich met dat goedige lachje op hare lippen, zijne ziel verrukkend door hare innemende bekoorlijkheid. Hij herdacht dat eerste oogenblik van zijne ontluikende liefde, toen hij voor het eerst tot het zelfbesef was gekomen hoe onuitsprekelijk hij haar beminde, hij dacht aan den hemel op aarde, die zijn deel had kunnen zijn, als hij zulk een engel eens zijne gade had mogen noemen; maar op eens werd die begoocheling weggevaagd door een zwart, wanstaltig, afzigtelijk monster, dat zich in zijne verbeelding oprigtte tusschen hem en haar. Hij stond op dat oogenblik bij den Grooten Vijver, en het was juist of dat spooksel was opgerezen uit het water; het grijnsde hem aan met een paar oogen als twee luchtbollen zoo groot en gloeijend als twee fornuizen.
<pb n="285"/>En toen het hem zoo eene wijl had aangestaard, opende het den breeden muil tot een honenden lach, en dat schelschaterend geluid, dat hem nu in de ooren klonk, maakte hem razend en woedend; en in den letterlijken zin des woords krankzinnig van wanhoop, sprong hij eensklaps paf in het water, om zoo een einde te maken aan al zijn ongeluk.</p>
<p>Arme zondaar! wat gaat gij doen? Gij, wiens leven tot hiertoe rein was van groote ondeugden, hoe kunt gij zòò de lessen van godsvrucht vergeten, die u van jongs af aan zijn ingeprent? Weet gij dan niet dat de zelfmoord de ergste misdaad is, die ooit een sterveling begaan kan - de verachtelijkste misdaad in de oogen der menschen, en de grootste misdaad in het oog van God? De zelfmoord is zòò verachtelijk in het oog van den wereldschen regter, dat alle beschaafde volken het zelfs beneden zich achten in hunne wetten eene straf te bedreigen tegen hem, die eene poging doet om zulk eene misdaad te begaan; en in de oogen van den hemelschen regter is de zelfmoord zòò verregaande slecht, dat het de grootste misdaad is welke men kan begaan. O Karel, Karel! smeek dus om vergiffenis, eer het te laat is, roep stervende ten hemel dat uwe ziel vervuld is van berouw....één oogenblik opregt berouw is genoeg om u te redden van het eeuwige verderf....haast, haast u, eer de misdaad onherroepelijk is volbragt!</p>
<p>Dat roepen wij toe aan allen, die rampzalig genoeg zòò verre God en zich zelven kunnen vergeten - en stellig was er op dat oogenblik een onzigtbare geest....wie weet het, misschien wel de schim zijner moeder!....die aldus tot Karel riep. En hij herkreeg zijn volle verstand; en het berouw, een gloeijend, verterend berouw, vervulde hem in hart en merg en nieren, terwijl hij daar op den bodem van den vijver nog een oogenblik worstelde met den dood, die op het punt stond om hem over te slingeren in de eeuwigheid. O, het moet een vreeselijke strijd zijn, die doodstrijd! het moet een ijselijk smachten zijn, dat smachten om nog te leven! Reeds half bedwelmd kwam Karel nog even boven water; ‘<hi rend="sc">help</hi>!! <hi rend="sc">help</hi>!!! klonk zijn zielverscheurende gil langs de boorden van den vijver, en weg zonk hij weder, weg in de diepte.</p>
<p>Maar - daar springt nog iemand in het water; pijlsnel verdwijnt hij - alles is doodstil - dat duurt eenige sekon-<pb n="286"/>den - daar breekt de waterspiegel weer - een mensch - hij zwemt met moeite naar den kant - hij bereikt dien, en met de uiterste inspanning brengt hij een drenkeling omhoog....Een oogenblik later ligt Karel D. op den oever....maar - is er nog leven in hem, of is hij dood?</p>
<p>Om dat te vernemen, waarde lezer! dien ik zelf eerst de noodige inlichtingen in te winnen; en mogt gij, na de lezing van deze bladzijden, eenig belang in de zaak stellen, dan deel ik u misschien later nog iets er van mede, onder het opschrift: ‘De Geredde en de Redder.’</p></div>
<div type="chapter">
<head rend="h3">De kracht der liefde.</head>
<p>Ernest had zijne studiën volbragt; hij was als proponent in het ouderlijke huis teruggekeerd; zijne moeder had hem in hare armen gesloten, zijn vader had zijne hand zegenend op des jongelings hoofd gelegd, en hun biddende zegen had hem nog eens tot het werk des Heeren gewijd. Spoediger dan hij het had durven hopen werd het vurig verlangen van zijn hart vervuld; hij was door den landheer van O. op het kleine, vriendelijke dorpje beroepen, en binnen kort zoude hij zijne gewigtige pligten aanvaarden, maar hij konde het oogenblik niet afwachten, dat hij tot den wijngaard des Heeren zoude intreden, en ging terstond om de plaats zijner bestemming te bezoeken. De predikant van het nabijgelegene D. voerde hem in zijne nieuwe woonplaats binnen; hij stelde hem voor aan kerkeraad, gemeenteleden en schoolmeester, en ook de jeugd, die hij weldra tot christenen moest vormen, werd bijeengeroepen om hunnen leeraar te begroeten. Ernest trad met een kloppend hart in de consistorie, want hij dacht aan het werk, dat hem daar beidde, en op dit oogenblik stond deszelfs gewigt hem nog ernstiger dan immer vóór oogen. Met warme belangstelling zag hij op de jeugdige gezigten, maar eene bittere teleurstelling overviel hem, toen hij die stompe, dierlijke gelaatstrekken, die doffe, levenlooze blikken aanschouwde; en toen hij met bevende stem hun eenige vragen voorleide, beving hem bij hunne verregaande onwetendheid, maar meer nog bij hunne ijskoude onverschilligheid, den angst, dat hij hier nimmer nut konde stichten. Zij gedroegen zich allen welvoegelijk, en schenen zonder te-<pb n="287"/>genzin aanwezig, maar in geen oog blonk belangstelling of een vonk slechts van hooger leven. Na een gebed, dat hij met moeite uitsprak, want ook zijn vuur scheen in die kille atmosfeer te verflaauwen, verliet hij stil en gedrukt het gebouw met zijnen vriend. Deze, die wel zag, wat er in hem omging, zweeg eene poos, en vroeg toen vriendelijk naar hetgeen hem zoo drukte.</p>
<p>‘Ach,’ zeide Ernest, ‘al mijne kracht schijnt mij voor het oogenblik te begeven; ik brandde van verlangen om de jeugdige harten dier kinderen den Heer toe te voeren, en thans, thans is het mij, als of mijn werk altijd vruchteloos zal wezen. Ik weet, ik mag niet morren, als de Heer van mij slechts een onnutte dienstknecht wil maken, maar ach, om te denken, dat de woorden des eeuwigen levens op ijskoude, door onverschilligheid verstompte ooren zullen vallen, dat in plaats van hen te ontvlammen, zij mij zullen verkoelen en verstijven zoo als heden, ach, het is mij eene bittere gedachte.’ Zij hadden de pastorie bereikt, en waren door den tuin gewandeld, en waren nedergezeten onder eenen grooten kastanjeboom, waar aan hunne voeten de rivier vloeide, en ginds verre, groenende dreven zich uitstrekten. ‘Ik begrijp wat er in u omgaat,’ sprak eïndelijk de oudere predikant, ‘maar ik geloof niet dat de ondervinding van zoo even u dus ter neder mag buigen.’ - ‘Ik weet het,’ zeide Ernst zuchtend, ‘ik moest meer geloof toonen en ook tegen hope blijven hopen.’ - ‘Neen, niet tegen hope, dat is juist wat ik bedoelde.’ - ‘Ja, God is almagtig,’ sprak Ernst, ‘ik weet het, maar toch...’ - ‘Maar toch geeft u dit geen genoegzamen troost in dit oogenblik, daar gij niet weet, of Hij voor u wonderen zal willen werken; dat is te zeggen, harten bekeeren door anderen invloed, dan de gewone middelen, welke hij daartoe aanwendt. Gij vreest, dat Hij u hier zond zonder u die middelen te geven en dat dus niet uw werk, maar zijne ingrijpende hand alles bij gindsche kinderen zoude moeten doen.’ - ‘Alles misschien niet, maar toch zeker het meeste.’ - ‘In eenen zin alles, omdat Hij het is, die door u zal werken; God is de eerste oorzaak van elken zegen, van al het goede onder de menschen, maar Hij wll ons als zijne werktuigen, en niet
bloot als zijne werktuigen, maar als zijne arbeiders gebruiken, en om te
<pb n="288"/>kunnen arbeiden, moeten wij de krachten en de middelen in ons hebben om te kunnen slagen. Aan die krachten, aan die middelen meent gij, dat gij bij uwe kinderen zult te kort komen.’ - ‘Ik vrees ja!’ - ‘En ik geloof het tegendeel, en ik geloof het niet alleen uit eigen ervaring, maar eene gebeurtenis, waarvan ik eenmaal getuige was, heeft mij voor altijd allen twijfel ontnomen. Ik had eenen vriend aan de akademie, die eenige jaren ouder was dan ik zelve; de omgang met hem had eigenlijk het eerst den lust tot het predikambt bij mij opgewekt; van zijne vroegste jeugd af had ééne gedachte zijne ziel vervuld; de wensch om in Gods dienst werkzaam te wezen, om de zielen zijner medemenschen uit hunnen doodslaap op te wekken, en hun te toonen welke hooge prijs voor hen was weggelegd. Nimmer zag ik zulken ijver, zulke innige liefde voor den naar Gods beeld geschapenen, maar zoo droevig verdoolden mensch. Hij kwam twee jaar vóór mij aan de akademie, maar niettegenstaande het verschil onzer jaren, ontving hij mij te Leiden met dezelfde hartelijke vriendschap, die hij mij vroeger betoond had, en ik heb aan zijnen omgang, in den vroegsten tijd mijns verblijfs aldaar, oneindig veel te danken. Doch het eerste jaar mijner studiën was nog niet verloopen, toen hij door een geweldigen hoest werd aangetast, en op raad der geneesheeren voor eene poos de studie moest verlaten en naar het ouderlijke huis terugkeeren. Hij zelf zag zijnen toestand nog niet als bedenkelijk in, en ik had te weinig ervaring om te vermoeden welk een verlies mij te wachten stond, toen ik aan de diligence afscheid van hem nam. Weldra schreef mijne moeder mij, dat zijne ziekte verergerde, en eindelijk dat er geene hoop op herstel meer bestond. Het was mij een donderslag, en ik leefde als in eenen droom, tot dat de weinige dagen, die nog voor de vacantie moesten verloopen, waren verstreken. Ik kwam tegen den avond op ons dorpje aan, en hoe
blijde ik ook was mijne ouders en zusters weder te zien, ik kon het oogenblik naauwelijks afwachten, dat ik naar mijnen vriend mogt snellen. Ik vond hem in eenen leuningstoel bij het raam, bleek en vermagerd, maar met denzelfden vriendelijken glimlach, waarmede hij mij altijd plagt te begroeten, met dienzelfden liefdevollen, hemelschen blik. Ik drukte zijne hand, en kon niet spreken; hij zweeg ook,
<pb n="289"/>en zoo zaten wij eene wijle; toen zeide hij: ‘Karel, ik had niet gedacht, zoo vroeg den hemel te zullen aanschouwen. Ik borst in snikken uit; ik konde mij niet inhouden; maar hij bleef bedaard en troostte mij met zooveel liefde, zooveel kracht des geloofs, dat ik eindelijk mijne tranen konde droogen, en slechts begeerig bleef luisteren naar de woorden, die van zijne lippen vloeiden. En aan zijne zijde bragt ik al de uren door, die ik niet noodzakelijk aan andere pligten moest wijden. Hij sprak mij dikwerf van zijne vorige, vurige begeerte, om in Gods dienst werkzaam te wezen; dat was de eenige strijd, dien hem zijne ziekte had gegeven; maar thans was hij ook daarin getroost; ‘ik zal toch zeker voor mijnen Heer mogen werken,’ zeide hij, ‘indien niet op aarde, dan in andere gewesten.’ Hij verminderde sterk; zijne diep bedroefde ouders waakten nacht en dag aan zijne sponde; ik, zijn vriend, was de eenige, die hun in deze taak mogt bijstaan. Hoe zwak hij ook was, hij had ons gaarne om zich; hij luisterde naar onze gesprekken, en toonde voor alles en allen eene warme belangstelling. Zoo gebeurde het op een avond, toen wij bij zijne legerstede zaten, dat een pachter zijnen vader over zaken kwam spreken. Zijn vader stond op, en ging in de verandah, waarvan de deur openstond, want het was een warme dag, en mijn vriend kon geene benaauwdheid verdragen. De boer verhaalde zijne zaken, en mevrouw M. wilde de deur digtmaken, doch mijn vriend wenkte haar van niet, en luisterde glimlagchend naar de zonderlinge spreekwijze en de eenvoudige uitdrukkingen van den braven pachter. Eindelijk vroeg deze den heer M. naar den toestand zijns zoons, en op het antwoord, dat het niet veel vooruit ging, zeide hij: ‘Ja mijnheer, God weet het 't best, maar anders zoude men zeggen, waarom neemt Hij zulk een kostelijk mensch, en laat eenen jongen zoo als onze Jan is, leven. Dat zeide ik nog straks aan mijne vrouw, toen hij weder eene domme
streek had gemaakt.’ - ‘Is hij uw knecht?’ vroeg de heer M. en nu kwam een lang verhaal, hoe Jan op de heide was geboren en getogen, hoe zijn vader kort na zijne geboorte was gestorven, en zijne moeder met hard werken den kost had verdiend, en Jan ganzen had moeten hoeden, en zelf eene gans was geworden. En hoe hij nu na zijns moeders dood bij
<pb n="290"/>den boer was uitbesteed, en hoe diens vrouw medelijden met hem had gehad, en hem den catechismus had willen leeren, en hoe de boer een nieuwen pet aan den knecht had beloofd, als die hem leerde lezen, maar hoe Jan even dom en onverschillig bleef bij alle goedheid en verklaarde, dat hem geen boek en geen catechismus konden schelen, dat hij slechts eten en drinken noodig had, en dat altijd met ganzenhoeden kon verdienen. - ‘Arme jongen,’ zeide de heer M., en na den boer goeden avond gewenscht te hebben, kwam hij en zette zich weder bij het bed van mijnen vriend. Deze zag op naar zijn bedrukt gelaat, en zeide vriendelijk: ‘Ja papa, niet waar, God weet het best.’ - ‘Ja mijn kind,’ zeide de arme vader, en drukte de hand van zijnen zoon in de zijne, terwijl er een glimlach om zijne lippen kwam en tranen zijne oogen vulden. Dien nacht bleef ik waken; mijn vriend lag stil en ik dacht, dat hij sliep, toen hij op eenmaal de oogen opsloeg, en zeide: ‘Karel, gij moet hem bij mij brengen.’ - ‘Wie?’ vroeg ik verwonderd. - ‘Dien jongen, dien armen, dommen, verwaarloosden jongen. O Karel, misschien wil God mij nog eenmaal op aarde gebruiken; misschien zal de goede tijding, toch nog in ééne ziel van mijne lippen vallen.’ Verrast wilde ik hem in het eerste oogenblik voorstellen, dat hij zijnen toestand zoude verergeren, maar ik gevoelde spoedig, dat wanneer de dood zoo zeker nabij is, één uur of één dag weinig verschil kunnen maken; en ik beloofde hem te zullen gaan. Den volgenden dag was het Zondag; toen ik op de hoeve kwam, was de jongen niet te huis, maar men beloofde hem onder de middagdienst te zullen zenden. Mijn vriend zat op in bed; zijne moeder had de kussens achter hem teregt gelegd, en hem daarop op mijn verzoek met mij alleen gelaten. Ik las hem voor uit de laatste kapittels van Johanne's Evangelie, toen Jan bij ons binnen kwam. De
jongen stond verwonderd met de pet in de hand; mijn vriend wenkte mij, dat ik hem zoude zeggen op den stoel voor zijn bed plaats te nemen. Ik deed het. Dierlijker uiterlijk dan van den ongelukkigen knaap zag ik nimmer. Zijne kin en dikke bovenlippen sprongen onder den kleinen, platten neus naar voren; de oogen waren eenigzins schuins en klein en levenloos; zijn borstelig haar was kort afgeknipt, en de geheele uitdrukking van het gelaat
<pb n="291"/>was zoo afgestompt, zoo weinig menschelijk, dat ik medelijdend naar mijnen vriend zag, die, dacht ik, zoo teleurgesteld moest wezen. Maar neen, zijn gelaat blonk letterlijk van liefde en medelijden, en o zijne stem klonk als die van eenen engel, toen hij zeide: ‘Jan, ik ben blijde, dat gij zoo spoedig komt, want anders ware ik misschien al gestorven, en ik wilde zoo gaarne met u spreken, vóór dat ik ga sterven.’ De jongen zeide niets, maar hij opende zijne kleine oogen wijd, en staarde met zonderlinge verbazing op dat bleeke gelaat, dat hem aanzag, zoo als nog nooit iemand hem had aangezien. ‘Jan,’ ging hij voort, ‘ik ben gelukkig, zeer gelukkig, en nu bedroeft het mij om te denken, dat gij ongelukkig zijt, want ik geloof niet, dat nog ooit iemand u gezegd heeft, zoo dat gij het begrijpen kondet, dat God u lief heeft. God heeft u en mij lief, Jan, die groote God, die alles gemaakt heeft wat wij om ons zien, den hemel, en de boomen, en de vogeltjes, en de kapelletjes. Die groote God, die zoo oneindig goed, zoo oneindig wijs, zoo heerlijk is. Hij heeft ons zoo lief, u en mij, dat Hij ons ook goed, ook wijs, ook heerlijk wil maken. Jan, ik ben zoo gelukkig, omdat ik dat alles heb geweten. En gij hebt het niet geweten, niet waar, arme Jan?’ -Ik kan u niet zeggen, welk eene verandering er op dat stompe, levenlooze gelaat plaats vond terwijl mijn vriend sprak; hij werd bleek, er kwam plotseling eene uitdrukking in zijne oogen, als of er een lichtstraal in den donkeren nacht van zijn gemoed was geschoten, en hij drukte de beide handen voor het gelaat en begon bitter te weenen. Het was niet mogelijk meer met hem te spreken. Ik bragt hem de kamer uit, en zeide hem, dienzelfden avond terug te komen, terwijl mijn vriend vermoeid in zijne kussens zonk. De boer zeide mij naderhand, dat Jan bitterlijk weenend was te huis gekomen, en alleen in de schuur was gebleven en niets had willen gebruiken. Toen hij des
avonds terug kwam, was hij bedaard, maar toen ik de uitdrukking van liefde en bewondering zag, waarmede hij mijnen vriend aanstaarde, toen wist ik, dat er eene verandering in zijn binnenste had plaats gegrepen, eene verandering, welke zich aan zijn gelaat mededeelde, waarvan de trekken wel geenen anderen vorm hadden gekregen, maar door eene geheel nieuwe uitdrukking
<pb n="292"/>als het ware waren herschapen. Nu sprak mijn vriend hem nog meer van God; hij zeide hem, hoe God, wien wij niet konden zien, zoo lang wij ons aardsche ligchaam met ons omdroegen, iemand, eenen mensch, maar toch tevens Zijnen zoon, op aarde had gezonden, die goed en wijs en heilig was als Hij, hoe die op last van zijnen vader, met de menschen had gesproken en ze had onderwezen, en hoe die nu nog altijd de Middelaar was tusschen God en den mensch. De ouders van mijnen vriend waren deze keer tegenwoordig, en toen zijn vader zag hoe hij door het spreken werd uitgeput, bad hij hem dringend op te houden. ‘Ja papa,’ zeide hij met eenen hemelschen glimlach, ‘mijne taak is volbragt. ‘Jan, geef mij uwe hand; niet waar, nu weet gij, dat God u lief heeft, en toen de arme jongen hartstogtelijk ja riep, en zijne uitgeteerde hand met kussen bedekte, boog mijn vriend zich met moeite voorover, legde den arm om den hals van den heideknaap, kuste hem en zeide: ‘In den hemel wacht ik u, Jan.’ Dienzelfden nacht ging hij naar den hemel, maar zijne taak was inderdaad in het hart van den armen jongen volbragt; hij geloofde aan God, hij geloofde aan zich zelven, en hij werd een ander wezen, en op zijne beurt, geloof ik, dat, ofschoon hij een eenvoudig boerenknecht is gebleven, hij menig ander ten zegen heeft mogen verstrekken.</p>
<p>Ernest was diep ontroerd. Hij twijfelde niet meer aan den invloed des geloofs en der liefde, en toen hij kort daarna tot leeraar was gewijd, begon hij zijnen arbeid onder vertrouwend opzien tot God; en de stompe, koude gelaatstrekken konden hem niet meer verstijven en verkoelen, want hij geloofde, dat onder dezelve een onsterfelijke geest sluimerde, die door ééne vonk der liefde en des geloofs, die den Heiligen Geest in zijn gemoed had uitgestort, konde worden ontstoken, en hij arbeidde met lust en ijver, en God bekroonde Zijn werk met zijnen zegen.</p></div>
<div type="chapter">
<interpGrp>
<interp type="secundair" value="duits01"/>
<interp type="secundair" value="frank01"/>
<interp type="secundair" value="zwede01"/>
<interp type="secundair" value="rusla01"/>
<interp type="secundair" value="ooste01"/>
</interpGrp>
<head rend="h3">Een sluipmoord op staatkundig gebied.
<lb/>(Uit de geschiedenis van de eerste helft der achttiende eeuw.)</head>
<p>De geschiedenis der vorstenhoven en staatskabinetten van
<pb n="293"/>Europa, gedurende de drie laatste eeuwen - om van vroegere, die nog ruwer waren, niet te spreken - behelst een niet minder zwart register van euveldaden, dan dat hetwelk is vervat in de geschiedenis der Romeinsche keizers, na Augustus en van hunne opvolgers, gedurende de drie eerste eeuwen der christelijke jaartelling. Als men de jaarboeken van dat latere, door ons genoemde tijdvak doorbladert, staat men verbaasd en verontwaardigd over de verregaande gewetenloosheid van vele staats-ambtenaren, die, met de hoogste waardigheden en het onbeperkst gezag bekleed, òf zelfs zich niet ontzagen de snoodste gruwelen te begaan, òf tot het bedrijven daarvan anderen aanstookten en omkochten. Onder de talrijke personen van minderen rang, die als slagtoffers eener hof-intrigue of van staats-kabaal vielen, zijn er niet weinigen, die in het duister zijn. weggeruimd en wier geschiedenis alzoo voor altijd geheim is gebleven. Doch er zijn ook anderen, wier noodlottig uiteinde, hetzij in den kerker of daar buiten, niet kon verborgen blijven, ofschoon de daders, die daaraan schuldig waren, zich tegen alle ontdekking in zekerheid wisten te stellen, en dus, hier op aarde, nooit aan het licht kwamen. Menig wanbedrijf evenwel, hoe heimelijk ook beraamd, liet toch somtijds sporen achter, die verhinderden, dat het begane feit ten minste niet onontdekt bleef, ofschoon de aanleggers en daders er van zich schuil konden houden en aan de verdiende straf wisten te ontkomen.</p>
<p>Een zoodanig voorval greep, in de eerste helft der vorige eeuw, in een bosch nabij Christiaanstädt in het tegenwoordig Pruissisch Pommeren plaats; het betreft den sluipmoord, dáár, met medeweten en op last van hooggeplaatste diplomaten, door twee officieren van rang, aan den majoor in Zweedsche dienst, Malcolm, vrijheer van Sinclair begaan. Door het onbegraven blijven liggen van het lijk des verslagenen, dat door een schaapherders-jongen werd gevonden, kwam de begane moord aan het licht. Ook de vermoedelijke daders daarvan werden genoemd, ofschoon deze zich van alle geregtelijke vervolging wisten te vrijwaren. Daar de moord vrij algemeen aan politieke oorzaken werd toegeschreven, maakte dit feit destijds in Duitschland veel gerucht en werd ook elders - vooral in Frankrijk en Zweden - niet zonder groote sensatie vernomen. Langen tijd echter bleef
<pb n="294"/>de ware toedragt der zaak en wie daarvan de eigenlijke bewerkers waren, in een geheimzinnig duister gehuld; tot, na verloop van ruim eene halve eeuw, door geschiedvorschers daarop werd terug gekomen, ten gevolge van wier onderzoek in de archieven der diplomatie, eene en andere bijzonderheden daarvan, welke de tijdgenooten niet te weten gekomen waren, aan het licht werden gebragt. Maar die bijzonderheden waren zeer fragmentarisch en hadden weinigen zamenhang; weshalve zij voor de geschiedenis niet dat belang en die waarde hadden, welke zij bij meerdere volledigheid zouden bezeten hebben. In den jongsten tijd echter is over dat geheimzinnig feit en de roerselen die daartoe gedreven hebben, meerder licht opgegaan, door de openbaarmaking van een schriftelijk relaas daarvan, ten jare 1858, in het rijks-archief te Dresden gevonden, en door den Koninklijk-Saksischen kabinetsraad, Dr. Karl von Weber, in zijne <hi rend="i">Mittheilungen</hi> uit die rijke verzameling van historische documenten in druk opgenomen. Het is uit dit zijn werk, dat wij het gemelde historische relaas, als voor de kennis der geschiedenis van de Europesche diplomatie in de achttiende eeuw niet onbelangrijk, - en tot een staal tevens van den gebrekkigen stijl in diplomatieke stukken van dien tijd - hier vertaald willen overnemen.</p>
<p>&nbsp;</p>
<p>In 1721 had Zweden den nadeeligen vrede van Nystadt met Rusland gesloten: daardoor was echter de oude tweespalt niet bijgelegd, maar dreigde bij de eerste gelegenheid, die zich zoude voordoen, weder uit te barsten. In Zweden zelf streed de volkspartij, die der <hi rend="i">mutsen</hi> genaamd, en welke in Russische soldij was, met de franschgezinde of adelpartij, die den naam van <hi rend="i">hoeden</hi> droeg, gelijk ook beiden zich door die hoofddeksels onderscheidden. De laatste partij knoopte uit dien hoofde onderhandelingen aan met de Porte, en gebruikte hiertoe hare bijzondere gezanten. Tot deze behoorde onder anderen de Zweedsche majoor Malcolm, vrijheer von Sinclair, een man, die zijne partij ijverig was toegedaan, en geene verre reizen of vermoeijenissen schroomde, om dit met de daad te bewijzen. De Saksische agent te Stokholm, Titschau, schreef in Augustus 1737 het volgende over hem aan den minister, graaf von Brühl: ‘Sinclair en de majoor Schulz zijn thans met eene geheime zending, welks doel
<pb n="295"/>de Russische gezant echter te vergeefs heeft zoeken uit te vorschen, naar Konstantinopel gereisd; Sinclair, onder den naam van Zynkowsky op zijne reispas, over Frankrijk. De Russische gezant heeft door den kamerdienaar van graaf von Posse het portret van Sinclair, dat laatstgemelde graaf bezat, zien te krijgen, het door een schilder laten copiëren en naar zijn hof gezonden.’</p>
<p>Het berigt nu, dat Sinclair over Frankrijk naar Konstantinopel was gereisd, was onjuist. Uit depêches van den Saksischen resident te Breslau, van 7 Julij 1738, vernemen wij veeleer, dat Sinclair in 1737 zich in Polen bevond; aldaar getracht had geheime verbindtenissen aan te knoopen en oproerige redevoeringen had gehouden. In het jaar 1738 was hij als medelid van het geheime comité op den Zweedschen rijksdag, waarop bijzonder politieke aangelegenheden behandeld werden, opgetreden en, zoo als diplomatische berigten melden, met depêches als geheim agent naar Rusland gegaan; Erichholz zoude als courier andere depêches naar Konstantinopel overbrengen, zoo als het gerucht ging over Marseille, maar de Saksische resident in Stokholm vermoedde, dat men dit gerucht juist verbreid had met het doel, om niet het ware van de zaak uit te brengen, even als men een jaar te voren het publiek in den waan had gebragt, dat Sinclair zijne reisroute over Polen had genomen. Sinclair had onder den naam van den koopman Inclosson, zoo als er in zijn pas stond, gereisd; en men geloofde, dat hij over Lemberg zijn weg zou nemen.</p>
<p>Volgens een later berigt was de in den pas vermelde naam door den Russischen gezant veranderd geworden, toen deze den waren naam ontdekt had; een nieuwe pas was door den Zweedschen minister, graaf Ronde, den 17 Julij eigenhandig afgegeven, en Sinclair was daarmede afgereisd, zonder dat iemand het doel zijner reize had kunnen te weten komen. De Russische gezant in Stokholm zeide bij deze gelegenheid vertrouwelijk tot den Saksischen resident: ‘de koning van Polen zou zijn hof eene groote dienst doen, als hij Sinclair en den courier in Polen wilde laten opligten; men zou kunnen voorgeven, dat zij in handen der Heidukken gevallen waren, en men niet wist, wat er van hen geworden was; daardoor zoude men wel achter de onderhandelingen van Zweden met de Porte komen.’</p>
<pb n="296"/>
<p>Deze insinuatie bleef zonder eenig gevolg, en nu wendde zich de Russische minister tot het Saksische hof. Baron von Keyserlingk schreef den 18 Augustus 1738 aan den graaf Brühl, dat Sinclair met de bekrachtiging van eene te Konstantinopel geslotene overeenkomst was afgezonden geworden; te Chotschin zoude hij de depêches tot verdere verzending naar Konstantinopel afgeven, maar zich in Polen ophouden, om, zoo als in het vorige jaar, het volk op te hitsen; hij verzocht te gelijker tijd, hem te doen opligten; dit zoude, naar de mededeelingen van den Russischen gezant, zelfs den koning van Zweden en diens ministers niet ongevallig zijn, daar deze niet bekend waren met de zending van Sinclair; men zou kunnen uitstrooijen, dat hij in handen van vagebonden of het gepeupel gevallen was.</p>
<p>Men weet echter niet naar waarheid te zeggen, of graaf Brühl overeenkomstig dit verlangen heeft gehandeld; doch wel, dat Sinclair zonder ongeval of eenig letsel te Lemberg aankwam, en zich van daar naar Konstantinopel had begeven.</p>
<p>Baron Keyserlingk hernieuwde echter zijne voorstellen ten jare 1739; den 16 Januarij van dat jaar schreef hij: ‘Sinclair was voornemens, van Konstantinopel over Chotschin en Lemberg terug te keeren; herhaalde malen schreef hij dat men hem op die reize zoude zien op te ligten. Den 9 Februarij 1739 schreef hij: ‘Sinclair was op zijne terugreize, bij de weduwe Woywodin Jablonouska, op hare goederen door eene ziekte aangetast geworden, en had zelfs de hulp van een geneesheer noodig gehad; de oude dame, moeder van de gravin Ossolenska, die zich met haren man, den voormaligen schatmeester der kroon, in Frankrijk bevond, zou de depêches waarschijnlijk wel naar Zweden weten over te maken en Sinclair een geleide door Polen medegeven; zóó zouden de belangrijke papieren die hij bij zich had, hun wel niet in handen vallen.’</p>
<p>Ook op deze laatste mededeeling, die wij uit dezen tijd vinden opgeteekend, nam graaf von Brühl geenerlei maatregel om Sinclair gevangen te doen nemen. Deze had onderwijl zijne geheime zending te Konstantinopel volbragt. Aldaar woonde destijds een Fransch koopman, Jean André Couturier, geboortig uit Marseille, doch sedert zeven jaren in Konstantinopel gevestigd. Deze had in Stokholm handels-<pb n="297"/>verbindtenissen aangeknoopt, die eene reize derwaarts noodzakelijk maakten. De Zweedsche gezant te Konstantinopel, baron Höphen, en Carlion stelden hem Sinclair als geleider voor. Dit voorstel werd door Couturier aangenomen, waarop beiden den 15 April te paard van Konstantinopel afreisden, gevolgd door eenen dienaar en een goederenwagen. Zij bleven eenigen tijd te Adrianopel en kwamen toen over Chotchin te Stanislaw aan, waar de maarschalk van Polen, graaf Joseph Potocki, hun een pas gaf. Te Lublin verkochten zij hunne paarden, en de waard bragt hen naar het laatste poststation, waar zij extra post namen, en zoo den 15 Junij te Breslau kwamen. Sinclair zich alhier in zekerheid wanende, legde den naam Bielefeld von Zenchler af, onder welken naam hij tot dusverre gereisd had, en trad weder onder zijnen waren naam op. De reizigers namen in een klein logement in eene voorstad van Breslau hunnen intrek, en werden hier, als passagiers die door Polen reisden, onderzocht, maar daar hunne gezondheidspassen in orde waren, liet men hen ongemoeid. In Breslau kreeg Sinclair brieven en onder anderen het berigt, dat hij tot overste-luitenant bevorderd was geworden. Zijn knecht, die uit Breslau geboortig was, bleef hier terug. Sinclair zette met Couturier in eene postchais, den 16 Junij de reize voort, en kwam den 17 Junij in den voormiddag te Neustädtel aan, van waar hij verder naar Grünberg reisde.</p>
<p>Intusschen had de Russische resident te Warschau tijding gekregen, dat Sinclair, onder den naam van Bielefeld von Zenchler, door Polen was gereisd. De Rus wendde zich tot den Oostenrijkschen resident te Warschau, von Scharfenstein, met verzoek, van het opperambt te Breslau te requireren, Sinclair bij zijne doorreize gevangen te nemen. Dit bevel werd afgezonden, maar kwam eerst acht uren na Sinclairs afreize te Breslau aan. De Oostenrijksche gezant gaf ook aan twee Russische officieren, den kapitein von Kettler en den luitenant Lewitzki, die Sinclair reeds van uit Polen gevolgd hadden en hem naar Breslau zelfs nazetten, een pas, waarin werd aangeteekend, dat zij om gewigtige zaken naar Breslau reisden. Aan deze officieren gelukte het, te Breslau van het Oostenrijksche opperambt een open patent te verkrijgen, waarin het heet, dat deze officieren geregtigd
<pb n="298"/>waren, den Zweedschen majoor Bielelefeld von Zenchler op te zoeken (daar men destijds nog niet wist, dat Sinclair in Breslau zijn waren naam weder aangenomen had) en hem voor den krijgsraad te brengen. - Overheden werden bevolen, hun bij te staan om Zenchler in verzekerde bewaring te doen brengen, - hem zijne brieven af te nemen, maar niet te openen, alsmede den met hem reizenden Johannes Andreas Guturre (zoo als zij Couturier noemden) in hechtenis te nemen.</p>
<p>Van dit document voorzien, vervolgden nu beide officieren met hunne dienaren het spoor van Sinclair. Toen zij in Neustaädtel aankwamen, was de laatste reeds 2½ uur geleden van daar afgereisd. Zoo snel mogelijk bestegen de zes vervolgers postpaarden en jaagden, door twee postiljons begeleid, den wagen, waarin Sinclair zich bevond, na. Kettler die zijn naam op den post aangaf, droeg een groene, Lewitzki een roode uniform, zijne bedienden droegen eene liverei van eene grijze kleur met roode opslagen. Allen, met uitzondering van slechts één, die gebroken duitsch sprak, onderhielden zich met elkander in deze taal. Op een kleinen afstand van Grünberg zagen zij, in de verte voor zich uit, de reiskoets van Sinclair, die langzaam voortging. Het was omstreeks een ure in den namiddag; de weg, langs welken men reed, was boschrijk en eenzaam. De beide postiljons werden vooruit gezonden, met bevel, den postiljon van Sinclair aan te houden. Dit geschiedde, en terstond sprongen de beide postrijders van hunne paarden, omringden den wagen, en kapitein von Kettler vraagde den reizigers, in het fransch, naar hunnen naam, en of Sinclair bij hen was. Deze maakte zich bekend, en hierop werd hem door Kettler aangezegd, dat hij bevel had, hem te arresteren. Sinclair moest voor de overmagt zwichten. De koets moest omkeeren en sloeg, op aanwijzing van Kettler, een zijweg in door 't woud, in de rigting naar Naumburg aan den Bober. De wapenen, die Sinclair en Couturier bij zich hadden, twee paar pistolen en een schuttersboog, werden hun, zoo als de laatste verzekert, ontnomen; maar zoo als wij zien zullen, behield Sinclair zijn degen. Een der beide postiljons werd naar Neustädtel terug gezonden, om van daar een renbode naar Breslau aan het opperambt te
<pb n="299"/>zenden, met de tijding, ‘dat de officieren den man, dien zij zochten, gevonden hadden.’ Kettler en Lewitzki noodigden Sinclair en Couturier meermalen om uit te stijgen, spraken met Sinclair langen tijd alleen, en vraagden Couturier over de reis uit. Toen zij eenige mijlen hadden afgelegd, werden aan Sinclair de sleutels van zijn koffer afgevraagd, welke hij, na eenige weigering, en nadat zijn verzoek om zijne zaken in het naaste dorp te onderzoeken, was afgeslagen, overgaf. De postiljon van Sinclair moest in 't digtst van het woud den koffer ontpakken, en daar Kettler het kunstslot niet kon openen, sloot Sinclair dit zelf open, en bood aan, ook de daarin liggende brieven te toonen, waarop Kettler hernam, dat hij zelf de brieven wel vinden zou. Couturier moest zich gedurende de visitatie verwijderen; ook zijn koffer werd daarna in zijne tegenwoordigheid onderzocht. Terstond daarna werd alles weder ingepakt, en de rid werd voortgezet. Een half uur voor men te Naumburg aankwam, liet Kettler andermaal in het bosch nabij de stad ophouden, en zond een postiljon vooruit, naar het nabij gelegen Christiaanstädt om logies te bestellen. Gedurende dezen tijd onderhielden zich de officieren met Sinclair en Couturier op vriendelijke wijze, en niets deed den laatste den moordaanslag vermoeden, dien zijne geleiders zouden begaan. Bij den terugkeer van den postiljon was het avond geworden, en in het bosch duister. Sinclair vraagde den postiljon, of men goed logies kon krijgen en wat er wel voor den maaltijd voorhanden was, daar hij goeden eetlust had. Op het vernemen dat alles goed bezorgd was, betoonde hij zich bijzonder tevreden. Dit was omstreeks negen ure des avonds. De luitenant Lewitski verzocht Sinclair, met hem het bosch in te gaan. Men sloeg een zijpad in, en de bedienden der officieren volgden hen. Couturier, de beide postiljons en Kettler bleven bij den wagen terug. Over den verderen loop dien de zaak nam, geeft Couturier niet veel meer
te kennen, slechts dit: ‘toen Sinclair omstreeks 30 schreden het woud was ingegaan, hoorde hij een verward gedruisch en daarna een schot; terwijl hij geloofde Sinclair de woorden: ‘Jezus mijn God!...’ te hebben hooren uitroepen. Van schrik verloor hij alle bewustheid, en bevond zich, toen hij weder bij zich zelven kwam, in den wagen tusschen de officieren, die hij
<pb n="300"/>om zijn leven en zijne vrijheid bad; zij stelden hem gerust, verklaarden, dat zij hem voor onschuldig hielden; maar Sinclair had zijn lot verdiend; zij zouden Couturier aan eene plaats brengen, waar hij in volkomene vrijheid zou gesteld worden; doch men beval hem, het stilzwijgen over het voorgevallene te bewaren. De beide postiljons hadden, zoo als zij later zeiden, ook het schot en den uitroep gehoord; de een zag iemand door het bosch gaan, en zij hoorden daarna nog eenige woorden in eene hun onbekende taal en vervolgens eenige slagen. De kapitein Kettler stond, naar hun zeggen, gedurende dat dit alles gebeurde, aan den wagen, zuchtte en wrong de handen; en toen een der postiljons het bosch wilde ingaan, om te zien wat er voorviel, weigerde Kettler hem dit met de woorden: ‘men handelt met den schurk naar verdienste en regt; hij heeft meermalen de galg verdiend.’</p>
<p>Het berigt, dat de andere postiljon ons mededeelt, wijkt in zooverre hiervan af, dat hij beweert, dat zij geen alarm hadden kunnen maken, daar men gedreigd had, hen nêer te schieten. In allen gevalle had Kettler hen tot zwijgen weten te brengen, en hun bevolen zich rustig te houden. Het middel, daartoe door hem aangewend, zal men gemakkelijk raden, als wij uit later onderzoek zien, dat de postiljons zich, na de vermoording van Sinclair, in 't bezit van een aantal dukaten bevonden. Maar nog andere getuigen dezer bloedige daad waren hierbij tegenwoordig geweest, zonder dat de moordenaars dit vermoed hadden. In het digtst van het woud lagen eenige lieden verstoken, die des nachts tabak wilden insmokkelen. Zij zagen nog andere personen het bosch ingaan; twee hunner vielen een derde aan, die zich met zijn degen verdedigde; naar 't schijnt moet alzoo Sinclair, toen hij werd aangevallen, zijn degen getrokken hebben. Een vierde, in roode uniform (Lewitzki) riep: ‘het beest maakt de beide lieden tot schande!’ en vuurde daarbij een pistool op den aangevallene. Deze riep eenmaal luide, toen met eene zachte stem, ‘o Jezus!’ en viel neder, waarop hij nog eenige steken en houwen kreeg, waarbij de man, in de roode uniform uitriep: ‘Steekt den hond dood! geeft hem nog een paar steken!’ Een der lieden, van wie wij hier vroeger spraken, was op wacht, en wilde den
<pb n="301"/>aangevallene te hulp komen; de anderen hielden hem echter uit vrees terug. De later verbreidde maar van Sinclairs dood, die van de zijde van Rusland uitging, bijzonder die van den Russischen gezant te Weenen, baron von Brakel, hield in, dat hij gepoogd had, zich met zijne pistool te verdedigen, en daarop zijne aanvallers genoodzaakt had, tot zelfverdediging op hem te schieten. Doch deze onwaarheid wordt door de berigten van de opgenoemde getuigen weêrsproken, alsmede door de verzekering van Couturier, die zegt, dat hun alle wapenen waren ontnomen geworden.</p>
<p>Nadat de bloedige daad in den korten tijd van weinige minuten volbragt was, keerden de moordenaars naar den wagen terug; en werden, volgens het berigt der postiljons, door Kettler gevraagd, of zij alles goed gevisiteerd hadden, hetgeen door hen bevestigd werd; terwijl zij de verzekering daarbij voegden, dat zij zelfs de schoenen hadden open gesneden, maar niets gevonden hadden. De officieren zetteden nu met hunne bedienden de reis voort, Couturier als gevangene met zich voerende. Des avonds tegen 10 ure, kwamen zij te Christiaanstädt aan, stegen bij het posthuis af, alwaar zij hunnen intrek namen, nuttigden hun besteld souper met allen smaak, en legden zich vervolgens eenige uren te slapen. Couturier werd in zijne kamer door twee dienaren bewaakt.</p>
<p>Den 18 Junij, nadat de postiljons te Neustadt rijkelijk beloond geworden waren, en daardoor, zoo als men hoopte, tot zwijgen gebragt, gingen de overige reizigers, des morgens ten twee ure, in twee rijtuigen naar Sorau, en van daar naar Dresden. Onderweg hield men nog eenmaal stil, om de papieren en andere zaken van den vermoorde te doorzoeken, alsmede die van Couturier, voor wien men de reisroute verborgen hield. Onder de papieren van Couturier vond men een turksch geschrift, waarover Kettler zich zeer verheugde; en zeide hij, dit voor geen 100000 thaler te willen kwijt zijn. De papieren en zaken van Couturier, die met die van Sinclair ingepakt waren, werden afzonderlijk op zijde gelegd; al wat Sinclair had toebehoord werd verdeeld. Kettler trok zelfs zijne kleederen aan. De som gelds, welke hij in goud bij zich had gehad,
<pb n="302"/>moet zeer aanzienlijk geweest zijn, want in Fürstenau had hij bij zijne doorreize 8 dukaten willen wisselen, en toen men hem opmerkzaam maakte, dat er eenige te ligte onder waren, schudde hij wel eene Silezische maat vol dukaten op de tafel uit, met bijvoeging, dat onder deze toch wel genoeg wigtigen zouden zijn.</p>
<p>In de nabijheid van Dresden hield de wagen in 't woud stil. Kettler ging alleen de stad in, en keerde na een half uur terug. In een hôtel in de voorstad nam men zijn intrek, en in een bijzonder vertrek werd Couturier door vier dienaars bewaakt. De beide officieren begaven zich naar den Russischen gezant, baron von Keyserlingk; deelden hem den uitslag van alles mede en lieten aan hem over, wat er met den gevangene zoude gedaan worden. Keyserlingk wendde zich tot Brühl, met het verzoek den gevangene, zonder verder iets naders over diens persoon te berigten, op den Sonnenstein te doen in verzekering houden. Brühl willigde dezen wensch in, en zoo werd nu Couturier te middernacht door Kettler, Lewitzki en een der knechts, nadat men hem had gezegd, dat hij nog eenige uren verder zou moeten reizen, naar Perna begeleid, en aldaar den kommandant der vesting Sonnenstein, den generaalmajoor von Grumkow, overgegeven. - Kettler weigerde aan dezen laatste, die reeds de noodige instructiën van Dresden ontvangen had, zijnen naam te zeggen. - Wij zullen hier Couturier, die thans eenzaam op den Sonnenstein in gevangenis zat, verlaten en naar Naumburg aan den Bober terug keeren.</p>
<p>Aan niemand was daar nog iets van den moord ter oore gekomen. Eerst op den 23 Junij, dus zes dagen nadat de daad gepleegd was, had een schaapherdersjongen, die vooraan in het eikenbosch zijne kudde hoedde, vroeg in den morgen een man in het woud vinden liggen, dien hij voor beschonken aanzag en dus verder niet gadesloeg. Toen hij 's mid, dags ten één ure weder in zijne nabijheid kwam en hem in dezelfde houding liggen zag, trad hij naderbij en zag toen dat het een lijk was. Hij deed in Naumburg aangifte van hetgeen hij gezien had, en op den 24 Junij werd het lijk geregtelijk geschouwd en van daar naar de stad gevoerd. Het lijk lag omtrent honderd schreden van den weg af,
<pb n="303"/>met uitgestrekte armen en voorover op den grond; de vermoorde was gekleed in een rok van hollandsch laken met vergulde knoopen, vest en pantalon van lichtgrijs laken; aan den vinger van zijne linkerhand droeg hij een gouden ring als een trouwring, waarin stond: ‘<hi rend="i">mein</hi> ♡ <hi rend="i">in Mir</hi>, <hi rend="i">theil ich mit Dir.</hi>’ In zijne zakken bevond zich eenig geld en een zakdoek met eene S gemerkt. Eenige schreden verder lag een hoed met drie houwen en een degen in drie stukken gebroken, die niet te zamen pasten. Het ligchaam was door een kogel aan den buik gewond, de rug was driemaal doorstoken en tweemaal was de toegebragte steek doorgegaan tot in de borst; de linkerhand was ook gewond en het hoofd met drie houwen doorkloofd. Ook was het lijk tot eene sterke ontbinding overgegaan, en werd in eene eenvoudige kist, op de plaats waar het gevonden was, ter aarde besteld. De met bloed bevlekte kleederen werden in het slot te Naumburg gebragt en aldaar in bewaring gehouden.</p>
<p>Het geheimhouden dezer bloedige daad was nu niet langer mogelijk; hoezeer men dit ook van zoovele kanten gewenscht had. Het vinden van het lijk kon niet verholen of in 't geheim gehuld blijven, maar verwekte veel opzien. De daarop volgende tijding van den vreeselijken moord, die op velerlei wijzen aan het publiek bekend werd, ging spoedig ook naar Dresden over. Ofschoon von Brühl in een schrijven aan den Saksischen resident te Stokholm beweert: ‘Wij weten niet, door wien Couturier bij den baron Keyserlingk gebragt is,’ zoo bekende hij evenwel van den beginne af, den zamenhang der inhechtenisneming van Couturier en den moord aan Sinclair begaan. Men vreesde in Dresden verwikkelingen met Frankrijk en Zweden, en men was zigtbaar in verlegenheid, wat men met Couturier zou aanvangen. De kommandant der vesting Sonnenstein, von Grumkow, schreef den 20 Junij 1739: de door twee hem onbekende personen gebragte arrestant, die niet dan fransch sprak, welke taal door niemand verstaan werd, was in een comfortabel vertrek gebragt en hoffelijk onthaald; doch men had zorg gedragen, dat hij met niemand had kunnen spreken en hem papier en pennen gegeven. Het geheime kabinet zond, op den 22 van die maand, den krijgsraad en geheimen kabinets-secretaris Hensel naar den Sonnenstein, om buiten
<pb n="304"/>iemands bijzijn, Couturier in het verhoor te nemen. Laatstgemelde, die nog niet wist waar hij zich bevond en slechts aanmerkte, dat hij ten laatste geloofde in de groote stad geweest te zijn, die hij van uit zijn vensters zag, gaf nu een omslagtig verhaal van hetgeen wij reeds hierboven vermeld hebben. Graaf Brühl deelde, reeds den volgenden dag, aan den Saksischen gezant te Petersburg, den geheimraad von Suhm, de gebeurtenis mede, en schreef daarenboven: ‘Nadat de zaak was afgedaan, zijn wij zoo veel wij zulks vermogten, den baron de Keyserlingk behulpzaam geweest, in het doen gevangen nemen van den franschen koopman, maar op voorwaarde dat, daar deze man geheel onschuldig en franschman van geboorte is, hij door het hof weder in vrijheid gesteld en met edelmoedigheid beloond zal worden.’</p>
<p>De berigten uit Petersburg welke Suhm aanhaalt, luidden, zoo als zich verwachten laat, dat men zich aldaar schijnbaar verontwaardigd over die daad betoonde. De hertog van Koerland was over den moord van Sinclair zeer verslagen en ontsteld. Suhm schreef den 7 Julij 1739: ‘graaf Ostermann toonde in groote verlegenheid te zijn, over de ontsteltenis en de kwade gevolgen, die deze gruweldaad in de wereld zou na zich slepen. Hij zeide tot mij, dat hij niet begreep, wie dergelijke bevelen kon gegeven hebben; dat het in waarheid van veel belang was geweest, in het bezit van die papieren te komen, maar dat dit op deze wijze geschied was, keurde hij ernstig af, en hij wenschte van ganscher harte, dat Sinclair met zijne papieren nog te Stokholm zat. Het was de handelwijze van eenen eerlooze, en hij zeide: dat de officieren, die de schanddaad begaan hadden, verdienden geradbraakt te worden. Verder merkte hij aan: wij wenschen dat deze zaak zoo geheim mogelijk worde gehouden, en komt zij uit, zoo dienen wij alle schuld daarvan volstrekt van ons af te werpen; want er is geene andere partij te kiezen in deze ongelukkige affaire. Hij was zeer verlangend, te weten wat er van Kettler geworden was, en wenschte maar, hem voor eenigen tijd in veiligheid te weten.’</p>
<p>Brühl geraakte nu herhaalde malen in onderhandeling, om Couturier zoo spoedig mogelijk in vrijheid te stellen. Deze verzocht eerst het antwoord af te wachten, dat uit Petersburg over de zaak zou inkomen. Dit werd ook in Saksen
<pb n="305"/>goedgekeurd en aangenomen. Suhm meldde hierop den 23 Julij 1739 uit Petersburg: ‘graaf Ostermann wenschte, dat men Couturier nog eenmaal ondervragen zoude, over eenige punten alleen deze zaak betreffende, en die zouden doen zien, dat hij op eisch of aanzoek van den baron de Keyserlingk was gearresteerd geworden, ten einde door Couturier over den moord te worden ingelicht, gepleegd door lieden, die gezegd werden Russische officieren te zijn, waarvoor zij zich zelven ook hebben uitgegeven; en om te weten wie de ware moordenaars geweest zijn.’</p>
<p>Dit verhoor volgde hierop; en nadat Couturier den geëischten eed gezworen had, werd hij op den 16 Augustus in vrijheid gesteld en voor den baron Keyserlingk gebragt, die hem zeer hoffelijk ontving en tot schadeloosstelling 500 thaler ter hand stelde. Brühl, die van Couturier schrijft: ‘Hij is een zeer aardig mensch en hij heeft zich zeer tevreden betoond over de beleefde behandeling, die men hem gedurende zijne gevangenneming bewezen heeft,’ - liet hem het groene gewelf en alle andere merkwaardigheden van Dresden zien, en eene reis naar Freiberg ter bezigtiging van de bergwerken doen. Daarop reisde Couturier met den graaf van Saksen naar Frankrijk en van daar later naar Stokholm.</p>
<p>Omtrent den moord aan Sinclair gepleegd, waren er intusschen krachtige en naauwkeurige maatregelen genomen om de zaak te onderzoeken. Ook door Frankrijk waren maatregelen genomen, om naauwkeurige inlichtingen dienaangaande te bekomen. De openbare nieuwsbladen hielden uitvoerige berigten in over den wreeden moord aan Sinclair gepleegd. De <hi rend="i">Mercure historique et politique</hi> hield het eerste berigt daarover in in Augustus 1739; het tweede openbare berigt was vervat in de <hi rend="i">Hallische Zeitung</hi> 1739, no. 85 en 88, en het derde, in de <hi rend="i">Leipziger Zeitung</hi> 1739, pag. 499. Maar toen de <hi rend="i">Nieuwe Europa</hi>, te Leipzig uitgegeven, eene recensie gaf, werd de uitgever van dit tijdschrift, Gleditzsch, ter verantwoording geroepen; en toen deze zich op den schrijver van het stuk, M. Schumann, beriep, die de stukken uit de voormelde tijdschriften overgenomen had, liet de geheime raad het bij deze verontschuldiging blijven, maar den heer Schumann aanzeggen: ‘dat hij voor het vervolg in zijn journaal meer behoedzaamheid moest in acht nemen.’</p>
<pb n="306"/>
<p>Intusschen scheen het niet langer onvermijdelijk, een behoorlijk onderzoek naar den moord te doen. Er werd dus door den geheimen raad, op bevel van het Saksische kabinet, aan de hof- en justitieraden von Nimptsch en Dr. Vögel opgedragen, dit onderzoek te bewerkstelligen. Maar ziedaar eene nieuwe bedenking. Was de moord op Saksisch- of op Oostenrijksch-Silezisch grondgebied gepleegd geworden? Wie zou den twijfel daaromtrent opheffen? Saksen beweerde, in zooverre het zich liet aanzien, met regt: op Oostenrijksch-Silezisch grondgebied. Oostenrijk bleef volhouden: de misdaad was gepleegd op Saksisch grondgebied; en hieruit ontstond een wijdloopig verschil, waarmede beide staten zich zochten te dekken tegen Zweden, dat aandrong om spoed met de zaak te maken. Terwijl men anders, bij verschil van grensscheiding, om een el land met verbittering strijdt, en dikke verhandelingen schrijven zoude, wilde nu geen der beide staten het grondgebied in kwestie zich toeëigenen en het eigenlijk onderzoek beginnen. In Weenen was men tegenover Zweden bijzonder in verlegenheid over de handelwijze van het opperambt, dat aan de Russische officieren geen beambte medegegeven, maar wel integendeel bewilligd had in het bevel tot de gevangenneming van Sinclair, en daartoe dus had meêgewerkt. Gedurende dat de twist over de grensscheiding hangende was, kwam een Zweedsch fiskaal uit Weimar, Dr. Gröningh, naar Sorau, namens de erfgenamen van Sinclair, en in last hebbende, om informatiën in te winnen bij den graaf von Promnitz.</p>
<p>De fiskaal liet zich de plaats en het graf van den zoo ongelukkig omgekomen Sinclair aanwijzen, alsmede diens kleederen. Deze laatste gezien hebbende, riep hij zuchtend uit: ‘Ja, het is onze Sinclair!’ Vooral de zakdoek met eene S gemerkt, moet de herkenning zijner kleedingstukken gemakkelijk gemaakt hebben. Den 28 November 1739 verscheen Dr. Gröningh andermaal bij den graaf van Promnitz, toonde hem een keizerlijk opper-ambts-schrijven en eene voor hem bijzonder opgestelde pas. Voor zijne afreize had hij echter in last bekomen, het ligchaam van den vermoorden Sinclair te laten opgraven, en de noodige toebereidselen tot het medenemen van het lijk naar Zweden te maken, daar de koning van Zweden hetzelve overeenkomstig des graven
<pb n="307"/>stand in Straalsund wilde doen ter aarde bestellen. Den 29 November werd, vroeg in den morgen, in alle stilte en zonder verdere plegtigheid de kist, waarin het lijk begraven lag, in eene grootere van eikenhout geplaatst; welke laatste kist door Dr. Gröningh was medegenomen en met welke hij, zonder verder oponthoud zijne reis vervolgde.</p>
<p>De Saksische commissarissen begonnen nu de getuigen in verhoor te nemen. Tegelijkertijd belastte zich eene Oostenrijksche commissie, aan wie een Zweedsche commissaris was toegevoegd, met een dergelijk getuigenverhoor. In Stokholm had deze gebeurtenis groote verbittering bij het volk verwekt, inzonderheid tegen den Russischen gezant. De regering was zelfs genoodzaakt, op straffe des doods te verbieden, den Russischen gezant of zijne lieden eenig letsel aan te doen; en ook den militairen der bezetting werd bevolen, om over het gebeurde niet te spreken. De schilder, die aan den Russischen gezant het portret van Sinclair had weten te bezorgen, en de kamerdienaar die daarbij behulpzaam geweest was, werden in verzekerde bewaring genomen. Van de zijde van het Zweedsch ministerie schijnt men echter niet veel ernst in de zaak betoond te hebben; en, zoo als gezegd werd, scheen het maar al te waar, dat de uitslag der zaak van Sinclair ook aan het Zweedsch ministerie gansch niet onwelkom was, gelijk de Russische gezant in Dresden, baron von Keyserlingh, in Augustus 1738 aan graaf Brühl schreef. Zoo meldt ook de Saksische gezant Walter in Stokholm: ‘Men begint hier te gelooven, dat Sinclair zijn ongeluk door zijn smaden op Rusland zich zelf berokkend heeft; ook is er sprake, dat hij gedurende zijne gevangenschap voorheen in Rusland, aldaar eenen moord zou gepleegd hebben, en zich op deze wijze den haat zijner vijanden zou hebben op den hals gehaald; het onderzoek naar de zaak van het portret duurt nog altijd voort; graaf Gyllenberg berigt dienaangaande, dat indien de Russische gezant Restucheff het portret aan zijn hof gezonden heeft, hij gehandeld heeft, zoo als een getrouw minister en eerlijk man moest, daar Sinclair den vrede met Rusland had zoeken te storen.’</p>
<p>Geen wonder, dat onder zulke omstandigheden ook het onderzoek verder gestaakt werd. Sinclair's papieren kwamen later over de post in Stokholm, geadresseerd aan het <hi rend="i">Kanzlei</hi>-<pb n="308"/><hi rend="i">collegie</hi> aan, zonder dat men wist wie die had afgezonden; zij waren in Hamburg door den keizerlijken brievenbesteller afgegeven geworden, met aangifte dat het paket uit Frankfort kwam. Onder de papieren vond men eene eigenhandige schuldbekentenis van den koning van Zweden, Karel den XII, van de door den sultan aan hem geleende gelden, benevens den laatsten kwijtbrief der terugbetaling, een handelsverdrag met de Porte, alsmede een aantal andere papieren van den Zweedschen gezant in Konstantinopel. De geschriften werden geopend, daarna weêr verzegeld en in het rijks-archief geborgen.</p>
<p>Over de verdere lotgevallen van de moordenaars van Sinclair zijn slechts weinige bepaalde berigten. Kettler, die een Silezisch edelman moet geweest zijn en vroeger in Breslau gestudeerd had, was door baron von Keyserlingh spoedig uit Dresden verwijderd geworden. De Saksische gezant in den Haag, generaal Debrose, vermeldt later, een der moordenaars, een Schot, met name Brodin en verwant aan den generaal Lacy, zich naar Rouaan zou begeven hebben en van daar naar Parijs, alwaar hij door den Zweedschen gezant ontdekt, op diens bevel in de bastille was gevangen gezet. Volgens berigten, door Debrose medegedeeld uit den Haag, zou Lewitzki, onder den naam van Notoff, naar Holland zijn gegaan; naar een ander zeggen zou hij met een meisje, met wie hij zich te Lemberg had verloofd, naar Petersburg gegaan zijn.</p>
<p>Tot dusver het door Dr. von Weber medegedeelde relaas. Wat er van het daarin verhaalde ook zij, zooveel blijkt ons ten overvloede, dat de moordenaars niet uit drift of hartstogt, maar als daartoe omgekochte huurlingen en dus in koelen bloede hun gruwelstuk bedreven. Zoo zij al de vervolging en straf van den wereldlijken regter wisten te ontkomen, zij zullen gewis, zoolang zij geleefd hebben, de straf van een hoogeren regter, in het omdragen van een folterend geweten, niet hebben kunnen ontgaan. Van hun lot in de toekomst der vergelding voegt het ons niet te spreken, daar wij niet weten, of zij berouwvol of onbekeerd de eeuwigheid, voor welke voor ons stervelingen een digt gordijn ten voorhangsel strekt, zijn ingegaan. Dat zij niet alleen de schuldigen waren, maar van hoogere hand tot hun misdrijf zijn aangezet, is uit de verhaalde gebeurtenis genoeg gebleken. Bovenal ook is daaruit te zien, hoe treurig het nog in de vorige
<pb n="309"/>eeuw, in een deel van Europa met het beleid der regeringszaken gesteld was, waar dit was toevertrouwd aan staatslieden, die gewetenloos genoeg waren, om heimelijk de hand tot eenen sluipmoord te leenen, als middel tot bevordering van partij-belangen of van het despotisch gezag eener regerende dynastie. Nu moge het waar zijn, dat, zoo eens alle ongeregtigheden bekend werden, die ook in lateren tijd door ministers en andere hooggeplaatste ambtenaren jegens onderhoorigen en minderen in rang worden begaan, waarschijnlijk menig slagtoffer van hunne mishandeling, ja van zulk eene die aan zedelijken moord grenst, aan het licht zou komen; - men kan intusschen niet nalaten, den voortgang als gelukkig te beschouwen, die aan de meeste volken van Europa staatsinstellingen heeft bezorgd, waarbij de openbaarheid in de behandeling van regeringszaken en de vrijheid van drukpers als hoofdbeginselen zijn aangenomen; waardoor de persoonlijke veiligheid ten minste gewaarborgd is tegen zulke gruwzame aanslagen, als waarvan onder anderen de Zweedsche majoor, baron von Sinclair, in 1738 nog het slagtoffer geweest is.</p>
<p>In Duitschland heeft dit voorval tot eene dichterlijke behandeling aanleiding gegeven. Onze auteur, Dr. von Weber, noemt als vervaardiger daarvan zijn landgenoot K. Winter en vermeldt, dat diens dichterlijke beschrijving in een der vorige jaargangen van het Saksische constitutionele dagblad is geplaatst. Ons zijn die strophen niet bekend geworden; doch het is niet onwaarschijnlijk, dat het geheimzinnig waas, waarin langer dan honderd jaren die gebeurtenis voor het groote publiek is gehuld geweest, den dichter zal aangetrokken hebben om die stoffe in behandeling te nemen, waarbij hij ruimschoots gelegenheid zal gevonden hebben, om de duistere kronkelwegen, langs welke de diplomatie van dien tijd hare slagtoffers wist te bereiken en ten val te brengen, voor het tegenwoordig levend geslacht in het verdiende licht te stellen.</p>
<p>(-R.)</p></div>
<div type="chapter">
<interpGrp>
<interp type="primair" value="sass004"/>
<interp type="primair" value="18610322"/>
</interpGrp>
<head rend="h3">Eene herinnering aan Goethe's laatste oogenblikken.</head>
<p>In Weimar verhaalt men eene zeldzame gebeurtenis, die
<pb n="310"/>bij Goethe's dood moet plaats gehad hebben. Deze gebeurtenis is nog zeer weinig bekend, hoewel er sedert dien tijd reeds negen-en-twintig jaren verloopen zijn; doch zij wordt ook van die personen uit Goethe's omgeving, die er getuigen van waren, zoo half en half, geheim gehouden, als vreesde men de ontheiliging der geheimzinnige zaak. Wij behooren tot dezulken die vermaak scheppen in geheimzinnige gebeurtenissen en ze ook gaarne weder vertellen en openbaar maken. Ook deze willen wij daarom uit het geheimzinnig duister aan het daglicht brengen.</p>
<p>Op den 15<hi rend="sup">den</hi> Maart des jaars 1832, rolde een rijtuig door de Kegelpoort snel de stad Weimar in, het Slot voorbij en over de markt heen naar het zoogenaamde plein, dat nu het ‘Goethe-plein’ heet. Een snijdende koude wind woei langs de straten en suisde door de kale takken van de, in de nabijheid van het Slot staande boomen. De meesten van de weinigen die het rijtuig tegenkwamen, groeteden den daarin zittenden ouden heer, die zich digt in zijn mantel gehuld had, met grooten eerbied en zagen met blijkbare verwondering den snel rollenden wagen na.</p>
<p>Bij dat huis, dat sedert dien eene bedevaarts-plaats is geworden voor vele duizenden, hield het rijtuig stil; een bediende kwam uit dat huis en opende het portier van den wagen, waaruit een heer steeg, wiens gestalte vrij lang en ongebogen was. Bezorgd zag hem de trouwe bediende in de veranderde gelaatstrekken en volgde hem den breeden, zacht hellenden trap op. Op de bovenste trede kwam den grijzen vorst der dichters - want hij was het - zijne schoondochter Ottilia tegen, beangst geworden door het ongewoon snelle rijden van den wagen. Op haar beangstigde vraag of hem een ongeval overkomen was, antwoordde Goethe vriendelijk, doch zonder de uitdrukking van een onaangenaam gevoel te kunnen verbergen: ‘O neen mijne beste! Het is buiten guur en onaangenaam, ik geloof dat ik mij op mijn wandelrid niet genoeg in acht heb genomen en daardoor eene kleine verkoudheid heb opgedaan. Ik verlang zeer naar mijn warm kamertje!’</p>
<p>Eene kleine verkoudheid! hoe onschuldig, hoe onbeduidend klinkt dat, en toch is het zoo dikwijls het kenmerk, dat de ijzige vinger des doods op het voorhoofd van het
<pb n="311"/>bloeijende kind, van het schoone meisje, van den krachtigen gezonden man gedrukt heeft, ten teeken dat hij zich een offer heeft uitgekozen. De gure adem des winds die den beroemden man bij zijnen gewonen wandelrid op den 15<hi rend="sup">den</hi> Maart des jaars 1832 zoo gevoelig getroffen had, werd hem tot een adem des doods. Goethe was in zijn drie-en-tachtigste levensjaar en bevond zich nog in het volle en onverzwakte bezit zijner geestvermogens. In onvermoeide werkzaamheid bragt hij het grootste gedeelte des dags door. De avonden sleet hij in den kring zijner familie en der hem bezoekende vrienden onder geestige gesprekken, voorlezingen en musikale oefeningen. Ook zijn ligchamelijk organisme scheen aan den knagenden, verwoestenden tijd een onverzettelijkeu weêrstand te bieden. Nog ongebogen, droeg en bewoog hij, vroeger een Apollo, nu een Jupiter, de hooge krachtige gestalte met eene waarlijk koninklijke houding.</p>
<p>Het scheen dus alsof de dood het niet waagde den krachtigen grijsaard te naderen; het scheen dat de dood eerst een voorwendsel noodig had om zijn regt, ook tegenover dezen sterveling, te doen gelden. Dat voorwendsel was nu gevonden; het was die ligte verkoudheid. Na een slapeloozen nacht liet Goethe zijn geneesheer Dr. Vogel roepen, wien hij een onbeperkt vertrouwen toedroeg en wien hij tevens, wegens zijne veelomvattende bekwaamheden, zeer hoog schatte en gaarne bij zich zag. De geneesheer kwam en zijn blik verried terstond, dat de geliefde lijder in een bedenkelijken toestand verkeerde. Het anders heldere oog was mat en flaauw, de gelaatstrekken waren strak en onbewegelijk, de zieke klaagde over eene pijnlijke zwaarte in hoofd en ledematen, daarbij had zich een toestand van hardhoorigheid gevoegd, zoodat Goethe slechts met moeite de tot hem gesprokene woorden verstond.</p>
<p>Het gerucht van Goethe's ziekte had zich spoedig in de stad verspreid. Het huis stond niet stil van hen, die naar den toestand des lijders kwamen vragen en hoewel in den loop des dags de ziekte-verschijnselen gunstiger waren, ging toch reeds op dezen dag het gerucht, dat Goethe op sterven lag - ja, dat hij reeds dood was.</p>
<p>Maar zoo gemakkelijk en spoedig gaf de krachtige natuur zich niet over aan den vijand, die haar wilde overweldigen.
<pb n="312"/>Het hoofd werd weder vrij, de krachten keerden terug en ook de eetlust verbeterde. Met iederen dag kwam er meerdere beterschap; de zieke verheugde zich, zijne gewone bezigheden weder spoedig, ja reeds op den volgenden dag te kunnen hervatten. Doch de vreugde was helaas kort; reeds in den daarop volgenden nacht, van 19 op 20 Maart, brak de ziekte met vernieuwde kracht weder uit, de zieke kreeg eene hevige benaauwdheid op de borst en verwisselde van nu af slechts zijne legerstede met den daarnaast geplaatsten armstoel. De door den geneesheer toegediende middelen bragten wel is waar eenige verligting aan, maar zij waren niet in staat, om de duidelijk op zijn hoofd liggende hand des doods te verwijderen. Het laatste uur van het lange en rijke leven - zoo lang en rijk tegelijk, als het aan weinige stervelingen te beurt valt - naderde met zigtbare en rassche schreden. Zacht rustend, zat de zieke in zijn' gemakkelijken leuningstoel, dien hij niet weêr levend verliet. Op den middag van den 21sten Maart vertoonden er zich bij hem tusschenbeide zinsverbijstering en een weinig ijlen, afgewisseld met het volle bewustzijn en het herkennen van de hem omgevende personen. Deze waren behalve Dr. Vogel, Goethe's schoondochter, zijne drie neven Walther, Wolfgang en Alma, zijn copy-ist John en de bediende. Aan alle andere vrienden en bekenden van den zieke werd de toegang, op last van den geneesheer, ontzegd.</p>
<p>Vóór Goethe's huis stonden eenige groepen van angstig wachtende menschen, die ieder oogenblik de doodstijding vreesden te zullen hooren; vrienden van nabij en verre, verdrongen zich om naar den toestand des lijders te vernemen; terwijl het slechts zeer weinigen vergund was, zijne studeerkamer te betreden, die onmiddelijk aan de slaapkamer grensde, waar de stervende zich bevond.</p>
<p>Het was op den 22<hi rend="sup">sten</hi> des voormiddags ten tien ure, ongeveer twee uren vóór Goethe's dood, dat er voor het huis een rijtuig stil hield waaruit eene dame steeg. Met haastige schreden liep zij het huis binnen en vroeg met bevende stem aan den haar tegenkomenden bediende: ‘Leeft mijnheer von Goethe nog?’ Het was de gravin V., eene hartstogtelijke vereerderes van Goethe en door dezen, wegens haar erstand, hare bevalligheid en schoonheid zeer
<pb n="313"/>gaarne gezien. Met beklemd hart liep zij den trap op. Plotseling bleef zij staan, luisterde en wendde zich vervolgens tot den bediende. ‘Wat is dat?’ vroeg zij verbaasd. ‘Muziek hier in huis? Mijn hemel, heden muziek in dit huis?’ - Ook de bediende stond te luisteren, werd bleek en sidderde. Hij kon der gravin slechts door een stom schouderophalen antwoorden. Deze snelde door de haar bekende gangen naar het achterhuis in Goethe's studeerkamer, waar zij als eene bevoorregte vrijen toegang had. Goethe's echtgenoot trad naar haar toe, en beide vrouwen vielen elkander weenend in de armen. ‘Maar ik bid u mijn waardste,’ zeide de gravin V., nadat zij de mededeeling over den toestand des stervenden had ontvangen, ‘ik bid u, wat is dat voor muziek die mij tegenklonk, toen ik uw huis binnen trad? Ik meende mijne ooren niet te mogen vertrouwen.’</p>
<p>‘Gij hebt het dus óók gehoord?’ voerde haar de vrouw des huizes te gemoet, terwijl eene siddering over hare leden ging. ‘Onverklaarbaar! Sedert het aanbreken van dezen dag, klinken deze wonderbare toonen ons van tijd tot tijd in het oor, hetgeen ons niet weinig angst aanjaagt.’ En in dit oogenblik klonk weder als uit eene andere wereld een zacht lang aangehouden accoord, dat even zacht weder weg smolt. ‘Hebt gij het gehoord genadige vrouw?’ vroeg de trouwe John met zachte stem, uit de ziekenkamer in de naar de studeerkamer leidende deur tredende.</p>
<p>‘Ik meen zeer duidelijk gehoord te hebben, dat het geluid digt voor de vensters in den tuin ontstond.’</p>
<p>‘O neen!’ antwoordde de gravin V., ‘het was zonder twijfel buiten op het corridor.’</p>
<p>Men opende de vensters der op den tuin uitzigt hebbende studeerkamer en zag zoekend rond. De wind speelde zacht met de bladerlooze takken der boomen en struiken; van verre hoorde men een door de straten rollend rijtuig, maar er was niets te ontdekken, wat de geheimzinnige muziek verklaren kon. De vrouwen gingen naar het corridor, doch ook hier hetzelfde resultaat. En terwijl zij nog zochten, klonken in harmonische opvolging weder twee, drie accoorden, en wel, gelijk zij meenden, uit de studeerkamer.</p>
<p>‘Ik geloof mij niet te bedriegen, het is een ver-afzijnd vierstemmig gezang, waarvan enkele toonen tot hier door-<pb n="314"/>dringen,’ zeide de gravin met hare vriendin weder in de kamer gaande.</p>
<p>‘Mij schenen de toonen, als afkomstig van het aanslaan eener piano in de nabijheid,’ meende de vrouw des huizes.</p>
<p>‘Ik meende dit zóó duidelijk te vernemen, dat ik heden morgen naar de buren gezonden heb en vragen liet, dat men, met het oog op den stervende, het pianospel zou staken, maar van allen ontving ik de verzekering, dat men zeer goed wist, dat Goethe ziek was en dat men te veel deel nam in zijne ziekte, dan dat het in iemand op zou komen, om eene gewenschte rust, door muziek te storen. Hoor! al weder!’</p>
<p>Zacht, maar schijnbaar zeer nabij, klonk andermaal de geheimzinnige muziek, den eene als een verre orgeltoon, den andere als eene vocaal-muziek, den derde als piano-spel. Twee van Goethe's vrienden, die naar zijn' toestand kwamen vragen, stonden juist in het voorhuis en zeiden verwonderd tot elkander: ‘Waren dat niet de toonen eener harmonica?’</p>
<p>‘Ik geloof het stellig,’ zeide de eene, ‘vermoedelijk ergens in de nabijheid!’</p>
<p>‘Maar het scheen mij toe,’ hernam de andere, ‘dat het bepaald hier in huis was!’</p>
<p>Zoo werd dan deze onverklaarbare muziek, tot kort voor Goethe's dood door verscheidene personen duidelijk gehoord met dan eens langere, dan weder kortere tusschenpozen, dan hier, dan daar, maar naar allen schijn, altijd in het huis, of digt daarbij. Alle nasporingen om den oorsprong te ontdekken bleven vruchteloos.</p>
<p>De gravin V. had het huis weder verlaten; Ottilia zat naast den stervende, die hare hand in de zijne gevat hield. De lijder zag er schijnbaar rustig uit en geene pijnlijke trekken waren er thans op zijn gelaat te zien, maar eenige vlugtige phantasiën lieten duidelijk blijken, dat het heerlijke orgaan achter dat breed en hooggewelfd voorhoofd ophield, zijne geregelde functie uit te oefenen. ‘Waarom laat gij Schiller's brieven daar liggen? doe ze toch weg!’ zeide Goethe, de groote helderbruine oogen, wier schitterende glans bijna geheel verdoofd was, op een paar op den grond liggende vellen papier vestigende. ‘Hoe schoon, hoe schoon!’ ging hij met zachte stem voort. ‘Dat lieve vrouwenkopje met zwarte lok-<pb n="315"/>ken omgeven!’ Al zachter en zachter werd zijne stem, die nog kort te voren tot aller vreugde, die zoo gelukkig waren hem te hooren, zoo helder klonk. Met den wijsvinger der regterhand schreef hij letters in de lucht, eerst hoog, en toen ook de spieren van zijnen arm hare dienst begonnen te weigeren op het over zijne knie gespreide dek.</p>
<p>Nog eens en wel voor de laatste maal werd de stem des stervenden helder; ‘<hi rend="i">Licht! meer licht!</hi>’ waren de laatste, allergewigtigste woorden die over zijne lippen kwamen; zacht, naauwelijks merkbaar voor de omstanders, sluimerde hij daarop in om niet weder te ontwaken, en wel op hetzelfde uur des dags waarin hij geboren was, het uur waarop zijn gesternte het hoogste toppunt bereikt had.</p>
<p>Wij zouden hier gevoegelijk afscheid kunnen nemen van den lezer, het aan ieder overlatende, wat hij van die zonderlinge muziek wil denken. Doch daarmede zouden wij slechts de eene helft van dit opstel ten einde hebben gebragt, terwijl wij ons hadden voorgenomen, eene nog weinig bekende geheimzinnige zaak, die niet zonder belang is, aan onze lezers mede te deelen en tevens zooveel mogelijk die wonderbare muziek te verklaren.</p>
<p>Velen zal het welligt niet onbelangrijk zijn bij deze gelegenheid te vernemen, dat in Goethe's huis, zoolang de familie Goethe nog daarin woonde, een geheimzinnig wezen zijn spel speelde. Deze Geest had echter de eigendommelijkheid, dat hij niet gelijk andere Geesten, des nachts, maar juist op den klaren dag zich vertoonde of van zijne tegenwoordigheid liet blijken en dat niet alleen in het huis dat Goethe in de stad bewoonde, maar ook in zijn bekend buitenverblijf even buiten de stad. In het laatste bevond Goethe zich op een zondagvoormiddag in den zomer des jaars 1824. Het sloeg juist twaalf uur in de stad en het was vrij warm, toen Goethe de deur uitging, met voornemen om naar de stad te gaan. Vóór de huisdeur bevond zich een klein bestraat plein. Tot zijne verbazing vond Goethe hier een hem geheel vreemd meisje, dat ijverig bezig was met een bezem in de hand. ‘Welzoo mijn kind, waar komt gij van daan?’ sprak Goethe haar aan. Het meisje ging echter voort met het vegen der straat, zonder hem aan te zien of hem een antwoord te geven. ‘Nu dat is toch vreemd,’ sprak Goethe,
<pb n="316"/>‘antwoord mij, wie zijt gij toch?’ Maar het meisje antwoordde niet en bleef ijverig werken, en terwijl Goethe haar verwonderd stond aan te staren, werd hare gedaante plotseling onduidelijk en nevelachtig en loste zich geheel in de stralen der zon op. Deze merkwaardige Geest speelde ook de rol van klopgeest en dat nog wel op een tijd, toen de klopgeesten van beroep nog lang niet waren <hi rend="i">uitgevonden</hi>. Niet zelden begon hij te kloppen en te stooten, even als een houthakker die een stuk hout klooft, en deze kunst oefende hij het liefst uit in een stal, die zich juist onder Goethe's studeerkamer bevond. Zond Goethe dan iemand naar beneden, om onderzoek te doen naar de oorzaak van het hem storende geraas, dan was er niets te hooren of te zien. Naauwelijks was men echter weder naar boven gekomen of de klopgeest begon op nieuw zijn nietswaardig werk. Het zijn toch zonderlinge, spotzieke wezens die Geesten!!</p>
<p>Het is bekend dat Goethe eene groote aantrekkelijkheid bezat voor het wonderbare en geheimzinnige, dat aan iedere levendige phantasie eene aangename opwekking geeft. Deze geneigdheid bragt er den edelen man niet zelden toe, om in eene vrolijke luim het een of het ander met een' geheimzinnigen sluijer te omhullen. Zóó zal het zich ook wel toegedragen hebben met die geschiedenis van zijn' beschermgeest!</p>
<p>Maar gesteld ook, dat wij de wezenlijke persoonlijkheid van den klopgeest in Goethe's huis niet in twijfel trekken, zoo kunnen wij toch niet wel aannemen, dat deze Geest, wiens werkzaamheid zich alleen op kloppen en stooten, ja ook op straatvegen scheen te bepalen, plotseling musikaal geworden was en die hemelsche toonen had voortgebragt.</p>
<p>Is het misschien ook aan te nemen, dat in die oogenblikken, waarin een zoo magtige Geest als die van Goethe op het punt is, om uit het aardsche leven te scheiden, terwijl hij nog half aan deze en reeds half aan gene wereld behoort, dat in zulke oogenblikken een overgang van het bovenaardsche plaats kan vinden, en dat dit overgrijpen van het bovenaardsche zich aan ons gehoor in den vorm van toonen, die met de muziek der spheren verwand of identisch zijn, voordoet?</p>
<p>Welaan, houden wij een oogenblik dezen muziekalen lap eener bovenaardsche wereld vast en beschouwen wij eens
<pb n="317"/>uit welk weefsel hij bestaat. Zeer vele menschen spreken van de muziek der spheren, zonder eenig denkbeeld er van te hebben, wat er eigenlijk onder verstaan moet worden. Pythagoras stelde voor eenige duizende jaren, dat iedere planeet, waartoe hij ook de zon en maan rekende, hare eigendommelijke spheer had, waarin zij zich bewoog. Deze beweging door het aether-ruim zou een toon voortbrengen, die voor iedere planeten-spheer eene andere is, al naar de grootte der planeet, naar de snelheid van haren omloop en naar hare verwijdering van de aarde. Bij de nergens falende volmaaktheid van het wereldgebouw, moet men bepaald aannemen, dat deze verschillende toonen te zamen eene volkomene harmonie vormen. Dit is alzoo de zoo vaak vermelde muziek of harmonie der spheren, waarvan nog nooit iemand, ook Pythagoras niet, een enkele toon vernomen heeft. Het is zeker, dat de wereldligchamen hunne geweldige banen volkomen zwijgend afleggen, omdat de wereld-aether dien zij daarbij doorijlen, wel tot het voortbrengen van lichtgolven, maar niet van geluidsgolven geschikt is. Het geluid heeft tot zijn ontstaan eene veel digtere middenstof noodig. Reeds de verdunde lncht op hooge bergen is een zeer slechte geleider voor het geluid.</p>
<p>Om een ligchamelijk voorwerp door middel van het gehoor te kunnen waarnemen, is het noodig, dat dit voorwerp op mechanische wijze in trillingen, d.i. in eene trillende (oscillerende) beweging gebragt wordt. Deze trillingen deelen zich aan de omgevende lucht mede, waarin zij golven, de zoogenaamde geluidsgolven, vormen. Dringen de geluidsgolven tot het gehoor-orgaan door, zoo ontvangt de gehoorzenuw eene prikkeling, die in de hersenen als dàt zinsgevoel dat wij ‘hooren’ noemen, wordt waargenomen. De lucht is in verreweg de meeste gevallen het middel, dat de geluidsgolven tot ons oor brengt. Maar ook vele andere ligchamen, b.v. hout, water enz. zijn geschikt om geluidsgolven voort te brengen. Er zijn ook nog andere soorten van waarnemingen des gehoors, die men als ‘subjectieve’ aanduidt. Zij hebben haren oorsprong niet <hi rend="i">buiten</hi> het hoorend subject, maar daar <hi rend="i">binnen</hi>; zij worden niet door de inwerking van geluidsgolven, maar door andere prikkelingen der gehoorzenuw te weeg gebragt, die meestal van eene ziekelijke ge-<pb n="318"/>aardheid zijn. Zoo brengt b.v. aandrang van bloed naar het gehoor-orgaan, oorsuizingen te weeg.</p>
<p>Van ‘subjectief’ hooren kan derhalve in dit geval geen sprake zijn, daar de bewuste muziek niet van één, maar van meerdere personen tegelijk gehoord is. Wij moeten alzoo aannemen, dat er werkelijk geluidsgolven van een in trillingen gebragt ligchaam ontstaan zijn, die de ooren van die personen getroffen hebben. Mogelijk is het b.v. dat de luchtstroom door een schoorsteen onder zekere omstandigheden een toon heeft voortgebragt, die door de phantasie tot den rang van een musikaal accoord verheven is geworden. Men mag ook niet vergeten, dat de voornaamste getuigen door het nachtwaken afgemat, zich in eene nerveuse spanning bevonden. Ook op de gravin kan dit, zelfs met voorbijzien van dit alles, gerust worden toegepast. Verder is het mogelijk, dat trots alle verzekering der buren, toch in een nabij gelegen huis, welligt in een dakkamertje muziek gemaakt is. En wanneer ook al deze en honderd andere mogelijkheden worden toegegeven, zoo gelooven wij waarlijk ter eere van het gezonde verstand liever, dat welligt een onnadenkend meisje of iemand anders een vergeten snaartuig, b.v. eene guitar, in een schoorsteen of in een dakvenster heeft opgehangen, dan dat de muziek door de lieve engeltjes of welke bovenaardsche wezens ook, zou voortgebragt zijn!</p>
<p>Nemen wij toch hier, even als in alle gevallen van wonderbaarlijke, onverklaarbare vertelsels als zeker aan: ‘dat de zaak zich <hi rend="i">natuurlijk</hi> heeft toegedragen,’ d.i. dat zij door de in hare werkingen en eigenschappen, ons reeds bekende ofschoon ook nog niet ten volle onderzochte, natuurkrachten bewerkt of daargesteld is. Wel hooren wij reeds van alle zijden de helaas, ook van anders verstandige menschen de geliefkoosde tegenwerping: ‘Men kan het toch niet weten of er geene natuurkrachten zijn, die ons nog geheel onbekend zijn en wier werking ons slechts in zeldzame gevallen, zoo als <hi rend="i">dit</hi> en <hi rend="i">dat</hi> openbaar gemaakt wordt!’ Dit: ‘men kan het toch niet weten’ en dergelijke, is een slechte en valsche wegwijzer, die ons niet naar de hoofdstraat van de menschelijke kennis heenwijst, maar regtuit in den ouden poel, waarin geestverschijningen, psychographie, homoïopathie, mesmerisme en talrijk andere misbaksels van bijgeloof in
<pb n="319"/>beklagenswaardige menigte gedijen. Die menschen met hun ‘men kan het toch niet weten’ gelooven, dat de nog niet ontdekte natuurwetten even als truffels onder de aarde groeijen. Het is verreweg waarschijnlijker, dat de nu bekende natuurwetten of natuurkrachten, bij voortgezet onderzoek, tot op mindere worden teruggebragt, dan dat er nieuwe nog gevonden zullen worden.</p>
<p>Men verwijte ons niet dat wij te kort gedaan hebben aan de dichterlijke bevalligheid onzer kleine geschiedenis. De ware poëzij woont niet in het duister van het mysticisme! Haar rijk is dat des lichts, des levens. Sla de werken van den grootsten meester der poëzy, Shakespeare op, en lees hoe hij de smart en vreugde, de hartstogten en de gevoelens van het menschelijk hart, de vrolijkheid van het onbevlekt geweten, het drukkende bewustzijn van schuld - in het kort het menschelijk leven in zijne duizendvoudige betrekkingen schildert, dat is de ware, gezonde poëzy! En met liefde en vereering keeren wij, aan het slot van dit opstel terug tot den grooten Duitschen dichter, die het in zijne heerlijke scheppingen genoeg heeft doen uitkomen, dat hij het licht en de waarheid, tot de grootste goederen des menschelijken levens telde, tot den genialen Goethe die stervend uitriep: ‘<hi rend="i">Licht</hi>, <hi rend="i">meer licht!</hi>’</p>
<p>Ja, ‘Licht, meer licht’ worde ook ons streven!</p>
<p>N....n., 22 Maart 1861;</p>
<p>J.S.</p>
<p>(Gedenkdag van Goethe's dood).</p></div>
<div type="chapter">
<interpGrp>
<interp type="primair" value="dobb003"/>
</interpGrp>
<head rend="h3">Ons leven.</head>
<lg type="poem">
<l rend="; 1tab">Ons is 't leven</l>
<l rend="; 1tab">Niet gegeven</l>
<l>Voor genot en vreugd alleen,</l>
<l rend="; 1tab">Maar te leeren</l>
<l rend="; 1tab">Hem te eeren,</l>
<l>Die door ons wordt aangebeên.</l>
<l>&nbsp;</l>
<l rend="; 1tab">Zich om schatten</l>
<l rend="; 1tab">Af te matten</l>
<l>Is des menschen geest onwaard,</l>
<l rend="; 1tab">'t Kort genoegen,</l>
<l rend="; 1tab">Van dat zwoegen,</l>
<l>Vindt haar loon slechts hier op aard.</l>
<pb n="320"/>
<l rend="; 1tab">Weest dus, vrinden!</l>
<l rend="; 1tab">Goed gezinden,</l>
<l>Immer dankbaar in uw lot;</l>
<l rend="; 1tab">Daar ons 't leven</l>
<l rend="; 1tab">Werd gegeven</l>
<l>Tot een oefenschool van God!</l>
<l>&nbsp;</l>
<l rend="; 1tab">Wereldlingen!</l>
<l rend="; 1tab">Hoort mij zingen,</l>
<l>Laat u leiden, hoort naar raad,</l>
<l rend="; 1tab">Kweekt op aarde</l>
<l rend="; 1tab">Al uw' waarde</l>
<l>Voor des hemels heilgen staat.</l>
<l>&nbsp;</l>
<l rend="; 1tab">Komt dan strijders,</l>
<l rend="; 1tab">God belijders,</l>
<l>Houdt toch steeds het pad der deugd,</l>
<l rend="; 1tab">Wilt niet toeven,</l>
<l rend="; 1tab">Tot de groeve</l>
<l>U ontzegt, die zielevreugd.</l>
<l>&nbsp;</l>
<l rend="; 1tab">O deez' aarde</l>
<l rend="; 1tab">Geeft geen' waarde,</l>
<l>Geen bestendig zielsgenot,</l>
<l rend="; 1tab">Nu eens lijden,</l>
<l rend="; 1tab">Dan verblijden,</l>
<l>Zoo is 's levens wis'lend lot.</l>
<l>&nbsp;</l>
<l rend="; 1tab">Wilt de pligten</l>
<l rend="; 1tab">Dus verrigten,</l>
<l>Die u hier zijn opgelegd,</l>
<l rend="; 1tab">'t Al te haten</l>
<l rend="; 1tab">En te laten,</l>
<l>Wat het hart aan ondeugd hecht.</l>
<l>&nbsp;</l>
<l rend="; 1tab">Jezus leven</l>
<l rend="; 1tab">Na te streven</l>
<l>Zoo in voor- als tegenspoed:</l>
<l rend="; 1tab">Hem te dienen,</l>
<l rend="; 1tab">d'Ongezienen,</l>
<l>Met een kinderlijk gemoed.</l>
<l>&nbsp;</l>
<l rend="; 1tab">Zoo te hand'len,</l>
<l rend="; 1tab">Zoo te wand'len,</l>
<l>Spelt ons steeds de toekomst zoet,</l>
<l rend="; 1tab">Die na 't scheiden</l>
<l rend="; 1tab">Ons zal beiden</l>
<l>Eens verlost door Christus bloed.</l></lg>
<p>Haarlem.</p>
<p>G.A. <hi rend="sc">van Dobben</hi>.</p></div>
<div type="chapter">
<pb n="321"/>
<head rend="h3">De oom uit de oost.
<lb/>Een Volksverhaal.
<lb/>Door Julianus.</head>
<p>Op een kouden, helderen Novembermorgen van het jaar 18**, verlieten de inwoners van een klein Geldersch dorpje de kerk van het naburige grootere dorp, en haastten zich naar huis, aangezien na de geëindigde godsdienstoefening het middaguur reeds naderde. Eene fijne sneeuwstof vloog door de lucht en bedekte reeds hier en daar als een doorzigtige sluijer den hard bevrozen grond. Het was de eerste regt koude dag van dat jaar, en sedert lang was de eerste sneeuw zoo vroeg niet gevallen.</p>
<p>Eene vrouw - volgens hare schamele, maar zindelijke kleeding, tot den arbeidersstand behoorende - vergezeld van een aankomend meisje, was eene poos met eene talrijke groep dorpsgenooten voortgegaan, maar bleef, door den ijver van het gesprek, waarin zij met eene buurvrouw gewikkeld was, een weinig achter, zonder dat zij bemerkte, dat het meisje - zonder twijfel hare dochter - nog verder achter gebleven was.</p>
<p>Ook dit meisje was met een der jonge buurlieden in een levendig gesprek gewikkeld, en er was reden genoeg, om te vermoeden, dat het onderwerp daarvan ten minste even interessant was, als bij die beide vrouwen, hoewel beide personen nog zeer jong schenen te zijn, het meisje even ver beneden als de jongman boven de twintig jaren.</p>
<p>Plotseling bleef het meisje, alsof zij hevig schrikte, staan, en riep uit:</p>
<p>‘Peter! om 's hemels wil, dat zal toch niet gebeuren.’</p>
<p>‘Ja, Truitje-lief, zoo is het en daarbij moet het blijven; het is nu eenmaal mijn vast besluit. Ik heb alles wel overlegd, en wat ik doen zal, kan ik voor ieder verantwoorden.’</p>
<p>‘Ook voor God?’ vroeg het meisje; ‘kunt gij het ook voor God verantwoorden, Peter? Gij kent het vierde gebod wel?’</p>
<p>‘Eert uwen vader en uwe moeder, opdat het u welga,’
<pb n="322"/>antwoordde Peter. ‘Ik heb dat niet vergeten en zal mijn geheele leven daarnaar handelen. Maar juist daarom moet ik heen, want elken dag valt het mij zwaarder het langer uit te houden, en ik kan u niet zeggen, hoe ik strijden moet met mijne drift, dat het niet tot eene uitbarsting kome; dan toch konde ik ligt iets doen dat mij mijn geheele leven berouwen zoude. Neen, lieve Truitje, het blijft er bij, en eer acht dagen verloopen zijn, voer ik mijn voornemen uit.’</p>
<p>‘Peter!’ smeekte het meisje op roerenden toon, ‘beloof mij dat gij de eerste acht dagen nog blijven zult. Wat iemand in drift voorneemt, dat is meestal niet goed, en heeft slechte gevolgen. Het is een gewigtige stap, dien gij doen wilt, en van groot belang voor uw geheele leven. Wacht nog slechts acht dagen. Deze kleine dienst zult gij mij wel bewijzen?’</p>
<p>Het meisje konde niet verder spreken of zij had moeten schreijen; dit zoude echter ligt den een of anderen voorbijganger opmerkzaam kunnen maken, en dit wilde zij vermijden. Daarom zweeg zij en vervolgde haren weg wat spoediger. Maar Peter, die nog altijd aan hare zijde bleef, zeide:</p>
<p>‘Bekommer u niet onnoodig. Ik ben van morgen voor kerktijd nog bij den dominé geweest en heb hem alles verteld. Hij heeft niet alleen mijn voornemen volkomen goedgekeurd, maar mij aangeraden, wat ik doen wil niet langer uit te stellen. En dan heb ik nu juist uitzigt op eene goede plaats, die van daag vergeven wordt en spoedig moet aanvaard worden. Als mij die ontgaat, wie weet waar ik dan teregt kome.’</p>
<p>Truitje was plotseling kalm geworden; of de verzekering dat de ook door haar hoog vereerde predikant, Peters voornemen goedkeurde, deze verandering bij haar bewerkt had, of de vrees dat Peter welligt later zoude genoodzaakt zijn, ver van het oord zijner woonplaats, geheel in den vreemde een onderkomen te zoeken, - wij weten het niet, maar mogen veronderstellen, dat beide drangredenen daartoe bijdroegen; want er viel niet aan te twijfelen, dat Truitje in het lot van haren medgezel een zeer levendig aandeel nam.</p>
<p>‘Indien de dominé het u aangeraden heeft,’ zeide zij, terwijl zij eenige tranen uit hare groote zwarte oogen wischte,
<pb n="323"/>‘dan moet ik zwijgen; ik meen het wel zoo goed met u als iemand ter wereld, maar de dominé is een verstandig en geleerd man, die weet wat regt en goed is en wat u het beste voegt.’</p>
<p>De jongelieden stapten haastig voort. Toen zij de beide nog altijd druk pratende vrouwen bijna ingehaald hadden, bleef Peter, na met een hartelijken handdruk van Truitje afscheid te hebben genomen, een weinig achter, terwijl het meisje spoedig hare moeder ingehaald had en nu aan de zijde van deze haren weg vervolgde.</p>
<p>&nbsp;</p>
<p>Den volgenden morgen ontwaakte Truitje's moeder vroegtijdig, zij verliet dadelijk het bed, ijlde naar het raam en opende de vensters. Een ijskoude wind blies haar in het gezigt, zij zag dat haar buurman reeds licht had ontstoken, en dit was haar een teeken, dat er geene minuut meer te verzuimen viel.</p>
<p>Spoedig verlichte de karig brandende blikken lamp het kleine vertrek met een flaauw schijnsel; met moeite bragt zij een vuurtje aan den haard aan het branden, daar het vochtige elzenhout niet ligt ontvlamde. Zij hing een ketel met water daarboven, om het ontbijt gereed te maken.</p>
<p>In het kamertje stond naast het bed, dat de moeder verlaten had, eene krib, waarin twee knapen van 14 en 16 jaren nog gerust lagen te slapen. De moeder wekte hen echter, en terwijl de wakkere, krachtige jongens zonder talmen hun leger verlieten, dat uit een stroozak, een dito kussen en eene oude deken bestond, had de moeder uit den put van den buurman een emmer frisch water gehaald.</p>
<p>‘Dat is slecht weer voor u, arme jongens!’ zeide zij toen zij het vertrek weder binnen trad, terwijl zij de sneeuw van hare klompen en kleederen schudde; ‘hoe zal het gaan als gij u naar de fabriek begeeft, daar de weg nog nergens gebaand, en de sneeuw wel een voet dik gevallen is.’</p>
<p>‘Maak u daarover niet bezorgd, moeder,’ antwoordde Frans, de oudste der beide zonen, ‘wij kunnen er wel door, en als wij op de fabriek komen, vinden wij eene warme werkzaal.’</p>
<pb n="324"/>
<p>‘Neem u evenwel goed in acht, want de hevige wind heeft gewis den diepen weg met sneeuw gevuld, en daarin konden jongens als gij blijven steken en bevriezen.’</p>
<p>De knapen hadden zich intusschen gewasschen en aangekleed. Frans sprak een kort morgengebed uit, dat de beide anderen met gevouwen handen aanhoorden; toen gebruikten zij hunne zoogenaamde koffij, die bestond uit een dun aftreksel van chicorei, en waarbij ieder een stuk roggebrood ontving.</p>
<p>‘Ga met God, wees vlijtig en braaf!’ vermaande de moeder hen, terwijl zij hen door de vallende stuifsneeuw nog een eind ver nazag. Zij zette zich daarop bij den haard en nam haar werk ter hand. Hare gedachten volgden nog een tijd lang hare beide zoons, die zij aan de bescherming des hemels aanbeval.</p>
<p>&nbsp;</p>
<p>De arme vrouw, die wij zoo even in hare huishouding hebben bespied, is de weduwe van een zandgieter van de nabij gelegen ijzergieterij. Zoo noemt men de werklieden, die de voor het ijzergieten vereischte vormen in het daarvoor geschikte zand voorbereiden, en dan het vloeibaar geworden ijzer uit den smeltoven scheppen en in den zandoven gieten; Een moeijelijk en ongezond werk, weshalve zulke zandgieters zelden een hoogen leeftijd bereiken. Daarenboven zijn deze lieden ook nog aan andere gevaren blootgesteld. Zoo was het den armen Jacob Wessels, den man dezer weduwe, gegaan. Vier jaren geleden werd er een groot rad gegoten. Er zijn gewoonlijk een tiental zandgieters bij elkander, die met hunne schoppen vol gloeijend ijzer, van den oven naar de vormen heen en weder loopen en daarbij dikwijls in gevaar komen tegen elkander te stooten, tot eindelijk de vorm met ijzer is aangevuld. Het gloeijend, vloeibaar ijzer stroomde als olie over zijnen voet en in den schoen. Met een luiden jammerkreet viel de ongelukkige neder. Hij trok den schoen en den kous van den voet en rukte het snel verharde ijzer af, hetwelk echter slechts gedeeltelijk gelukte, hoewel hij, en de anderen, die ter hulp toegesneld waren, daarbij het vleesch van den voet niet verschoonden, waarvan geheele stukken mede afgerukt werden. Men gebruikte dadelijk de middelen, die voor zulke gevallen tot verzachting der
<pb n="325"/>eerste vreeselijke smart voorhanden zijn; en toen werd de ongelukkige naar huis gebragt. Het gloeijend ijzer had het vleesch tot op de beenderen doorgebrand en ook een gedeelte van deze aangetast; de ontboden geneesheer bragt wel hulp aan, maar zij was niet toereikend, de verwonding was te groot - het koud vuur tastte den voet aan, en ging zoo snel voort, dat zelfs eene amputatie niet meer baten konde. Hij stierf eenige dagen later, zijne vrouw en vijf minderjarige kinderen achterlatende.</p>
<p>Vermogen was er niet, slechts een klein, oud huisje, ongeveer 300 guldens waard, maar met eene schuld van 250 guldens bezwaard. Bloedverwanten en vrienden, die hun hulp en troost hadden kunnen brengen, bezat de diep bedroefde weduwe niet; zij was vóór eenige jaren met haren man uit Holland hier heen getrokken, en ook dáár had zij geene familiebetrekkingen, dewijl haar man een vondeling was en haar als eene weeze gehuwd had.</p>
<p>Wel dacht zij aan de toekomst, en eene bange vertwijfeling had de ongelukkige kunnen overmeesteren, doch toen zij zich zoo geheel verlaten gevoelde - eene arme, zwakke vrouw en vijf kinderen, van wie het oudste slechts 16 jaren telde, - verliet zij zich op de spreuk, waarmede hare reeds lang gestorven moeder haar op haar doodbed voor 's levens lasten en moeijelijkheden had ingezegend: ‘werk en bid!’ en stelde te gelijk het lot van haar en hare kinderen in handen van Hem, die de Vader van allen is. ‘Wat God doet, is welgedaan,’ zeide zij met vrome berusting, toen zij van het kerkhof, waar het lijk van haren man aan de aarde was toevertrouwd, terugkeerde, en aan iedere hand eene der weenende kinderen hield. - ‘Hij zal deze arme weezen niet verlaten!’</p>
<p>&nbsp;</p>
<p>En toen zij de kamer binnentrad, was de hulpe reeds nader dan de nood. Eene jonge vrouw trad haar te gemoet. De baronnes van het kasteel, die zelve vroegtijdig weduwe was geworden, was gekomen, om haar leed te verzachten. Zij had van het ongelukkig voorval gehoord, en was niet met ledige handen verschenen. Zij vond de arme vrouw buitengewoon kalm, en hoorde met blijdschap den vromen zin van
<pb n="326"/>haar, die zij troosten wilde, maar die reeds troost gevonden had.</p>
<p>Een bediende uit het kasteel had een korf vol kleederen gebragt. ‘Dat is voor de kinderen, vrouw Wessels,’ zeide de baronnes. ‘Als uw Truitje wordt aangenomen, zal zij door mij gekleed worden, en als zij dan wil gaan dienen, kan zij op het kasteel eene plaats vinden, en zal niet weggezonden worden, zoo lang zij braaf en vlijtig blijft. Morgen laat ik een wagen met hout brengen, en als uw voorraad van aardappelen op is, krijgt gij eenige zakken uit den kelder van het kasteel; ook kunt gij alle weken een brood bij den bakker halen, ik heb reeds met hem gesproken. Hier is ook wol, waarvan gij voor mij kousen kunt breijen, en als die gereed zijn kunt gij meer werk bekomen. Zoo kunt gij tot aan het voorjaar komen, wanneer gij in daghuur betere verdiensten kunt verwerven.’</p>
<p>Ach, hoe was de arme weduwe te moede! Alle zorgen, die haar gemoed bezwaard hadden, waren van haar geweken. Zij beschouwde de vriendelijke baronnes als een van den hemel gezonden wezen, zij viel in de opgewondenheid van haar gevoel aan hare voeten, omvatte hare knieën en wilde woorden van dank stamelen, maar zij vermogt het niet, hare stem werd door krampachtig snikken verstikt. Eindelijk stamelde zij: ‘Wat God doet, is wel gedaan! Dit geloof is lang bij mij overtuiging geworden, en heeft mij steeds gesterkt en getroost in mijne vele beproevingen, zoodat ik niet tot wanhoop vervallen ben. God heeft ook nu weder de harten van edele weldadige menschen met genegenheid voor mij vervuld, en zal verder mij en mijne kinderen niet verlaten.’</p>
<p>De baronnes zette zich nu bij de weduwe neder, sprak nog veel met de arme vrouw over hare kinderen en hunne opvoeding en verliet haar eindelijk met de vriendelijke verzekering, haar dikwijls te zullen bezoeken en zoo veel mogelijk voor haar en hare kinderen te zullen zorgen.</p>
<p>&nbsp;</p>
<p>Zoo had de weduwe Wessels vier jaren doorgebragt. Truitje, hare oudste dochter, was na het afleggen harer belijdenis bij de baronnes in dienst getreden, en nu helpster
<pb n="327"/>der keukenmeid geworden. Achttien jaren oud, een frisch, gezond, krachtig meisje, vlijtig en onvermoeid, vroom en zedig, vriendelijk en dienstvaardig jegens ieder, was zij door allen bemind, maar stond bijzonder hoog in de gunst der baronnes, want deze had hare belofte getrouw vervuld en als eene moeder voor het meisje zorg gedragen. Zij schonk haar telkens zoo vele afgelegde kleederen, dat zij haar loon bijna geheel konde opsparen. Dit geld werd in de spaarbank van het naburige stadje gebragt. Truitje was eene goede dochter en zuster; zij wilde aanvankelijk haar geheele loon aan hare moeder geven; deze nam het echter niet aan, omdat zij door de baronnes voortdurend ondersteund werd, daarbij dag en nacht werkte, nu in dagloon, dan in huis, en alzoo, bij hare groote zuinigheid, zich zelve en hare kinderen, ware het dan ook karig, konde voeden en kleeden, zonder het loon harer dochter te moeten aantasten.</p>
<p>Het tweede kind der weduwe, de zestienjarige Frans, was reeds sedert twee jaren als jongen werkzaam op eene naburige katoenfabriek, en had in het begin 15 cents daags verdiend, het tweede jaar ontving hij 20 en nu reeds 25 cents, daar hij een vlijtige jongen was en de opzigter hem prees. Dit was nu voor de moeder eene belangrijke bijdrage tot de kosten, die zij dagelijks te bestrijden had, en deze ontvangst werd sedert een half jaar vermeerderd, dewijl haar tweede zoon op dezelfde fabriek werkzaam geworden was.</p>
<p>Op deze wijze leefde de arme weduwe van den eenen dag tot den anderen voort; zoo was het haar mogelijk geworden, wat aanvankelijk niemand gelooven wilde, zich en hare vijf kinderen te onderhouden en deze in de vreeze des Heeren op te voeden.</p>
<p>&nbsp;</p>
<p>Wij verlieten straks de moeder, toen zij met haar werk bij den haard zat. Het was nog geen vijf ure, zoodat zij nog drie uren werken konde, eer de beide jongste kinderen naar de school behoefden te gaan. Deze kinderen lagen in de bedstede, waarin ook zij geslapen had. Toen het uur kwam, wekte zij hen, een meisje van tien en een knaap van acht jaren. Zij verlieten wakker en vrolijk het bed, en
<pb n="328"/>na hun schamel ontbijt te hebben genoten, ijlden de kleinen naar de school.</p>
<p>&nbsp;</p>
<p>Bijna aan het einde van het dorp, dat door vele behoeftige werklieden en boerenarbeiders bewoond was, stond het huis van den smid Antoon Meijer, dien men doorgaans ‘zwarten Toon’ noemde.</p>
<p>Op denzelfden morgen dat wij de weduwe Wessels in hare stille huishouding bespied hebben, stond de smid in zijne werkplaats, en was juist aan de werkbank bezig, toen zijn zoon, een flink en rijzig jongman van 22 jaren, plotseling met zijn werk ophield en door het venster naar buiten zag.</p>
<p>‘Nu, wat is er?’ riep de vader, ‘waarom houdt gij op met vijlen?’</p>
<p>‘Och,’ antwoordde de zoon, ‘ik wilde eenen ouden man nazien, die zoo even voorbij ging en bijna niet door de dikke sneeuw konde komen.’</p>
<p>‘Wat gaat u dat aan?’ riep de ander op scherpen toon; ‘laat hem zelf maar zorgen hoe hij er door komt. Als gij nog eens door het venster kijkt, in plaats van naar den arbeid, dan zal ik u eene gedachtenis geven, die een aard heeft. Ik smijt u den hamer in de ribben, dat u het luijeren vergaan zal.’</p>
<p>‘Vader,’ antwoordde de gescholdene, ‘ik heb u al meermalen gezegd, als mijn werk u niet voldoet, zend mij dan henen.’</p>
<p>‘Wilt gij den mond houden, gij luije slungel, of ik zal hem u stoppen dat gij aan mij denken zult! Ik duld geene tegenspraak; werken en zwijgen, zoo wil ik het. Gij zoudt gaarne een paar jaren onder de vreemden rondslenteren, terwijl uw oude vader van den vroegen morgen tot den laten avond zich half dood werkt? Daar komt niets van!’</p>
<p>Op deze wijze schimpte de oude smid nog eene poos voort. Peter - zoo heette de zoon - was aan zulk eene behandeling gewoon; hij zweeg en werkte met onverdroten ijver voort. Hij was een bekwame smid en had drie jaren bij vreemde bazen gediend; sedert een half jaar was hij terug gekomen en zou de trots van zijnen vader geweest zijn, als de omstandigheden in deze familie nog als vroeger ge-<pb n="329"/>weest waren. Maar er was in deze drie jaren veel veranderd!</p>
<p>Eene poos later riep de vader, terwijl hij zijnen hamer naar de deur der woonkamer slingerde: ‘Hei! gij langslapers! is het drinken haast klaar, of zullen we tot van middag werken eer wij wat in het lijf krijgen? De satan regeert het vermaledeide vrouwvolk...’</p>
<p>Plotseling werd de deur met heftigheid opengeworpen, er verscheen eene forsche vrouw op den drempel. Haar gelaat was rood van toorn en zij riep: ‘Wat is er weder te doen? Welke onbeschofte vlegel slaat weer tegen de deur dat ze barst? Betaal eerst den timmerman voor de laatste reparatie. Denkt gij, bullebak, dat het drinken door zulke streken eene minuut eer klaar zal zijn?’</p>
<p>De woordenvloed der vertoornde vrouw werd echter plotseling afgebroken, daar ‘zwarte Toon’ met eene gloeijende ijzeren stang op haar toesprong en schreeuwde: ‘Wijf, houd den bek, of ik sla u de tanden in den hals!’ Er werd een meisje achter de vrouw zigtbaar, welke haar snel terug trok en de deur toesloeg.</p>
<p>Nadat de echtgenooten nog eene poos voortgeschimpt hadden - de man in de werkplaats, de vrouw in de kamer - beide zoo hard, dat de geslotene deur geene de minste hindernis opleverde, en beide elkander zeer goed verstaan konden, riep eindelijk het meisje den vader en den broeder tot het ontbijt.</p>
<p>De familie, welker volwassen leden wij bereids hebben leeren kennen, bij welke zich nog twee kleine kinderen voegden, zette zich aan tafel en dronk koffij.</p>
<p>Aan bidden werd niet gedacht, maar in de plaats daarvan werd de strijd voortgezet. ‘Het is wel de moeite waard,’ schreeuwde zwarte Toon, ‘voor zulk een miserabelen kost zooveel omhaal te maken. Uren lang moet men wachten, en wat geeft het dan? Dun chicoreinat en roggebrood.’</p>
<p>‘Ei,’ niep de vrouw met gelijke hevigheid, ‘zoo als het geld is, is de waar. Bezorg mij maar geld. Ik was immers aan beter kost gewoon, en eerst sedert een paar jaren moet ik met slechter kost tevreden zijn, omdat gij niets meer verdient en op uwen ouden dag een kroeglooper en zuiplap wordt....’</p>
<pb n="330"/>
<p>‘Gij liegt, wijf! ik verdien nog zooveel als vroeger, maar gij verklungelt alles; de duivel weet waar gij het geld laat - er is geen zegen op. En als ik nu en dan naar de herberg ga, om mij het verdriet uit den kop te zetten, dan heb ik daartoe het regt, want het geld daarvoor moet ik zelf verdienen; het is eene slechte vrouw, die haren man, die dag en nacht werken moet, niets gunt....’</p>
<p>‘Vader!’ riep de zoon daar tusschen, ‘ik bid u, om 's hemels wil, houd toch op met al datschelden en vloeken. Daarmede wordt niets beter gemaakt, en als gij zegt: “er is geen zegen bij het geld dat ik verdien,” dan is dit, helaas! maar al te waar. Maar men behoeft niet naar de oorzaak te vragen. Die niets van God wil weten, kan zich met zijnen bijstand niet troosten, als hij in nood komt. Den geheelen dag hoort men in ons huis niets anders dan vloeken en schelden - men behoeft zich slechts te verwonderen dat het ons nog niet erger gaat.’ -</p>
<p>‘Denkt gij,’ viel de vader hem in de rede, ‘dat ik op mijn ouden dag nog een fijne wil worden? Dat ontbreekt er nog aan. Ik laat die schijnheiligheid aan u over. Gij bidt meer, dan voor den geheelen troep noodig is. Ik houd daarvan niet. Bidden helpt niet, den hamer en de bijl in de hand, dat moet het geld in huis brengen! Kijk, dat is mijne leer, daar heb ik me altijd aan gehouden, en heb het er tot de zestig mede gebragt, en zal het er die paar jaren nog wel mede redden, welke mij nog te leven over blijven. Hoe het daarna gaat, als ze mij onder den grond gestopt hebben, dat gaat mij niet aan. Marsch! naar de werkplaats en de tijd niet met onnoodig gebabbel verluijerd!’</p>
<p>Terwijl Peter opstond en de deur uitging zeide hij: ‘Ik kan het u niet zoo zeggen als ik het meen; ook wilt gij niet naar mij luisteren, en dwingen kan ik u niet - maar het ware goed voor u en ons allen, als gij eens naar de kerk gingt en hooren wildet, wat daar van deze dingen gezegd wordt, en wel spoedig, eer het te laat is.’</p>
<p>Dat zal geschieden, als ik eens lust en tijd daartoe heb,’ antwoordde de vader. ‘Is het niet in dit, dan is het welligt in een volgend jaar; gij moet mij evenwel den weg wijzen, want ik weet niet of de kerk nog op hare oude plaats staat; het is reeds lang geleden dat ik er het laatst ben
<pb n="331"/>geweest.’ En zelf lagchende over zijne vermeende geestigheid ging hij, nadat hij de deur achter zich had toegeslagen, aan den arbeid.</p>
<p>&nbsp;</p>
<p>Denzelfden dag, tegen den avond, toen het reeds donker begon te worden, trad een oud man het huis van den smid Meijer binnen. Hij was zeer ligt gekleed en ook de inhoud van zijn ranseltje scheen onbeduidend te zijn. De oude man, die bijna het voorkomen van een bedelaar had, was zeer vermoeid, want naauwelijks was hij in de werkplaats gekomen, toen hij zich ook dadelijk op eene aldaar aanwezige oude kist liet nedervallen, en de vastgekleefde sneeuw van de voeten schudde.</p>
<p>‘Brr!’ riep hij met eene diepe basstem, ‘dat is een hondenweer! ik zou geene honderd schreden meer hebben kunnen gaan; - als ik nog verder had gemoeten, ware ik in de dikke sneeuw blijven steken.’</p>
<p>‘Nu wat is dat?’ riep zwarte Toon, die verbaasd op den achtergrond der werkplaats was blijven staan, de zonderlinge handelwijze van den vreemdeling aangezien had en nu nader trad, ‘wat is dat, en wat wilt gij hier?’</p>
<p>‘Wat ik wil, oude? Niet veel, ik wil vooreerst niets meer dan eene warme soep, zoo spoedig mogelijk, en een nachtverblijf, het andere zal zich dan wel vinden,’ antwoordde de vreemdeling, nog altijd zijne kleederen van de sneeuw ontdoende, hetwelk echter niet vlug van de hand ging, daar hij van koude bijna verkleumd was.</p>
<p>‘Ah,’ antwoordde de andere spottend, ‘ik dacht wel dat gij u vergist had. Gij zijt in geene herberg, dan moet gij nog tot aan den hoek gaan, en dan het eerste huis aan de linkerhand; het is in het geheel niet ver en gij kunt het huis niet missen.’</p>
<p>‘Ik wil naar geene herberg,’ zeide de oude man, ‘ik zal hier regt naar mijn zin zijn. Kom wat nader, vriendschap, en laat u eens in het gezigt zien, of gij niet Antoon Meijer zijt.’</p>
<p>‘Zeker ben ik Antoon Meijer,’ antwoordde de smid, ‘en dit is ook mijn huis - maar het is een eerlijk huis, en geene herberg voor bedelaars en vagebonden; en pak u der-<pb n="332"/>halve maar dadelijk weg, anders zal ik u helpen op eene manier, die u niet aangenaam zijn zal.’</p>
<p>‘Ha, ha, ha,’ lachte de vreemde, ‘altijd nog een driftkop als voor veertig jaren! Kerel, zie mij toch eens in het gezigt of gij mij niet kent, hebt gij in het geheel geen vermoeden wie ik zijn kan?’</p>
<p>Het was intusschen zoo donker geworden, dat de gelaatstrekken van den ouden man niet juist meer te onderscheiden waren. Op dit oogenblik trad echter de vrouw met een licht binnen; dit greep de smid haar uit de hand, lichtte den vreemdeling in het gelaat en zeide een oogenblik daarna:</p>
<p>‘Ik geloof u wel vroeger gezien te hebben, maar dat is slechts eene donkere herinnering; ook zijn er zoo vele verweerde gezigten, die elkander gelijken, dat men zich ligt vergissen kan. Maak het kort en zeg wie gij zijt en wat gij wilt, en pak u dan weg.’</p>
<p>‘Niet zoo haastig,’ antwoordde de zoo onvriendelijk aangesprokene, zonder zijne kalmte te verliezen; ‘ik zal dadelijk uw geheugen te hulp komen, want ik zie wel dat het noodig is. Als ik u zoo aanzie, vind ik in uw gezigt en uw postuur ook weinig, wat aan den flinken opgeschoten jongeling herinnert, die gij op uw achttiende jaar waart, en al ben ik sedert circa veertig jaren ouder geworden, zoo komt het mij toch vreemd voor, dat gij in het geheel niet aan uwen broeder denkt.’</p>
<p>‘Wat? gij zoudt Kasper zijn?’ riep zwarte Toon verwonderd uit.</p>
<p>‘Ja, ik ben Kasper,’ antwoordde de gevraagde kalm en droog.</p>
<p>Het was eenigzins zonderling hoe de beide mannen elkander aanstaarden, zonder dat de smid door eenig teeken de minste vreugde over het plotseling verschijnen van een lang voor dood gehouden broeder te kennen gaf. Peter, die van het begin af vol nieuwsgierigheid nader was gekomen, wilde aan dezen pijnlijken toestand een einde maken; hij reikte den ouden man de hand, en zeide:</p>
<p>‘Wij heeten u hartelijk welkom, lieve oom! Vader hield u reeds lang voor dood, en ik weet niets van u dan uwen naam, en dat gij vóór vele jaren buiten 's lands zijt gegaan
<pb n="333"/>en daar verdwenen zijt. Maar kom nu binnen in de warme kamer, het avondeten is gereed, niet waar moeder?’</p>
<p>‘Het staat op tafel,’ antwoordde deze, terwijl zij den vreemdeling insgelijks de hand reikte. ‘Wees welkom, zwager!’</p>
<p>Peter nam den ouden man onder den arm en wilde hem ophelpen en den vermoeide in het gaan ondersteunen. Deze echter bleef bedaard zitten, wees de hem aangeboden hulp af, en staarde zijnen broeder aan, die als een standbeeld met over elkander geslagen armen tegenover hem stond.</p>
<p>‘Nu, Toon!’ riep hij eindelijk uit: ‘Is dat alles wat gij mij te zeggen hebt? Is dat het welkom voor uwen eenigen broeder?’</p>
<p>‘Kasper,’ antwoordde zwarte Toon eindelijk: ‘hoe komt gij er toe om mij op deze wijze te verrassen, en - is deze montering uw beste pak?’</p>
<p>‘Spot niet met mijn ongeluk, broeder Toon! Ik heb wel geene andere kleederen dan die ik aan het lijf heb, maar ben toch geen bedelaar en wil er ook geen worden; daarom kom ik tot u, tot mijnen naasten bloedverwant, tot mijnen eenigen broeder, want ik heb niet anders gedacht, of ik zoude met open armen ontvangen worden!’</p>
<p>‘En welk geluk hebt gij buitenlands gehad? Wat hebt gij in dien langen tijd overgewonnen?’</p>
<p>Vader!’ viel Peter hem in de rede, ‘laat dat nu rusten; daarover kunt gij immers morgen of op een anderen tijd wel spreken; oom is half bevroren, vermoeid en hongerig. Kom in de kamer, oom!’</p>
<p>‘Houd den mond, domme jongen!’ schreeuwde de vader andermaal; ‘moet gij u in alles mengen wat u niet aangaat? Pak u weg, aan het werk! Ik ben niet rijk genoeg om vreemde menschen op te nemen en den kost te geven. Ik heb voor mijn huisgezin te zorgen; dat valt me in dezen duren tijd zwaar genoeg. Het is mijn pligt alles goed te overleggen eer ik mij een nieuwen last op den hals haal. Dus, om kort te zijn: waarmede denkt gij u te onderhouden, of waarvan zult gij leven, Kasper? want ik kan u in geen geval het genadebrood geven!’</p>
<p>‘Ik wil het genadebrood niet bij u eten, broeder Toon,’ antwoordde de oude met eene stem, waaraan men hooren
<pb n="334"/>konde dat zijn binnenste niet zoo kalm was, als het scheen; ‘het zal zich wel vinden waarvan ik leven zal, ik kom nu slechts in het vaderland terug om u eenigen tijd te bezoeken. Het was mijn voornemen niet u tot last te zijn.’</p>
<p>‘Het is waar, Toon,’ zeide de vrouw, ‘men kan morgen van dat alles spreken, kom nu binnen, ik wil een bord voor u halen, zwager.’</p>
<p>‘Den mond gehouden!’ bulderde de smid de vrouw achterna. ‘Ik zie het einde vooruit en wil derhalve nu weten waar ik aan toe ben; de eerste ondank is beter dan de laatste. Op een paar dagen komt het mij niet aan; ik weet evenwel hoe dat gaat: is de kerel eenmaal warm in het nest, dan is het moeijelijk hem er uit te drijven, en daarom is het beter dat ik hem in het geheel niet bij mij inneem, dan dat ik hem er over een paar weken uitsmijten moet. Ik vraag dus voor de laatste maal - en de duivel zal hem halen, die mij weer in de rede valt - waarvan denkt gij te leven, Kasper?’</p>
<p>De oude stond nu van de kist, waarop hij tot nu toe gezeten had, op, leunde op zijnen stok, dien hij bij zich had, zag zijnen broeder een oogenblik vast en kalm aan, en zeide toen met sidderende stem: ‘en ik vraag u nog eenmaal, maal, broeder, is dat de geheele welkomstgroet, dien gij voor mij na veertigjarige afwezigheid over hebt?’</p>
<p>‘Leuterpraat!’ antwoordde de smid. ‘Hebt gij mij veertig jaren niet gekend, zoo lang het u in het buitenland welging, en komt gij nu eerst tot mij, nu het u, zoo als het schijnt, slecht gaat, - zoo zie ik niet in, hoe op eens mijne broederliefde behoeft te ontwaken, omdat het u invalt daarop te speculeren. Ik ben nu eenmaal geen weekhartige gek en denk, eer ik iets begin, altijd aan de gevolgen. Kunt gij mij dus geen voldoend antwoord geven, dan is het beter dat gij dadelijk eene andere herberg zoekt. Gij behoort immers tot deze gemeente, die moet u onderhouden.’</p>
<p>‘En ik vraag u voor de derde en laatste maal: Hebt gij geen ander welkom voor uwen broeder, die na zulk eenen langen tijd tot u komt en eene schuilplaats vraagt?’</p>
<p>‘Ik heb voor mij zelven en mijn huisgezin te zorgen,’ antwoordde zwarte Toon, ‘ik heb niets voor anderen overig.’ Daarmede keerde hij zich om en ging de kamer in.</p>
<pb n="335"/>
<p>‘Nu welaan, ik ga!’ riep Kasper met luid klinkende stem, ‘ik ga uit het vaderlijk huis en keer er nimmer weder. Ik vloek u niet, u onnatuurlijke broeder; dit zal ook niet noodig zijn, want indien er nog zegen in uw huis ware, zoude die met den verstooten broeder ontvlieden, zoo als de Heer in Zijn heilig woord verzekerd heeft.’</p>
<p>En hij ging op Peter toe, reikte hem de hand, schudde ze hartelijk, en zeide: ‘Gij hebt barmhartigheid aan mij willen bewijzen, neef! de hemel moge het u vergelden, en het u laten welgaan op aarde. Gij hebt mij “welkom” geheeten, ik zeg u nu “vaarwel!” - maar niet voor altijd, wij zullen elkander, als God wil, wederzien. Groet ook uwe moeder van mij.’</p>
<p>&nbsp;</p>
<p>Met een paar haastige schreden had de oude het huis verlaten. Maar Peter was hem nagesneld, en wilde hem terug halen, doch de ander ging met zulke vaste schreden op het dorp aan, dat men hem de groote vermoeijenis niet meer konde aanzien.</p>
<p>‘Beste oom,’ zeide de jonge man tot hem, ‘gij moet dat niet zoo hoog opnemen; vader was juist over eene onaangename gebeurtenis zeer vergramd, toen gij binnenkwaamt; ook is hij tegenwoordig op den duur wat wrevelig, daar de slechte tijd hem wat achteruit gezet heeft. Daardoor ontbreekt het dikwijls aan het noodige en dat geeft aanleiding tot gedurigen twist tusschen vader en moeder. En omdat het ons zoo slecht gaat vreest vader voor elken nieuwen last en was hij bang dat hij niet in staat zou zijn u voortdurend te onderhouden.’</p>
<p>‘Het is braaf van u,’ antwoordde Kasper, ‘dat gij uwen vader in bescherming neemt en zijne slechte, goddelooze gezindheid verontschuldigen wilt, maar mij kan het niet overtuigen. Hij heeft niet in opgewondenheid gesproken, want zijne woorden waren wèl overlegd. Iemand mag alle menschelijk gevoel, alle godsdienst niet met voeten treden en zijnen eenigen broeder, die bij hem eene schuilplaats zoekt hardvochtig van zijnen drempel jagen. Ik weet wat ik van hem te denken heb. Ook heb ik regt goed bemerkt, dat hij een slecht echtgenoot en vader is, die de zijnen mishandelt.’</p>
<pb n="336"/>
<p>‘Beste oom,’ ging Peter op smeekenden toon voort, ‘keer weder met mij terug, dan breng ik u in mijn kamertje en bezorg u eten en drinken, en dan kunt gij ook in mijn bed slapen. Morgen spreek ik dan nog eens met vader en dan zal alles weer goed worden.’</p>
<p>Nu bleef de oude staan en zag bij de heldere schemering, die de sneeuw verspreidde, den jongen man in het gelaat, en daar dit hem proefhoudend scheen, zeide hij:</p>
<p>‘Neem u toch wel in acht! Als uw vader het bemerkt, zullen er duchtige slagen vallen, want het schijnt mij toe dat hij daarmede spoedig genoeg bij de hand is.’</p>
<p>‘Daaraan ben ik van jongs af gewoon, en spoedig zal het zoover komen, dat ik eene dergelijke behandeling niet meer verdraag. Maar ik denk niet dat het ditmaal er toe komen zal. Moeder moet het hem zeggen als hij eens in eene goede luim is, en dan zal ik hem een voorslag doen, die hem naar den zin is.’</p>
<p>‘Jongen, gij kent mij in het geheel nog niet,’ antwoordde de oude, ‘gij weet nog niets van mij dan mijn naam en dat ik uws vaders broeder ben, en toch wilt gij uw eten en uw bed met mij deelen en hebt nog slagen daarvoor te wachten! - Hebt gij dat alles wel overlegd, mijn jongen?’</p>
<p>‘Dat behoeft geen overleg, beste oom. Ik volg mijn hart en dat heeft mij nog nooit op den dwaalweg gevoerd. Kom en maak dat gij uit de sneeuw komt! - Mijn kamertje is wel onder het dak en niet warm; maar gij kunt dadelijk naar bed gaan, ik dek u warm toe en dan zal de koude wel spoedig uit uwe leden verdreven worden.’</p>
<p>‘Goede, hartelijke jongen!’ zeide de oude. ‘Het is jammer dat gij zulk een slechten vader hebt. Ik zoude gaarne met u gaan, maar ik ga niet meer in het huis van den man, dien ik geen broeder meer noemen wil. Evenwel blijf ik hier in mijne geboorteplaats en wil daar de paar dagen doorbrengen, die de goede God mij nog schenken zal. Gij bezoekt mij dan dikwijls, als uw vader mij ten minste ook dit genoegen niet misgunt. God vergelde u uwe liefde! En nu goeden nacht, mijn beste jongen; ik ben erg koud.’</p>
<p>‘Maar waar wilt gij van nacht blijven, lieve oom? Ik wil ten minste met u gaan, dat gij het huis vindt,’ antwoordde Peter treurig.</p>
<pb n="337"/>
<p>‘Daar heeft uw vader reeds voor gezorgd,’ zeide Kasper. ‘Zoo als gij ziet, zijn wij aan den hoek gekomen, het eerste huis aan de linkerhand is immers de herberg, zoo als hij zeide, en daar wil ik mijn intrek nemen.’</p>
<p>‘Dan wil ik eerst met den waard spreken; ik zal in elk geval voor u betalen.’</p>
<p>‘Ook dat zult gij niet. Ik heb nog eenige guldens en het verdere zal zich wel laten vinden.’</p>
<p>‘Nu beloof mij dan ten minste, dat gij niet uit het huis zult gaan voor ik morgen bij u kom; ik denk dat de nacht goeden raad zal aanbrengen,’</p>
<p>‘Mijn besluit staat onherroepelijk vast - maar ik zal u verwachten.’</p>
<p>De oude schudde den jongeling krachtig de hand, en zij scheidden van elkander met een hartelijk ‘goeden nacht.’</p>
<p>&nbsp;</p>
<p>Achter den tuinmuur van het kasteel stond nog dienzelfden avond een jongman op de wacht. Het was Peter. Hij had zich op eene menigte op elkander gestapelde steenen geplaatst, welke tot een afgebroken schuur behoord hadden, zoodat hij over den muur in den tuin zien konde. Spoedig kwam er iemand door den tuin op de plaats aan waar hij stond. De naderende gestalte was, zooals de lezer reeds vermoeden zal, niemand anders dan het bevallige Truitje, de dochter van de arme weduwe Wessels.</p>
<p>‘Ach, Truitje!’ riep Peter haar te gemoet, terwijl hij haar met moeite van den muur de hand toereikte, ‘ik heb u van daag veel te vertellen en gij blijft juist nu zoo lang uit; ik heb mij verlaat en dacht dat gij mij reeds zoudt wachten.’</p>
<p>‘Ik konde onmogelijk vroeger komen, Peter,’ antwoordde Truitje, nog buiten adem van het snelle loopen, ‘en ik moet dadelijk weer voort; binnen een kwartier is het middagmaal afgeloopen en dan moet ik weder in de keuken zijn; daarom zeg mij spoedig het noodigste.’</p>
<p>‘Mijn vader heeft een broeder,’ verhaalde Peter, ‘van wien ik nimmer iets gehoord had, dan dat hij op zijn twintigste jaar naar Holland en later naar de Oost gegaan was en lang moest gestorven zijn, daar hij nimmer iets van zich had laten hooren. Nu zijn het bijna veertig jaren dat
<pb n="338"/>hij weg is, en, denk eens, van avond komt hij plotseling hier aan. Hij schijnt arm te zijn, zijne kleederen zijn grof, ook heeft hij maar weinig goed bij zich. Vader heeft hem niet in huis genomen, ik vertel u dit een andermaal als wij langer bijeen zijn. Daarop is hij heengegaan en blijft dezen nacht in de herberg; hij heeft verzekerd dat hij vaders huis niet meer wil betreden. Dit heeft mij bitter gegriefd, lieve Truitje! Hij is toch de eenige broeder van mijn vader en een oud man! Ik heb mij den geheelen avond het hoofd gebroken, hoe ik zoude kunnen helpen, en toen is mij eindelijk iets ingevallen, waarover ik echter eerst uw gevoelen wil hooren. Ik wil namelijk voor mijnen oom een klein vertrek huren en heb nu aan het huisje van uwe moeder gedacht. In de kamer is toch plaats, daar kan men een bed opslaan en bij uwe moeder kan hij ook eten; ik betaal voor hem. Wat zegt gij daarvan?’</p>
<p>‘Lieve Peter! wat kan ik daarvan zeggen?’ antwoordde het meisje; ‘gij hebt zeker niet bedacht welk een klein en armoedig kamertje het is en met welk een geringen kost moeder zich moet behelpen; hoe kunt gij verwachten dat uw oude oom zoo iets zal aannemen?’</p>
<p>‘Ik bied hem aan, wat ik geven kan,’ zeide Peter, ‘is hij daarmede niet tevreden, dan kan ik hem, hoezeer het mij spijt, niet helpen. Overigens twijfel ik niet of hij zal er mede tevreden zijn, want het schijnt niet dat hij veel beters gewoon is. Gelooft gij, dat uwe moeder het om mijnentwil doen zal, als ik er haar om vraag?’</p>
<p>‘Zij zal het van harten gaarne doen,’ antwoordde Truitje, ‘maar zij zal zeker dezelfde zwarigheden hebben als ik. Gij kunt niet denken hoe zij zich met hare kinderen behelpen moet. Aan vleesch is zelfs 's Zondags niet te denken. Zij leven van aardappels, brood en chicoreinat. Ach, Peter! het grieft mij, dat de mijnen het zoo slecht hebben, terwijl ik op het kasteel overvloed geniet. De beten blijven mij somwijlen in de keel steken als ik er aan denk.’</p>
<p>‘Bekommer u daarover niet,’ troostte Peter het weenende meisje; ‘de uwen worden verzadigd, en het meerdere en betere is wel goed, maar toch niet volstrekt noodig. Ik weet ook, al wilt gij het verbergen, dat gij dikwijls uw vleesch bewaart en het uwe moeder brengt. Maar wees verzekerd
<pb n="339"/>dat wij het bij ons niet beter hebben, hoewel dit toch naar onze omstandigheden zijn moest; maar er kan niets gedijen in een huis, waar den geheelen dag niets dan twisten en vloeken gehoord wordt. Als het mijne ouders niet waren, was ik al lang weg gegaan.’</p>
<p>‘Hebt gij dan een bed?’ vroeg Truitje eene poos later.</p>
<p>‘Neen,’ antwoordde Peter, ‘ik moet er een koopen of leenen. Gij zult mij vragen, hoe ik het geld krijgen zal, om een bed en den kost te betalen? Maar gij weet dat ik verleden Maandag op de naaste fabriek in dienst ben getreden, daar ontvang ik een goed loon.’</p>
<p>‘Het is slecht van u dat gij denkt dat ik u naar geld zoude vragen,’ antwoordde Truitje; ‘o, neen, als het u aan geld ontbreekt, kan ik u wel wat geven, en ik zoude kwaad zijn als gij het niet wildet aannemen, want gij hebt toch nog al eenige guldens noodig om een bed te koopen. Maar ik moet naar de keuken en durf mij niet langer op te houden. Goeden nacht!’</p>
<p>‘Goeden nacht! lieve Truitje!’ riep Peter het wegijlende meisje na en ging toen ook naar huis.</p>
<p>&nbsp;</p>
<p>Den volgenden morgen was Peter na het ontbijt uitgegaan, om eene bezigheid te verrigten, maar hij had zijnen vader gezegd, dat hij wat langer zoude uitblijven, dewijl hij nog eene andere zaak te verrigten had, waarvan hij hem bij zijne terugkomst het noodige zeggen zoude. Hij was eerst naar den ouden oom gegaan, toen naar de weduwe Wessels, later bragt hij zijnen oom bij de weduwe, en toen alles geregeld was, was de halve voormiddag verloopen. Toen hij weder in de werkplaats hij zijn vader kwam, ontving deze hem met hevig schelden en vloeken.</p>
<p>‘Nu wil ik weten,’ zeide hij eindelijk, nadat hij aan zijne bitterheid lucht gegeven had, ‘waar gij zoo lang rondgeloopen hebt. Ik geloof zeker dat de knaap eene minnarij heeft, waarmede hij zijnen tijd verkwist, terwijl zijn vader niet weet hoe hij met het vele werk klaar zal komen.’</p>
<p>‘Vader,’ antwoorde Peter bedaard, ‘gij spreekt altijd alsof ik een dagdief ware, en toch weet gij zeer goed dat dit zoo niet is. Het voegt niet dat ik mij zelven prijze, maar
<pb n="340"/>ik weet wel wat een goed werkman doen kan, en ik ga voor geen een uit den weg.’</p>
<p>‘Houd den mond, zwetser!’ bulderde de vader; ‘niemand prijst u, gij zelf behoeft het niet te doen. Ik wil nu weten waar gij geweest zijt?’</p>
<p>‘Ik ben bij mijn oom geweest, bij uwen broeder,’ antwoordde Peter. ‘Daar gij hem uit het huis gejaagd hebt, hield ik het voor mijn pligt voor hem te zorgen, zooveel ik kan. Ik heb voor hem eene kamer gehuurd bij de weduwe Wessels en bij deze zal hij ook eten.’</p>
<p>‘En wie zal dat betalen?’ vroeg zwarte Toon, steeds driftiger.</p>
<p>‘Ik!’ antwoordde Peter.</p>
<p>‘Gij, gij zult het betalen? Ha! ha! ha! Waarvan zult gij het betalen? Gij lummel, gij hebt geen stuiver als ik hem u niet geef - gij zoudt zelf verhongeren als gij bij uw vader de tafel niet gedekt vondt...’</p>
<p>‘Vader!’ antwoordde Peter, met moeijelijk weerhouden wrevel, ‘alles heeft zijne grenzen; ik bid u nog eens dringend, drijf het niet tot het uiterste. Ik vergeet voorzeker niet dat ik uw zoon ben, maar gij moet mij ook als een zoon behandelen. Wilt gij dat niet, beschouw mij dan als een knecht; maar ik laat mij de schandelijke behandeling, die ik tot hiertoe verdragen heb, niet langer welgevallen.’</p>
<p>‘Ei, de jonge heer laat zich gelden!’ sprak zwarte Toon honend. ‘Gij wilt dus mijn knecht zijn? Ik zeg u evenwel: gij zijt niets, volstrekt niets dan een domme jongen, die zich van zijnen vader alles moet laten welgevallen. Een dagdief zijt gij, dien ik het huis uitwerp, als gij u nog de minste brutaliteit tegen mij veroorlooft. Dan kunt gij naar uwen fraaijen oom gaan en te zamen bedelen; gij zijt dan met elkander juist op uwe plaats bij de oude fijne.’</p>
<p>‘Waart gij maar half zoo godvruchtig als deze arme weduwe,’ viel de zoon hem in de rede; ‘dit zoude voor u en uwe kinderen goed zijn, en dan hadt gij zeker uwen armen broeder het huis niet uitgejaagd!’</p>
<p>‘Wat zegt gij, slechte kerel!’ bulderde de smid met vreeselijke stem, terwijl zijn gelaat van toorn gloeide. Te gelijk greep hij een naast hem liggenden hamer, sprong op den zoon toe, greep hem met de eene hand in de borst en
<pb n="341"/>hief de andere tot den slag op. Maar Peter greep oogenblikkelijk zijne beide handen en hield ze met ijzeren kracht vast. De ander worstelde en schreeuwde van woede, en voorzeker zouden de buren bijeengeloopen zijn, indien zulke tooneelen niet reeds meermalen voorgevallen waren.</p>
<p>Alle pogingen des vaders om zijne handen te bevrijden en zijnen zoon terug te stooten waren vergeefs. De vrouw, die met hare volwassen dochter er bijkwam, om ongelukken af te weren, vermogt niets op den woedenden smid. Eindelijk, toen zij door het worstelen bij de deur waren gekomen, vond Peter gelegenheid zijnen vader terug te stooten en op de straat te springen. De smid tuimelde een paar schreden achterwaarts, en wilde, toen hij weer vasten voet had gekregen, den ontvlugte naijlen, maar de vrouw zocht hem tegen te houden en de dochter had de deur toegedaan. Hij stiet vrouw en dochter op zijde, rukte de deur open en liep de straat op - maar zag juist zijnen zoon om den hoek verdwijnen. Vloekend en tierend keerde hij in huis terug, om een ander voorwerp te zoeken om zijnen toorn aan te koelen. Vrouw en dochter waren echter, hiervoor vreezende, snel de achterdeur uitgeslopen, naar een naburig huis. De woedende man, van alle zijden teleur gesteld, greep nu eene gloeijende ijzeren stang uit het vuur en begon met duchtige slagen daarop los te hameren.</p>
<p>&nbsp;</p>
<p>Den volgenden Zondag namiddag ontmoeten wij een gezelschap van jonge en oude personen van beiderlei geslacht, die uit de kerk kwamen. Het was de weduwe Wessels met hare vijf kinderen, benevens Kasper en Peter Meijer. Zij traden het huisje van eerstgenoemde binnen en zetten zich, daar er niet genoeg stoelen voorhanden waren, deels op de bedden, deels op eene in het vertrek staande kist. Truitje had spoedig het bijna uitgegane vuur in den kagchel aangewakkerd, en toen alles rustig en stil was, zeide Kasper:</p>
<p>‘Ik heb u beloofd, mijne levensgeschiedenis te verhalen, en daar gij allen juist bij elkander zijt, wil ik het nu doen, want ik kan wel denken, dat gij begeerig zult zijn te vernemen, hoe ik er toe ben gekomen, na veertigjarige afwezigheid naar mijne geboorteplaats terug te keeren.’</p>
<pb n="342"/>
<p>‘Vrolijk en met een ligt hart ging ik als twintigjarigen smidsgezel naar Holland; vijf jaren hield ik mij daar in verschillende steden op: in Alkmaar, Haarlem, Leijden, Amsterdam en andere plaatsen. Waar het mij het best beviel bleef ik den langsten tijd. Toen de vijf jaren ten einde waren, dacht ik aan de terugreis en overlegde voor de eerste maal wat ik te huis zoude aanvangen. Toen was goede raad duur.’</p>
<p>‘Mijn vader bezat niets dan het met schulden beladen huisje; wat hij met handenwerk verdiende, was naauwelijks toereikend om in de dringendste behoeften te voorzien. Toen dacht ik: Als gij naar huis gaat, dan kunt gij nog een paar jaren uwen vader helpen werken, dan geeft hij u het huisje met de smederij en de schulden over. Gij zijt, dacht ik verder, maar een arme borst en kunt slechts een arm meisje als vrouw er binnen leiden, daarbij hebt gij uwen vader te onderhouden - wat zal dus uw lot zijn? Gij blijft een arme duivel uw geheele leven en hebt, gelijk uw vader, bestendig met honger en kommer te kampen. Wordt uw huwelijk met kinderen gezegend, dan wordt uw nood slechts vermeerderd, en wat zal het lot uwer kinderen zijn? Die zullen door denzelfden vloek der armoede nedergedrukt worden. Ik had derhalve geen lust naar huis te gaan; jong bloed - een ligtvaardige zin. Spoedig was het bij mij vast besloten; gij gaat niet naar huis!’</p>
<p>‘Zoo dacht ik <hi rend="i">destijds</hi>, kinderen! Nu denk ik geheel anders, want eene rijke levenservaring heeft mij overtuigd hoe verkeerd en verwerpelijk mijne toenmalige beschouwing van het leven was. Ik kende toen geen ander geluk dan bezit van geld. Had ik destijds de tegenwoordige gedachten gehad, dan ware ik zonder aarzelen naar huis gegaan, had mijn vader nog een paar jaren in zijn handwerk geholpen, en zoude het door vlijt en volharding gewis zoover gebragt hebben, dat ik een gedeelte der schulden had kunnen betalen. Ik had dan welligt een arm, maar vlijtig en braaf meisje tot vrouw genomen en met haar vreugde en leed gemeenschappelijk gedragen; wij zouden vroeg en laat vlijtig gearbeid, zuinig geleefd, onze kinderen tot vlijt en ontbering en in de vreeze des Heeren opgevoed hebben. Zóó zouden wij ons lot den Heer hebben mogen toevertrouwen, ware
<pb n="343"/>het ons gelukt jaarlijks iets over te leggen, dan zoude welligt ons huis vrij van schuld zijn geworden en wij misschien een paar akkers land hebben kunnen koopen, en zoo niet, dan zouden wij toch het leven wel doorgekomen zijn, en dan hadden onze kinderen het moeten maken als hunne ouders, De wegen, die ik gegaan ben, hebben mij geen grooter geluk aangebragt.’</p>
<p>‘Mijn besluit om niet naar huis te gaan, stond alzoo onherroepelijk vast. Ik schreef dit naar huis en raadde mijnen vader aan, dat hij, als mijn broeder eene gelegenheid konde vinden om te trouwen, hem het huis en de smederij zoude overgeven, daar ik afstand deed van de voorkeur, waarop ik als oudste zoon regt had.’</p>
<p>‘Maar wat te beginnen? Zoo dacht ik en overlegde, dat, als ik een paar honderd guldens verdienen wilde, ik het anders moest aanleggen, dan tot hiertoe, want in de vijf jaren van mijn verblijf in Holland had ik het niet verder gebragt dan tot eene kist met goede kleederen, een zilveren horologie en een paar guldens in den zak - noodig reisgeld voor een paar weken.</p>
<p>Ik overlegde dat alles zonder dat ik tot een vast plan konde komen. Ik was half voornemens mij naar Engeland te begeven, maar toevallig hoorde ik dat de regering dringend behoefte had aan soldaten voor de Oost en daarom een handgeld van honderd guldens uitloofde voor ieder, die zich voor zes jaren wilde verbinden en bovendien drie honderd guldens na volbragten diensttijd en ingeval van verwonding een pensioen van 5 tot 10 guldens 's maands. Spoedig had ik als koloniaal dienst genomen, en schreef, toen de tijd van vertrek was gekomen, aan mijn vader.’</p>
<p>‘Ik werd te Harderwijk naar de Oost ingescheept, in Batavia in een regiment ingedeeld, en na afgeëxerceerd te hebben, met mijne kompagnie nu hier dan daarheen in het veld gezonden. Van mijn krijgsleven en mijne ontmoetingen te water en te land vertel ik u een andermaal. Mijn diensttijd liep ten einde, ik meldde mij aan om mijn ontslag te vragen en ontving ten antwoord, dat dit zoude verleend worden zoodra ik te Batavia was aangekomen. Maar er werd geen haast gemaakt om mij naar Batavia te zenden. Ik bemerkte wel dat men mij liever wilde behouden. Ik had mijne dienst
<pb n="344"/>steeds stipt en naauwgezet verrigt, en had - dit mag ik wel zeggen - in ieder opzigt braaf gediend. Men had mij derhalve reeds voor langen tijd tot onderofficier benoemd.’</p>
<p>‘Onze majoor liet mij eens op een morgen bij zich komen, en deed mij den voorslag mij nogmaals voor zes jaren te verbinden onder de volgende voorwaarden: honderd guldens handgeld, als vroeger, aan het einde van de zes jaren andermaal drie honderd guldens en aan het einde van den diensttijd eene maandelijksche toelage van 15 guldens.’</p>
<p>‘Wat zoude ik doen? Ik begreep dat men mij niet ligt zoude laten gaan, en moest blijde zijn op zulke voordeelige voorwaarden te kunnen blijven dienen. Ik had het geluk een zeer sterk ligchaamsgestel te bezitten, dat bijzonder goed tegen het ongezonde klimaat bestand was.’</p>
<p>‘Ik bedacht mij dus niet lang, maar nam den voorslag aan. Een jaar later werd ik sergeant-majoor. Mijn voorganger had het driemaal zes jaren uitgehouden. Hij keerde nu met 2000 guldens, die hij bespaard had, in het burgerlijke leven terug en kocht een huis, waar hij eene herberg begon; want hij had eene weduwe leeren kennen, welke hij huwde. Hij was besloten zijn leven te Batavia te slijten, want hij had in het vaderland geene bloedverwanten meer. Met dezen man - hij heette Roelofs - kwam ik in vriendschappelijke betrekking en mijn omgang met hem werd vertrouwelijker dan met iemand anders.’</p>
<p>‘Met mijn nieuw handgeld bezat ik reeds 500 guldens, welke ik tegen eene schriftelijke schuldbekentenis aan mijnen vriend Roelofs gaf.’</p>
<p>‘Ook de tweede zes jaren verliepen en - dat ik het kort make - nog een derde zestal, waartoe ik mij te ligter had laten overhalen omdat ik aan de omstandigheden en levenswijze van Oostindië was gewoon geworden, en mijne gedachten aan mijne geboorteplaats van jaar tot jaar meer op den achtergrond getreden waren.’</p>
<p>‘Ik was, wanneer wij te Batavia in garnizoen lagen, den geheelen dag, als ik geene dienst deed, in het huis van mijnen vriend, bij wien ik kost en verpleging had. Hij had eene zeer brave en vriendelijke vrouw, die er genoegen in vond mij voorkomend te behandelen - met een woord, mij ontbrak niets. Daar kwam mijn vriend Roelofs te sterven, een
<pb n="345"/>jaar voor den afloop mijner laatste zes jaren. Ik was toen juist met het bataillon in het veld, en toen ik de treurige tijding ontving, nam ik voor, als mijn diensttijd verstreken was, naar het vaderland terug te keeren, daar mij nu toch niets meer aan de koloniën kon binden.’</p>
<p>‘Maar de mensch wikt en God beschikt. Vier maanden daarna kwam ik terug en vond de weduwe van mijnen vriend tamelijk getroost over haar verlies en druk bezig in hare herberg, waarvan nu de zorg alleen op haar rustte. Ik verkreeg een jaar daarna mijn ontslag, met een jaarlijksch pensioen van 180 guldens, en huwde de kinderlooze weduwe van mijnen vriend. Ik was destijds 48 jaren oud; ik leefde tien jaren gelukkig en tevreden met haar, toen riep de dood haar van mijne zijde weg. Zij was, zoo als ik u reeds gezegd heb, eene zeer brave vrouw, en ik heb menigen traan om haar gestort.’</p>
<p>‘Na den dood mijner vrouw begon het verlangen naar het vaderland en mijne geboorteplaats met nieuwe kracht te ontwaken, en daar ik noch kinderen noch aanverwanten in de Oost had, wilde ik mijne overige dagen in eene familie, zoo mogelijk van bloedverwanten, doorbrengen. Gelijk ik gewoon was snel mijne besluiten te nemen en uit te voeren, zoo ging het ook ditmaal. Ik verkocht mijn klein eigendom en ontdekte toen eene omstandigheid, welke mij onbekend was gebleven.</p>
<p>Ik was namelijk, zooals ik u reeds gezegd heb, de derde man mijner vrouw; haar eerste man was een Fries. Deze had een vermogen van 4000 guldens nagelaten, dat, zooals de huwelijks-voorwaarde bepaalde, daar er geene kinderen waren, na den dood zijner vrouw, aan zijne bloedverwanten terug vallen zoude. Nadat ik alles verkocht had, bleven mij ongeveer 4500 guldens over; wat boven de 4000 guldens was, werd mij uitbetaald en het overige bij de weeskamer bewaard, om het aan de bloedverwanten van den man, indien zij bestonden, uit te betalen. Uit voorzigtigheid liet ik mijn aandeel van 500 guldens bij het grootere kapitaal, dat naar Holland gezonden werd, en nu kan ik verwachten, dat mij dit geld, benevens mijn achterstallig pensioen spoedig hierheen gezonden zal worden.’</p>
<p>‘Zoo als gij ziet, ben ik niet zoo geheel onvermogend, als
<pb n="346"/>het zich liet aanzien. Ik heb een kapitaaltje van meer dan 500 guldens en een goed pensioen - in elk geval meer dan ik, bij mijne weinige behoeften noodig heb. Bovendien heb ik nog eene hoewel zwakke hoop op die 4000 guldens, die natuurlijk mij toevallen, als geene bloedverwanten te vinden zijn. Het is namelijk reeds bijna 50 jaren geleden dat de vader van dien man zich met zijne vrouw en dezen zoon, zijn eenig kind, in Nederlandsch Indie heeft nedergezet. Hij had slechts een ziekelijk kleindochtertje in Friesland achter gelaten (een kind van een anderen kort na zijn huwelijk overleden zoon) toen een half jaar oud, dat zelf of wier nakomelingen alleen erfgeregtigd zijn kunnen. Is nu dit kind nog in leven, of bestaan er kinderen van haar, dan zijn deze 4000 guldens voor mij verloren - in het tegenovergestelde geval behooren zij mij. Dit moge zijn zooals het wil, ik ben tevreden, want wat God doet is welgedaan! In het eerste oogenblik toen mij dit werd medegedeeld, ergerde ik mij wel een weinig, want ik had 1200 guldens bespaard geld in de huishouding gebragt en in de tien jaren van mijn huwelijk ook een paar guldens terug gelegd, en dat zoude nu grootendeels verloren gaan. Maar spoedig had ik mijne mismoedigheid overwonnen, en geen enkelen keer werd de wensch in mij levendig, dat dit kind reeds zonder erfgenamen zoude gestorven zijn. Dit meisje is misschien regt gezond geworden, is misschien gehuwd, is moeder van verscheidene kinderen en verkeert welligt in grooter nood dan ik, zoodat zij dit geld zeer goed zal kunnen gebruiken. Ja, ik heb mij voorgenomen zelf naar Friesland te schrijven om haar, zoo zij nog leeft, op haar geluk opmerkzaam te maken. Maar mogt het geld mij nog toevallen, dan zoude ik ook wel eene arme, regtschapene weduwe vinden, die brave kinderen heeft, voor wie ik het ten beste zoude aanwenden. Maar zoo als de Heere wil.’</p>
<p>Allen, die in de kamer zaten, hadden met klimmende belangstelling het verhaal van den ouden man gehoord en waren hem dikwijls met vragen in de rede gevallen. Toen hij geëindigd had, ontstond er eene pauze van eenige minuten - toen nam Peter het woord en zeide:</p>
<p>‘Beste oom, gij hebt ons alles zeer treffend verteld, waarvoor ik u van harten dank. Slechts iets is mij nog niet regt
<pb n="347"/>duidelijk en daarover wil ik u eene vraag doen; gij moet mij evenwel belooven dat gij er niet kwaad om zult worden.’</p>
<p>‘Waarom zoude ik er kwaad om worden?’ antwoordde Kasper, ‘vragen zijn altijd geoorloofd - wat wilt gij nog weten?’</p>
<p>‘Hoe kwam het dat gij in zulk eene sobere kleeding hier gekomen zijt?’</p>
<p>‘Gij hebt gelijk, dat had ik bijna vergeten,’ antwoordde de ander. ‘Nu, dat geschiedde niet zonder doel. Ik had, zooals gij weet, vrijen overtogt. Toen ik mijne aangelegenheden te Amsterdam bezorgd had, liet ik mijne kleederen en eenig ander goed daar achter, omdat ik uit zuinigheid de reis te voet wilde afleggen, en ik kocht een armoedig pakje, want indien ik beter gekleed ware geweest, zoude uw vader mij gaarne hebben opgenomen, en ik zoude niet in staat geweest zijn, zijne ware gezindheid jegens mij te leeren kennen. Nu weet ik echter wat ik van hem, wat van de anderen te denken heb, en dit draagt veel tot mijne tevredenheid bij. Het zal mijne oude dagen veraangenamen, dat ik weet wie mij waarlijk lief heeft en den armoedigen ouden man met zooveel bereidwilligheid heeft opgenomen.’</p>
<p>De oude man was bij deze woorden tot tranen geroerd; hij stond op, trad op Peter toe, schudde hem krachtig de hand en wilde spreken - maar konde niet. Na een korte pauze trad hij naar de huisvrouw, schudde ook haar hartelijk de hand, en zeide, terwijl hij zich de tranen uit de oogen wischte: ‘Lieve vrouw Wessels, hij slechts, die langen tijd van zijne geboorteplaats en zijne aanverwanten verwijderd was, gevoelt de hooge waarde van een “te huis” en van de liefde zijner bloedverwanten. Ik heb menschen in vreemde landen aangetroffen, die vriendelijk en dienstvaardig jegens mij waren, maar ik had zelden de overtuiging, dat dit zonder eenig eigenbelang geschiedde. Geheel anders is het met mijn neef hier gegaan. Reeds in het eerste oogenblik toen ik hem zag, gevoelde ik mij tot hem getrokken, en mijne liefde tot hem ontwaakte nog meer, toen ik zijne onbaatzuchtige liefde ondervond. En gij, vrouw Wessels, zijt wel niet met mij door banden van het bloed verbonden, maar ik gevoel toch even veel genegenheid voor u. Dat komt omdat Peter u zoo zeer geprezen heeft, en omdat gij mij
<pb n="348"/>ouden man zoo bereidwillig hebt opgenomen, zonder dat gij wist of ik het u zoude kunnen vergelden. En toch zijt gij eene arme weduwe, die het uwe zeer noodig hebt en voor vele kinderen hebt te zorgen.’</p>
<p>‘Dat is niet de moeite waard om van te spreken,’ antwoordde vrouw Wessels. ‘Ieder moet immers zijnen naaste helpen zoo veel hij kan.’</p>
<p>‘God moge het u vergelden,’ antwoordde Kasper, ‘ik ben daartoe niet in staat; maar u, Peter, wil ik het inscherpen: vergeet niet wat deze lieden aan mij doen, en zie hoe gij hun van dienst kunt zijn; is het niet de moeder, dan de kinderen. Dunkt u dat ook niet, Peter?’ ging de oude, wiens scherpe blik de wederzijdsche neiging der jongelieden niet ontgaan was, schertsend voort, ‘gij zult de dankbaarheid jegens Truitje niet ongaarne overnemen?’</p>
<p>En plotseling wendde hij zich tot het flinke, vriendelijke meisje, dat reeds, hoewel zij hem slechts eenige malen gezien en geproken had, zijne gunst in hoogen graad had verworven, maar zij sloop juist de deur uit, toen de oude Kasper zijne rede tot haar rigten wilde.</p>
<div type="section">
<head rend="h4">II.</head>
<p>Wij springen een tijdsverloop van een half jaar over, waarin niets bijzonders, ten minste geene onverwachte gebeurtenissen, in beide familiën plaats hadden. De weduwe Wessels leefde stil en rustig voort, zoo als zij sedert jaren gewoon was; zij werkte ijverig, in vertrouwen op den Heer, en de kinderen stonden haar daarbij getrouw ter zijde, want ook de beide jongste, die nog ter school gingen, werden door de moeder bezig gehouden, om hen vroeg aan den arbeid te gewennen.</p>
<p>De oude Kasper had zich dadelijk in zijnen nieuwen toestand geschikt. Hij wilde de huisvrouw kostgeld betalen, maar zij wilde dit niet aannemen, hoewel hij zeide, dat het hem niet aan geld ontbrak, daar Peter hem, zoo veel hij noodig had, had aangeboden.</p>
<p>Deze was op de fabriek in dienst getreden en ontving een goed weekloon. Hij wilde bij zijnen vader wonen en eten, en hem het grootste deel van zijn loon overlaten - maar
<pb n="349"/>deze wilde niets meer van hem hooren, verbood hem het huis en zijne vrouw en de andere kinderen elken omgang met hem. Toen trok Peter ook naar de weduwe Wessels en woonde te zamen met zijnen oom Voor zich zelven betaalde hij een wekelijksch kostgeld. Kasper gevoelde zich in den kring dezer familie zeer behagelijk. Daar de huisvrouw van hem geen kostgeld wilde aannemen, voor zijn geld was aangekomen, trachtte hij haar op alle wijze te ondersteunen. Hij kocht voor haar reeds de eerste week eene partij hout, daar hij zag dat hieraan gebrek was; de volgende week was de aardappelen-voorraad ten einde - dadelijk kwamen een paar mudden in den kelder; in de derde week bezorgde hij een kleinen voorraad meel in huis, en op deze wijze besteedde hij zooveel voor levensmiddelen, als hij meende aan de weduwe voor woning, kost en verpleging schuldig te zijn. Daarbij bevond de arme vrouw zich zeer goed.</p>
<p>Na ongeveer zes weken werd Kasper zijn geld gezonden. Hij besteedde dadelijk 250 guldens tot aflossing van het kapitaal, waarmede het huisje der weduwe belast was, en verklaarde, dat dit een bruidsgeschenk voor Truitje zijn zoude wanneer zij eens ging trouwen. Daartegen protesteerde de weduwe wel, en zeide: ‘gij hebt hier bloedverwanten, die het even goed kunnen gebruiken als ik; men zoude het als onderkruiping van mij beschouwen - ik kan het daarom niet aannemen, er zoude misschien geen zegen op rusten.’</p>
<p>‘Het blijft zoo als ik gezegd heb, lieve vrouw Wessels,’ antwoordde de oude: ‘Gij weet dat ik geen broeder meer heb - die mij niet kent, dien ken ik ook niet.’</p>
<p>‘Wilt gij zoo onverzoenlijk zijn,’ hernam de weduwe, ‘en van uwen broeder niets weten, dan moogt gij toch zijne kinderen niet vergeten, want die zijn allen braaf en goed, en zij hebben het ook noodig.’</p>
<p>‘Nu, nu,’ antwoordde de oude, ‘wij zullen zien wat daaraan te doen is; Peter weet welligt een uitweg, hij mag zien hoe hij aan het geld komt.’</p>
<p>En het bleef gelijk de oude oom besloten had.</p>
<p>&nbsp;</p>
<p>Bij zwarten Toon was het gedurende dien tijd niet zoo goed gegaan. Hij werkte voortdurend vlijtig, zoo dikwijls hij
<pb n="350"/>wat te doen had; maar sedert zijn zoon Peter niet meer bij hem was, bleef het werk hoe langer hoe meer uit. Hij bezocht allengs drukker de herberg, werd iederen dag wreveliger tegen vrouw en kinderen, welke hij dagelijks mishandelde. Vloeken, zweren en schimpen wisselden bij hem van 's morgen tot 's avonds en verstikten allengs het overschot van zijn beter gevoel.</p>
<p>Onder zulke omstandigheden was het natuurlijk dat zijne welvaart dagelijks achteruitging. Alle voorraad was verteerd en nieuwe konde niet worden aangeschaft, daar het aan geld ontbrak. Het huisgezin zoude verhongerd zijn, indien de verstooten Peter niet al zijn bespaard geld aan de moeder gegeven had.</p>
<p>Daarmede konde nu wel de honger gestild worden, maar tot betaling der schulden was het ontoereikend. De oude smid werd van verscheidene zijden lastig gevallen, en eindelijk, daar hij de interest van het verschuldigde kapitaal niet betaalde, werd het huis met den tuin en een akker land geregtelijk verkocht en voor 900 guldens aan een der hypotheekhouders toegewezen, eene som welke juist toereikend was om het daarop liggende kapitaal met interesten en onkosten te betalen. Het huis moest nu ontruimd worden, met achterlating van den inboedel, die door andere schuldeischers in beslag was genomen; zelfs de werkgereedschappen uit de smederij zouden mede worden verkocht.</p>
<p>De jammer en ellende dezer familie was onbeschrijfelijk. Deze ongelukkige gebeurtenissen kwamen slag op slag en wierpen eindelijk Peter's moeder op het ziekbed. Kasper's voornemen om zich niet meer met zijnen broeder in te laten was reeds lang opgegeven, zijn medelijdend hart konde hem niet langer werkeloos doen blijven, ook als Peter hem niet zoo dringend daarom gesmeekt had. Hij ging naar den tegenwoordigen eigenaar van het huis en sprak met hem. Deze was bereid alles, wat hij gekocht had, voor de som van 900 guldens weer over te geven. Kasper had nu echter weinig meer dan 200 guldens van zijn kapitaal overgehouden, en de eigenaar wilde van gedeeltelijke betalingen niets hooren. Eindelijk bewilligde hij, als hem 300 guldens betaald werden, er 600 te laten staan, maar alleen tegen behoorlijke borgstelling. Nu werd familieraad gehouden. Truitje bood
<pb n="351"/>dadelijk aan, hare spaarpenningen, die bijna 100 guldens bedroegen, daartoe mede bij te dragen; het was echter nog altijd niet toereikend, daar nog meer dan honderd guldens voor andere schulden te betalen waren. Intusschen moest men er ook aan denken hoe het gaan zoude als de oude smid weder in zijn eigendom was hersteld. Welken waarborg had men dat hij dan beter in staat zijn zoude, dan vroeger, om zich zelven en zijne familie te onderhouden? Hoe zoude het gaan als na een of twee jaren dezelfde toestand weder terugkeerde - wie zoude dan helpen? Was het niet zooveel als het geld ten venster uit te werpen, als men zoo maar op eens de schulden voor zwarten Toon betaalde en hem dan zelfstandig handelen liet?</p>
<p>Kasper zeide eindelijk: ‘Als ik alles overleg, dan zal het best zijn, dat ik Peter de werkplaats overlaat. Wij sluiten den koop voor hem, hij neemt de smederij over en zijn vader kan bij hem werken, waarentegen de zoon hem onderhoudt. Wij hebben dan ten minste gewonnen, dat Peter de <hi rend="i">meester</hi> is, en dit zal tot een geheel ander bestuur en huishouden leiden. Want slechts als alles veranderd wordt, van binnen en van buiten, kunnen wij hopen dat de Heer zijnen zegen in het huisgezin van mijnen broeder geven zal.’</p>
<p>Deze voorslag was te doelmatig om niet aller bijval te winnen. Juist toen men tot dat resultaat gekomen was, ging de predikant het huis voorbij en groette vriendelijk voor het venster. Kasper nam zijn mutsje af en verzocht den voorbijgaande een oogenblik in huis te willen komen. Hem; die zijne gemeenteleden altijd met raad en daad ter zijde stond, deelden zij hun plan mede, en daar ook deze verstandige man het volkomen goedkeurde, werd tot de uitvoering besloten. Peter voegde er de bede bij om de zaak aan zijnen vader zoo verschoonend mogelijk mede te deelen en hem in zijnen naam te verzekeren, dat hij ook in zijnen nieuwen toestand, voorzeker den pligt eens zoons niet vergeten zoude.’</p>
<p>‘Dat komt juist goed, Peter,’ zeide de predikant, ‘ik ga juist naar uws vaders huis, om uwe zieke moeder te bezoeken. Deze tijding zal voor de arme vrouw een grooten troost zijn en veel tot hare herstelling bijdragen. Ik zoude mij moeten vergissen als niet kommer en verdriet de hoofdoorzaak van hare ziekte ware. Dan zal ik ook het plan aan
<pb n="352"/>uwen vader mededeelen en tot zijn geweten spreken, - welligt draagt zijn tegenwoordige tegenspoed er toe bij, om hem de oogen te openen en hem te toonen op welke dwaalwegen hij tot hiertoe gewandeld heeft.’</p>
<p>&nbsp;</p>
<p>Sedert zwarte Toon de zekerheid had, dat zijn geheel vermogen in handen zijner schuldeischers overgaan en hem en zijne familie niets overblijven zoude, was hij stil en ingekeerd in zich zelven geworden. Hij ging somber daarheen, alsof hij stom was. Hij vloekte en schimpte niet, maar hij bad en werkte ook niet, hij ging niet meer in de herberg, maar ook niet in de kerk. Hij was onverschillig jegens alles, zelfs de ziekte zijner vrouw bragt geene verandering in zijn gedrag. Toen de predikant zijne vrouw bezocht, zat hij in de kamer met gesloten oogen, het hoofd op de hand geleund; hij bemerkte hem niet eens, ten minste beantwoordde hij zijnen groet niet, toen hij door de keuken in de kamer ging.</p>
<p>De troost, welke de waardige leeraar de vrouw bragt, was van heilzame uitwerking; een tranenstroom verligtte het bedrukte hart der ongelukkige, zij sloeg de oogen op naar den hemel en vouwde de handen tot een stil gebed.</p>
<p>De predikant zweeg, ten einde het ontwakend godsdienstig gevoel niet te storen. Eindelijk zeide de vrouw: ‘zoo heb ik dan niet te vergeefs, in den laatsten tijd, zoo dikwijls gebeden en mij verootmoedigd voor den Heer, en mijn hart voor hem uitgestort!’</p>
<p>‘Wèl u, brave vrouw Meijer,’ besloot de predikant zijne troostgronden: ‘wèl u dat gij zoo geleefd en gehandeld hebt, de goede gevolgen zullen niet uitblijven.’</p>
<p>&nbsp;</p>
<p>Toen de leeraar de vrouw van den smid Meijer verliet, vond hij haren man in de keuken op dezelfde plek zitten, als een half uur geleden, toen hij hem was voorbijgegaan. Hij zette zich bij hem aan de tafel en sprak den smid aan, die plotseling zich oprigtte, alsof hij in diep nadenken verzonken geweest was, en na een kort, onvriendelijk ‘goeden avond,’ dat hij mompelde, dadelijk zijne vroegere houding weder aannam.</p>
<p>‘Gij weet, Meijer,’ hernam de predikant, zonder zich door
<pb n="353"/>die stuurschheid van zijn stuk te laten brengen, in welk een toestand gij verkeert! Zoo als het nu is kan het onmogelijk blijven; uwe geheele familie zoude te gronde gaan. Daarom hebben uw broeder en uw zoon het besluit genomen, uw vroeger eigendom, dit huis en land, te koopen, maar voor uwen zoon, die nu zelf baas worden en de smederij voortzetten zal. Uw Peter neemt daarmede de zorg voor zijne ouders en jongere broeders en zusters over. Dat zal u wel naar den zin zijn, want gij weet toch welk een braaf en goed mensch Peter is, bij wien gij het voorzeker goed zult hebben. Gij werkt als vroeger en dan is het 't zelfde of de smederij op uwen of zijnen naam wordt voortgezet.’</p>
<p>De predikant had meermalen opgehouden en op antwoord gewacht, daar dit echter niet volgde, zeide hij eindelijk: ‘Nu, Meijer, hebt gij geen antwoord voor mij - verheugt het u niet, dat de goede God u op zulke wijze voor honger en ellende bewaart, dat op deze wijze voor uwe vrouw en uwe kinderen gezorgd wordt?’</p>
<p>Meijer rigtte zich een oogenblik op en zeide, maar zonder den leeraar aan te zien: ‘Ik verheug mij over niets meer op deze wereld. - Zij mogen het met den boel maken zoo als zij willen, - het gaat mij niet meer aan.’</p>
<p>‘Neen,’ antwoordde de predikant, ‘dat is niet het regte gevoel, waarmede gij zulk eene blijde tijding moet vernemen. Wat zoude van u en uwe kinderen geworden zijn, als deze gebeurtenis, die een waar geluk is, niet tusschen beide ware gekomen. Zoudt gij welligt in eene andere werkplaats als knecht willen werken? Of zoudt gij ten laste der gemeente willen komen, of misschien gaan bedelen? - Gij vergeet dat gij spoedig 60 jaren oud zijt, en men niet gaarne zulk een oud man in zijn werk zoude nemen. Ik moet hard met u spreken, want gij hebt het inderdaad ver laten komen. Uw broeder, dien gij zoo onbroederlijk behandeld hebt, uw zoon, dien gij uit het huis gejaagd hebt, bieden u deze redding aan, en gij weet daarop slechts te antwoorden: “Zij mogen het met den boêl maken zoo als zij willen!” - Gij zijt waarlijk een verstokt mensch! Gij zijt willens blind, en daarom moet ik u met harde woorden de oogen openen. Men had u eerst een tijd lang in honger en ellende moeten
<pb n="354"/>laten smachten, want zoolang het u goed ging, kendet gij den Vader in den hemel niet - dan waart gij welligt tot erkentenis uwer zonden gekomen. Ik raad u dringend en welmeenend, keer tot u zelven in en verander uw gemoedsbestaan, want slechts den boetvaardigen zondaar zal vergeven worden!’</p>
<p>Was het deze vermaning, die onwillekeurig den spreker zoo had opgewonden, dat hij opgestaan was en met opgeheven regterhand, als dreigende voor den smid stond, of was het de indruk der laatste gebeurtenissen, welke hem zachter gestemd hadden? Hij bleef althans, wat voor eenige weken niet zoude gebeurd zijn, bij deze beschuldigingen stil en kalm en antwoordde, zonder echter zijne stugge houding te veranderen:</p>
<p>‘Ik heb altijd mijn pligt gedaan, ik heb van den vroegen morgen tot den laten avond vlijtig gewerkt, en ik versta mijn ambacht zoo goed als iemand. Hoe ver heb ik het daarmede gebragt? Tot niets! - ik ben uit mijn huis verdreven, men ontneemt mij mijne gereedschappen, alles wat ik het mijne noemde, en zet mij naakt op de straat - wien zoude ik dan dankbaar zijn? Waarvoor zoude ik dankbaar zijn?’</p>
<p>‘Beste Meijer!’ viel de leeraar hem in de rede, ‘hoewel het mij leed doet zulk eene gezindheid bij u te vinden, verheugt het mij toch dat gij deze vraag tot mij rigt, want ik heb nu grond om te gelooven, dat gij op den weg der verbetering zijt. Ik wil echter eerst eene vraag aan u doen, en de uwe juist omkeeren: Hoe komt het dat gij met alle vlijt en inspanning, en met de hulp van uwen wakkeren zoon, zonder bepaalde ongelukken te hebben gehad, niet eens genoeg verdiend hebt om uwe familie te onderhouden? Hebt gij daarover niet nagedacht?’</p>
<p>Toen zwarte Toon niet antwoordde, hernam de predikant: ‘Gij zijt alzoo toch overtuigd, of kunt het ten minste zijn, dat werkzaamheid en vlijt alleen niet genoeg zijn! Als gij nu als zorgvuldig huisvader uw pligt doen wilt, dan moet gij op andere familiën zien, die toereikend hun brood winnen, zonder dat zij zelfs eenig vast eigendom bezitten. Ontdekt gij, bij vergelijking, in welk opzigt deze lieden het anders aanleggen dan gij - nu, dan moet gij het ook eens op zulk
<pb n="355"/>eene manier beproeven en deze verandering zal dan ook wel bij u hare goede werking doen.’</p>
<p>‘Ik weet waar gij heen wilt,’ antwoordde de smid - ‘gij bedoelt dat ik een fijne moet worden.’</p>
<p>‘Gij moet een godvruchtig mensch worden; ‘ging de geestelijke met verheffing van stem voort, ‘gij moet niet voortleven als een dier, dat geen redelijk verstand bezit; gij moet uw verstokt hart tot den Vader in den hemel wenden, die u, zonder dat gij het verdiend hebt, met zoovele weldaden overladen heeft. Gij vraagt waarvoor gij danken zult, omdat niet alles tot uw geluk is uitgeloopen, wilt gij het vele goede, dat u wedervaren is, niet erkennen? Hebt gij niet eene goede vrouw en gezonde wel geaarde kinderen? Geniet gij geene volkomen gezondheid? Kunt gij over misgewas klagen? Heeft de hagel uwe velden verwoest? Zie om u, in hoevele gedaanten ongeluk en ellende bij anderen zich vertoont, en sla met een verbrijzeld en dankbaar hart op uwe borst en roep uit: “o God, wees mij zondaar genadig!” Vraag waardoor gij waardig zijt dat de Heer u genadig met zijne tuchtroede verschoond heeft, wie gij zijt dat Hij u met den mantel zijner barmhartigheid bedekte, voor zoovele gevaren behoedde! Dank Hem ook dat hij u zoo genadig gekastijd heeft, en de bezoeking wegneemt vóór gij de zwaarte er van gevoeld hebt. En waarin bestaat de bezoeking? Zij is een kwaad dat gij u zelven op den hals hebt gehaald. Gij verstaat allezins uw handwerk goed, gij hebt in waarheid met vlijt gewerkt - maar hoe kon er zegen op rusten, daar gij uw hart van den Heer afgewend had? Zie eens op de weduwe Wessels, die uw verstooten broeder heeft opgenomen. Deze is armer geweest dan gij, en heeft zich en hare vijf kinderen, hoewel nooddruftig, toch tamelijk goed er doorgeholpen. Met hare zwakke krachten heeft zij dat volbragt, omdat God den arbeid harer handen gezegend heeft. En waardoor heeft zij zich dezen zegen verworven? Alleen door hare godsvrucht, door haar vertrouwen op den Vader in den hemel. Zij heeft <hi rend="i">gewerkt</hi> en <hi rend="i">gebeden</hi>. Het eerste hebt ook gij gedaan, maar het laatste niet. Gij hebt alle godsdienst afgelegd.
Sedert jaren heeft men u niet in de kerk gezien. Gij hebt ook in huis niet aan God gedacht. Gij hebt geschimpt, gevloekt en gelasterd, gij hebt vrouw en
<pb n="356"/>kinderen mishandeld, en den zegen Gods verbeurd. Gelooft gij niet dat de bezoekingen, die God over u heeft laten komen, indien gij in uwe halstarrigheid volhardt, slechts een begin van de gevolgen uwer zonden zijn zullen? Denkt gij er niet aan dat gij reeds een oud man zijt, die reeds met eenen voet in het graf staat, dat uw schepper u binnen kort oproepen kan voor zijnen regterstoel - hoe zult gij daar bestaan? Huivert gij niet voor den afgrond terug, welken gij zoo ligtzinnig te gemoet snelt?’</p>
<p>Zwarte Toon had weder zijne vroegere houding aangenomen; hij zat daar in zich zelven verzonken, met het hoofd op de hand geleund, zonder zich te bewegen, zonder iets te antwoorden. De predikant wilde zijn nadenken niet verstoren, hij meende genoeg gezegd te hebben en verliet het huis van den smid.</p>
<p>&nbsp;</p>
<p>In den loop der volgende maanden werd uitgevoerd wat betrekkelijk de familie Meijer besloten was.</p>
<p>De oude smid liet alles geschieden, zonder iets te zeggen, maar ook zonder eenige hulp te bewijzen; hij vermeed de werkplaats en sprak met niemand in huis. Daarentegen was hij dikwijls uithuizig, somwijlen bijna halve dagen.</p>
<p>Ongeveer vier weken later, op een Zondag-morgen - het was juist een schoone zachte lentedag - ging de geheele familie naar het naburig stadje in de kerk. Tot hunne verbazing, maar ook tot hunne groote blijdschap, zagen zij zwarten Toon achter in de kerk staan.</p>
<p>In de leerrede van den predikant was eene toespeling op het gebeurde niet te miskennen, welke toespeling echter slechts voor diegenen bemerkbaar was, die van de zaak wisten.</p>
<p>Na geëindigde godsdienstoefening werd de geheele familie verzocht in de pastorie te komen; zij gingen er allen heen, vol verwachting wat zij vernemen zouden. Naauwelijks waren zij de kamer binnen getreden, toen de predikant met den ouden smid hen volgde. Deze trad dadelijk naar zijne vrouw toe, en zeide, terwijl hij haar de hand reikte: ‘Liesbeth, ik heb gezondigd tegen God en heb verkeerd gehandeld jegens u en de kinderen - ik ben tot inzien van mijn kwaad gekomen en wil een ander mensch worden. Vergeef mij wat
<pb n="357"/>ik u misdaan heb, en ook u, kinderen, vraag ik om vergeving’ - en nu wendde hij zich tot deze en reikte ieder hunner de hand.</p>
<p>De indruk van deze gebeurtenis was buitengewoon. Niemand had dit verwacht, ten minste niet zoo spoedig. Allen waren diep getroffen en konden hunne tranen niet weerhouden. De vrouw viel haren man om den hals en de kinderen omhelsden elkander, terwijl de oude Kasper den leeraar de hand schudde. Snikkend riep de vrouw uit: ‘Geloofd en geprezen zij God, die u op den goeden weg gebragt heeft. Ach, nu kan alles weer goed worden, Toon. Ik wil u alles vergeven, vergeef gij ook mij, daar ik u ook dikwijls door tegenspraak verbitterd heb.’</p>
<p>De smid wendde zich nu tot zijnen broeder en zeide: ‘Kasper - ik weet niet of ik u nog broeder durf noemen - ik heb ook tegen u zeer misdaan...’</p>
<p>‘Stil, oude Toon,’ viel zijn broeder hem in de rede. Alles is vergeven en vergeten, gij zijt mijn waarde broeder - wat tusschen ons is voorgevallen gaat niemand aan, en ik weet er ook niets meer van.’</p>
<p>De ander hernam echter: ‘Ik weet het des te beter, en zal het ook, zoo lang ik leef, niet vergeten. Zie, Kasper gij kunt mij gelooven of niet, maar ik heb sedert dien avond, dat ik u zoo hardvochtig van mijnen drempel heb verjaagd......’</p>
<p>‘Zwijg, Toon,’ viel Kasper hem weder in de rede, ‘de zaak is afgedaan; ik ben bevredigd, wat wilt gij meer.’</p>
<p>‘Ook daarin herken ik uw goed hart,’ zeide de smid; ‘gij wilt mij de beschaming besparen, maar ik wil evenwel volbrengen wat ik mij heb opgelegd, en daarom bid ik u, hoor mij aan tot het einde. - Sedert dien avond heb ik geen rustig uur meer gehad. Gij moet evenwel alleen met mijn berouw tevreden zijn, want gij weet dat ik een bedelaar ben en niet weder kan goed maken wat ik misdaan heb.’</p>
<p>‘Vader!’ viel Peter hem in de rede, ‘gij zult morgen weder in uw eigendom hersteld worden. Het is nu weder alles goed en als wij weer duchtig met elkander werken, dan zult gij zien dat het met Gods hulp goed zal gaan.’</p>
<p>‘En ik trek morgen bij u in,’ zeide Kasper, terwijl hij zijnen broeder nogmaals de hand drukte.</p>
<pb n="358"/>
<p>‘Wilt gij dat? Wilt gij dat werkelijk?’ vroeg de smid zijnen broeder en hield zijne hand vast.</p>
<p>Het was een schoon en roerend tooneel de beide oude mannen te zien, zoo als zij elkander omarmden, terwijl tranen over hunne wangen rolden.</p>
<p>&nbsp;</p>
<p>In den namiddag van dezen blijden dag zat de familie als gewoonlijk in de kamer der weduwe Wessels en sprak vertrouwelijk, deels over vroegere gebeurtenissen, deels over plannen, hoe men het in de toekomst maken zoude. Ditmaal was ook de oude smid tegenwoordig en kon de weduwe niet genoeg danken voor de vriendelijke herberging van zijnen broeder. Hij sloeg er geen acht op, dat deze allen dank afwees, omdat zijn broeder alles betaald had, tot hij eindelijk door de komst van den burgemeester gestoord werd.</p>
<p>Nadat deze de aanwezigen vriendelijk gegroet had, zeide hij: ‘Ik kom om vrouw Wessels een en ander te vragen en hoop haar eene blijde tijding te kunnen brengen.’</p>
<p>Met deze woorden haalde hij een papier te voorschijn en zeide: ‘Vrouw Wessels, gij heet, zooveel ik weet, met uwe voornamen Anna Maria?’</p>
<p>‘Ja, zoo heet ik!’ antwoordde de gevraagde.</p>
<p>‘Heet uw vader niet Johannes Rijpe?’</p>
<p>‘Zoo is de naam van mijn vader, mijnheer.’</p>
<p>‘Is uwe familie niet uit Friesland afkomstig.’</p>
<p>‘Ja wel, ik ben in het dorp Stellingwerf geboren.’</p>
<p>‘Hebt gij daarvan bewijzen?’</p>
<p>‘Ik heb geene andere bewijzen dan mijn doopceel en mijne huwelijksakte.’</p>
<p>‘Breng mij deze papieren eens hier.’</p>
<p>De weduwe ging naar hare ladetafel en bragt een omslag te voorschijn, waarin verscheidene papieren lagen; zij reikte ze den burgemeester toe, die ze door las, terwijl allen in de diepste stilte en in gespannen verwachting den uitslag te gemoet zagen. Na verloop van eenige minuten zeide de burgemeester: ‘Het is werkelijk zoo als ik vermoedde. - Een oom van u is gestorven, heeft in Batavia een vermogen van 4000 guldens nagelaten en gij zijt de eenige erfgename.’</p>
<p>‘Geloofd zij God, de Almagtige!’ riep Kasper Meijer
<pb n="359"/>plotseling uit. ‘De wegen des Alleenwijzen zijn inderdaad ondoorgrondelijk! De erflater heet Martinus Rijpe en is de eerste man van mijne overledene vrouw geweest! Wij zijn dus aan elkander vermaagschapt, of althans verzwagerd, vrouw Wessels, en daar ik nu weet, dat de bedoelde 4000 guldens aan u vervallen, ben ik volkomen tevreden, dat ik ze niet verkregen heb.’</p>
<p>De arme vrouw was door deze verrassende tijding buitengewoon getroffen; zij was bleek geworden, en sidderde over haar geheele ligchaam, zoodat zij om niet neder te zinken, moest gaan zitten. Hare oogen vulden zich met tranen, zij vouwde hare handen en gaf aan haar gevoel lucht door de woorden: ‘Ach, mijne kinderen, mijne lieve kinderen!’ Nadat haar vervolgens alles duidelijk geworden was en zij de overtuiging verkregen had, dat het alles werkelijk zoo was, als men haar gezegd had, viel zij op de knieën, met den uitroep: ‘Wat God doet, dat is welgedaan!’</p>
<p>&nbsp;</p>
<p>De geschiedenis nadert haar einde - ik wil het in weinige woorden verhalen. Men kwam overeen, dat Peter, met de noodige volmagt en bewijsstukken, naar Holland zoude reizen, om de zaak der erfenis af te doen. Zoo geschiedde het, en reeds na zes weken kwam de jonge man met een wissel terug, waarop in Arnhem vier duizend guldens werden ontvangen.</p>
<p>Gedurende Peters afwezigheid zette zijn vader de smederij, met de vroegere energie en ijver voort. Hij was werkelijk een ander mensch geworden, en kwam nog in zijnen ouderdom tot een waarlijk godsdienstig gemoedsbestaan. Zijn broeder Kasper was bij hem ingetrokken, en Antoon trachtte door de grootste oplettendheid en hartelijke vriendelijkheid zijne vroegere handelwijze weder goed te maken.</p>
<p>Den eersten Zondag na Peters terugkomst werd zijne verloving met het brave Truitje gevierd - zes weken later de bruiloft. De baronnes wilde, hoewel de familie nu niet behoeftig meer was, zich het genoegen niet laten ontnemen, om de bruiloft op hare kosten te doen houden. Het was een vrolijk, maar geen luidruchtig feest, dat de beide familiën Wessels en Meijer vierden, een waar dank- en
<pb n="360"/>vreugdefeest. De baronnes schonk het jonge echtpaar een fraaijen huisbijbel, en had op het titelblad de woorden geschreven: <hi rend="sc">werk en bid</hi>!</p></div></div>
<div type="chapter">
<head rend="h3">De drie splinters.
<lb/>(Uit het leven van Joachim Murat.)</head>
<head rend="h4">I.</head>
<p>De marqueur zette den bal op het acquit, stootte en maakte den rooden in den hoekzak.</p>
<p>‘Bij mijn sabel, de stoot kon niet meesterlijker zijn!’ riep een luitenant der huzaren, ‘dat noem ik een marqueur, die het biljartspelen verstaat!’ - De aanwezigen barstten in een luid gelach uit, de marqueur kreeg eene kleur tot achter de ooren, beet zich in de lippen, maar zweeg. De partij begon op nieuw. De luitenant, die klaarblijkelijk met den marqueur twist scheen te zoeken, wierp de queue op het biljart en beval hem een glas limonade te brengen, waarna deze van een nabijstaand tafeltje een glas nam en het den luitenant toereikte. Deze keerde zich - als zocht hij naar iets - schielijk naar de andere zijde om en stiet hem door die wending het glas uit de hand, waardoor het in scherven neerviel en deszelfs inhoud over den grond spatte.</p>
<p>‘De botterik geeft toch altijd blijk van zijne onhandigheid,’ merkte de luitenant honend aan; ‘zie eens, mijne uniform is geheel bedorven.’</p>
<p>‘Mijnheer!’ zeide de marqueur, ‘door uwe schielijke wending zijt gij zelf oorzaak van het ongeluk; en al draag ik ook juist geen wapen op zijde, dan ben ik daarom nog geen botterik.’</p>
<p>In plaats van hierop te antwoorden, greep de luitenant de op het biljart liggende queue, zwaaide haar boven het hoofd des marqueurs en bragt hem zulk een hevigen slag toe, dat het bloed langs zijn hoofd stroomde, terwijl van de op den grond vallende queue een drietal splinters afbarstten en de aanwezige gasten om de beide strijders een kring vormden, in de zekere verwachting, dat de marqueur deze daadwerkelijke beleediging niet ongestraft zou laten. Zelfs de luitenant was eenigzins onthutst, glimlachte ver-<pb n="361"/>legen en meende den marqueur voor zijn geheele volgend leven eene geduchte les te hebben gegeven. Deze nam echter de drie splinters van den grond op, wikkelde ze zorgvuldig in een papier, begaf zich daarna naar den met elke seconde meer in verlegenheid gerakenden officier, mat hem van het hoofd tot de voeten en zeide op bedaarden, maar ernstigen toon: ‘gij hebt daar al een tamelijk slecht kunststukje uitgevoerd, mijnheer de luitenant! en indien ik een botterik was, gelijk gij mij zoo even schimpend geliefdet te noemen, dan zou ik u oogenblikkelijk met dezelfde munt betalen; maar de bedaardheid, die gij niet bezit, houdt mij daarvan terug. Geloof echter, dat ik deze drie splinters ter gelegener tijd bewaar, en wat den slag aangaat, dien gij mij hebt toegebragt, zoo geef ik u de verzekering, dat gij dien even stellig van mij zult terug ontvangen, als het licht der zon ons beschijnt; ik geef u mijn woord daarop, mijnheer de luitenant!’</p>
<p>Dit gezegd hebbende, verdween de marqueur spoedig uit de zaal, terwijl de luitenant een liedje neuriede, even als of er niets ware voorgevallen.</p>
<p>&nbsp;</p>
<p>De marqueur bevroedde zeer goed, waarom de luitenant hem zulk een haat toedroeg; hij was in het gansche stadje als een welopgevoede, bescheiden knaap bekend, die zoowel om zijn zedig gedrag, als om zijne dagelijks meer naderende verbindtenis met de dochter des eigenaars van het voornaamste hotêl in de nabij gelegen stad Bastide de la Frontera, de bekoorlijke, lieftallige Laurette, algemeene achting genoot, en ieder bezoeker beschouwde Joachim niet als bediende, maar als een lid des gezins, in hetwelk hij diende. Hij bezat daarbij een aangenaam, innemend voorkomen, was slank van ligchaamsbouw, en uit zijne oogen straalde een zeker vuur, hetwelk menig hart, ofschoon dan te vergeefs, voor hem deed gloeijen, want het zijne klopte alleen voor Laurette, en voor de schatten der beide Indiën zou hij zijne uitverkorene niet ontrouw zijn geworden.</p>
<p>Het gevoel eener openlijke beschaming is voor eene gevoelige ziel in de hoogste mate krenkend, het doet eene inwendige smart ontstaan, voor welke slechts één balsem
<pb n="362"/>is, namelijk: deelneming. Diep gekrenkt sloop Joachim na het plaats gehad hebbend voorval uit de zaal den gang door, en poogde te vergeefs zijne drift te beteugelen. Luitenant Bollieu daarentegen was een van die menschen, die, in den hoogsten graad zelfzuchtig, alles ter bereiking van hun doel aanwenden en geene middelen ontzien, om hunne voornemens te volvoeren.</p>
<p>Ook hij beminde Laurette - dit was genoeg, om den armen Joachim met een doodelijken haat te vervolgen. Hij meende in het viertal weken, die hij met zijn escadron in het stadje doorbragt, bemerkt te hebben, dat Laurette in zijne fraaije uniform meer behagen schepte, dan in den kalen rok des marqueurs, terwijl Joachim op de trouw zijner Laurette bouwde; hij wilde dus naar haar toesnellen en zich bij haar beklagen over den hoon, dien men hem had aangedaan. Hij verliet alzoo de woning. Ook de luitenant zette zich in den zadel en rende, in het voorbijgaan nog een verachtelijken blik op den marqueur werpende, over den weg, zoodat zware stofwolken onder de hoeven van zijn ros opdwarrelden. De arme marqueur daarentegen moest den weg te voet afleggen en kwam juist op het marktplein aan, toen een eskadron Fransche jagers was opgezeten. De geharnaste ruiters verrukten menig oog, dat verlangend achter het venster naar omlaag tuurde, maar ook menige blik volgde den schoonen Joachim, toen hij zijne schreden rigtte naar den tuin, waar hij de schoonste en liefelijkste der bloemen, die, gelijk hij zich met eene stille hoop vleide, alleen voor hem bloeide, hoopte te vinden.</p>
<p>Reeds wilde Joachim door de groote poort het hotêl van zijn neef binnen gaan en den breeden trap beklimmen, die naar de kamer zijner Laurette leidde, toen hem in de gedachte kwam, zijne nicht onvoorziens te verrassen; hij begaf zich dus naar de binnenplaats, waar zich in een klein nevengebouw een dakkamertje bevond, hetwelk slechts een enkel venster had, dat regt tegenover Laurette's kamer gelegen was, zoodat men uit hetzelve alles daarin kon waarnemen. Zachtkens trok hij de deur van het kamertje achter zich digt, sloop naar het venster en staarde door de gordijnen in het vertrek zijner Laurette. Zij zat of liever lag daar in eene schilderachtige houding op een divan en scheen
<pb n="363"/>iemand in den hoek der kamer, waar Joachim's blik niet heenreikte, toe te lagchen. - Een enkel oogenblik verliep, en - Joachim's booze geest - de luitenant Bollieu trad nader, knielde aan Laurette's voeten neder en bedekte hare hand met gloeijende kussen. Joachim stond als door den bliksem getroffen; zijn oog staarde onbewegelijk op het paar daar aan de overzijde; maar toen Laurette zich neêrboog en insgelijks een vurigen kus op de wangen van den luitenant drukte, was de verspieder zich zelven niet langer meester.</p>
<p>‘Laurette!’ riep hij met eene eindelooze smart. De gelukkigen hoorden niet weinig verbaasd op. - ‘Dat was de stem van Joachim,’ sprak Laurette angstig; ‘om 's hemels wil, red u, zijn toorn kent geene grenzen; onbezonnene die ik was, dat ik het dakkamertje vergat te sluiten.’</p>
<p>‘Ik was op mijne hoede, en heb voor alles zorg gedragen,’ zeide de luitenant lagchend, ‘zijn haan heeft uitgekraaid’ - en te gelijk deed zich een luid geschater op het binnenplein hooren.</p>
<p>Laurette begaf zich aan het venster en zag hoe Joachim zich uit de handen van een zestal ruiters, die hem omsingeld hadden, poogde los te rukken.</p>
<p>‘De knaap staat met den satan in verband,’ riep de wachtmeester, den blik naar boven slaande; ‘wat moeten wij doen, luitenant!’</p>
<p>‘Subordinatie!’ riep deze met woeste stem, ‘en geen enkel woord van tegenspraak! Gij zijt jager; in naam des volks, laat u goedwillig de uniform aantrekken, anders doorboort mijn kogel uwe verwaande hersenpan!’</p>
<p>Joachim zag maar al te wel, dat elke poging tot wederstand hier te vergeefs was. Hij wierp nog een laatsten blik vol verachting op Laurette, die zich sidderend achter den luitenant verscholen had, en volgde toen, zonder een woord te spreken, den wachtmeester naar het marktplein, om met het escadron zijne vaderstad voor immer te verlaten.</p>
<div type="section">
<head rend="h4">II.</head>
<p>Eene roede uit den vreeselijken geesel des Eeuwigen deed, op de Place de la Greve te Parijs, het moordend toestel der guillotine oprijzen, terwijl de hemel gesloten bleef voor de
<pb n="364"/>klaagstemmen der tallooze offers en de laatste zuchten der duizenden, die door het doodelijk staal vielen.</p>
<p>Het was nacht - een duistere, maar woelige nacht. Pijlsnel rolden de koetsen heen en weder, tot aan den triomfboog van den geweldigen dood, aan welks trappen de beulsknechten het bloed wegveegden, dat er gedurende den ganschen dag gevloeid had; ruwe vloeken braken slechts nu en dan de doodelijk stille bezigheid der arbeidenden af, terwijl ginds, op Montmartre, raketten in de lucht omhoog stegen.</p>
<p>‘Guillome, uwe vuist is met bloed bevlekt, gij zijt nog niet geschikt voor dit handwerk,’ zeide Bastide met eene krassende stem.</p>
<p>‘Mogen uwe handen verlammen!’ antwoordde Guillome verstoord; ‘de laatste, die hier opkwam om het hoofd afgeslagen te worden, draagt de schuld daarvan. Toen het mes nederviel, gleed het langs het hoofd af, de man bewoog zich, ik plaatste hem er weder regt onder en sneed mij te gelijk in de handen. Het is een zuur stukje brood, dat beulswerk,’ bromde de lange Guillome.</p>
<p>‘Ja wel,’ antwoordde de andere, ‘en dan zoo onafgebroken het bloedige schouwspel des doods voor oogen te hebben - maar zie eens, wat zoekt die bevallige deern hier op deze plek, waar alleen de dood zetelt?’</p>
<p>Bleek als eene doode, met beangste trekken en loshangende haren, slechts even door een straal van de juist achter de wolken te voorschijn komende maan beschenen, wankelde een meisje naar de geregtsplaats heen. ‘Hier,’ zeide zij klagende, ‘hier moet Robert ter dood zijn gebragt!’ - en viel onmagtig op de trappen van het schavot neder.</p>
<p>‘Wat is er, wat begint gij, burgeres?’ riep Guillome het meisje barsch toe.</p>
<p>Laurette poogde zich te hervatten; ‘kunt gij mij niet zeggen, goede lieden!’ sprak zij met eene zachte, gevoelige stem, ‘wanneer Robert Bollieu ter dood is gebragt?’</p>
<p>‘Ja, wij hebben nog al tijd,’ zeide Jean Brieux, de opperbeul, lagchende, ‘om ieder, die hier komt, naar zijn naam te vragen. De heeren van het geregt gunnen zich daartoe naauwelijks den tijd!’</p>
<p>‘En toch,’ zeide Guillome, ‘komt mij den naam niet ge-<pb n="365"/>heel onbekend voor. De burgeres bedoelt toch niet den knappen luitenant der jagers, die gisteren in de conciergerie werd gebragt?’</p>
<p>‘...Robert Bollieu? ja, ja, zoo heet hij - dien ken ik maar al te goed, ik heb nog als wachtmeester onder hem gediend. - Om u de waarheid te zeggen, burgeres! ziet het er maar slecht met hem uit’ - Laurette verbleekte, maar de man ging nogtans ongevoelig voort: ‘morgen avond zullen wij zijn bloed met dat der andere offers, die ons schavot beklimmen, wegvegen...’</p>
<p>‘Moordenaar!’ riep Laurette, met de uitdrukking der wildste vertwijfeling; ‘vloek over het geregt, dat de hemeltergendste ongeregtigheden voor het oog der zwijgende Godheid verrigt! - Maar die hemel zal zich openen om u met zijne bliksemen te verslinden, even zoo goed als hij zich eenmaal opende...’</p>
<p>‘Genoeg met dat geklap,’ zeide Guillome, ‘het meisje is eene koningsgezinde, neem haar dus gevangen, burger! morgen wordt zij veroordeeld, en in minder dan drie dagen valt ook haar hoofd; wij zullen daarmede goede zaken maken.’</p>
<p>‘Goed gesproken!’ zeide de burger lagchende, en wilde zich van Laurette meester maken, die zich daartegen verzette en sprak: ‘gij hebt geen regt op mij, sergeant! mijn leven behoort aan de redding van mijn Robert.’</p>
<p>‘Zij heeft tamelijk veel verbeelding,’ sprak de lange Guillome, maar liet plotseling de hand, waarmede hij haar vasthield, zinken, en scheen zigtbaar verlegen, toen hij plotseling een jeugdig officier, met de driekleurige kokarde versierd, voor het meisje zag staan.</p>
<p>‘Hoe is uw naam?’ vroeg hij op barschen, maar deelnemenden toon.</p>
<p>‘Laurette!’ zuchtte het meisje; ‘och, mijnheer! neem mij in uwe bescherming. Mijn vader leeft niet meer, mijn bruidegom is den dood nabij - en deze ruwe lieden willen mij naar de conciergerie brengen, en ik zal dan welligt mijn Robert nimmer wederzien!’</p>
<p>‘Het meisje is koningsgezind,’ zeide Guillome, ‘wij moeten haar dus gevangen nemen.’</p>
<p>De officier zag den spreker veelbeteekenend aan. - ‘Gevangen nemen!’ zeide hij barsch, - maar hervatte zich
<pb n="366"/>weldra, en antwoordde bedaard: ‘ja, burger! gij hebt gelijk, doch ik zelf wil haar gevangen nemen; volg mij dus, meisje!’</p>
<p>‘Gij staat borg voor haar,’ sprak Guillome.</p>
<p>‘Ik sta borg voor haar,’ hernam de officier; ‘tot wederziens.’ Hij nam het meisje onder den arm en verliet met haar de plaats des doods.</p>
<p>Na eenigen tijd zwijgend te zijn voortgegaan, sloeg de officier plotseling met Laurette een naauw straatje in, waar een eskadron jagers voor een hôtel geschaard stond; toen de ruiters den officier bemerkten, zetteden zij zich in den zadel. ‘Wachtmeester!’ riep de luitenant, ‘het meisje vertrekt met het escadron naar Straatsburg.’</p>
<p>Zonder te weten waarheen, was Laurette haren redder tot hiertoe gevolgd; beiden hadden geen enkel woord gewisseld, maar toen zij hoorde dat zij den wachtmeester naar Straatsburg moest volgen, ontwaakte zij eensklaps uit hare sombere stemming: ‘ik vertrek niet van hier,’ riep zij, ‘alvorens Robert zich in vrijheid bevindt.’</p>
<p>‘Daarvoor zal ik zorg dragen,’ sprak de officier tot haar, ‘zoo u ten minste het woord van eer eens krijgsmans voldoende is; volg dien ouden knevelbaard gerust, hij zal u over de grenzen brengen. Gij zult Robert Bollieu te Lausanne wedervinden.’</p>
<p>‘Ik blijf nogtans hier,’ riep het meisje andermaal; ‘hoe zou ik uwe woorden kunnen vertrouwen, daar gij mij ten eenenmale onbekend zijt?’</p>
<p>‘Ja,’ antwoordde de officier, ‘vertrouw niemand! Dat is het verkieselijkst, want zelfs al vertrouwt men degenen, die men kent, wordt men toch nog menigmaal bedrogen. Doch aarzel niet langer,’ voegde hij er op angstigen toon bij, ‘ons gesprek verwekt opzien, uwe aanwezigheid hier is der goede zaak hinderlijk, ga, om 's hemels wil, ga!’</p>
<p>Het geschetter der trompetten deed zich hooren en de ruiters zetten zich in den zadel. Laurette poogde nog tegen te spreken, maar de wachtmeester hief haar op zijn handpaard, gaf haar de teugels in de hand, en het escadron reed in galop voorwaarts. Zoo ver mogelijk staarde de luitenant de vertrekkenden na, - en een smartelijke trek bedekte zijn gelaat. - Peinzend wreef hij zich langs het brandende voorhoofd, als wilde hij zich eene lang vergeten zaak
<pb n="367"/>voor den geest roepen; hij slaakte diepe zuchten, stiet hevig met de gespoorde laarzen op den grond en begaf zich schielijk op weg naar het hôtel la Harpe, waarvoor eene menigte roodmutsen hadden post gevat. In de groote zaal heerschte een druk gewoel. De voorvallen van den dag werden er besproken, plannen gemaakt en bij een glas wijn over het lot eener gansche natie beslist. Mismoedig nam de ritmeester in een der achterhoeken van de zaal plaats, en zag onverschillig naar degenen, die op het biljart met de ballen, even als den vorigen dag met menschenlevens, speelden. In den hoek tegenover hem, zaten een paar achteloos gekleede mannen, bleek van gelaat, als herauten des doods; de eene met scherp geteekende trekken, waaruit vastberadenheid sprak, boog met een huichelachtig gelaat naar den andere, die hem met oogen als die van een losch aanzag, om in zijne trekken te lezen en wiens spitse kin en bleekgele gelaatskleur de onrust van zijn gemoed te kennen gaven.</p>
<p>De ritmeester kende hem zeer goed, dien eenen, van wiens pennestreek een menschenleven afhing; hij was ook hem onderdanig, hem, wien toenmaals alles diende en ondergeschikt was, den grooten Robespierre, die zich met zijn makker zoo genoegelijk scheen te onderhouden, als strooide hij Frankrijks bodem met enkel bloemen. Des ritmeesters blikken vestigden zich scherper op dat paar lieden, maar eensklaps hoorde hij verwonderd op; want op zachten toon fluisterde men achter hem: ‘nog geen enkel woord, het is mijn geheim, gij staat mij met uw hoofd daarvoor borg. Zij moesten allen sterven, allen zeg ik u, en ook Danton.’ De officier luisterde nog opmerkzamer, maar het gesprek werd al zachter gevoerd en hij kon niets verder vernemen. Doch hij had genoeg gehoord; hij haatte Robespierre en Danton, hij wist nu dat het hoofd des laatsten op het spel stond en besloot, van deze medewetenschap, overeenkomstig zijn plan, gebruik te maken. Behoedzaam wikkelde hij zich in zijn wijden mantel en sloop schier ongemerkt naar buiten.</p>
<p>In den volks-schouwburg werd het treurspel Brutus opgevoerd; de zaal was vol bezet. Het gordijn van eene der laatste loges werd geopend, en het bleeke gelaat van Robespierre, schouwde schuw over de golvende menigte heen; onverschillig liet de despoot zijne blikken in het parterre
<pb n="368"/>weiden, doch op eens voelt hij zich zacht op den schouder kloppen; Robespierre zag om en zijne ijskoude gelaatstrekken vertrokken zich tot een gedwongen lachje. De jonge ridmeester stond voor hem.</p>
<p>‘Twee woorden, burger!’</p>
<p>Robespierre glimlachte en zeide: ‘zelfs drie, zoo het noodig is.’</p>
<p>‘Geef gratie!’</p>
<p>‘Voor wien?’</p>
<p>‘Voor den koningsgezinden Bollieu!’</p>
<p>‘Neen.’</p>
<p>‘Niet? - Gij moet!’</p>
<p>Robespierre glimlachte ongeloovig.</p>
<p>‘Ster aan Frankrijks hemel! Waarom vertradt gij de leliën, wanneer gij de bijl aan uw eigen wortel legt?’ Robespierre weifelde, en de officier ging voort: ‘het is mijn geheim. Zij moeten allen sterven, allen!’ - Robespierre kleurde hevig - ‘ook Danton zal sterven!’</p>
<p>De geweldenaar hief zich toornig van zijne zitplaats op.</p>
<p>‘Hoe weet gij dat en waardoor komt gij zulks te weten?’</p>
<p>‘Zeer eenvoudig,’ antwoordde de ritmeester bedaard; ‘voor een uur geleden bevondt gij u in het hôtel la Harpe, ik was er ook; gij hadt in den eenen, ik in den anderen hoek plaats genomen. Gij spraakt zeer zacht met uw vriend Marat, de zaal is acustisch gebouwd, ik hoorde alzoo in den eenen hoek, hetgeen gij in den anderen spraakt. Gij weet, ik heb mijne aanhangers onder het volk, even als Danton; hoor mij dus aan: gij schenkt Robert Bollieu de vrijheid, of morgen, neen, heden nog draagt Danton van uwe plannen kennis, en uw hoofd valt in plaats van het zijne.’</p>
<p>Robespierre sprong van zijn stoel op, ging met groote schreden in de loge heen en weder, zag naar de woelige menigte rond, zag ook Danton in de loge tegenover de zijne en bemerkte op diens gelaat een triomferend lachje. Schielijk keerde hij zich om en sprak: ‘Bollieu is vrij!’</p>
<p>‘Op uw woord?’ vroeg de ridmeester.</p>
<p>‘Op mijn woord.’</p>
<p>‘En het bevel aan den opzigter der gevangenis?’</p>
<p>‘Hier.’ - De officier snelde den trap af, door den storm-<pb n="369"/>achtigen nacht naar de conciergerie, waar duizende schuldelooze offers hun einde zuchtend te gemoet zagen.</p>
<p>De ontrouw van Laurette jegens den armen Joachim, was door de wrekende Nemesis in haar eeuwig geopend boek aangeteekend. Onmiddelijk na de wegvoering des marqueurs met het escadron van Bollieu, bekende zij haren vader met tranen in de oogen, nimmer een ander te willen en zullen toebehooren dan den luitenant, dien zij bereids te Nantes, toen zij daar in den herfst des vorigen jaars bij hare tante gelogeerd was, had leeren kennen en beminnen. De oude man schudde het reeds met zilveren lokken bedekte hoofd, want hij hield veel van den bescheiden en edelaardigen Joachim, en wijdde hem menigen stillen traan; doch hij zag tevens, dat hij tegen de halstarrigheid van Laurette niets vermogt, die in dwaze verblinding den officier geheel aanhing. Hij verklaarde dezen ruiterlijk, hoezeer zijne onedele handelwijze met den marqueur hem verstoord had, en dat Laurette met zijne toestemming nimmer de zijne zou worden. De luitenant haalde de schouders op en was van meening, dat Joachim nog van geluk mogt spreken zich in de gelederen van de verdedigers des vaderlands te bevinden, daar hij toch gansch geen echtgenoot was voor Laurette, die voor hem veel te schoon en te welopgevoed was; in den grond zijns harten had hij ook medelijden met den armen drommel, maar er viel nu niets meer aan te veranderen. De oude, hierdoor nog meer verstoord, wees den luitenant eindelijk de deur en weende geen enkelen traan meer, toen Laurette, zonder afscheid te nemen, acht dagen later haar minnaar naar Besançon gevolgd was, waar zijne divisie kampeerde. Weder acht dagen later werd Laurette's vader ten grave gedragen.</p>
<p>Zij had Joachim nooit werkelijk bemind; zij dacht alleen aan den marqueur als haar toekomstigen echtgenoot en zou hem ook als zoodanig hare hand gereikt hebben, indien niet de storm der omwenteling, Robert in hare nabijheid had gebragt. Zij zag en bemerkte in hem het in hare verbeeldingskracht sluimerende ideaal des mans, dien zij met haar gansche gemoed kon beminnen, en ofschoon de plotselinge trouweloosheid omtrent Joachim haar smartelijk aandeed, troostte zij zich toch met de gedachte, dat ook hij haar weldra vergeten en in het gewoel van het krijgsmansleven haar
<pb n="370"/>beeld uit zijne ziel verdwijnen zou. De ligtzinnige wuftheid der Franschen, welke ook haar eigen was, bragt weldra de betere inspraak haars harten tot zwijgen, en zij gaf toe aan de overredingskracht van Bollieu, dien zij als verloofde naar Parijs gevolgd was. Haar bevallig voorkomen nam aller harten in; hare zwarte oogen, in welke zooveel uitdrukking lag, haar slanke ligchaamsbouw en hare welgevormde trekken, verwierven haar weldra den naam van eene der eerste schoonheden der wereldstad.</p>
<p>Bollieu had haar, tijdens den veldtogt in de Vendée, bij eene reeds bejaarde dame in de <hi rend="i">rue du Temple</hi> gebragt, terwijl na zijne terugkomst, de hand des priesters beiden in den echt zou vereenigen. Laurette leefde bij deze oude vrouw, die zich madame Vereaux noemde, zeer ingetogen en onbewust van de bliksems des fellen onweders, hetwelk toen Frankrijks hemel verduisterde. Zij leefde er onbekend, maar niet onopgemerkt: een tegenover madame Vereaux wonende, voormalige kruidenier, die door de omwenteling in het bezit van een aanzienlijk vermogen was geraakt en daardoor eene stem in de nationale vergadering bekwam, had Laurette gezien en te gelijk besloten, deze zeldzame bloem, die, naar zijne meening nog niemand in het oog was gevallen, voor zich te plukken. Hij had haar reeds sedert langen tijd in stilte waargenomen; haar ingetogene levenswijze beviel hem, hare schoonheid had hem betooverd. Door eene welgevulde beurs, die hij hare gastvrouw ten geschenke gaf, wist hij te bewerken, dat deze hem voor haar neef Jean Grevée uitgaf, die als opperbootsman in Deensche dienst geweest en ettelijke maanden geleden in het groote Parijs teruggekeerd was, zich invloed op het schrikbewind had weten te verschaffen, en nu deugdelijk om Laurette's hand aanzoek deed.</p>
<p>Deze was dus niet weinig verwonderd, toen zij op zekeren morgen den dikken kruidenier hare kamer zag binnentreden en hij met eene diepe buiging voor haar bleef staan. - Hare verwondering ging echter nog hooger, toen Jean hare hand greep, een kostbaren diamanten ring daaraan stak en haar met smachtende blikken vroeg: of zij genegen was hem voortaan als zijne levensgezellin ter zijde te staan. Laurette bekende den aanzoeker openlijk, dat zij reeds eene keuze had ge-<pb n="371"/>daan en zijne aanbiedingen, hoe vereerend die ook zijn mogten, hoe gevaarlijk de tijd en hoe noodig en wenschenswaardig haar een mannelijke steun was, nimmer en in geen geval kon en mogt aannemen. De kruidenier hoorde vreemd op, maar sprak geen enkel woord; zijn hoogmoed was gekrenkt, en met een zeldzaam lachje verliet hij het vertrek, waar madame Vereaux juist binnentrad, om den uitslag der zamenspraak te vernemen. De goede vrouw viel schier in onmagt, toen Laurette haar rondborstig mededeelde, dat zij den nabob met een afwijzend besluit had laten vertrekken. ‘De hemel erbarme zich over ons!’ riep zij onthutst, ‘onze dagen zijn nu geteld; de moloch heeft een grooten aanhang onder het volk, en zijn woord alleen is voldoende, om iemand op het schavot te brengen.’</p>
<p>Laurette verbleekte, want zij dacht aan Bollieu, en herinnerde zich maar al te goed, den kruidenier zijne betrekking tot haar en zijn tegenwoordig verblijf bekend te hebben gemaakt. En madame Vereaux had zich niet ten onregte verontrust; Grevée begaf zich onmiddelijk naar de conciergerie, en in minder dan acht dagen tijds stond ook de naam van Bollieu op de lijst der veroordeelden.....</p>
<p>Lustig weerkaatste het geschetter der trompetten door de blaauwe ochtendlucht; uit eene menigte vensters, door de eerste morgenstralen verlicht, zagen bekoorlijke gezigtjes met welgevallen naar het escadron, dat op de hoogte van Montmartre door den draf der paarden het stof deed opdwarrelen. Verheugd blikte ook de luitenant Bollieu op de wereldstad neder, welke zijn grootste kleinood bevatte. Nog hield de strenge subordinatie hem als voor het front geboeid, maar daar klonken andermaal de trompetten, het escadron maakte halt, en door een detachement nationale gardes verzeld, trad een der kommanderende officieren voor, vroeg Bollieu naar zijn naam, en toen hij denzelven noemde, dankte de luitenant der garde hem in naam des vaderlands voor zijne bewezene diensten en verzocht tevens hem te volgen. In de conciergerie aangekomen, waarheen men hem voerde, werd den niet weinig ontstelden luitenant, die niets anders dan eene burgerkroon had verwacht, zijn degen ontnomen, en hij in een stevig getralied gewelf alleen gelaten. Dit was het werk van Grevée, den kruidenier van Nancy.</p>
<pb n="372"/>
<p>Bollieu vertoefde in dit donker gewelf in gedachten verzonken, toen zijne Laurette, door madame Vereaux met zijne terugkomst en gevangenneming bekend gemaakt, op het plein de la Grève den lieveling harer ziel, hoewel te vergeefs, gezocht had. Hij was stellig overtuigd, dat hier eene dwaling moest hebben plaats gegrepen; treurig staarde hij naar het hooge venster, en op den kalen wand, die reeds menig offer ingesloten had, las hij met eene glasscherf ingekrast, de woorden: <hi rend="i">Hodie mihi</hi>, <hi rend="i">cras tibi</hi>. (Heden mij, morgen gij!)</p>
<p>Van de waarheid dezer spreuk overtuigd, ontsnapten diepe zuchten aan de beklemde borst van Bollieu, die gisteren nog de gelukkigste der stervelingen meende te zijn en heden aan den dood was prijs gegeven. De sleutels klingelden en de gevangenbewaarder met den wachthebbenden officier traden binnen. ‘Burger!’ riep de eerste, ‘bereid u voor den laatsten togt; rigt u op, gelijk het den krijgsman betaamt.’</p>
<p>‘Mensch!’ riep Bollieu, ‘moet ik dan onverhoord en zonder vonnis sterven?’</p>
<p>‘Gij waart reeds gevonnisd, alvorens gij hier kwaamt,’ zeide de sleutelbewaarder.</p>
<p>De trommels werden geroerd, en de luitenant trad bij het matte schijnsel eener lantaarn op de binnenplaats, waar nog meerdere offers des doods wachtten. Snerpend blies de morgenwind over de Seine. Met doffe schreden wankelde het aantal menschen naar de plaatse des gerigts: vaders, moeders, mannen en echtgenooten, gelijk de schrikkelijke zeisdrager hen bij elkander bragt. Aan de geregtsplaats gekomen, hield de stoet stil. De vreeselijke machine ging krakend op en viel weder neêr, en een hoofd rolde in het zand, en ook aan Bollieu, die nog altijd niet wist, waarom hij veroordeeld was, kwam de beurt; hij werd naar voren geduwd en bevond zich aan de trappen van het schavot. ‘Mensch!’ vroeg hij aan den beul, die hem in het beklimmen behulpzaam wilde zijn, ‘waarom moet ik sterven?’</p>
<p>‘Omdat gij het verdiend hebt,’ was het ruwe antwoord. ‘Kom, burger! niet geaarzeld, de weg naar boven is niet zoo moeijelijk als gij u voorstelt.’</p>
<p>‘De luitenant is vrij!’ riep eene stem uit de menigte met triumf, en de lange kapitein drong naar voren.</p>
<p>‘In naam der republiek!’ riep hij en hield een papier
<pb n="373"/>hoog opgeheven, dat het in de lucht fladderde, als eene reddingsvaan van den vuurtoren, in het stormend huilen des orkaans.</p>
<p>‘De luitenant is vrij!’ riep hij nogmaals, en schuw traden de beulen terug voor dien langen man en lieten Bollieu los. De kapitein nam hem onder den arm, voerde hem door het gedrang en bragt hem aan het einde van het plein in een gereedstaand rijtuig. ‘In Lausanne ontmoet gij Laurette,’ zeide hij tot Bollieu, die als droomde en niet wist, wat hem geschiedde. ‘Hier is een pas,’ sprak de kapitein, drukte den verrasten Bollieu tegelijk eene vrij welgevulde beurs in de hand, riep den koetsier toe: ‘vooruit!’ en de postkoets rolde over de straten, dat het plaveisel dreunde en de vonken uit de steenen sprongen.</p>
<p>Op een uur afstands van Parijs, op den straatweg naar Zwitserland, opende Bollieu de beurs - op eene rol louis d'or lag - <hi rend="i">een splinter van eene billardqueue</hi>.</p></div>
<div type="section">
<head rend="h4">III.</head>
<p>De Fransche armée was de Berezina overgetrokken. Napoleon had het opperbevel over het overschot des grooten legers aan zijn zwager, den koning van Napels overgegeven, en was naar Parijs terug gesneld. Murat, die zeer goed begreep, dat hij dit klein overblijfsel alleen dan van eene geheele vernietiging kon redden, wanneer eene strenge tucht werd gehandhaafd, liet dadelijk den eersten dag bij trommelslag afkondigen, dat ieder, van af den eersten stafofficier tot den laatsten soldaat toe, die het zou durven wagen zich van zijne afdeeling te verwijderen, om levensmiddelen of kleedingstukken buit te maken, aan een streng onderzoek zou onderworpen worden. Maar te vergeefs: de wanorde had reeds haar hoogste toppunt bereikt, niemand gehoorzaamde meer aan de bevelen zijns meerderen. Soldaat en officier betwistten elkander het karig voedsel, dat zij konden meester worden, geen regiment werd meer van het andere onderscheiden, alles bewoog zich bont door elkander. Zoo had het leger de Poolsche grenzen bereikt. Daar vaardigde de koning een bevel uit, dat ieder dien men op de daad van buitmaken betrapte, zonder aanzien des persoons, zou wor-<pb n="374"/>den dood geschoten, en inderdaad werden reeds den eersten dag na deze order twee kurassiers, die het, door honger gedreven, gewaagd hadden op eene Poolsche boerenhofstede brood te stelen, voor het front gefusilleerd. Het was een koude, stormachtige nacht. De besneeuwde ruiters wikkelden zich digter in hunne mantels, om zich voor den over de vlakte blazenden storm te vrijwaren. Weldra kon men geen gebaand pad meer onderscheiden. De sneeuw joeg heuvel op heuvel en menigeen, wiens gebeente alleen door den smeltenden adem der lente van dat koude kleed zou bevrijd worden, vond er zijne laatste rustplaats.</p>
<p>Aan de spits van den trein snelde een officier der kavallerie over de uitgebreide sneeuwvlakte heen; hij had den mantel digt onder de kin toegeslagen en hield een last op zijn paard, die hem zeer dierbaar moest zijn, want hij poogde denzelven zorgvuldig voor den stormwind en de sneeuwjagt te beschutten. Het ros onder hem liet nu en dan nog slechts flaauwe zuchten hooren en scheen met elke schrede schier te verstijven. ‘Mijn God!’ zuchtte de ruiter, ‘laat mij slechts een onderkomen vinden, deze vrouw bezwijkt anders onder mijne handen!’ Daar flikkerde iets in de verte. ‘Een licht! God, ik dank u!’ riep hij jubelend uit en drukte zijn paard de sporen diep in de zijden. Maar het licht verdoofde, flikkerde nog eenmaal omhoog en - kozakken! riepen allen. Oogenblikkelijk stoven de, de voorhoede uitmakende, soldaten uiteen: die uitroep had zulk een schrik verspreid, dat eene blijkbare verwarring in de gelederen heerschte, ofschoon de polk slechts uit een twintigtal ligtgewapende baschkiren bestond, die, na de overtuiging te hebben verkregen, dat zij desniettemin niet tegen deze legermagt bestand waren, met een schreeuwend hurrahgeroep en de pieken zwaaijende, achter een sneeuwheuvel verdwenen. Vloekend verzamelden zich de verstrooiden andermaal en de massa zette zich op nieuw in beweging, gelijk eene donkere regenwolk, welke dreigt los te barsten, aan den nachtelijken hemel voortdrijft. Toen de trein den voet van eene boschrijke helling bereikt had, opende zich een diep dal voor hunne oogen, en enkele afzonderlijk gelegen huizen stegen uit den dikken winternevel omhoog.</p>
<p>Columbus oog zal wel niet van grooter vreugde gestraald
<pb n="375"/>hebben, toen hij de kusten van St. Salvador voor zich zag, dan deze duizenden oogen van genoegen straalden, die thans deze buurt aanschouwden, waar zij rust en een nachtleger hoopten te vinden. Oogenblikkelijk en zonder het signaal van trompetten en tamboers af te wachten, verspreidde zich de bonte hoop soldaten; hunne eerste bezigheid was: planken, afgebroken boomen en wat meer geschikt was om voor brandstof te dienen, op een grooten hoop bij elkander te dragen en in brand te steken. Vervolgens doorzocht men de huizen, die allen ledig en verlaten waren. Nogtans vond men er een goeden voorraad gedroogden visch, een weinig brood en meel, benevens eenige vaten brandewijn in de woning des geestelijken. Lustig brandden de legervuren en de ofschoon nog zwakke sporen van orde en terugkeerende discipline onder de soldaten, alsmede de onbeduidende buit, welke eene, hoewel zeer karige lafenis verschafte, verwarmden de harten met nieuwe hoop.</p>
<p>Voor den koning van Napels was eene afzonderlijke tent opgeslagen en met zoovele paardendekken en vellen, als men bij elkander kon brengen, tegen de felle koude beschut. Daar zat de onversaagde overste Murat met zijn adjudantgeneraal Macerone en speelde, sedert den noodlottigen terugtogt uit Moskou de eerste partij schaak. De wachthebbende ordonnans trad binnen en meldde, dat een officier, die op de pachthoeve eens Russischen edelmans, twee mijlen van het leger verwijderd, gewelddadig levensmiddelen had weggenomen, door de achterhoede gevangen genomen en in het leger gebragt was. Murat staarde peinzend voor zich heen: ‘kan ik het de behoefte euvel duiden,’ zeide hij tot zijn adjudant, ‘dat zij den laatsten uitweg aangrijpt? De soldaat rooft, om niet van honger om te komen. De krijgsraad moet vergaderen,’ voegde hij er op kouden toon bij, stond op en wierp met een bitter lachje het spel door elkander. In tien minuten tijds waren een achttal generaals en even zooveel stafofficieren in de tent des konings vergaderd. De misdadiger, die niemand anders was dan de ridmeester Bollieu, werd in den kring gebragt. Hij had, zoo luidde zijne verontschuldiging, om het reeds half uitgedoofde leven zijner echtgenoote te redden, zijwaarts van den trein eene pachthoeve bereikt en om lafenis voor zijne
<pb n="376"/>versmachtende gade gevraagd, welke hem hardnekkig was geweigerd; hij had toen gedreigd; ter ongeleger tijd kwamen een drietal jagers van het groote leger, die, om zich eene belooning waardig te maken, den ritmeester in hun midden namen en hem als misdadiger in het leger bragten. Laurette bleef als dood op de hoeve achter.</p>
<p>&nbsp;</p>
<p>De krijgsraad was uit elkander gegaan en had Bollieu tot den kogel veroordeeld. Dikke sneeuwvlokken dwarrelden door de lucht en bedekten den stijven grond als met een lijkkleed. Het leger geleek eene sneeuwheuvelstad, de tenten waren zoo digt mogelijk naast elkander geplaatst en gedeeltelijk uit pelzen opgetrokken, welke men in een Russisch dorp, waar de trein was doorgetrokken, had gevonden en buit gemaakt. Langs een half verbrokkelden kerkhofsmuur marcheerden een viertal grenadiers, in wier midden zich Bollieu bevond. Aan het eind deszelven werd halt gehouden en Bollieu maakte zich gereed, den laatsten kogel te ontvangen. Reeds rigtten de grenadiers de loopen hunner geweren naar de borst des veroordeelden en hief de wachtmeester den sabel op tot het kommando, toen de adjudant Macerone zich om den hoek van den muur vertoonde en den grenadiers wenkte af te houden.</p>
<p>‘Gij hebt pardon verkregen,’ zeide hij op korten, afgemeten toon tot den veroordeelden. - ‘Ik had dit niet meer durven hopen,’ antwoordde Bollieu; ‘God zij gedankt! zoo zal ik dan nog op het veld van eer kunnen sterven; en wien heb ik dit te danken?’ De adjudant haalde de schouders op; ‘het is mij onbewust,’ antwoordde hij koel en nam den jager, die hem gevolgd was, den degen uit de hand, welken hij daarna Bollieu overreikte. ‘Hier is uw degen; morgen, zoo luidt mijne order, moet gij u bij de tweede brigade, op den weg naar Warschau begeven! Vaarwel! Maar ik zou bijna vergeten,’ voegde Macerone er bij, ‘u dit étui te overhandigen, hetwelk een der heeren generaals van den krijgsraad, die u bijzonder genegen schijnt, mij gaf. Leef wel.’</p>
<p>De adjudant verwijderde zich en Bollieu haastte zich om zich bij zijne afdeeling aan te sluiten, welke, de voorhoede uit-<pb n="377"/>makende, den weg naar Warschau insloeg; zijne gedachten kruisten zonderling door elkander.</p>
<p>Hij poogde iets van Laurette's lot te vernemen, maar niemand droeg daarvan kennis. De hoeve was, kort na de gevangenneming des ritmeesters, in brand gestoken, en Bollieu, die Laurette in Warschau hoopte weder te vinden, volgde zijn eskadron met een bezwaard gemoed. In eene herberg aan de Poolsche grenzen herinnerde hij zich plotseling de hem geschonken étui en opende haar nieuwsgierig; - op een violetkleurig fluwelen kussen lag - <hi rend="i">een splinter van eene billardqueue</hi>.</p></div>
<div type="section">
<head rend="h4">IV.</head>
<p>De nationale garde toog ten getale van vijftig duizend man door de straten van Napels; alle pleinen en straten waren met menschen gevuld. In alle kerken der stad werden toebereidselen gemaakt, ter viering van het feest van den patroon des lands, den heiligen Januarius. Vooral aan het zonnige zeestrand heerschte eene buitengewone levendigheid; een groote Venetiaansche koopvaarder stak boven de ontelbare booten, gondels en scheepjes uit; majestueus wapperde de leeuw van den heiligen Markus van den top van den mast en de scheepslieden rolden ballast van den havendam af, om dien over de schommelende vlotten naar het schip te brengen. De gebruinde scheepskapitein stond op het zonnige dek van den driemaster, in een fijnen Perzischen kaftan gehuld, met eene Venetiaansche muts op het hoofd, dikke blaauwe wolken uit zijne bamboespijp voor zich heen blazende. Daarbij slurpte hij van tijd tot tijd uit eene blaauwe schaal van Venetiaansch glas, die een dikke moor hem telkens toereikte. ‘Misra,’ sprak de koopvaarder en blikte welgevallig naar de kade; ‘Misra! ziet gij dat meisje ginds, liefelijker dan de ster van Arabië, rijker in bevalligheid dan de koningin in den harem der kalifs?’</p>
<p>Misra knikte toestemmend en twee slanke gedaanten snelden met zoekende gebaren naar den oever. ‘Ga, begeef u in de boot, Misra!’ zeide de koopman op bevelenden toon tot den slaaf ‘en tracht te ontdekken, wat die lieftallige schoone met haren blik poogt uit te vorschen.’ De listige
<pb n="378"/>Venetianer had niet gedwaald; de moor vernam aldra uit den mond van de eene der beide gestalten, dat zij een schip zochten om naar Livorno te zeilen, waar de eene haar echtgenoot hoopte te vinden. ‘Juist van pas, Signora!’ zeide de moor, ‘wij ligten den volgenden morgen het anker en zoo de wind slechts half gunstig is, bevinden wij ons in twee dagen tijds aldaar.’ De oudste der beide vrouwen knikte toestemmend, de moor baande zich een weg door de digte volksmenigte en voerde zijn schoonen buit naar de haven, tot aan de plaats waar het schip zijns meesters voor anker lag.</p>
<p>De scheepseigenaar liet onmiddelijk zuidelijke vruchten en zoeten wijn op het verdek brengen en nam met Italiaansche vurige blikken de beide slanke vrouwengestalten op. Hij nam alle middelen der rede te baat, de dames te bewegen zich te ontsluijeren, maar te vergeefs; de oudste onderhandelde met hem over den prijs der overvaart naar Livorno, en nadat zij het daarover zonder eenig bezwaar eens geworden waren, wendde zij vermoeijenis voor, die haar noopte, dadelijk om eene afzonderlijke kajuit te verzoeken. Daar gekomen, wierp de jongste der beide vrouwen zich op hare legerstede, om aan hare heete tranen den vrijen loop te laten. ‘Ach, Anna! riep zij smartelijk aangedaan,’ wanneer zal het ongeluk moede worden, mij langer te vervolgen? Uit de vriendelijke woning mijns vaderlands bragt het mij naar de ruwe steppen van het land der Moscoviten en nu weder aan de lagchende oevers van den Vesuvius.’</p>
<p>‘Geduld, Signora!’ antwoordde de andere, ‘ook het ongeluk wordt eindelijk moede ons te vervolgen en kiest andere offers; denkt, gij lijdt...’</p>
<p>‘Onschuldig, wilt gij zeggen; neen, schuldig!’ viel zij haar in de rede; ‘maar al te zeer heb ik mijn lot verdiend, en de hemel vergeldt mij de ofschoon minder zware verbreking der trouw, want ik volgde immers alleen de uitspraak mijns harten, en Laurette zal ook dan niet vertwijfelen, al gelukt het haar niet ooit haar echtgenoot weder te vinden.’</p>
<p>‘Vat moed,’ zeide Anna troostend, ‘in Livorno ontmoet gij zeker Bollieu, hij is immers in dienst van den koning van Napels, en eene naamsverwisseling van zijnentwege is niet wel denkbaar.’ Plotseling vernamen de beide vrouwen eenig geraas tegen den wand van het schip, alsof een kogel of eenig
<pb n="379"/>zwaar voorwerp was gevallen. Zij ontstelden hevig, maar herstelden zich weder schielijk en legden zich gekleed als zij waren, op de beide in de kajuit opgespannen hangmatten neder.</p>
<p>Intusschen zat de scheepskapitein in diepe overpeinzing verzonken en van tijd tot tijd zijn lang bamboesriet uit den mond nemende, in zijne met Oostersche pracht versierde kajuit. Zeldzame gedachten doorkruisten zijn geest. - De beide vrouwengedaanten hadden een diepen indruk op zijn voor elken schoonheidsvorm ontvankelijk hart nagelaten.</p>
<p>‘Wat is er?’ riep hij knorrig, toen de moor de kajuit binnentrad.</p>
<p>‘Ali zij geloofd,’ riep de kleine met duivelsche vreugde. ‘Meester, welk tweetal edelsteenen bevat uw schip. Fatima, de geëerde, voor wie de profeet in het stof lag, is bij deze paarlen niet te vergelijken...’</p>
<p>‘Zwijg,’ riep de kapitein, ‘uwe tong is altijd rapper dan uw oog.</p>
<p>‘Mijn oog,’ antwoordde de moor geheimzinnig, ‘heeft zoo even de bloem des levens, de zonne der helderheid gezien en ware uw dienaar niet van de ton gevallen, die hem ten steunpunt diende voor zijne vermetele onderneming...’</p>
<p>‘Genoeg,’ riep de koopvaarder, ‘mijn besluit was reeds genomen, alvorens zij nog mijn schip betraden; ontbiedt dit liefelijkste aller vrouwenbeelden bij mij, Misra! roep haar hier!’</p>
<p>De moor sprong pijlsnel uit de kajuit. De scheepskapitein volgde hem op den voet en trad te gelijk met hem de kajuit der beide vrouwen binnen. Met voorkomende beleefdheid verzocht hij beide, hem te volgen, en scheen tevreden, toen de oudste, die hij ook voor de schoonste hield, bereid was, hem naar zijne kajuit te vergezellen. Daar nam de Venetiaan een klein fluitje en naauwelijks klonk de schelle toon deszelven door het luchtruim, of een druk gewoel begon op het schip te heerschen. Eene trom klonk op het bovendek, baardige en woest uitziende mannen kwamen tusschen het touwwerk en op de scheepstrappen te voorschijn en vulden in een oogenblik het door de zon bestraalde verdek; de masten knarden, het touwwerk werd ontrold en groote zeilen ontplooiden zich voor den wind.</p>
<pb n="380"/>
<p>‘Signora,’ dus sprak hij haar aan, ‘het schip ligt weldra de ankers, en wij zullen ons spoediger in volle zee bevinden dan gij hoopt; het verheugt mij, een tweetal zoo heerlijke bloemen op mijn vaartuig te zien; ontdoe u toch van uw sluijer, Signora!’ voegde hij er beleefd bij, ‘ik ben een hartstogtelijk beminnaar van al wat schoon is!’ Geraakt door dezen vertrouwelijken toon, deed Anna eene schrede achterwaarts; de kapitein echter, die zijne vermetelheid niet langer in toom kon houden, greep met ruwe hand naar den sluijer, en trok dien van het gelaat der schuchtere vrouw weg; maar hoe ontstelde hij bij het aanschouwen van het hatelijk gelaat eener bijna vijftigjarige dienstbode, welke dwaling hem in toorn deed ontsteken. Vloekend snelde hij den trap af naar de kajuit, waar Laurette, schoon als eene aan de zee ontstegen Venus, in zachten sluimer zich bevond. ‘Deze was het,’ riep hij met luider stemme, ‘die ik aan den oever zag en op wier ontvoering de moor was uitgezonden.’ Maar weldra bemerkte hij te veel gesproken te hebben; doch zonder zich ontmoedigd te zien, zeide hij koelbloedig: ‘waartoe dit masker, Signora! gij zijt nu eenmaal voor mijn harem bestemd en gaat met mij naar Marokko, werwaarts de stuurman dadelijk den boeg zal rigten.’</p>
<p>‘Heilige Madonna!’ riep de ontstelde Laurette, ‘wij bevinden ons dan in de magt van een kaper.’</p>
<p>Laurette verbleekte, maar herstelde zich schielijk. Zij snelde naar de deur der kajuit, riep Anna toe haar te volgen en wilde zich naar de scheepsladder begeven, om weder de kade te bereiken. Maar de kaper bragt het kleine fluitje aan den mond en even schel antwoordden van alle dekken de fluitjes der opperbootslieden, de trommels van het scheepsvolk en het schip gleed voort over den blanken waterspiegel, gelijk de adelaar met zijn gefladder de dunne lucht doorklieft, tot het, een zwarte stip aan het uiterste einde van den horizont, voor het oog verdween. Laurette en hare kamenier hadden de sierlijke kajuit voor een klein vertrek in de benedenste scheepruimte verwisseld. Een koel lachje was alles, wat de ruwe kaper voor hare smekende beden had; hij verbood nogtans ten strengste, de beide vrouwen lastig te vallen en spoorde zijn volk tot meerdere werkzaamheid aan, om zoodra mogelijk den geroofden buit in het zekere vader-<pb n="381"/>land te bergen. Maar de winden stremden de vliegende kracht zijner zeilen en op den tweeden dag na de afvaart bevond hij zich nog steeds op de Napelsche kusten.</p>
<p>Abdul Horem, zoo was de naam van den kaper, had verscheidene dagen in de haven van Napels doorgebragt, om zijn schip te doen kalfaten. Op een wandeltogt aan den oever had hij de schoone Laurette gezien en zijn gevoel voor hare zeldzame schoonheid was dadelijk ontvlamd. Thans bevond zij zich door de listigheid van den moor in zijne magt en hij besloot onherroepelijk, haar naar Marokko in zijn harem te brengen. Abdul Horem bezat een driftig, opvliegend karakter, hetwelk hem dikwerf tot wreedheden jegens zijne ondergeschikten deed overgaan. Zoo geschiedde het, dat bereids na zijn vertrek uit Napels het scheepsvolk oproerig begon te worden en het was niet onmogelijk dat zij tot muiterij zouden overslaan, zoo de vaart nog langer duurde. Eene zeer geringe omstandigheid legde den grondslag tot het verderf van Abdul Horem.</p>
<p>Den tweeden middag na de afreis des kapers van Napels, begaf Abdul Horem, niet geneigd nog langer de zachtmoedige tegen Laurette te spelen, zich naar het tusschendek om te bevelen, het Fransche meisje in zijne kajuit te brengen. De opperbootsman leunde tegen eene kist met ballast en vermaakte zich met een klein bisamaapje, dat hij ooft te eten gaf. Door den haast, waarmede Abdul Horem den bootsman voorbij liep, wierp hij het aapje op den grond, hetwelk, zulk eene grove behandeling niet gewoon, den kaper op den schouder sprong en hem met zijn langen staart een paar slagen op het hoofd toebragt. Hierover vergramd, sloeg Abdul Horem den opperbootsman met de gebalde vuist in het gezigt en beval het beestje in zee te werpen, den zich daartegen verzettenden bootsman aan den grooten mast te binden en hem met roeden te kastijden.</p>
<p>De opperbootsman liet zich ook werkelijk naar het bovendek brengen, maar toen hij den grooten mast bereikt had, rukte hij zich van de hem slechts even vasthoudende makkers los, sprong naar den voorsten mast en had, snel als de bliksem, de Venetiaansche vlag met de leeuw van den heiligen Markus naar beneden gerukt en de Tunesische kapervaan der roofstaten in de plaats gezet. Zijn zeker oog had
<pb n="382"/>hem niet bedrogen; aan den verren gezigteinder bewogen zich een drietal steeds grooter wordende stippen, die langzamerhand als drie sterk bemande linieschepen zigtbaar werden, ieder met de Napelsche vlag aan het roer.</p>
<p>‘De vlag omlaag, de leeuw opgestoken!’ riep de beangste kaper, die zeer goed wist, dat hij tegen een drietal zoo magtige strijders niet bestand was.</p>
<p>‘Neen!’ riep de opperbootsman met donderende stem van den mast, ‘en nogmaals neen! uw einde nadert, Abdul Horem! Ginds naderen reeds de wrekers, die gij zelf herwaarts deed komen!’ Het overige scheepsvolk beantwoordde dit gezegde met luid gejubel, terwijl de kaper, gloeijend van toorn, van het dek naar de kruidkamer snelde; doch de muiters haalden hem nog te juister tijd in en knarsetandend van woede, werd hij op het bovendek gekneveld en in dien toestand ten spot dergenen, die hij nog zoo even bevolen had. Intusschen kwamen de hem achtervolgende schepen al naderbij. Een kanonschot, hetwelk het scheepswand doorboord had, bleef onbeantwoord, daarentegen waaide aan stuurboord eene witte vlag, ten teeken dat de anders zoo gevreesde, maar nu geheel ontmoedigde kapers zich zelven, hun schip, deszelfs lading, benevens den bevelhebber overgaven. Onmiddelijk werd het kanonvuur gestaakt en booten uitgezet, om nadere onderhandelingen aan te knoopen. Het drietal schepen, waarvan het grootste met buitengewone pracht was versierd, naderde het kaperschip; doch naauwelijks waren zij hetzelve nabij gekomen, of een twintigtal vuurmonden ontlastten zich van het fregat, en van de verwarring, daardoor op de linieschepen ontstaande, gebruik makende, zette het alle zeilen bij om te ontkomen.</p>
<p>Maar de Nemesis had den trouweloozen roovers paal en perk gesteld. - Op twee zeemijlen van de kampplaats werd het kaperfregat door de drie Napelsche schepen ingehaald, waarna het geschut op nieuw begon te spelen. Een uur lang was de strijdplaats in rook en kruiddamp gehuld, en de zee sidderde onder de reuzenslagen der wankelende vaartuigen. Het geschreeuw der kapers, die als vertwijfelden streden, weerkaatste in den donder des geschuts en de vreeselijke bewoners der zee weken voor de grimmigheid der menschen, die zij in hunne woede niet in staat waren te evenaren.</p>
<pb n="383"/>
<p>De strijd was geeindigd, het fregat in den grond geboord, en slechts enkele manschappen en eenige balen geroofde goederen op de beide linieschepen gered. Abdul Horem was, aan den grooten mast gebonden, welke plaats hij aan den opperbootsman had toegedacht, door den eersten kogel gedood.</p>
<p>In een wijnhuis aan den oever der zee te Napels zat een officier der Napelsche marine, met de kin op den degenknop leunende, in gepeins verzonken. Op zijn gelaat waren de sporen van den diepsten kommer zigtbaar; hij luisterde zonder deelneming naar den spraakzamen waard, die hem met breede woorden de nieuwe wapendaad van koning Murat verhaalde, die eerst den vorigen dag in eigen persoon en op zijn linieschip, de Meeuw genaamd, een kaperschip in den grond geboord had en met onmetelijken buit beladen, de haven van Napels was binnengeloopen. ‘O! die is tot alles in staat,’ ging de waard voort, ‘vechten, dansen, rijden, hij is een waar held uit de riddertijden.’</p>
<p>‘En zou hij ook in staat zijn mij mijne gade weer te geven?’ zeide de officier treurig bij zich zelven.</p>
<p>‘Zeker, signor!’ sprak de waard troostend, ‘indien iemand er toe in staat is, u van uw leed, dat zoo ontegenzeggelijk op uw voorhoofd geschreven staat, te bevrijden, dan is het zeker onze koning.’</p>
<p>Juist trad een kloeke lazarone het wijnhuis binnen en verlangde eene flesch madeira. De waard, die zeer goed wist, dat een lazarone zelden aan betaling denkt, schudde ongeloovig het hoofd en zeide op half spottenden toön: ‘mijn vriend!....’ maar zweeg, toen de lazarone hem met een paar groote oogen aanzag. De zeeofficier nam echter een glas en reikte het den lazarone gulhartig over; ‘drink,’ voegde hij er bij, ‘daarna zullen wij zamen eene partij billard spelen.’</p>
<p>De lazarone zag ook hem met een paar groote oogen aan. ‘Met u,’ riep hij, ‘speel ik niet, gij zwaait niet zelden de queue boven het hoofd der medespelers.’</p>
<p>De zeeofficier was getroffen.</p>
<p>‘Kent ge mij dan?’ riep hij.</p>
<p>‘Of ik u ken, o ja! gij zijt immers Bollieu, de kapitein der marine, diendet vroeger in de gelederen der franschen en zoekt thans uwe gade, die nu drie dagen geleden op een Marokkaansch roofvaartuig uit Napels werd ontvoerd.’</p>
<pb n="384"/>
<p>Bollieu was buiten zich zelven van verwondering. ‘Ja, signor! ook Lauretta zoekt u hier,’ ging de lazarone voort, ‘zij had zich sedert het voorval op de Russische landhoeve zonder geld, zonder hulp naar Warschau begeven, worstelde gedurende drie maanden met eene hevige koorts en verkocht hare laatste sieraden, om u te Napels op het spoor te komen.’</p>
<p>‘En waar bevindt zij zich thans?’ riep Bollieu; de lazarone zweeg.</p>
<p>‘Maar wie zijt gij? - God! - kwel mij toch niet langer, ik smeek het u!’</p>
<p>‘Hm!’ sprak de man, ‘gij hebt mij daar zoo vriendschappelijk een glas wijn aangeboden, omdat gij meende dat ik zoo arm was van niet eene flesch madeira te kunnen koopen. Doch wij, lazaroni! hebben ook wel goede verdiensten. Nu, ik wil u daarentegen ook uitnoodigen bij mij een glas wijn te komen drinken, die de waard mij daar even weigerde te geven; kom morgen in de straat Toledo, daar zal een mijner vrienden, aan den hoek, bij de zuil van den heiligen Procopius op u wachten, overhandig hem dit verzegeld billet en - het overige zult gij dan bij mij te weten komen.’ - Bollieu wilde hem nog naar Laurette vragen, maar de lazaroni verliet in allerijl het wijnhuis.</p>
<p>&nbsp;</p>
<p>De ridderlijke koning Joachim Murat stond in zijne prachtige ruiteruniform, welke zoodanig met goud en zilver bedekt was, dat de karmozijnroode stof naauwelijks zigtbaar werd, in zijn paleis te Napels; zijn hoofd was gedekt met eene baret, met verschillende struisvederen versierd en door eene diamanten agraffe vastgehouden; een blaauwe maliekolder sierde de borst en naauwe, met goud bewerkte laarsjes omsloten den fijn gevormden voet. De Spaansche gezant had zoo even de audientiezaal verlaten, en de generaals des konings stonden met ontbloote hoofden rondom hem, toen Macerone, de vertrouweling des vorsten, binnentrad en Murat eenige woorden in het oor fluisterde. De koning lachte en knikte toestemmend. Macerone verwijderde zich en weinige oogenblikken later werden de vleugeldeuren geopend, waarna de zeekapitein Bollieu de zaal binnentrad en voor zijne majesteit boog. Murat knikte hem vriendelijk
<pb n="385"/>toe en toen Bollieu de oogen opsloeg, meende hij in den persoon des konings, dezelfde gelaatstrekken als die van den lazaroni te herkennen, dien hij gisteren in het wijnhuis had aangetroffen. Lagchende over de verlegenheid des kapiteins, nam de koning het woord. ‘Ik zie,’ sprak hij, ‘gij hebt aan mijne uitnoodiging gevolg gegeven, en komt nu even als mijn vriend Macerone, die u in de straat Toledo opwachtte en herwaarts leidde, om eene flesch madeira met mij te ledigen.’</p>
<p>‘Indien het uwe majesteit behaagt......’ stamelde Bollieu.</p>
<p>‘Ik begrijp u,’ zeide de koning lagchend en wendde zich daarop tot de aanwezigen.</p>
<p>‘Mijne heeren!’ sprak hij overluid en niet zonder aandoening, ‘deze man heeft mij eenmaal geslagen; - niet met het zwaard in een open veldslag,’ voegde hij er bij, ‘neen! zoo iets zou door Murat niet ongewroken zijn gebleven, maar met zijne vuist, die zoo goed de wapens hanteert, heeft kapitein Bollieu mij geslagen. Ziet, mijne heeren!’ liet hij er bitter op volgen, ‘ziet hier den laatsten splinter der queue, waarmede Murat, de koning van Napels, geslagen werd.’ En te gelijk nam hij een rosekleurig lint uit zijn vestzakje en hield den als verpletterden Bollieu <hi rend="i">den laatsten splinter</hi> toe der onheilspellende queue. Een diep zwijgen heerschte in de zaal. ‘Maar,’ voer de koning geroerd voort, ‘men zal den koning van Napels niet kunnen beschuldigen, dien slag ongewroken te hebben gelaten. Ja mijnheer!’ zeide hij tot den kapitein, ‘de voormalige marqueur van Cahors, de tegenwoordige koning van Napels, heeft den slag, dien de vroegere luitenant der jagers Bollieu hem met eene billardqueue toebragt, niet vergeten. Thans is de tijd daar, dat hij zijn woord zal inlossen.’</p>
<p>Murat wenkte en andermaal openden zich de vleugeldeuren der zaal, en door een zestal hemelsblaauw gekleede, van goud schitterende pages geleid, traden de koninklijke opperhofmeester, de ceremoniemeester en de rijksheraut in de zaal en reikten den koning op een zwart fluweelen kussen een ordelint en het rijkszwaard eerbiedig over. Trompetten schetterden en met waardigheid sprak Murat, de koning van Napels: ‘Met dezen laatsten, den ridderslag - als algeheele verzoening voor den, den armen marqueur van Cahors toe-<pb n="386"/>gebragten slag,’ voegde hij er op zachteren toon bij - ‘benoem ik u, kapitein Bollieu, tot ridder mijns rijks en draag u hiermede tevens op de vervulling van al de aan hem opgedragen pligten; en opdat gij,’ voegde hij er plegtig bij, ‘elken pligt aan de hand der liefde nog gemakkelijker kunt vervullen, zal ik u eene levensgezellin geven.’ En Murat wenkte weder en Laurette snelde binnen, door den koning zelf uit de handen des kapers op zijn schip, de Meeuw, aan den dood ontrukt en naar Napels gebragt. ‘Laurette,’ sprak de koning, toen de eerste vreugde des wederziens voorbij was, ‘ik heb ook u vergeven.’</p>
<p>Laurette herkende Murat en sloeg beschaamd de oogen neder. Op bewogen toon ging de koning voort: ‘Niets meer over het verledene, dit is voorbij; waarom poogde ik u ook liefde af te dwingen! Weest gelukkig en graaf Bollieu zal tot een blijvend aandenken in zijn wapen voeren: <hi rend="i">drie splinters!</hi></p></div></div>
<div type="chapter">
<interpGrp>
<interp type="primair" value="18610415"/>
<interp type="primair" value="sass004"/>
</interpGrp>
<head rend="h3">Het rijk der toonen.</head>
<p>Gelijk de geheimzinnige oceaan met zijne geweldige golven den aardbol bespat, de lucht- en dampkring met hunne over en door elkander rollende lagen hem omhullen, zoo wordt hij ook, van pool tot pool, overstroomd door eene zee van oneindig verschillende en door de natuur te weeg gebragte toonen. Over de eeuwige sneeuw der bergen heen, waar reeds lang al het leven ophield, loeijen de reuzen-orgeltoonen der ijzige stormen, en in den diepen schoot der aarde, verneemt de bergwerker het ruisschen van onderaardsche stroomen, het sissen der gas-soorten en het eentoonig geluid van neêrvallende droppels. Gedurende duizende jaren, van zijne raadselachtige wieg af, vernam het menschelijk geslacht de toonen der schepping; maar hoe weinig is de wetenschap tot nog toe in staat om het ontstaan en het doel van oneindig meer natuurstemmen uit te vorschen. Niets ontging meer aan hare nasporingen dan de theorie dezer toonen, even als die van het geluid in het algemeen. Alle met het beste gevolg genomene proeven, aangaande de trillingen der lucht, de geluids-elasticiteit der ligchamen, hebben toch geene vaste grondslagen voor de verklaring van klankgevende harmoniën
<pb n="387"/>in de vrije natuur opgeleverd. Wij veroorloven ons van die zoo menigvuldig voorkomende, merkwaardige, meer of min verklaarde natuurverschijningen eenige voorbeelden aan te halen. In het geheele plantenrijk, van alle aan de natuuronderzoekers bekende boomen, heeft geen enkele eene zoo zeldzame eigenschap, ruischt geen enkele zoo onbegrijpelijk zuiver melancholisch als de Filao, wiens takken zich alleen in de zachte lucht van het eiland Bourbon wiegen. Zijn gladde en hooge stam gelijkt veel op de populier, hij draagt eene kroon van talloos kleine takken, of liever dunne draden, zoodat de wind er ongestoord mede spelen kan. ‘Om zich een begrip te maken’ verhaalt een reiziger, ‘welke muzikale kracht de lucht zonder toedoen van menschen kan te weeg brengen, moet men bij nacht in de Filao-lanen gewandeld en met verbazing naar die zwaarmoedige toonen geluisterd hebben, die de wind in de ontelbare takken van deze wonderbare boomen voortbrengt. Men wordt gemakkelijk misleid, en niettegenstaande de herhaalde verzekeringen van den gids of uit eigen ondervinding, is men dikwijls geneigd, dit dof ruisschen aan het geluid der zee toe te schrijven, wanneer het bij naderenden storm luider en onrustiger wordt, en bruischend in de rotsholten van den oever stort. Het behoort tot de merkwaardige eigenschappen dezer magische, uit de constructie van den boom moeijelijk te verklaren muziek, dat men hare toonen altijd van verre meent te hooren. Dikwijls heeft men de boomen bijna over zich heen, en eenige schreden verder is de zee onzigtbaar en stil, door de rotsen beschut, en toch wordt men er toe gebragt om het ruisschen voor de branding der golven te houden. Het hart wordt ruimer, men verdiept zich in herinneringen. Nooit kan men in het vaderland aan de koloniën denken, zonder die onbepaalde, eentoonige geluiden van den Filao weder te hooren, die onvergetelijk blijven, wanneer het oor eenmaal in een phantastischen warmen nacht daardoor gestreeld
is geworden. De Filao schooner en treuriger dan de cypres, zingt eene eeuwige smart tusschen hemel en aarde en wanneer de schedel des mans begint te grijzen, gevoelt hij het, dat er geene zoeter schaduw op een graf is, dan die van den Filao.’ - Op het eiland Sylt bij Jutland hoort men een merkwaardig geruisch, weshalve het kleine eiland door de
<pb n="388"/>bijgeloovige schepelingen en bewoners van het aangrenzende vaste land, nog heden ten dage ongaarne betreden wordt. Wanneer alles in den omtrek rustig en stil is, hoort men daar een zeldzaam, verdacht geluid. Het is een bijna klagend, kermend en fluisterend geluid, dat des te scheller is hoe stiller de zee is; niet zelden ontaardt dat geluid in een schellen, snijdenden toon.</p>
<p>De gedurende langen tijd onbekend geweest zijnde oorzaak is de volgende: Op alle duinen groeit eene soort van biezen, die hunne op spindraden gelijkende wortelvezels, en naauwelijks zigtbare, uitgebreide netmazen over het geheele duinland uitbreiden. De biese schiet hoog op, heeft eene naaldfijne punt, maar wordt al spoedig door den wind neêrgebogen, zoodat zij in sierlijke bogen op het zand staat. De minste ademtogt beweegt haar als dons in snelle slingeringen om haar eigen as. Daar nu millioenen van deze biezen daar groeijen en in eeuwige beweging zijn, zoo veroorzaakt het minste spel der lucht met haar, dien klinkenden, scherpen klaagtoon dien men onophoudelijk waarneemt en op geen instrument kan nabootsen.</p>
<p>Iets dergelijks heeft er plaats met het eigendommelijk zoogenaamd middernachts-geruisch in de uitgestrekte vlakten van Hongarijë, bijzonder bij Kopolna, waar in het jaar 1849 het bloedige slagveld was. Men verneemt daar des nachts een van tijd tot tijd zich herhalend ruisschen, rollen en kraken, afgewisseld met een luid geschreeuw en klagende stemmen.</p>
<p>Dit wordt eveneens veroorzaakt door den wind, die zich in de vlakten gewoonlijk omtrent middernacht verheft en er krachtig over heen strijkt. Dáár groeit namelijk eene bijzondere soort van distels, waar de wind doorheen blaast en dat gedruisch veroorzaakt. Vreemdelingen die met deze omstandigheid onbekend zijn, ondervinden daarvan een onbeschrijfelijk onaangenamen indruk. In Hongarije bevindt zich verder een minder bekende, maar toch hoogst merkwaardige zeldzaamheid, in het berghol Baradle nabij het dorpje Agteleck. Dit aan den voet van hooge rotsmassa's zich bevindend hol verandert en verwart den weêrgalm (echo) van opgenomen toonen op eene zonderbare nog niet verklaarde wijze. Luid knallende toonen b.v. pistoolschoten, verliezen zoo verbazend hunne kracht, dat men ze eenige schreden verwijderd,
<pb n="389"/>niet meer hoort. Andere veel zwakkere geluiden op dezelfde plaats en in dezelfde rigting veroorzaakt, worden honderdvoudig versterkt, maar zoo verward hoorbaar, dat b.v. het spel van eene enkele viool een geheel orkest van vioolspelers schijnt te zijn. Meer bekend is het natuurlijke hydro-harmonicon van het Cartleton-hol in Derbishire, en de liefelijk klinkende weêrgalm in het Fingals hol is reeds in 1772 door Banks waargenomen en beschreven.</p>
<p>Een zeer oud raadsel dat nog altijd geen Oedipus ontcijferd heeft, is het verschijnsel, dat onder den naam van ‘luchtmuziek’ of ‘duivelsstemmen’ op Ceylon en de aangrenzende landen wordt waargenomen. Dit, den inboorlingen welbekend verschijnsel, is zelfs in den jongsten tijd door zoo vele geloofwaardige reizigers opgemerkt, dat daaraan reeds sedert lang niet meer te twijfelen is. Wij zullen het naar het berigt van een oog- of liever oorgetuige beschrijven. ‘Deze natuurstem laat zich voornamelijk in stille heldere nachten, doch zoo als bij andere dergelijke natuurverschijnselen plaats heeft, meestal bij aanstaande weêersverandering hooren. Zij heeft dit met de electrische luchtverschijnselen gemeen, dat zij met bliksemsnelheid dan eens van zeer verre, dan weder geheel nabij vernomen wordt. De meeste overeenkomst heeft zij met eene diepe, klagende menschelijke stem. Soms speelt die stem als in de toonen van eene snelle menuet, waardoor zij eene bijzonder onaangename werking op de zinnen der toehoorders uitoefent. Deze werking is van dien aard, dat men een stilzwijgend medelijden met de zoo bedriegelijk nagebootste menschelijke klagten niet onderdrukken kan. Behalve de in de noordsche nevelen gevormde <hi rend="i">Fata morgana</hi>, welke telkens, wanneer zij zich boven het waterbekken afspiegelt, door een donderend geluid als van een kanon begeleid wordt, zijn de zeldzame toonen, waaraan zich velerlei legenden knoopen, nog onopgelost. Niet zelden namelijk klinkt het, bijzonder wanneer de zee, die nooit geheel bevriest, ten deele met ijs bedekt is, over het 60 vadem diepe water, met akelig rommeleude geluiden en afwisselend klagende stemmen, die soms meer dan een kwartier aanhouden en van verre vernomen worden, gelijk ons kortelings, door een bekend tourist, over de eigendommelijkheid van het Wettermeer in Zweden, dat zonder
<pb n="390"/>twijfel met het oog op natuurtoonen, tot een van de merkwaardigste wateren van Europa behoort, is medegedeeld geworden. Evenmin als deze, is de volgende daadzaak te verklaren, nl. dat dit water zekere planten opwerpt, die in de Flora van Zweden onbekend zijn, maar aan de Bodenzee voorkomen. Voor vele tijden moet overigens de atmospheer veel meer geschiktheid tot dergelijke geluidgevende luchtverschijnselen gehad hebben, want men vindt daarvan bij de ouden en vooral bij de Romeinsche schrijvers vele berigten; intusschen moet er toch wel onder de veelbesprokene ‘harmonie der spheren’ iets anders verstaan of te verstaan zijn.</p>
<p>De vraag is nu, hoe deze geluiden, die van alle kanten en overal ons oor treffen, in verband staan tot de eigenlijke toonkunst, want alle natuur-toonen, hoe verheven en melodieus zij ook zijn mogen, zijn daarom nog geene eigenlijke muziek, tenzij door de toevallige vereeniging van meer dergelijke toonen, een toon geboren wordt die daarop aanspraak doet maken. Die chaos van geluiden geeft aan de toonkunst hare bouwstoffen, waarvan de menschelijke geest zich meester maakte, en door vereeniging en rangschikking een kunstwerk daarstelde.</p>
<p>Te beweren dat de muzikale toon uitsluitend uit elastische ligchamen ontstaat, is nog niets verduidelijken, maar zeker is het, dat de geheele toonkunst slechts op de gelijkheid der trillingen berust, en hoe gelijker en zuiverder deze zijn, des te muzikaler is de klank. Wanneer men alle toetsen eener piano te gelijk aanslaat, verkrijgt men het meest anti-muzikale effect dat denkbaar is. Het geheim en de ziel der toonkunst bestaat in het getal, den tijd en de gelijke tijdsmaat, de gelijkheid der trillingen, en niet minder de gelijkmatige verdeeling. Daarop alleen berust het verband der natuurlijke geluiden met de muziek-kunst en de wederzijdsche verhouding van beide tot elkander.</p>
<p>Reeds van de vroegste tijden af, bij de Hebreën en Egyptenaren en later bij de Grieken en Romeinen, heeft de godsdienst veel bijgedragen tot aankweeking der toonkunst. Verder speelt de toonkunst als aanvoerster der krijgslieden reeds vroeg, welligt nog vóór hare medewerking tot de godsvereering, een groote rol. Bij de ouden stond zij over het
<pb n="391"/>algemeen in hoog aanzien. In hunne geschriften vindt men daarover veel. Homerus schrijft het ophouden der pest, onder de Grieken bij de belegering van Troje, aan de muziek toe, en laat de deugd van Clytemnestra eerst schipbreuk lijden, nadat een toonknnstenaar haar met zijne melodieën geene bescherming meer verleent tegen nieuwe aanvechtingen. Polybius verhaalt, dat de barbaarsche zeden en ondeugden der Arcadiërs alleen door muziek verbeterd zijn geworden, en volgens Plutarchus stilde Terpander door middel van muziek een hevig oproer onder de Lacedaemoniërs. Marcianus Capella verzekert, dat men koorts, door muziek genas en naar men verhaalt, moet Aesculapius, doofheid door middel van de toonen der ‘tuba’ genezen hebben. Xenocrates beval muziek tot genezing der krankzinnigheid aan, en Theophrastus meende door toonen eener fluit, den beet van adders onschadelijk te kunnen maken.</p>
<p>Van den grootsten invloed voor de uitbreiding der toonkunst, was in latere tijden het ontstaande en krachtig wordende christendom. Na het verval van Rome en Griekenland, verviel ook de muziek even als alle overige kunsten; aan de eerste christelijke gemeenten was het beschoren ze te behouden en volkomener te maken, en met hen begint eene nieuwe gelukkiger eeuw der toonkunst, die van de hoogte, waarop zij in David's en Salomo's tijden stond, geheel was afgedaald. Zij werd van nu aan, door het christendom begunstigd en aangemoedigd. Reeds Paus Darnasus voerde in het jaar 370 in de westersche kerk het psalm- en halelujazingen in. De oudste soort der eigenlijke kerk-muziek werd in het Oosten door Ephrem Syrus († 373 of 378) en in het Westen door Ambrosius († 397) verbeterd. Paus Gregorius de Groote stichtte de eerste zangschool, verzamelde de voorhanden zijnde goede composities en voerde het koraalgezang in. Tegen het einde der elfde eeuw vond de Benedictijner monnik Guido van Arezzo het eerste denkbeeld van ons notenschrift, en kort voor dat tijdperk werd de kunst van meerstemmig te zingen vermoedelijk door Dunstan, aartsbisschop van Canterbury, uitgevonden.</p>
<p>De tweede helft der dertiende eeuw was een tijd van wedergeboorte voor kunst en poëzy. De kerkhymnen werden met meer plegtigheid gezongen en de lier der minnezan-<pb n="392"/>gers antwoordde, van den oever des Rhijns op de lier der troubadours, die in het schoone land van Provence weêrklonk. Het geheele tijdperk der middeleeuwen was met een jong en krachtig gemoed, met een leven van kunst, liefde en geloof ontwaakt, poëzij en muziek bestrooide zijne wieg met bloemen, en de godsdienst verlichtte het met haren fakkel; wat de dichter met zijne verzen, de toonkunstenaar met zijne toonen uitdrukte, dat gaf de schilder met zijn penseel, de beeldhouwer met zijn beitel weder. Terwijl Dante zijne ‘divina commedia’ schreef, schilderde Cimabrie zijne meisjeskoppen, bouwde Erwinus van Steinbach zijn cathedraal, en vervulden heerlijke toonen de christelijke tempels. Van dien tijd af, wendde men alle vlijt en allen ijver aan op de volmaking der harmonie, ofschoon de melodie tot op de uitvinding der opera's, op het einde der zestiende eeuw verwaarloosd werd. Daarop en wel hierdoor werd Italië het land der muziek, en van daar werd zij naar bijna alle Europesche landen overgebragt.</p>
<p>De krijgs-muziek, denzelfden, als de overige toonkunst, afgezonderden weg vervolgende, bestond in haar eerste ontwikkeling uit erbarmelijke en geraasmakende instrumenten, gelijk ze nog heden ten dage bij vele wilde volken in zwang zijn, om hun' moed aan te prikkelen. Van de Chinezen weten wij, dat zij bereids 2000 jaren voor onze tijdrekening klinkende en geraasmakende instrumenten bij hunne oorlogstroepen bezaten. Indien men geloof kan slaan aan de vertelsels uit den ouden tijd en die tot ons gekomen zijn, zoo moeten wij aannemen, dat reeds een leger der Sybariten door muzikale list overwonnen werd. Het verhaal zegt, dat de oude Sybariten hunne paarden derwijze gedresseerd hadden, dat zij hunne bewegingen naar den tact der muziek moesten inrigten. Dit was aan de vijandige Croniaten bekend, en zij lieten daarom in het strijdgewoel die melodie aanslaan, die de Sybaritische paarden tot zulk eene wanorde bragt, dat hunne ruiters overwonnen werden. Hoe weinig geloof men hier ook aan schenken moge, zoo is dit toch een zeker bewijs, dat men zich reeds in de vroegste tijden in het bezit van krijgsmuziek bevond.</p>
<p>Tacitus leert ons, dat de oude Germanen bij hunne aanvallen op den vijand, gezang en muziek, he slaan hunner
<pb n="393"/>schilden met het zwaard, trompet-geschetter en krijgsgezangen verbanden. De hoorn der dwergen waarvan men ons verhaalt, bestond, gelijk vele overleveringen bewijzen, in werkelijkheid. Uit de bloedigste oorlogen der middeleeuwen vertoonen zich de manhaftige ministreels, die door harp- en viooltoonen de strijders aanvoerden.</p>
<p>Met het vormen van regelmatige troepen begon men de waarde en het nut van militaire muziek meer en meer te beseffen; reeds ten tijde der Medicis begonnen eenige schrijvers het belang van dit aanmoedigingsmiddel in te zien, en er breedvoeriger over te spreken. Machiavell levert daarvan het grootste bewijs in verscheidene zijner geschriften. Door hem weten wij, dat de Italiaansche troepen het reeds lang voor zijn' tijd verstonden, om door slaan op de tambourin elkander veelvuldige signalen te geven, en dat de Condottieri, dat toenmaals zoo geliefkoosd instrument, van hoorn- en fluitmuziek lieten begeleiden. Zelfs nog in latere tijden bediende men zich bij de Soldatesca van snaar-instrumenten, en hoezeer deze voornamelijk op het Iberische schiereiland geliefd waren, bewijst de omstandigheid, die ons de geschiedschrijvers verhalen, dat door een Portugeesch leger, dat tot den terugtogt gedrongen werd, elf duizend guitars op het slagveld achtergelaten werden. Eindelijk kwam er een muziekstelsel voor in de plaats, dat voor de beweging der spelers en het vochtige klimaat van het Westen beter geschikt was, en de snaar-speeltuigen door andere verving.</p>
<p>Wij hebben reeds aangemerkt, dat de toonkunst, nadat zij van Italië uit verspreid is geworden, bij de overige volken gereeden ingang vond. Voornamelijk betreft dit de vocaalmuziek. Zoo heeft b.v. in de volksliederen der Noordsche volksstammen de mol-toon de overhand, terwijl bij die van het Zuiden de meer vrolijke duur-toonen gehoord worden. Evenzoo bewegen zich de Noordsche melodiën meest in trapsgewijs opklimmende toonen, terwijl daarentegen de Zuidelijke grootere sprongen maken, want de pols der Noordsche volksstammen slaat gematigder, de beweging hunner melodie is langzamer; hunne voordragt kan warm zijn, kan zelfs tot levendigheid klimmen, maar gelijk het bloed der Zuidelijke volken sneller door de aderen vliet, zijn ook hunne melodiën sneller, klinken hunne liederen vuriger en hartstogtelijker.
<pb n="394"/>Zoo behooren ook de <hi rend="i">diepe</hi> stemmen in 't Noorden, de <hi rend="i">hooge</hi> in 't Zuiden te huis. Hoog op in het Noorden, in de door stormen geteisterde en in de sneeuw half begraven hutten, slechts spaarzaam verlicht door brandende pijnhoutspaanders, verneemt men de oude overleveringen en gezangen, vol van duistere mythen en zeldzame zeden van een reeds lang verloopen tijd, die van mond tot mond, van ouder op zoon overgaan; dáár hoort men nog de melodieën der vóór-ouderlijke volksliederen in al hunne echtheid en zuiverheid. Donker en geheimzinnig, gelijk hunne van het Noorderlicht beschenen winternachten, ruw en dor gelijk hunne rotsen en klippen, zijn hunne legenden; akelig en onaangenaam, gelijk de schemering hunner zomernachten; treurig en zwaarmoedig gelijk hunne uitgestrekte donkere wouden, klinken de liederen en melodieën der natuurvolkeren van het Noorden. Afgemeten en stil is ook de Noordlandsche dans; zelden verlaat hun voet den grond. Zelfs de minder gedwongen en losser dans, waarbij het verliefde paar zich verlustigt en elkander als 't ware vervolgt, is oneindig verschillend van de hartstogt, waarmede de Napelsche Tarantella en de Andalusische Fandango gedanst wordt.</p>
<p>Keeren wij onzen blik naar de bergen ‘waar de vrijheid woont.’ Een zoete toover van de eenzaamheid des avonds omgeeft ons. Wij hooren een gezang weêrklinken, eenvoudige, roerende, vrolijke melodieën door overheerlijke stemmen gezongen, streelen ons oor, en wij luisteren met ingehouden adem. Alle gloed en levendigheid der jeugd, blinkt heerlijk door, in deze zuivere krachtige stemmen, en onze oogen verlustigen zich bij het groene, geurige, levendige beeld der Alpen-natuur. Slechts gelukkige, jonge, vriendelijke kinderen der vrijheid en der bergen kunnen zóó juichen en gevoelvol zingen.</p>
<p>Over het geheel genomen, kan men in de vlakten de natuur als stil en zonder eenig geruisch te verwekken beschouwen. Onhoorbaar glijden de stroomen langs de effen vlakten, de grond is overal met weeke aardmassa's bedekt en nergens vertoonen zich naakte rotsen, waartegen iets zou kunnen weêrklinken. In de bergen is het omgekeerd. Dáár in de ‘klinkende rotsspleten’ gelijk Homerus zegt, spreekt de natuur overal met de luide stem des donders, der windvla-<pb n="395"/>gen, lavinen en watervallen. Dáár woont de mensch, verloren in de luide natuur, in stille hutten waar hij zich beschermt voor het daar buiten woedend geruisch. Het luidruchtigst van alle kinderen der natuur in de bergen is het water. De aan de dichters zoo verstaanbare, nooit eindigende gesprekken zijner Nymphen, verneemt men in ieder dal der Alpen. Nemen wij het slecht opgevoede maar veel belovend schootkind der oude bergreuzen, de Rhône, hoe geheel en al is zij een kind der Alpen! Naauwelijks aan hare ijswieg ontloopen, schudt zij de nog half verstijfde leden, en springt luidruchtig in haar groen waterschortje en de witte schuimkanten muts gedoscht, van rots tot rots, nu eens de helderzoete kinderstem met de harptoonen van den frisschen bergwind vermengende, dan eens de liederen, die zij in haar ijspaleis van de berggeesten geleerd heeft, voor zich heen neuriënde; dan weder dringt zij zich gramstorig en morrend door de kloven, werpt zich, wanneer zij de groene dal-weiden ziet, jubelend over eene steile klip heen, en vloeit zacht en langzaam, als deed het wiegelied van den wind haar zacht indommelen, langs de geurige weilanden. Maar dan verheft zij hare stem weder, en de beekjes hooren haar, en storten van de hoogten neêr en werpen zich onder een vrolijk gejuich aan haar koesterende borst. Gedachtig aan den langen weg dien zij moet afleggen, ijlt zij verder, en matigt slechts haren loop, om hier en daar de bergkoningen aan te staren of
een Alpenwater op te wachten, dat in nevelachtige verte zijne stem laat hooren.</p>
<p>Doch gaan wij verder naar het Zuiden, naar het warme bloemgeurige Italië, waar ons een vrolijk volksleven onder den eeuwig blaauwen hemel wacht. Hier zijn wij in het land der toonen. Uit alle hoeken, alle huizen, uit alle vensters klinkt muziek, want het is Carnaval. Hier hoort men eene mandoline, dáár verneemt men het alarm van een tambourin - een erfstuk uit vroegeren tijd, welligt het oudste van alle muziek-instrumenten - trompetgeschetter en clarinetgeschal; hier klinkt een vrolijk lied, dáár raast eene wilde, boven alles uitkomende Janitzaren-muziek, begeleid van dreunend pauk-geslag - de hemel beware ons voor zulke serenades! - Het Carnaval is een wellustige Sardanapalus, die met altijd volle handen zijn rijkdom op de straat werpt en
<pb n="396"/>op Assch-woensdag onder de puinhoopen zijner schatten begraven wordt. Vlugten wij uit deze oorverdoovende verwarring naar de plaats waar het gezang vernomen wordt. Ook hier stroomt het sap der druiven. Rome's dochter vat den schuimenden beker; het lied der liefde wordt aangeheven maar niet dàt van de reikhalzende, stille, onschuldige liefde, neen van de liefde die zich baadt in het purper van den wijn en zich afdroogt aan het purper der lippen. Niet voor de liefde des levens maar voor de liefde van één oogenblik is het lied bestemd. Doch verlaten wij deze spelonk, terwijl wij ons begeven naar het prachtig verlicht paleis. Dáár flikkeren de kroonlichten, en duizendvoudig werpen de kristallen spiegelwanden de lichtzee terug. Dansers en danseressen bewegen zich door elkander langs de lange onafzienbare guirlandes. Vuriger worden de melodiën - de paren vliegen met eene dolzinnigheid en een bespottelijk gedraai door een, even als de oude dooden-dansen; de zweetdroppels paarlen als kristal, de boezems jagen onstuimig en het hart klopt met woeste vaart. Schuw ontvloden de Charitinnen reeds lang de bacchantische bedwelming; meer en meer wordt de gloeijende atmospheer met stof vermengd; al duisterer branden de verminderende kaarsen, maar wilder en woester, wenden en draaijen de paren door elkander - het heiligdom der muziek is ontwijd, de reine eerbiedwaardige ontheiligd, tot koppelaarster der wellust. De muziek heeft opgehouden, de kaarsen flikkeren niet meer, de bekers der vreugde zijn omgekeerd en de uitgestortte wijn kleurt den met verdorde bloemen bedekten grond aan bloedvlekken gelijk. Nu voert ons de phantasie over de van sneeuw glinsterende bergen en bloeijende landouwen in het zonnige Spanje, aan de oevers van den Ebro en der Guadalquivir, in het vaderland der Andalusische Elviren en Dolores. Ook hier komt ons uit het gedruisch der talrijke menigte, gezang en gelach te gemoet, begeleid van de guitar en het
geklap per der castagnetten. Het zijn oude romansen en geliefkoosde volksliederen, gezongen met eene den kinderen van Iberie aangeborene levendigheid, maar getrouw, vol bevalligligheid en waardigheid. Treden wij een weinig digter bij de zangster. Het lied begint, de toonen rijzen en dalen; eene zoete liefelijkheid klinkt door de melodie heen, het geratel
<pb n="397"/>der tambourin klinkt betooverend bij het klokkenspel dat er zacht tusschen door slaat. Dàt is een Spaansch lied, een echt lied, zoo als het gezongen wordt door het volk in den ruimsten zin des woords, zoo als het gezongen wordt uit de gloeijende gemoederen van het Zuiden. Innig streelende en gemoedelijke melodieën spreken uit het hart tot het hart en herinneren roerend aan den voortijd van het morgenland.</p>
<p>Hier zijn wij in het vaderland der poëzij en zang, wij gevoelen zulks met een sneller kloppend hart. Maar met haar hebben wij ook het vaderland van den dans betreden. De Cachucha, de Jota, de Gitana, de Lola, de Jaloo en de Fandango zijn hier inheemsch. De Spaansche dans is de bevallige uitdrukking eener naïve zinnelijkheid, die zijn grond heeft in het verhitte bloed, en het heete klimaat, op den met oranje en granaten versierden grond van het schoone Spanje. Hij is de uitdrukking eener kuische hartstogt van natuurkinderen, die de vrucht van den boom der kennisse nog niet hebben afgebroken, en die den gloed huns harten nog niet met het vijgenblad der geveinsde beschaving behoeven te bedekken. De gevoelens, waarmeê de gemoederen der dansers overweldigd worden, zijn te magtig, dan dat zij in matte woorden hunne volle uitdrukking konden vinden. Onnavolgbaar schetst de gemoedelijke Geibel deze gevoelens af in zijn welbekend gedicht, waarvan wij het schoonste gedeelte aan onze lezers willen mededeelen, waar hij zijnen Zigeuner zoo verheven weemoedig laat zeggen:</p>
<lg type="poem">
<l>‘Ver van hier het schoone Spanje,</l>
<l rend="; 1tab">Spanje is mijn vaderland,</l>
<l>Waar de donkere kastanje</l>
<l rend="; 1tab">Koelte ruischt aan Ebro's rand;</l>
<l>Waar de amandels geurig bloeijen,</l>
<l rend="; 1tab">En de zoete druive zwelt,</l>
<l>Waar de rozen schooner gloeijen,</l>
<l rend="; 1tab">Held'rer maan Gods liefde meldt.</l>
<l>O daar is het schoon te leven;</l>
<l rend="; 1tab">Maar onze armoê en het leed</l>
<l>Heeft mij van den grond verdreven,</l>
<l rend="; 1tab">Waar de vreugd mij juichen deed</l>
<l>In mijn klagten, in mijn zangen,</l>
<l rend="; 1tab">Klinkt altijd de droeve toon</l>
<pb n="398"/>
<l>Van mijn leed en zielsverlangen:</l>
<l rend="; 1tab">“Ach, in Spanje is het schoon!”</l>
<l>Gist'ren toen men d' oogsttijd vierde,</l>
<l rend="; 1tab">Heb ik droef een lied gespeeld;</l>
<l>Hoe de vreugde 't feest ook vierde,</l>
<l rend="; 1tab">Mij, mij heeft geen vreugd gestreeld.</l>
<l>'k Zag het weenend, toen de paren</l>
<l rend="; 1tab">Huppelden in 't groene gras;</l>
<l>'k Dacht om vroeger, blijder jaren</l>
<l rend="; 1tab">Toen ik ook zoo zalig was:</l>
<l>'k Dacht bij al die blijde dansen</l>
<l rend="; 1tab">Aan mijn dierbaar vaderland,</l>
<l>Waar de jeugd bij 't maanlicht-glanzen</l>
<l rend="; 1tab">Blij heur <hi rend="i">Barcarolle</hi> spant.</l>
<l>Waar bij zooveel vreugdetoonen,</l>
<l rend="; 1tab">Mild met lentegroen omkransd,</l>
<l>Door de knapen en de schoonen,</l>
<l rend="; 1tab">De <hi rend="i">Fandango</hi> wordt gedanst,</l>
<l>Waar de amandels geurig bloeijen</l>
<l rend="; 1tab">En de zoete druive zwelt. - -</l>
<l>Zend mij Hemel! weer naar Spanjen,</l>
<l rend="; 1tab">Naar dat land vol zonneschijn;</l>
<l>In de schaduw der kastanjen,</l>
<l rend="; 1tab">Wil ik eens begraven zijn!’ -</l></lg>
<p>Keeren wij thans terug tot het meer beperkte, eigenlijke gebied der toonkunst. Die betoovering der toonen, die reeds aan de oudste Grieken bekend was, die, zoo als wij lezen, zelfs de stomme dieren aanlokte, werd vele eeuwen later aangewend, om daardoor op eene verfoeijelijke wijze een vrij en gelukkig volk onder het juk te brengen. Toen op het einde der zestiende eeuw de Jezuiten van Spanje door talrijke zendelingen, hun zoogenaamd bekeeringswerk ook in Zuid-Amerika ijverig maar aanvankelijk te vergeefs begonnen, begrepen de sluwe leerlingen van Loyala zeer goed, dat de invloed der muziek in aanzien wint, hoe eenvoudiger en natuurlijker de menschen zijn, en badden bereids in Europa geleerd, dat er, om in een volk zekere denkbeelden in te prenten, dikwijls een geruimen tijd verloopt, terwijl de magt der <hi rend="i">toonen</hi> meestal spoedig werkt als de goddelijke vonk. Met grooten ernst werd daarom muziek en zang op de colleges te Cordova beoefend, en bij de keuze der zendelingen
<pb n="399"/>vooral gelet, of zij bekwame zangers en musici waren, om daardoor bij de te bekeerenen, die gemoedsstemming voort te brengen, welke hun daarvoor noodzakelijk scheen. Zij voerden dien ten gevolge eenvoudige maar heerlijke melodieën in, die steeds aantrekkelijker werken dan de kunstigste muzikale studiën, en voornamelijk maakte een vol mannenkoor en de waldhoorn een diepen indruk op de inboorlingen. Wanneer de zachte hartstogtelijke toonen van dit instrument en de zwaarmoedige klagende melodieën des gezangs door de nachtelijke stilte van het maagdelijk woud weêrklonken, wierpen de loerende Indianen, aangegrepen van tot nog toe onbekende gevoelens, zich biddend neder voor het heilige teeken des kruises, en volgden blindelings ieder gebod der zendelingen. Op deze wijze wierpen de listige priesters zich op als despoten van een theocratisch rijk, gelijk het christendom vóór noch nà ooit gezien heeft. Zoo is de toonkunst in Noord en Zuid, in Oost en West, de algemeene taal der volkeren door alle eeuwen heen.</p>
<p>Welk eene oneindige zaligheid ligt er in een toon, in een lied, van het wiegelied af, tot aan de plegtstatige treurmuziek bij den gang naar het verblijf des doods. Wat voert meer heerschappij over het hart des menschen dan het rijk der toonen? Er zijn toonen die men in zijne jeugd gehoord heeft en nooit weder vergeet, die zoo lang voor het gewoel der wereld verborgen blijven, tot dat een aanverwandte toon ze wekt en daarmede niet alleen den tijd, maar ook de gevoelens weder te voorschijn roept, die ons hart vreugde of leed berokkenden; en wie de schoonste bloesems des levens brak, die meent ze nog eens te breken, wanneer de herinnering hem de oude liederen zingt die over de aarde gaan, sedert de vreugde eene stem en het verlangen een zucht heeft. En toch worden zij ondankbaar vergeten die liederen, die door hunne zangers aan den stroom des tijds ten buit worden overgelaten. Wie waren zij, die de toonen vonden voor die zoete liederen, die in de dalen en op de Alpen weêrklinken, die wonderbare toonen, die als bloemen op ons hart liggen dat opwelt in zalige onverklaarbare weemoed? Wie noemt ons die Amphions? Waar is hij gebleven die toovervolle-zee-nymphen-wals die de visschersknaap in het nachtelijk uur van de nymphen afluisterde en door de
<pb n="400"/>wereld trok met die heerlijke melodie, die aller harten begeesterde? Uit het ver verleden van vele eeuwen klinken echter, toch nog enkele volksliederen in ons oor, die getuigen van eene warme en degelijke poëzij. De Scandinavische bard, de Duitsche minnezanger, de Zuid-Fransche troubadour, de Celtische bard, uit wier zangen de ziel huns volks spreekt, verzamelden en behielden de liederen van hun volk, en de natuurkinderen, in wie zich van geslacht tot geslacht eerbied, de eerbied voor alles wat hun van de vaderen is overgeleverd, voortplant, hingen met eene waarachtige liefde aan hunne sagen, gezangen en melodieën. Eene latere zooge naamde fijne beschaving en hoogere ontwikkeling verwierpen het overgeleverde en gaven het der vergetelheid prijs.</p>
<p>Hartstogtelijke politieke liederen nemen de plaats in, der zangen die onze vaderen in lief en leed hebben gezongen, en spoedig zullen vele zangen niet meer levendig zijn in den mond des volks en zal men ze slechts nog alleen in verzamelingen vinden gelijk verdroogde bloemen, verwelkt en zonder kleur!</p>
<p>N....n., 15 April 1861.</p>
<p>J.S.</p></div>
<div type="chapter">
<pb n="401"/>
<head rend="h3">De verloren dochter,
<lb/>door Jullanus.</head>
<head rend="h4">I.</head>
<p>In eene kamer op de eerste verdieping van een aanzienlijk huis te Utrecht, zat eene nog tamelijk jeugdige vrouw bij het ledikant van hare dochter, een aankomend meisje.</p>
<p>Over het zacht en edel gelaat der moeder lag een sluijer van diepe droefheid, die de blos van jeugd en gezondheid had doen verbleeken. Met de uitdrukking van onuitsprekelijke liefde rustte haar blik een poos op heur kind. Eindelijk streek zij met de hand over de donkere lokken van het meisje, drukte een kus op de zachte wang, en na een kommervollen zucht bewogen zich hare lippen - misschien tot een stil gebed der moederliefde.</p>
<p>‘Het is ver gekomen,’ mompelde zij, na een blik op de fraaije pendule te hebben geworpen; ‘maar ik zoude alles kunnen verdragen, als zij mijn kind maar niet van mij vervreemdden.’</p>
<p>Toen maakte zij aanstalten om zich ter rust te begeven, indien rust voor de zwaar beproefde mogelijk was; want mevrouw Seegering had reeds sedert eenige jaren een zwaar lijden te dragen. Hare geschiedenis was niet geheel ongewoon. Vroeg ouderloos, had zij alleen in de wereld gestaan, niet zonder fortuin, maar zonder ondervinding, en hoewel door eene edele moeder in godsdienstige beginselen opgevoed, had de onbezorgdheid der jeugd en de al te ligtvaardige hoop der liefde haar verleid, om de hand te reiken aan een man naar de wereld, die schoonheid, geest, wereldkennis en eene goede handelszaak bezat, maar ongelukkig zeer twijfelachtige beginselen, welke hij echter voor de ernstiger denkende Helena gedeeltelijk wist te verbergen. Na zijn huwelijk, waardoor zijne fortuin aanmerkelijk vermeerderd was, werd zijn leven, nadat hij in den eersten tijd zich tamelijk wel had bedwongen, zeer ongeregeld. Hij verkwistte veel geld en bekommerde zich weinig om zijne zaak, die aan den boekhouder werd overgelaten. Helena
<pb n="402"/>zag te laat, dat zij een onberaden huwelijk had aangegaan. De geboorte van een dochtertje kon slechts eenige dagen den vader tot nadenken brengen. Toen het meisje tien jaren bereikt had, nam hij eene Fransche gouvernante in huis. Seegerings fortuin was toen reeds, door verkwisting en wanorde in zijne zaak, aanmerkelijk achteruit gegaan, en Helena had veel en bitter leed ondervonden. Thans kwam daarbij nog de treurige ontdekking, dat tusschen haren echtgenoot en demoiselle du Chateau eene naauwe verstandhouding bestond, en bovendien moest zij het aanzien dat de ligtzinnige Française, door Seegering gevolmagtigd en ondersteund, de kleine Elize geheel in haren geest trachtte op te voeden. In Helena's hart was het zaad van ernstige godsvrucht, eenmaal door eene moederhand uitgestrooid, door zware beproeving tot vollen wasdom opgeschoten, en zij wenschte zoo vurig haar dochtertje vroegtijdig van dezelfde beginselen te doordringen, doch de gouvernante zocht haar gedurig meer aan zich te verbinden en aan den invloed der moeder te onttrekken, en maar al te gemakkelijk gelukte het haar de kiemen van hoogmoed, pronkzucht en ijdelheid in het jonge hart te doen opschieten en Elize te doen gelooven, dat zij en haar vader, die steeds hare wenschen en luimen inwilligden, hare beste vrienden waren.</p>
<p>Intusschen ging het met de zaken van den ligtzinnigen man sterk achteruit. Door eenige onberaden speculaties zocht hij het verlorene te herstellen, en deze hadden hem aan den rand van den ondergang gebragt.</p>
<p>Den avond, toen wij Helena bij hare slapende dochter zagen zitten, was de heer Seegering, gelijk hij meermalen deed, met demoiselle du Chateau naar de komedie gereden - zooals hij althans had voorgegeven.</p>
<p>Reeds had de pendule één ure geslagen, en nog lag Helena slapeloos op haar leger, luisterende of zij niet eenig gerucht hoorde dat haar de terugkomst van haren echtgenoot aankondigde. Maar haar wachten was te vergeefs. Eindelijk echter ontfermde de slaap zich over de bedroefde vrouw en onttrok haar aan hare sombere en treurige gedachten.</p>
<p>Het was des morgens reeds laat toen mevrouw Seegering ontwaakte. Het ledikant van hare dochter was reeds ledig.
<pb n="403"/>Haastig kleedde zij zich en begaf zich naar beneden, om echtgenoot, dochter en gouvernante reeds aan de ontbijttafel te vinden; maar de huiskamer was ledig. Eene dienstbode werd gescheld. Ook deze had de huisgenooten niet gezien; maar zij had ten vier ure een rijtuig gehoord, en toen zij opgestaan was, de buitendeur open gevonden, hetwelk zij aan verzuim had toegeschreven. Mevrouw Seegering sidderde en verbleekte. Zij begon met schrik de waarheid te beseffen: Seegering, de gouvernante en Elize hadden het huisgezin en de stad verlaten.</p>
<p>Bij nader onderzoek werd het vreeselijk vermoeden bevestigd; want het gereed geld en eenige kostbaarheden waren verdwenen.</p>
<p>Helena stond als verpletterd. Denzelfden dag werd het bankroet verklaard, en was haar niets overgebleven dan de dreigende ellende der armoede.</p>
<p>Een kamertje in eene achterbuurt werd de wijkplaats der ongelukkige vrouw, die zonder vermogen, zonder bloedverwanten nu alleen stond in de wereld, gedwongen tot den strijd tegen de ellende, zij, die aan alle gemakken der weelde, aan eene omgeving van verfijnde beschaving gewoon was; en daarbij moest zij de knagende pijn verduren van de wonden, die het hart der echtgenoot en nog meer dat der moeder toegebragt waren.</p>
<p>Na verloop van langen tijd, die een vreeselijke tijd voor de verlatene geweest was, ontving zij door den voormaligen boekhouder het berigt, dat haar echtgenoot onder den naam van du Chateau, zich met zijne bijzit en zijne dochter te Parijs bevond; doch anders konde zij niets te weten komen.</p>
<p>‘Naar Parijs, om mijn kind te redden!’ dit was nu dag en nacht het denkbeeld dat haar onophoudelijk vervolgde. Zij werkte halve nachten met ingespannen vlijt om zich het noodige geld te verschaffen. Hare oogen schemerden dikwijls bij het naaiwerk, dat zij bij het lamplicht verrigtte; maar eindelijk, na een lang vierendeel jaars, had zij zooveel overgewonnen, dat zij meende de groote reis te kunnen ondernemen. Wèl zoude zij zich groote bezwaren moeten getroosten, maar zij raadpleegde meer met hare moederliefde dan met hare krachten. Zoo begaf zij zich dan op weg, en de moeitevolle reis, die gedeeltelijk met ledige voertuigen,
<pb n="404"/>gedeeltelijk te voet gedaan werd, duurde niet minder dan acht dagen. Vermoeid en ellendig bereikte zij Parijs, en vond in eene kleine herberg een kommervol verblijf. Van hier uit begon zij hare navorschingen, en met hulp der Fransche policie vernam zij spoedig, dat zich in een aangewezen huis van de voorstad St. Martin, een Hollander, du Chateau geheeten, ophield.</p>
<p>Het was reeds laat op den dag toen zij dit berigt ontving, en de nacht was bijna aangebroken, toen zij het aangeduide huis van de voorstad bereikte, waar monsieur du Chateau op de tweede verdieping woonde. Hevig trok zij aan de schel der gesloten deur van de voorplaats, en nadat zij eene poos gewacht had, werd de deur geopend door eene dienstmeid, wier vragen zij onbeantwoord liet en die zij haastig voorbijsnelde om zich naar eene kamer te begeven, waaruit haar stemmen tegenklonken. Het was een helder verlichte kleine salon, waarin aan eene lange tafel een tiental jonge lieden om een bowl punch waren gezeten. Aan het boveneinde, tegenover de deur, stond hare schoone dochter, die de glazen vulde en met eene heldere, welluidende stem een lied zong. Demoiselle du Chateau, die juist door eene zijdeur binnenkwam, trad, toen zij Helena herkende, ontsteld eene schrede terug. Op hetzelfde oogenblik viel ook Elize's oog op de ongelukkige moeder - zij beefde, het gevulde glas ontviel hare hand, de lustige toon van het lied verstierf in het half verschrikt, half smartelijk uitgeroepen woord: ‘Moeder!’ Deze vloog op haar toe, greep hare hand en zeide op liefdevollen, maar bevelenden toon tot haar: ‘Volg mij!’</p>
<p>Zij trok hare dochter voort naar de deur. Haar diep gezonken echtgenoot, die in een half dronken toestand in zijn stoel was ingesluimerd, was ontwaakt, - maar zijn geweten kluisterde hem aan zijn zetel; hij waagde het niet zich te verroeren, maar ontweek haren blik en zag verlegen voor zich op de tafel. Zij had juist met Elize de deur bereikt, toen demoiselle du Chateau haar in den weg trad met de woorden: ‘Gij hebt geen regt op dit meisje; dáár zit haar vader, die voor haar onderhoud zorgt, daar gij eene bedelares zijt en niet voor haar zorgen kunt.’</p>
<p>‘En als ik eene bedelares ben,’ riep Helena opgewonden
<pb n="405"/>uit, ‘dan ben ik het slechts door u en hem - mijn kind laat ik mij echter niet ontrukken!’</p>
<p>Zij wilde Elize medevoeren, maar half verlegen, half medelijdend zeide deze: ‘waarheen wilt gij mij brengen, moeder? Blijf liever hier bij ons. Gij zijt ziek - uw geheel uiterlijk zegt mij dat gij ziek zijt - gij hebt veel, veel geleden - het was zeker alles niet zooals demoiselle du Chateau en papa mij zeiden; gij hebt wel gebrek geleden, o, ik zie het u aan - maar kom met mij in mijn kabinet, daar wil ik u verplegen en daar zult gij herstellen, en mij verhalen, hoe het mogelijk was dat gij in zulk een akeligen toestand hier heen hebt kunnen komen.’</p>
<p>Eenige der heeren, die tot hiertoe stomme en verbaasde aanschouwers van dit tooneel geweest waren, verwijderden zich, de andere bleven zitten, en Helena hoorde een dezer tot demoiselle du Chateau zeggen: ‘Gelief in te schenken tot de jonge Hebe wederkomt. Dit is eene zeer pikante geschiedenis - gij hebt daar eene tragische mededingster, want zonder twijfel is monsieur du Chateau de gelukkige echtgenoot van twee vrouwen.’</p>
<p>Helena zoude liever met haar kind naar de straten van Parijs zijn gevlugt, dan nog langer onder dat dak te vertoeven; maar hare krachten waren zoozeer uitgeput, dat zij dreigde in elkander te zinken. Zij gevoelde dat zij zich in dezen toestand niet met haar verwijderen konde. Zij was zoo gelukkig, dat zij haar geliefd kind aan de hand konde houden - zij hield haar immers vast, zij had haar wedergevonden, zij was immers gered! Elize voerde haar naar een klein elegant slaapvertrek, en bad haar met kinderlijk vleijende stem, nu voor alle dingen rust te nemen en zich te herhalen. Hoe wèl deed haar deze teedere zorgvuldigheid! Zij had deze vroeger niet ondervonden.</p>
<p>De al te groote inspanning van de laatste dagen had hare krachten geheel uitgeput. Zij verzonk uit dien hoofde in een toestand van halven slaap, waarin zij slechts nog gevoelde dat Elize aan haar bed zat en hare hand met tranen bevochtigde. Deze sluimer ging toen in eene verdooving of bewusteloosheid over, welker duur zij niet bepalen konde. Half luide stemmen wekten haar uit dien toestand, maar zij was niet in staat de oogen op te slaan, eenig geluid te
<pb n="406"/>geven, of eene beweging te maken. Zij was ligchamelijk verlamd, maar hoorde toch ieder zacht gefluisterd woord. Zoo hoorde zij Elize zeggen: ‘Neen, ik verlaat haar niet;’ waarop demoiselle du Chateau antwoordde: ‘Nu, welaan, volhard dan in uwe eigenzinnigheid; ik heb mijn geheel vermogen opgeofferd, om u en uwen vader hier een aangenaam leven te bereiden, en nu blijft mij nog slechts genoeg over, om met u naar Londen te gaan, waar, zoo als gij weet, uw papa eene aannemelijke handelsbetrekking aangeboden is. Blijft gij bij haar, die uws vaders ongeluk is, dan verlaat ik u beiden.’</p>
<p>‘Maar,’ zeide Elize, ‘laat mij dan ten minste zoo lang bij haar blijven, tot ik vernomen heb wat haar in dezen verschrikkelijken toestand gebragt heeft, en waarom zij eigenlijk hier is.’</p>
<p>‘Wat haar in dezen toestand gebragt heeft, kan ik u zeggen. Ik ontving voor eenige dagen een brief uit Utrecht, maar om u te verschoonen, wilde ik den inhoud geheim houden. De slechte boekhouder, die met haar in betrekking stond en even schijnheilig als zij was, en op wiens aandrang zij haar vermogen, waarover zij na den dood van uw grootpapa zelfstandig beschikken konde, plotseling uit de zaak getrokken, en zoo het bankroet uws vaders veroorzaakt heeft, - is nu met dit haar vermogen naar Amerika gevlugt. Nu zij niets meer bezit, reist zij als eene teedere moeder ons na, om haar kind te zien. Waarom heeft zij dit niet dadelijk na onze afreis gedaan? Heeft uw papa, hebt gij zelf haar niet geschreven?’</p>
<p>Het was mevrouw Seegerink, alsof eene beroerte hare zenuwen verlamd had; zij wilde bij het hooren van die schandelijke leugen zich oprigten, zij wilde spreken - maar te vergeefs; zij kon zich niet bewegen, zij lag daar roerloos, terwijl haar hart doorboord werd, en moest lijdelijk dulden dat men haar kind van haar wegrukte.</p>
<p>‘Maar wat zal van haar worden?’ vroeg Elize op den toon der bekommering.</p>
<p>‘Hier is de helft van hetgeen ik bezit,’ antwoordde de demoiselle, ‘schrijf er spoedig eenige woorden bij, en zeg dat zij terugkeere naar hare woonplaats, en dat wij van tijd tot tijd wat ondersteuning zenden zullen. Meer kunt gij, meer kunnen wij niet doen.’</p>
<pb n="407"/>
<p>‘Maar als zij ziek wordt,’ bragt Elize met eenigen angst in het midden.</p>
<p>‘Ons dienstmeisje zal haar verplegen tot aan hare terugreis. Ik heb reeds voor alles gezorgd. Maar gij kunt volkomen gerust zijn, want de vaste slaap, waarin zich thans hare krachten herhalen, is een bepaald getuigenis harer gezondheid. Maar haast u nu, anders laat ik u en haar aan uw treurig lot over. Binnen een uur moeten wij weg zijn.’</p>
<p>‘En waarom nu zoo plotseling te vertrekken?’ vroeg Elize.</p>
<p>‘De reis was gisteren al besloten,’ antwoordde demoiselle du Chateau, ‘wij wilden u slechts de vreugde van den avond niet bederven; ik zoude u morgen met dit berigt wekken; maar uw vader wil nu dezen nacht nog voort - hij wil uwe moeder niet wederzien. Waartoe ook zulke tooneelen die tot niets dienen?’</p>
<p>Het werd stil. Welk een vreeselijke angst, welk eene namelooze kwelling woelde door Helena's ziel; maar het ligchaam gehoorzaamde niet aan haren geest, zij lag krampachtig aan hare plaats gekluisterd. Een oogenblik later werd iets in hare hand gelegd, het was een papier en een zwaar voorwerp, misschien een buidel met geld; toen gevoelde zij een zachten kus op haar voorhoofd en kort daarna hoorde ze de deur sluiten. De vreeselijke smart, zich op zulk eene wijze haar kind ontroofd te zien, bragten eindelijk weder leven in het door de kramp gekluisterde ligchaam. Een kreet ontwrong zich aan hare borst; met de grootste inspanning rigtte zij zich op en sleepte zich voort naar de deur - zij was gesloten. Zij tastte langs de muren, zij zocht een venster, wilde dit openen en om hulp roepen; maar het kabinet had geen venster. Zij was reddeloos verloren, gevangen, van alle menschelijke hulp verstoken; hare zinnen werden verbijsterd, zij gevoelde dat de waanzin haren geest overmeesteren wilde - doch slechts een oogenblik - hare ziel zocht eene toevlugt bij God, en een verzachtende troost des geloofs daalde als een genezende balsem in haar binnenste neder. Het was haar alsof haar werd toegeroepen: ‘Wees getroost, bedroefde moeder, arme vrouw, - door lijden en smart wordt men opgevoed voor den hemel; uw kind staat onder de hoede des hemelschen Vaders, Zijne hand zal haar leiden door het aardsche leven, tot zij dáár,
<pb n="408"/>waar geene verzoeking of zonde meer heerscht, veilig is aangeland!’ Zij gevoelde een oogenblik van namelooze verruiming en opgewektheid, maar daarop verzonk zij in afmatting en volkomen bewusteloosheid. Hoe lang Helena in bewusteloozen toestand doorgebragt had, wist zij niet. Toen zij na eenige dagen weder tot volkomen bewustheid ontwaakte, bevond zij zich in eene groote zaal van het <hi rend="i">Hotel-Dieu</hi> te Parijs. Men had haar des morgens buiten kennis in het kabinet harer dochter gevonden, welke nog in den nacht afgereisd was, en had haar vervolgens naar het gesticht van liefdadigheid overgevoerd. Eerst geruimen tijd later konde haar geheugen elke bijzonderheid terug roepen en tot een geheel vormen. Nadat zij eindelijk genezen was en het <hi rend="i">Hotel-Dieu</hi> verlaten had, zocht zij de kleine herberg weder op, waarin zij haar klein overschot van gereed geld in bewaring had gegeven. De waardin, eene goedhartige, eerlijke vrouw, had alles trouw voor haar bewaard; maar het was voor de terugreis naar het vaderland op verre na niet toereikend; ook was het haar te smartelijk, in dezen toestand van ellende naar hare woonplaats terug te keeren. Hare goede waardin, door de geschiedenis van haar droevig lot geroerd, werd hare vriendelijke raadgeefster, verschafte haar eene zeer nederige woning in hare nabijheid, en bezorgde haar naaiwerk, waardoor zij eenigen tijd in haar onderhoud konde voorzien.</p>
<p>Zoo leefde mevrouw Seegerink te midden van het woelige Parijs eenigen tijd in stille eenzaamheid voort, en had bij haren ingespannen arbeid den kommer te verduren, dat zij in weerwil van alle nasporingen niets van haar kind vernemen konde, en zij zoude onder deze moedersmart bezweken zijn, als zij niet in den troost des evangelies steeds nieuwen moed en nieuwe hoop gevonden had. Eindelijk, toen zij niet meer verwachten konde te Parijs iets van het verblijf harer Elize te ontdekken, ontwaakte een sterk heimwee naar het vaderland, en maakte zij toebereidselen tot haar vertrek. Het weinige geld, dat zij nog over had, zoude haar in staat stellen de reis te volbrengen. Na een hartelijk afscheid van de goede waardin, verliet zij op een vroegen morgen de groote hoofdstad, en bevond zich een paar dagen later reeds op den vaderlandschen grond.</p>
<pb n="409"/>
<p>Toen zij, nog onzeker werwaarts hare schreden te rigten, op eene plaats waar zij een half uur op eene diligence moest wachten, de Haarlemmer Courant in handen nam, viel haar oog op eene advertentie, waarin op een stil Geldersch dorp, voor de eerste opvoeding van een kind, eene dame van beschaafde vorming gevraagd werd. Deze annonce trok bijzonder hare aandacht en hield, toen zij weder in de diligence gezeten was, onophoudelijk hare gedachten bezig. Eindelijk kwam zij tot het besluit eene poging te doen, om die betrekking te verkrijgen. Twee drangredenen spoorden haar daartoe aan: Op zulk eene afgelegen plaats liep zij geen gevaar vroegere bekenden te ontmoeten, en de stille, liefelijke natuur, die in hare verbeelding het Geldersch dorpje eigen moest zijn, had iets bijzonder aantrekkelijks voor haar lijdend hart.</p>
<p>Toen mevrouw Seegerink Utrecht bereikt had, zette zij dadelijk hare reis voort naar Nijmegen, en daar meldde zij zich aan bij den boekhandelaar, tot wien de advertentie haar verwezen had. Nadat deze haar den naam van het dorp en van den belanghebbende opgegeven had, zocht zij een nachtverblijf, want niet vóór den volgenden dag zoude zij zich op weg kunnen begeven.</p>
<p>Toen de volgende dag aangebroken was, kleedde mevrouw Seegerink zich zoo fatsoenlijk zij konde - veel van hare garderobe was vroeger voor brood ten offer gebragt - en wandelde te voet naar het niet ver afgelegen dorpje. Haar laatste geld was bijna ten einde, en toen zij het dorp, dat in een rustig bekoorlijk oord gelegen was, bereikt had, zond zij eene stille bede tot God omhoog, dat het hier hare woonplaats worden mogt, indien de betrekking, die zij zocht, voor haar wezenlijk welzijn dienstig was.</p>
<p>Toen zij naar den heer Berkenvliet vroeg, dien de boekhandelaar haar genoemd had, wees men haar naar een buiten, dat een kwartier gaans buiten het dorp gelegen was. Door eene zware beuken allée bereikte zij de prachtige villa, een met twee vleugelen gebouwd landhuis, met grooten tuin, uitgestrekt park en lommerrijke bosschen. Zij werd op haar verzoek bij den heer des huizes toegelaten, en vond in hem een jeugdig man van een ernstig, interessant voorkomen, waarop echter het lijden zoo sterk zijnen stempel gedrukt
<pb n="410"/>had, dat hij eene droevige tegenstelling vormde met de lagchende natuur rondom hem.</p>
<p>Mevrouw Seegerink deelde hem oppervlakkig hare treurige lotgevallen mede, en bood hem hare diensten aan. Zij scheen een gunstigen indruk op den heer Berkenvliet te maken, die haar verhaalde dat hij zijne gade onlangs verloren had, en slechts een dochtertje had overgehouden, dat thans zijn grootste en eenigste schat op de wereld was, en in wier opvoeding hij derhalve het grootste belang stelde. Het scheen of mevrouw Seegerink's lijden eene aanbeveling te meer bij hem was, en hij meende dat zij het beste voegen zoude in zijn huis, waar de dood een floers van droefheid over alles gespreid had. Voorloopig bood hij Helena aan, ten zijnen huize te logeren. Een paar dagen later, toen hem een brief, aan een door haar opgegeven adres geschreven, beantwoord was, werd eene overeenkomst gesloten en de zorg en opvoeding van des heeren Berkenvliet's dochtertje haar voor goed opgedragen.</p>
<p>Het duurde niet lang of mevrouw Seegerink had de hoogachting en genegenheid van den eigenaar van ‘Dalbeek’ - zoo heette het landgoed - in hooge mate gewonnen. Zij werd hem spoedig, nog in een ander opzigt dan voor de opvoeding van zijn dochtertje, van onschatbare waarde. Hij ondervond dagelijks dat haar vrome geest, die door lijden veredeld en gesterkt was, een heilzamen invloed op hem uitoefende, en dat het haar welligt mogelijk zijn zoude hem te troosten, op te rigten en weder met het leven te verzoenen.</p>
<p>&nbsp;</p>
<p>De avond wierp zijne schaduwen over de streek waar ‘Dalbeek’ lag. Achter de heuvelen, welke het dorpje omringden, was de zon reeds verdwenen, en zond haren laatsten vurigen gloed als een ‘goeden nacht’ door het lommer, dat de toppen der heuvelen bekranste. Diepe stilte heerschte in den omtrek; de vogels hadden hun avondgezang geëindigd en zochten rust in hunne nesten. Eene plotselinge koelte was op de drukkende warmte van den dag gevolgd, een zachte dauw zeeg neder op gras en bladeren, terwijl de avondster vriendelijk scheen neder te zien op den stillen
<pb n="411"/>omtrek, welks schoonste sieraad eene groep eeuwenoude eiken was, welke nabij ‘Dalbeek’ hunne breede kruinen trotsch omhoog hieven. Zij overschaduwden eene vrij groote ruimte, die met kiezel bestrooid was. Eene tafel en eenige stoelen duidden de plek aan, waar de bewoners van het rustige buitenverblijf gewoon waren de vrije lucht te genieten. Doch ook hier heerschte thans volkomen stilte door geen geluid afgebroken.</p>
<p>Op een stoel, met het hoofd tegen den stam van een der reusachtige eiken geleund, zat de in donker gewaad gehulde gestalte van Helena, die zich thans een paar jaren op ‘Dalbeek’ bevond. Met het bleek gelaat half naar boven gekeerd, scheen zij, in inwendige beschouwingen verzonken, de schoonheid van den avond niet op te merken. Tegen over haar lag de jeugdige heer van ‘Dalbeek,’ achterover in zijnen stoel en was even stil, even bewegeloos als zij. Eene plotselinge huivering deed Helena sidderen. De heer Berkenvliet rigtte zich verschrikt op; en haar een grooten doek, die in de nabijheid lag, toereikende, zeide hij op bezorgden toon: ‘Wij bleven weder te lang hier! Waarom, Helena, hebt gij mij niet aangespoord om heen te gaan? Gij moet mij wekken, als ik droom, en alles rondom mij vergeet.’</p>
<p>‘Gij droomdet weder,’ antwoordde mevrouw Seegerink met zachte stem, ‘en voorzeker waren deze droomen weder niet vrij van bitteren wrevel tegen het lot, dat u getroffen heeft. Ook ik hield mij met mijn ongeluk bezig, en verdiepte mij in de beschouwing van mijn innerlijk leven, en bevond daarbij dat slechts mijne overgave aan God mij kracht gegeven heeft, om de stormen van mijn leven te verdragen; dat ik slechts in die overgave troost in mijn ongeluk gevonden en dat gemoedsbestaan verworven heb, dat door geene ongevallen meer kan worden omvergeworpen. O, konde ik uwen geest met dit godsvertrouwen bezielen!’.</p>
<p>‘Gij zijt een engel, Helena, die eene tweede moeder voor mij is geworden!’ zeide de jonge man met de uitdrukking van de hoogste achting. ‘Heb geduld met mij, als gij mij voortdurend hoort morren tegen mijn lot, dat mijn levensgeluk in zijnen schoonsten bloei verwoest en mijn geheele levensdoel vernietigd heeft. O, zij was een engel van goedheid! En hoe innig en trouw beminden wij elkander!
<pb n="412"/>Nadat onze echt was ingezegend, ijlden wij hier heen, om hier een paradijs te vinden, waarin ons leven rein en kalm, onbesmet van den giftadem der wereld, zoude henenvloeijen.’</p>
<p>‘Dat was niet goed, mijn vriend,’ zeide Helena. ‘Op aarde is geen paradijs te vinden, en men mag uit egoïsme dit ook niet zoeken willen. Wij moeten strijden met en in de wereld, en standvastig blijven onder smart en lijden, om in eene andere wereld voor een paradijs geschikt te zijn.’</p>
<p>‘Waartoe echter smart en lijden? Naar mijne begrippen van de goedheid des Scheppers moest ik voor geluk en vreugde geboren zijn, en als ik hierin dwalen konde, wat kan dan mijne verwachting, eenmaal daar weder te vinden, wat mij hier ontrukt werd, regtvaardigen?’</p>
<p>‘Het geloof,’ sprak Helena plegtig, ‘en slechts het geloof alleen geeft ons den waarborg van wederzien, de zekerheid eener zaligheid, welke bij elke andere levensbeschouwing ontbreekt. Het zoo algemeen onstuimig jagen naar aardsch geluk, naar levensgenot, en de vertwijfeling als het niet verkregen of vastgehouden kan worden, is de angst en vrees eener ziel, die haar waar vaderland niet gekend of gevonden heeft. Geloof mij, mijn vriend,’ vervolgde zij na eene korte pause, ‘gij zult weder met het leven verzoend worden, gij zult weder uren en dagen van geluk genieten, als gij den somberen twijfel hebt verbannen, die de betere aandoeningen van uw hart verdringt. Om echter dezen innerlijken vrede te gewinnen, moet gij met moed en godsvertrouwen uit deze behagelijk geworden traagheid, waarin uwe physieke en geestelijke krachten verslappen, opstaan, en met de kracht van een man naar het doel streven, dat gij u voorstelt.’</p>
<p>‘Ik een doel najagen? - Ik? - En welk?’ vroeg hij half bitter, half kleinmoedig?</p>
<p>‘Het doel om goed te doen - kwaad te verhinderen,’ sprak Helena met nadruk.</p>
<p>‘Wijs mij dan den weg, en ik zal getrouw de zending vervullen, welke gij mij oplegt.’ Eene plotselinge, maar smartelijke gedachte scheen door Helena's ziel te varen, toen zij hare zachte blaauwe oogen uitvorschend en vragend op den jongen man vestigde, en haren blik een oogenblik met bezorgdheid op zijn bleek gelaat liet rusten. Eene diepe
<pb n="413"/>innerlijke aandoening kleurde hare wangen met een licht rood, en op den toon der overtuiging zeide zij: ‘mijn vriend, gij moet weg van hier. Aan deze plaats, waar alles, alles u aan uw voormalig geluk herinnert, zal uwe smart altijd weer voedsel vinden, zonder dat uw leven hier een doel, eene bestemming vinden kan. Gij moet u zelven een doel geven, waardoor gij ligchamelijke beweging en uw geest voedsel verkrijgt. Vooreerst echter moet uw geloof sterker worden, eer gij u in den stroom des levens waagt. Ik heb u de ge. schiedenis van mijn leven beloofd, zoodra ik mij in staat gevoel, die mede te deelen; gij zult daaruit zien, dat godsdienstig geloof alleen ons kan staande houden onder de grootste rampen; en welligt doet deze mijne geschiedenis u ook eene zending vinden voor uw edel hart.’</p>
<p>‘Laat ons in huis gaan,’ sprak Berkenvliet bezorgd, ‘de koele avondlucht zal u schaden; - zulk een gevaarlijke, schoone zomeravond was het ook, toen ik met Cornelie de laatste maal onder deze eiken zat. De dag was zoo warm geweest, dat zij zich zeer ligt gekleed had; en wij, in ons geluk verdiept, gaven geen acht op de vochtige koele avondlucht, en eerst toen zij koortsachtig sidderde, ijlden wij in huis - maar te laat; de dood had zijn buit reeds gegregen - en mij is niets overgebleven.’</p>
<p>‘Niets?’ antwoordde Helena op eenigzins verwijtenden toon, en trok hem met zich voort naar een klein, gezellig vertrek, dat beneden in het huis was gelegen, en door eene nachtlamp verlicht werd. ‘Zie op uw slapend kind, het bevallige beeld zijner moeder. Zij liet het u achter als pand harer liefde, tot verzoening met uwe smart. Beschouw dezen kleinen engel, hoe in zijne schuldelooze trekken de vrede des hemels u tegenlacht.’</p>
<p>Helena greep de lamp en belichtte daarmede het hagelwit kinderbedje. Een buitengewoon schoon kind lag daarin te slapen. De gezonde slaap en de warmte van den dag hadden zijne wangen rood gekleurd; het witte nachtmutsje was terug geschoven en de donkere lokken vielen vrij en onbelemmerd langs het aanvallig gezigtje; de kleine mollige voetjes hadden zich van onder de ligte deken bloot gewoeld. Berkenvliet, diep getroffen door dit beeld, viel voor het bedje van het kind neder - zijne oogen vulden zich met
<pb n="414"/>tranen der dankbaarheid voor het bezit van dien schat, en in dezen hemelschen dauw loste zich de bittere smart van zijn binnenste op.</p>
<p>Helena was stil heengegaan, om nog eenige bevelen voor den avond en den volgenden dag te geven. -</p>
<p>Den volgenden namiddag zat Helena met Berkenvliets kind spelende onder de eiken. De hemel was met wolken bedekt; een onweer had de natuur verfrischt en eene weldadige koelte was op de drukkende warmte gevolgd. Helena vlocht een krans uit grasbloempjes, die de kleine Emma in een korfje verzameld had en haar toereikte. Hij was juist voltooid, en zij zette hem op het hoofdje van het moedwillige kind, toen Berkenvliet bij haar kwam. Met levendige blijdschap sprong de kleine op hem toe. ‘Kijk, lieve papa, wat tante Lena mij een mooijen krans gemaakt heeft, en al die bloemen heb ik geplukt, en tante heeft mij veel van de bloemen verteld, en nog veel meer - o zoo mooi!’</p>
<p>De vader hief het lieve schepseltje in zijne armen omhoog en drukte een kus op het keuvelend mondje. ‘En wat, kleine babbelaarster, heeft tante Lena u verteld - mag ik het weten?’ - ‘Gij moet alles weten, zegt tante Lena; en de bloemen, al de mooije bloemen,’ ging zij voort, den krans van de lokken nemende, ‘heeft Onze-lieve-heer laten groeijen, allemaal, en nog vele andere dingen - ook laat Hij Emma groeijen, dat zij spoedig groot is; - en Onze-lieve-heer woont boven in den hemel - en bij Hem woont ook mijne lieve mama en ziet dikwijls naar beneden naar Emma. - Kijk, nu ziet zij juist naar mij - dáár - dáár,’ - en het kind wees naar een helderen zonnestraal, die op dat oogenblik door de wolken brak - ‘en dáár, en dáár, en dáár,’ ging zij levendig voort, met hare blikken de lichte punten aan den hemel volgende, welke zich nu meer en meer vertoonden. Ontroerd drukte Berkenvliet zijn gelaat tegen de bloeijende wangen des kinds, welke hij met tranen bevochtigde.</p>
<p>‘Waarom schreit gij, papa? O, schrei toch niet!’ smeekte het kind met vleijende stem; ‘ik zal nog vele bloemen zoeken, en dan moet tante Helena ook een krans voor u vlechten. Kom, Anna,’ riep zij eene dienstmaagd toe, die in den tuin bezig was, ‘kom met Emma naar de weiden om bloemen te zoeken;’ en in de bewegelijkheid der kinderlijke
<pb n="415"/>gedachten-wereld was elk ander denkbeeld door dat van het bloemenzoeken verdrongen.</p>
<p>‘Hoe veel ben ik u verpligt, Helena,’ zeide Berkenvliet met bevredigd vaderlijk gevoel, ‘dat gij het verstand en hart van mijn lief kind zoo goed weet te leiden, - dat gij in haar op die wijze zulk een weldadig aandenken aan hare zalige moeder levendig houdt en deze haar steeds als een voorbeeld van edele deugd voorstelt. Hoe zal ik u hiervoor ooit mijne dankbaarheid bewijzen kunnen?’</p>
<p>‘Het is de roeping, het eenige geluk van mijn leven,’ antwoordde Helena, ‘zooveel mogelijk het goede en edele ingang te verschaffen; en ik hoop van de goedheid des hemels, dat mijn streven in uwe familie zal gezegend worden.’</p>
<p>Berkenvliet scheen, in gedachten verzonken, naauwelijks acht te geven op Helena's laatste woorden, want zwijgend en bewegeloos staarde hij voor zich heen, toen als uit een droom ontwakende, hief hij den matten blik tot Helena op, en met naauwelijks hoorbare stem zeide hij: ‘Wilt gij mij nu uwe geschiedenis in bijzonderheden verhalen? Indien althans droevige herinneringen u niet te smartelijk zijn.’</p>
<p>‘Ik heb met Gods hulp het lijden kunnen dragen,’ antwoordde Helena, ‘en zal ook met kalmte de herinnering daaraan kunnen doorstaan.’</p>
<p>En toen deelde zij den heer Berkenvliet hare lotgevallen mede. Zij verhaalde hem hoe zij er toe gekomen was Seegering hare hand te reiken; hoe hij allengs meer en meer was afgedwaald op de paden der zonde, hoe hij eene schandelijke betrekking aangeknoopt had met demoiselle du Chateau en wat zij als echtgenoot en moeder sedert dien tijd had geleden - wat zij nog leed, zoo dikwijls zij aan hare verloren dochter dacht, die stelselmatig op de wegen der ondeugd gedreven werd, en met wier leven, lot en verblijfplaats zij geheel onbekend was, terwijl haar hart ieder oogenblik met onbevredigd verlangen en diepe bezorgdheid tot haar neigde.</p>
<p>Dit verhaal had een diepen indruk op Berkenvliet gemaakt. ‘O, Helena,’ riep hij met innige vereering uit, ‘gij hebt in den bangen twijfel mijner ziel een lichtstraal gebragt, gij hebt mijn wankelend geloof een steun gegeven, en nu zult gij mij ook leeren weer handelend aan het leven deel te nemen; gij
<pb n="416"/>zult mij aanwijzen, op welke wijze ik de menschheid nuttig worden kan. Te lang heb ik in trage verslapping en in ledige droomerijen mijne dagen gesleten, terwijl er toch zooveel te werken en te zorgen valt. - Arme moeder! arme vrouw!’ ging hij met geestdrift voort, ‘het zal van nu af mijne taak zijn uw lijden te verzachten, gelijk gij het mijne gedaan hebt. Ik wil de wereld in en ronddolen tot ik uw verloren kind heb gevonden. Zegen mij, Helena, zegen mij in tot dit goede werk!’</p>
<p>Bij deze woorden zonk hij voor Helena's voeten. Zij legde ontroerd en met eene blijde hoop in het hart beide handen op zijn hoofd, en hare oogen naar den hemel slaande, sprak zij op plegtigen toon: ‘Ieder goed werk draagt zijnen zegen in zich zelven, God zij met u, Berkenvliet! Hij geve u sterkte tot vervulling der zending, welke uw edel hart gekozen heeft! Doch zoek niet mijn arm kind alleen te redden, maar zoek overal de zonde, die gij op uwen weg ontmoet, te bestrijden, bescherm de bedreigde deugd en verdedig het hoogste goed der menschheid, het godsdienstig geloof.’</p>
<p>Eenige weken later had Berkenvliet zijn stil buitenverblijf verlaten, en toen de ruwe herfstwind de geel geworden bladen van de boomen schudde, nam Helena de kleine Emma en zeide het eenzaam en ietwat melancholisch verblijf vaarwel, om in den huiselijken kring van mevrouw van Walderen, de zuster van Berkenvliet, die te Rotterdam woonde, den winter door te brengen.</p>
<div type="section">
<head rend="h4">III.</head>
<p>Het was tegen het einde van den winter; maar geen vroegtijdig lentewindje voorspelde nog het spoedig verdwijnen van het sneeuwkleed, waarin de geheele natuur gehuld was. Nog ging alles, in digte mantels en jassen gedoken, door de straten van het levendige Amsterdam, waar het in weerwil van den helderen zonneschijn gevoelig koud was. De zon had vele wandelaars uitgelokt, maar hunne snelle schreden, als ook het kraken der sneeuw onder hunne voeten, verried dat haar helder schijnsel een weinig bedriegelijk was. In eene der hoofdstraten wemelden vele menschen heen en weder. Veler opmerkzaamheid scheen getrokken te worden door
<pb n="417"/>een bejaard man en eene jonge dame aan zijnen arm, wier vurige oogen door de digte voile fonkelden. Half ontevreden, half nieuwsgierig werden de blikken van vele dames op de elegante verschijning gevestigd, welke trotsch en rustig tusschen haar door ging.</p>
<p>‘Is dit de schoone vreemde, van wie dezer dagen zooveel gesproken wordt?’ vroeg een heer aan eene jonge dame, die aan zijne zijde ging.</p>
<p>‘Ja, Louis,’ antwoordde zij levendig, ‘neem u in acht, dat zij ook u het hoofd niet op hol brenge. Zij heeft onlangs zelfs uw ernstigen vriend Berkenvliet hartkloppingen veroorzaakt, toen hij haar op het concert met haren cavalier tegenover ons zag zitten en haar eenige minuten fixeerde. In hare oogen moet eene betooverende magt liggen, die niemand wederstaan kan. Kijk haar niet te veel aan, anders konde Louise gevaar loopen door u vergeten te worden.’</p>
<p>‘Wat gij al niet voor den dag brengt, gij zotskapje. Een geheelen roman in eenen adem: Een betooverd minnaar - eene verlatene bruid - eene geheele wereld in oproer. Wie is dan eigenlijk deze toovenares, die al deze geschiedenissen in uw hoofdje brengt?’</p>
<p>‘Als men dit doorgronden konde,’ antwoordde Lina, Louis bevallige zuster, ‘dan zoude de betoovering spoedig zijn opgeheven; maar juist het geheimzinnige, dat die schoone dame en haren cavalier omgeeft, is het voornaamste aanloksel, dat zoovelen trekt, en dat, eenmaal opgelost, alle zonderlinge geruchten, die van hen in omloop zijn, zoude doen verdwijnen. Het ergert mij dikwijls, dat ieder eene andere geschiedenis van hen te vertellen weet, de eene onwaarschijnlijker dan de andere. Sommigen willen weten dat haar cavalier niet haar vader is, zooals anderen beweren, maar een rijk lord en zij zijne minnares; weder anderen zeggen, dat hij een voogd is, die met zijne pupille eene reis door Europa doet. Wie zij echter zijn moge - ik vind haar buitengemeen schoon, en geloof niet, dat zulk een schoon uiterlijk iets misdadigs verbergen kan.’</p>
<p>Gedurende deze gesprekken waren broeder en zuster aan een groot huis gekomen aan het einde van de stad. Het was het huis van den koopman Zaaldering, de vader van Louis en Lina. Het jonge meisje huppelde vlug de trappen op, om zich in de behagelijk verwarmde kamer van de koude
<pb n="418"/>wandeling te herhalen. Zij wierp haastig in de voorkamer mantel en hoed af, en eene vrolijke aria neuriënde, opende zij de deur; maar plotseling verstomde de heldere toon harer stem en met eenige verlegenheid rondziende, zeide zij tot een jongen, bleeken man, die in een zetel geleund, in nadenken zat verzonken: ‘O, gij hier, mijnheer Berkenvliet! en zoo geheel alleen?’</p>
<p>‘Vergeef mij, mejufvrouw,’ antwoordde de jonge man opstaande en zich buigende, ‘ik verwachtte Louis, en wilde dan met ulieden, als gij zoo goed wilt zijn het te veroorloven, de comedie bezoeken.’</p>
<p>‘Dit zal ons een bijzonder genoegen zijn,’ zeide Lina, weder in haren gewonen levendigen toon vallende, ‘het verheugt mij, dat gij ook eens lust hebt ons tooneel te bezoeken. Gij zijt nu al een paar weken hier en tot hiertoe konden wij u er niet toe bewegen.’</p>
<p>‘Gij weet,’ antwoordde Berkenvliet, ‘dat ik weinig smaak in zulke vermaken heb; zij verstrooijen te veel en trekken de gedachten van wezenlijke onderwerpen af.’</p>
<p>‘Uwe opmerking mag wel waarheid bevatten,’ antwoordde Lina een weinig ernstiger; ‘maar,’ voegde zij er dadelijk lagchend bij, ‘ik mag niet lang bij eene en dezelfde gedachte verwijlen, ik zoude vreezen melancholiek te worden. Ieder uur wat anders, wat nieuws, dit schijnt mij het aangenaamst.’</p>
<p>‘Gij vergeet daarbij de groote gevaren van zulk eene levensbeschouwing,’ zeide Berkenvliet, ‘en bedenkt niet, mejufvrouw, hoe in deze eeuwige, oppervlakkige verstrooijingen de betere levensgenoegens en het ware geluk des harten moeten ondergaan.’</p>
<p>‘Over het ware geluk des harten,’ schertste Lina, ‘heb ik eigenlijk in het geheel nog niet nagedacht - en mij dunkt dat ik nog wel eenige jaren den tijd heb, eer ik eene oude vrijster ben. Dunkt u niet, dat het dan nog vroeg genoeg zijn zal?’</p>
<p>‘Neen,’ zeide Berkenvliet ernstig, ‘wanneer het hart eenmaal voor edeler genoegens dood is, vindt het ware geluk daarin zelden eene woning.’</p>
<p>‘Mijn hemel, wat wordt gij pathetisch!’ riep Lina bijna verschrikt uit. ‘Laat ons van wat anders spreken, tot mama of Louis te huis komt, die mij aan de deur verliet om nog
<pb n="419"/>eenige zaken te bezorgen. Mijnheer Berkenvliet,’ voegde zij er schalkachtig bij, ‘ik heb ook de schoone dame ontmoet, welke gij onlangs te diep in de gevaarlijke oogen gekeken hebt.’</p>
<p>Berkenvliet zag haastig op en konde eene zekere onrust niet verbergen.</p>
<p>‘Kunt gij mij niets naders mededeelen? Hebt gij nog niets van deze zeldzame persoon vernomen?’ vroeg hij op bewogen toon. Lina zag verbaasd den vriend van haren broeder aan, wiens bleeke wangen plotseling met een licht rood bedekt werden, en antwoordde kort af: ‘Neen, volstrekt niets,’ toen liet zij een oogenblik daarna eenigzins spijtig volgen: ‘Wat deze gelukzoekster toch iedereen interesseert?’</p>
<p>Maar Berkenvliet scheen dit niet gehoord te hebben.</p>
<p>‘Hoe lang is zij reeds hier?’ vroeg hij verder.</p>
<p>‘Sedert een week of vier heb ik van haar gehoord,’ antwoordde Lina, ‘maar als gij zoo begeerig zijt, iets naders van haar te weten, moet gij maar in den “Ouden Doelen” navraag doen; daar woont zij en daar zal men u zeker meer kunnen zeggen, dan ik van haar weet.’</p>
<p>Ontstemd zette Lina zich aan de ronde tafel, die in het midden van het vertrek stond, en bladerde verstrooid in de boeken, die ze bedekten. Eene, haar zelf onverklaarbare ontstemming had haar bemagtigd; eene ontstemming, welke Berkenvliet's tegenwoordigheid reeds eenige malen veroorzaakt had. Zij, het moedwillige, verwende kind der mode, werd door Berkenvliet's interessante persoonlijkheid geboeid, en zijn ernstige blik oefende eenen invloed op haar uit, die haar dikwijls lastig werd en dien zij te vergeefs door scherts en plagerijen zocht te verdrijven. De levendigheid, waarmede hij zich voor de vreemde dame scheen te interesseren, maakte haar ontevreden. Tot hiertoe had hij, hoewel hij als gast aan huis vertoefde, haar slechts dan opmerkzaamheid bewezen, als er in haar iets te berispen viel.</p>
<p>Berkenvliet was, sedert hij zijn stil verblijf had verlaten, om het spoor van Helena's echtgenoot en dochter te zoeken, te Parijs en Londen geweest. Te Londen had hij eindelijk, na vele vergeefsche pogingen vernomen, dat een vreemdeling du Chateau genaamd, nadat hij geruimen tijd daar gewoond
<pb n="420"/>had, weder verdwenen was. Een jong, schoon meisje, dat eerst bij hem gewoond had, had zich met eene andere dame korten tijd daarna van hem verwijderd, om welke reden was niet uit te vorschen, evenmin of zij tot hem was teruggekeerd. Berkenvliet kwam treurig in Holland terug. Waar zoude hij den ongelukkigen vader, waar de nog ongelukkiger dochter zoeken? Onder welken naam mogten zij de wereld wel rondzwerven, of hunne ellende verduren? - Hij bezat als herkenningsteeken, een klein portret van Elize, dat haar als twaalfjarig kind voorstelde. Op zijne terugreis ontmoette hij zijnen vriend Zaaldering, die, ontsteld door het ernstig, somber voorkomen van zijnen vriend, zoolang bij hem aandrong tot hij hem overhaalde, voor hij naar huis terug keerde, eenige weken bij hem in zijn ouderlijk huis te Amsterdam door te brengen. Zaaldering hoopte, door het gezellig verkeer in zijn huis en door den omgang met zijne levendige, beminnenswaardige zuster, de gemoedsstemming van zijnen vriend te zien veranderen, ja hij hoopte in het geheim, dat de bevalligheden van Lina, Berkenvliet zijne eerste liefde eenigzins zoude doen vergeten, en tusschen hen eene verbindtenis tot stand mogt komen, welke hem in ieder opzigt aangenaam en wenschelijk scheen. Berkenvliet, die nog alleen Utrecht, Elize's vaderstad, bezoeken wilde, volgde den aandrang van zijnen vriend. Sedert veertien dagen was hij de gast in het huis van den koopman Zaaldering, en reeds had hij den dag zijner afreis bepaald, toen hij op nieuw door de opvallende verschijning der vreemde, met eene hem zelven onbegrijpelijke belangstelling gekluisterd werd. Deze schitterend donkere oogen had hij in zijne droomen gezien - maar als hij zich in den geest, Elize voorstelde, dan was haar beeld hem als ootmoedig, door het lijden neergebogen verschenen - en nu stond eene schitterende, weelderige, door pracht omgevene gestalte, op Elize gelijkende, met Elize's donkere oogen, voor hem, en zag hem, als hij haar verrast aanstaarde,
doorborend en met een zegepralenden lach aan. Hoe konde deze trotsche dame Helena's dochter zijn? En haar begeleider - was deze haar vader? Zoude deze elegant opgesierde oude heer Helena's echtgenoot zijn? Van waar dan de rijkdom en weelde, die hen scheen te omgeven? Berkenvliet's gedachten verwarden zich - uren lang be-<pb n="421"/>schouwde hij Elize's portret, dat hij altijd bij zich droeg, en konde de gelijkenis niet ontkennen en even weinig zich volkomen daarvan overtuigen. Hij brandde van begeerte, haar weder te zien, maar tot nu toe was hem dit niet gelukt; eindelijk vernam hij toevallig door Lina, dat zij regelmatig in den schouwburg verscheen, en hij besloot, met de familie Zaaldering derwaarts te gaan. Mevrouw Zaaldering, eene vriendelijke dame, keerde spoedig van hare bezoeken terug, om met Lina, die haar aanbeval haren nieuwen hoed niet te vergeten, en met haren zoon naar den schouwburg te gaan. Lina verliet ontstemd de kamer en keerde eerst terug toen het rijtuig reeds voorgekomen was. Louis was intusschen ook teruggekeerd, maar bezigheden verhinderden hem zijne moeder en zuster te begeleiden; hij was even verwonderd als verheugd te vernemen, dat Berkenvliet dezen avond dit ambt overgenomen had. Hij zag lagchend naar Lina, doch deze zette een stuursch gezigtje toen Berkenvliet haar den arm bood, om haar naar het rijtuig te geleiden.</p>
<p>Het tweede bedrijf van het tooneelstuk was reeds begonnen, toen eene fluisterende beweging in de rijen van den eersten rang bespeurd werd. De deur eener loge was met eenig gedruisch geopend, en de donker gekleede vreemde dame trad daar binnen. Op het oogenblik toen zij zich nederzette, sloeg zij den sluijer terug, en een gemompel van algemeene bewondering werd in het parterre gehoord. Hare schoonheid was zoo verblindend, dat zelfs Lina haar voornemen om Berkenvliet bij haar verschijnen gade te slaan, vergeten had. Onverholen vestigde hij zijne blikken op de onbekende schoone, die door den glans der brillanten in haar donker haar en op haar donker gewaad nog meer in het oog viel. Plotseling voer eene bittere smart door Lina's ziel. Berkenvliet, die achter haar zat, had, naar de loge starende, waarin de vreemde zich juist had nedergezet, zich voorovergebogen en zijnen arm op hare stoelleuning steunende, met de hand even haren schouder aangeraakt. Zij zag dadelijk om, doch hij had geen blik voor haar, maar hield hem onafgewend op de onbekende gevestigd. Het voorhaugsel viel, - de oogen van alle aanwezigen waren op de schoone vrouw gerigt, die triomferend de menigte overzag, terwijl een spottende lach om hare lippen zweefde. Zij sprak nu
<pb n="422"/>en dan eenige woorden met haren geleider, die den gouden knop van een fraaijen stok aan de lippen drukkende, lagchend naar haar luisterde. Lina herwon allengs hare zelfbeheersching, en met schijnbare opgeruimdheid, zeide zij tot haren buurman: ‘Maar, mijnheer Berkenvliet, ik vind u een weinig vervelend in de comedie; gij laat u in het geheel niet met ons in; gij critiseert niet, gij hebt niets te prijzen of te berispen. Ik geloof dat de schoone dame u geheel heeft versteend.’</p>
<p>‘Mejufvrouw,’ antwoordde hij opgewonden, ‘indien gij wist welk belang mij deze dame inboezemt, zoudt gij toegevend zijn. Ik bid u, beschouw dit portret. Vindt gij niet eene overeenkomst tusschen dit kindergelaat en deze dame?’</p>
<p>Lina nam verwonderd en begeerig het miniatuur-portret aan, dat Berkenvliet haar toereikte, beschouwde het met groote opmerkzaamheid, en vestigde toen haar blik onderzoekend op de vreemdelinge.</p>
<p>‘Waarlijk, mijnheer Berkenvliet, die schoone vrouw heeft dezelfde trekken als dit bekoorlijk kindergelaat, maar de meeste overeenkomst vind ik in de schoone groote oogen. Zeg mij toch welk geheim verband er bestaat tusschen dit portret en die dame?’</p>
<p>‘God geve dat ik het doorgronde,’ antwoordde Berkenvliet geheimzinnig; ‘morgen, Lina, morgen zal ik u mededeelen wat mij zoo beweegt; doch zwijg daarvan vooreerst tegen ieder. Ik wil u vertrouwen, gij zult mij helpen dat duistere op te helderen.’</p>
<p>‘Ik ben trotsch op uw vertrouwen,’ antwoordde Lina zacht; ‘wees overtuigd dat ik niet zoo ligtzinnig ben, als ik schijn.’</p>
<p>‘Ik weet het,’ zeide Berkenvliet; ‘uw hart is groot, edel en goed - en dit hart zal u redden uit de ijdelheid, die u omringt’</p>
<p>Was het toeval of had de vreemde dame bemerkt, dat Berkenvliet en Lina zich ijverig met haar bezig hielden? Zij greep haar glas en zag lang naar hen over, sprak toen met haren geleider met spottend opgetrokken lippen, toen scheen zij hare opmerkzaamheid op de voorstelling te rigten; maar nog dikwijls ontmoette haar stralende blik dien van Berkenvliet, welke zich niet van haar scheen te kunnen losrukken.</p>
<pb n="423"/>
<p>Het was reeds ver in den nacht, Berkenvliet kon na dien avond geene rust vinden; zijn hoofd brandde, koortsachtig gloeiden zijne wangen - hij wilde naar buiten in de koude nachtlucht. Haastig wierp hij zijnen mantel om, hij sloop zacht den trap af en het huis uit. Het donkere blaauw des hemels was met wolken bedekt. Berkenvliet zoude ook thans geen blik voor de schoonheid der natuur gehad hebben. Slechts met de gedachte aan Elize en de vreemdelinge vervuld, die hij in zijne verbeelding niet meer van elkander konde afscheiden, was hij eene prooi der kwellende vrees, om de gevondene weder te verliezen. Zoo was hij onwillekeurig aan het hôtel gekomen waar zij woonde. Hij zag naar het gebouw omhoog. Alles was donker; slechts in eene kamer van de eerste verdieping brandde nog licht. Achter de gordijnen, die voor de vensters hingen, was eene schaduw te bespeuren, welke zich onrustig heen en weder scheen te bewegen. Berkenvliet's oog was als door betoovering aan deze schaduw geboeid, en de eenige gedachte, die zijne geheele ziel vervulde, scheen hem zelven onbewust zich te willen beligchamen, want bijna onwillekeurig riep hij de woorden: ‘Elize, Elize!’ luid en klagend door den stillen nacht. Het gordijn voor het verlichte venster werd driftig opgeheven; eene gestalte in wit nachtgewaad, met los golvend donker haar, kwam te voorschijn, zooals het scheen, met het voornemen om het venster te openen; maar snel, alsof zij zich bedacht, streek zij met de hand over het voorhoofd, trad terug, het gordijn viel naar beneden en het licht werd uitgebluscht.</p>
<p>‘Zij is het,’ mompelde Berkenvliet bij zich zelven; ‘zij de ongelukkige, de gevallene, is Helena's dochter, en ik - ik zoude haar redden! Ha, ongelukkige! red u zelven van de betoovering harer oogen, welke uwe zinnen benevelt, uw hart in oproer gebragt heeft! - O, Cornelia, zalige engel, omzweef mij met uwe reine liefde!’ zoo klaagde het onrustige hart. ‘O, geest van Helena, omzweef mij met uwe verhevene deugd en bescherm mij voor de gevaarlijke betoovering uwer dochter, opdat ik moed en kracht vinde, om de verlorene, gered in uwe armen te voeren!’</p>
<p>Doelloos dwaalde Berkenvliet door de stille straten, strijdende met zich zelven, met eenen hartstogt, die hoe meer
<pb n="424"/>hij daartegen kampte, hem des te meer dreigde te verstrikken. Zijne eerste liefde was Cornelia geweest. Zij was rein en helder, zacht verwarmend als de stralen der lentezon in zijn jeugdig hart gedrongen. Geen hinderpaal had zijne liefde bezwaren in den weg gelegd. Cornelia's milde, zachte geest beminde hem met gelijke teederheid, en hun geluk duurde rustig en ongestoord drie benijdenswaardige jaren, toen verplaatste de dood haar in het hemelrijk. Berkenvliet's smart ging in geheele zwaarmoedigheid over, welke zijne levenskracht dreigde te verteren. Toen kwam Helena bij hem, en het gelukte haren verheven, ernstigen troost zijne smart te verzachten, hem voor de wereld en het leven weder te winnen. Zijn hart was van dankbaarheid en bewondering voor zijne moederlijke vriendin vervuld, en het was zijn streven de wonde van haar hart zooveel mogelijk te genezen. Eindelijk nam hij de taak op zich, de verlorene dochter weder in hare armen te voeren. Het was derhalve geen wonder, dat zijne phantasie deze dochter, met de verleidelijke bekoorlijkheid des ongeluks omhulde, dat hij met angst en medelijden voor haar vervuld was, en zoo ging allengs zijne gehechtheid van de moeder op de ongelukkige dochter over, die door omstandigheden, als het ware buiten hare schuld, op verkeerde wegen gevoerd was, en door welke hij zich sterk aangetrokken gevoelde. Had hij Elize gevonden, zoo als zijne verbeelding haar beeld hem had voorgesteld, geknakt, gebogen, in kommer en ellende verzonken, dan zoude welligt slechts medelijden zijn hart vervuld hebben; maar nu vond hij haar omgeven van de weelde des levens, vol betooverende schoonheid, trotsch, overmoedig, zich bewust van haren zege. Verrast, bedwelmd, werd hij door de bekoring overrompeld, en liep hij gevaar door de vlam, die in zijn binnenste was ontstoken, te worden verdorven.</p>
<p>Door hartstogt opgewonden en rusteloos voortgedreven, dwaalde hij een paar uren door de straten. Allengs begon de hemel op te klaren, het heldere blaauw werd meer en meer zigtbaar, de sterren fonkelden nu rein en kalm aan het luchtruim; dit trok zijnen blik naar boven en allengs werd het kalmer en stiller in zijne borst. Het was hem als of zijne zalige Cornelia hem nader was en uit hoogere gewesten op hem nederzag. Ook de nabijheid des Ongezienen
<pb n="425"/>deed zich levendig bij hem gevoelen. De beklemming van zijn hart begon allengs plaats te maken voor meer verruiming, en hoe sterker hem het gevoel van de nabijheid des hemels doordrong, hoe kalmer zijne zinnen werden; de hartstogt welke hem overmeesterd had, moest wijken in den reinen tempel der natuur, en het booze en onreine verdwijnen. Eene stille, maar ernstige, vurige bede, rees uit zijne borst omhoog, en gereinigd en gesterkt, vervolgde hij zijnen weg naar de woning van zijnen vriend.</p>
<p>Eenige dagen later verliet Berkenvliet het huis van den heer Zaaldering. Hij had gedurende de laatste dagen slechts zooveel met de familie verkeerd, als de hoffelijkheid gebood. Lina's nieuwsgierigheid omtrent de vreemde dame had hij onbevredigd gelaten, en zijn ernstige geest schrikte haar af hem daarover te ondervragen. Slechts toen hij afscheid van haar nam, zeide zij met tranen in de oogen tot hem: ‘O, ik weet, waarom gij ons zoo haastig verlaat, ook zij is een uur geleden afgereisd. Gij reist haar na, gij zult spoedig in het geheel niet meer aan ons denken, maar wij zullen u niet vergeten. Gij hebt mij op mij zelven opmerkzaam gemaakt en ik hoop dat gij, als gij eens wederkomt, de goede uitwerking daarvan moogt bespeuren.’</p>
<p>Ontroerd greep Berkenvliet hare hand en zeide: ‘Vaarwel Lina. Volg altijd de ingevingen van uw edel hart, het zal u op den regten weg leiden. Heb ik mijne taak vervuld, dan zie ik u weder, en alles zal u duidelijk worden.’</p>
<p>Berkenvliet ging. Lina sloot zich verscheidene uren in hare kamer op, en toen zij eindelijk weder in den huiselijken kring verscheen, waren hare oogen dof en hare wangen verbleekt. Wel keerden eenige dagen daarna glans en kleur terug, maar allengs liet zich eene merkbare verandering bij haar bespeuren; zij begon veel van het onnadenkende, dartele en spottende, dat haar vroeger eigen was, te verliezen, allengs in levensernst, zachtmoedigheid en toegevendheid te winnen, zoodat hare nabijheid overal de stille bekoorlijkheid van echte vrouwelijkheid verspreidde.</p></div>
<div type="section">
<head rend="h4">III.</head>
<p>Elize was afgereisd, en Berkenvliet volgde haar spoor.
<pb n="426"/>Hij wilde en moest haar spreken; maar dit gelukte niet op de reis, want haar geleider liet haar geen oogenblik onbewaakt. Als het Berkenvliet mogelijk werd haar onderweg een oogenblik te zien, dan vestigde zij vragend en uitvorschend hare donkere oogen op hem. De weg, welke zij volgde, voerde naar hare vaderstad. ‘Wat wil zij daar? zal zij daar blijven?’ vroeg hij zich zelven. Eenige uren vóór Utrecht hield haar rijtuig in een dorp stil. Zij scheen daar een tijd lang te willen vertoeven, want haar geleider huurde, nabij het plaatsje een te huur staand huis, met een grooten tuin, dat zij betrokken. Berkenvliet steeg aan een logement af. Haar geleider was lord B., zoo als Berkenvliet reeds te Amsterdam vernomen had; maar welken naam zij voerde, was hem onbekend. Hij had besloten haar op een der eerstvolgende dagen in hare woning op te zoeken. Toen bragt de postbode een brief, die de weinige woorden inhield: ‘Gij en geen ander waart het, die den naam Elize, onder mijn venster te Amsterdam uitriept. Ik wil u spreken, dezen avond ten elf ure, in den tuin bij mijne woning.’</p>
<p>Hoezeer hij ook naar een onderhoud met haar verlangd had, vervulde hem toch eene pijnlijke onrust, toen hij bedacht, dat hij thans zoo nabij haar was. Hoewel het onstuimig gevoel, dat hem onlangs overmeesterd had, verdwenen was, konde hij toch niet ontkennen, dat eene neiging tot haar in hem voortleefde; maar deze was gereinigd en hij was zich bewust wat hij wilde. Elize redden van den smaad, die haar omringde - haar redden en aan het hart harer moeder terugbrengen. Dit alles was hij zich helder bewust, en toch beefde hij voor de tooverkracht harer oogen, voor hare onmiddelijke nabijheid.</p>
<p>Nog vóór de klok elf sloeg, hulde Berkenvliet zich in zijnen mantel. Een luwe wind had sedert eenige dagen de wintervorst verdreven en een doordringende regen loste het sneeuwdek van den harden grond op; alles had eene graauwe duistere kleur aangenomen; het voorspel van de naderende lente had, in dezen strijd der natuur, de bovenhand nog niet verkregen, - woest en somber was alles in den omtrek. Berkenvliet had den tuin bereikt, de deur stond op eene kier, hij trad binnen, - alles was stil; het huis, eene donkere massa, staarde hem onvriendelijk aan;
<pb n="427"/>hij sloop over den glibberigen grond onzeker voorwaarts, daar ijlde eene kleine vlugge gestalte uit de deur, greep zijne hand en fluisterde: ‘Spoedig, spoedig, miss Rosa wacht.’ Zij leidde hem voorzigtig eenen met zachte loopers belegden trap op, opende eene deur, nam snel Berkenvliets mantel en hoed, en verdween. Alles was donker; slechts door de reet eener deur, welke toegang tot eene andere kamer verleende, schemerde een lichtstraal. Eene vlugge hand opende na eenig aarzelen de deur en eene gedempte stem sprak:</p>
<p>‘Treed binnen, mijnheer!’</p>
<p>Berkenvliet gehoorzaamde en hij stond tegenover Elize of miss Rosa. Eene drukkende zoelte daalde een oogenblik op Berkenvliets borst, het was hem benaauwd in dit met kostbare meubelen overladen vertrek. Elize, in een zwart kleed, met de fonkelende diamanten in het donkere haar, vestigde vast en doordringend haren vurigen blik op hem, toen vroeg zij hem op scherpen toon: ‘Waarom vervolgt gij mij? Ik zoude u voor een dwaas houden, gelijk er zoo velen zijn, en mij niet verder om u bekommeren, maar gij hebt eenen naam genoemd, dien ik niet meer hooren mogt, omdat hij tot het verledene behoort. Wie gaf u het regt mij zoo te roepen?’</p>
<p>‘Uwe moeder’ zeide Berkenvliet bedaard. Elize sidderde, toen zeide zij met bevende stem: ‘Ik heb geene moeder meer. Zij is dood.’</p>
<p>‘Dood!’ riep Berkenvliet uit. ‘Wie heeft u dat gezegd, ongelukkige? Zij leeft, en zij heeft mij uitgezonden om haar verloren kind te zoeken.’ Onbeschrijfelijk was de uitdrukking van verrassing, welke deze woorden op Elize's gelaat te voorschijn bragten. Roerloos staarde zij hem eenige oogenblikken aan, toen werd de diepste ontroering op haar gelaat zigtbaar.</p>
<p>‘Zij leeft,’ stamelde zij, en tranen vloeiden uit hare oogen. O, mijnheer, is het waar? Zeg het mij nog eens dat zij leeft. Ik heb haar niet gedood? Zij leeft - Ik zal haar wederzien - maar neen - neen - ik zal haar niet wederzien, ik wil haar nimmer wederzien,’ en Elize wierp zich op de sofa, haar gelaat met beide handen bedekkende.</p>
<p>‘En waarom wilt gij uwe moeder niet wederzien, die zoo zeer naar u verlangt?’ vroeg Berkenvliet.</p>
<pb n="428"/>
<p>Elize wischte de tranen uit hare oogen, en haar gelaat vurig naar Berkenvliet keerende, vroeg zij hem driftig, op hoogen toon: ‘Wie geeft u het regt daarnaar te vragen? Waar zijn de bewijzen dat mijne moeder u zendt?’</p>
<p>Berkenvliet haalde het kleine portret van Elize te voorschijn met de woorden: ‘Dit beeld, dat uwe moeder op het hart droeg, tot zij het mij gaf, om de verlorene te herkennen.’</p>
<p>Elize greep haastig naar het portret, en vroeg: ‘Wie zijt gij, die in zulk eene naauwe betrekking tot mijne moeder staat.’</p>
<p>‘Haar vriend,’ antwoordde Berkenvliet. - ‘O, dan moet gij ook weten wat in Parijs van haar geworden is, toen ik - toen ik haar verliet.’</p>
<p>‘Ik ken hare geheele ongelukkige geschiedenis. De arme moest, toen zij hulpeloos en bewegeloos daar nederlag, nog de smart ondervinden, haar geliefd kind door lastertaal meer en meer van zich te hooren vervreemden.</p>
<p>‘Ha, het waren alzoo schandelijke leugens, alles wat deze du Chateau mij zeide, en ik vertrouwde haar zoo geheel. Ik beminde haar meer dan mijne ongelukkige moeder. Zij had ook altijd slechts vleijerijen voor mij, gelijk mijne moeder slechts berispingen! Maar toch was de herinnering aan mijne moeder mij heilig! - Wat ik nu ben - ben ik eerst sedert ik haar niet meer onder de levenden rekende - dit wist de slang vooraf en daarom heeft zij mij haren dood voorgelogen. Mijn vader werd volkomen te gronde gerigt, om met de schoonheid zijner dochter handel te kunnen drijven! O, ontzettend!’ Elize's wangen werden met purper overdekt, hare oogen schoten vuurstralen, en zonder op Berkenvliet's tegenwoordigheid te letten, ging zij op hartstogtelijken toon, als tot zichzelven sprekende, voort: ‘Ja, ja, verkocht heeft zij mij - en hij ook, hij, mijn vader. Men moest het leven zoolang mogelijk genieten, zeiden zij mij altijd - en mij beviel de pracht, de glans, het goud - toen volgde ik hem in zijn prachtig slot - ik wilde leven, genieten - en was toch dood voor haar, voor wier blik alleen ik zoude terug gebeefd hebben om zoo te leven - ha, en nu is zij weder opgestaan!’ - Zij hield op, alsof zij zich plotseling Berkenvliet's tegenwoordigheid herinnerde, toen
<pb n="429"/>maakte zij eene smartelijke beweging met de hand naar het hart en een oogenblik daarna zeide zij op doffen toon:</p>
<p>‘Ga mijnheer en zeg haar dat Elize dood is. Miss Rosa kan en wil haar kind niet zijn - nu zij leeft, moet Elize dood zijn! Zweer mij, dat gij mij niet verraden zult.’</p>
<p>Berkenvliet beschouwde diep getroffen de schoone ongelukkige, het slagtoffer eener slechte opvoeding. Hij greep hare hand en haar met zacht geweld op de sofa trekkende, bezwoer hij haar kalmer te worden, den wil harer moeder te eerbiedigen, met hem te gaan, de ondeugd te ontvlieden, met berouw over haar vorig leven, verzoening met den hemel en zichzelven te zoeken. Zij hoorde hem een oogenblik aan, toen schudde zij het hoofd en zeide vast besloten: ‘Ik ga niet met u - mijne moeder zie ik niet weder! De schaamte zoude mij dooden, als zij hare reine oogen op mij vestigde; - zij zal ook gelukkiger zijn als zij mij dood waant, dan als zij mij zóó wedervindt. Gij zult - gij moet haar dit zeggen.’</p>
<p>‘Neen, dat zal ik niet, ongelukkige!’ riep Berkenvliet uit, ‘want uw tijdelijk en eeuwig geluk staat hier op het spel.’</p>
<p>‘Hoe,’ antwoordde zij spottend, ‘gij wilt mij doen gelooven aan eene vergelding na dit leven? Gij met uw geestrijk, interessant gezigt, wilt den geloovigen Christen spelen?’</p>
<p>‘Dien wil ik niet spelen, maar die ben ik in waarheid,’ zeide Berkenvliet ernstig en met waardigheid. ‘Aan het hartelijk geloof, aan den vasten geest uwer moeder heb ik mij opgerigt en heb ik de erkentenis der eeuwige waarheid te danken. Zijt gij gelukkig bij uwen twijfel? Kan u verstand doorgronden wat gij niet gelooven wilt? Maar uwe ziel kan thans niet in een oogenblik datgene aangrijpen, wat eene reeks van jaren verloren ging. Dit is niet mogelijk - maar uw gevoel zegt u reeds, op welken weg van zonde en ellende gij wandelt. Uwe moeder roept u, reikt u de reddende hand - en gij aarzelt nog ze aan te grijpen Op, Elize, volg uw hart, uw kinderlijk gevoel, werp u aan de voeten uwer moeder, hare beschermende armen zullen u omvatten, hare hand u geleiden tot het schoonste doel, de verzoening met God en u zelven!’</p>
<pb n="430"/>
<p>Berkenvliet had met innigheid en warmte hare hand genomen, en zag haar smeekend aan.</p>
<p>‘Laat mij, laat mij,’ was haar antwoord - ‘wat zoude ik bij u, bij haar doen? Ik weet, ik gevoel, dat ik eene groote zondares ben; - maar gebeden kunnen mij niet rein wasschen, en daarom wil ik ook niet meer leeren bidden. Neen,’ riep zij hevig uit, ‘ik wil blijven wat ik ben. Verwerpt de wereld mij - dan trotseer ik haar - en als ik niet meer leven mag, dan weet ik te sterven, en dan is alles, alles voorbij.’</p>
<p>‘Dan,’ zeide Berkenvliet zacht, ‘dan begint eerst het leven, het ware leven. Deze korte aardsche droom is slechts een voorspel van het toekomende. Het leven zoude zonder eenige beteekenis, zonder eenig doel zijn, als het hier eindigde.’</p>
<p>‘Mijn leven moet hier eindigen!’ riep Elize hevig uit, ‘ik heb genoeg, meer dan genoeg van dit leven.’</p>
<p>‘Omdat gij de regte waarde van het leven niet kent. O, ijl naar het hart uwer moeder! Daar zult gij vinden, wat u ontbreekt - liefde, geloof en Godsvertrouwen!’</p>
<p>Elize sprak niet meer, zij drukte het gelaat tegen de kussens van de sofa, haar adem ging snel en onregelmatig. Berkenvliet naderde haar, nam hare hand en zeide op ernstigen, dringenden toon: ‘Volg de roepstem uwer moeder, de betere neiging van uw hart, dat door de wereld bedorven, maar nog niet verloren is. Wat zal uwe edele moeder gelukkig zijn, als zij hare geredde dochter wederziet! Wat zal een nieuw leven u zelven gelukkig maken! Schep moed, Elize, gij zult u zelven weder vinden - uwe moeder zal u beminnen en God zal u vergeven!’</p>
<p>Elize zag hem plotseling doordringend aan, ‘en gij’ vroeg zij haastig, ‘wat zult gij doen? Gij, die u zoo ongeroepen op mijnen weg plaatst?’</p>
<p>‘Ongeroepen,’ antwoordde Berkenvliet treurig, ‘ongeroepen?’ zeide ik u niet, dat ik de afgezant uwer moeder en haar vriend ben? - En, als ik ook beide niet ware - zoude ik u toch als ik uw lot gekend had, de hand ter redding bieden. Ik wil u van het tooneel uwer schande wegvoeren, en aan geloof, liefde, hoop en vrede wedergeven.’</p>
<p>Elize streek peinzend over haar blank voorhoofd. ‘Geluk
<pb n="431"/>en vrede,’ sprak zij langzaam en naauwelijks hoorbaar bij zich zelven, en een paar tranen rolden over hare wangen. Zij scheen met een besluit te kampen, en alsof nieuwe en zeldzame gewaarwordingen haar doordrongen, vouwde zij krampachtig de handen over de golvende borst. Op hetzelfde oogenblik klonk het geluid eener hevig getrokken schel door het stille huis. Verschrikt sprong Elize op; - het meisje dat Berkenvliet had binnen gebragt, vloog de kamer in met de woorden: ‘Spoedig, mijnheer, volg mij! de lord is ontwaakt, John is reeds bij hem, om hem aan te kleeden; welligt komt hij hierheen. Spoedig mijnheer.’</p>
<p>Een donker rood van schaamte en ontroering had Elize's gelaat overtogen. Berkenvliet bleef roerloos staan, eene diepe smart kampte in hem. Mogt hij Helena's dochter, dit ongelukkig slagtoffer van verblinding en zonde nu verlaten? Neen, dacht hij, als ik haar verlaat, is zij verloren. Hij greep hare hand. ‘Volg mij,’ zeide hij op plegtig bevelenden toon en trok haar naar de deur. Elize liet zich door hem medevoeren. ‘Spoedig dan, red mij!’ fluisterde zij hem toe, ‘ik wil u gelooven, voort, voort!’ Zij ijlden zwijgend en haastig de trappen af en hadden den uitgang van den tuin bereikt, toen zij plotseling luide schreden en stemmen achter zich hoorden. Elize sidderde en kon naauwelijks gaan. Berkenvliet drong haar voort, maar werd plotseling door sterke armen gegrepen, waaraan hij zich te vergeefs trachtte te ontrukken. Elize werd van zijne zijde gerukt, hij hoorde een gil, en eene geweldige inspanning bevrijdde hem een oogenblik, maar toen ontving hij een hevigen slag op het hoofd, welke hem bedwelmd ter aarde deed vallen. Toen hij weder tot bezinning kwam, begon de dag reeds aan te breken. Hij gevoelde al zijne leden verstijfd, en slechts met moeite gelukte het hem zich op te rigten. Hij trachtte zich te orienteren en bemerkte, dat hij nu niet ver van het dorp, zich in eene drooge diepte naast den weg bevond. Met moeite gelukte het hem zich voort te slepen. Daar hoorde hij het naderen van een rijtuig, met groote snelheid vloog het hem voorbij. Het was de reiswagen van den lord en hij konde niet twijfelen - deze ontvoerde Elize uit den omtrek.</p>
<p>De herfst had tusschen het groene loover der boomen
<pb n="432"/>reeds gele en roodachtige bladeren gestrooid, en ze daardoor met een nieuwen bekoorlijken tooi versierd; want elke ruwe windvlaag nam dezen herfstbloesem met zich mede, om ze links en regts te verstrooijen, en dit spel herhaalde zich telkens, tot eindelijk de nog kort te voren digt belommerde boomen slechts hunne kale takken omhoog staken. Meer dan een half jaar was verloopen sedert den nacht, waarin Berkenvliet Elize gevonden en weder verloren had. Al zijne navorschingen waren te vergeefs. De lord was spoorloos met haar verdwenen. Berkenvliet was naar Engeland gereisd, menig onzeker en bedriegelijk spoor gevolgd, en keerde eindelijk, naar geest en ligchaam uitgeput, naar Nederland terug, zeer teleur gesteld dat bij Helena geenen troost wegens hare verloren dochter brengen konde. Hij verlangde naar zijn stil verblijf, naar zijn kind, naar Helena, die in het voorjaar naar ‘Dalbeek’ was terug gekeerd. Zijn weg voerde hem nogmaals naar Amsterdam, en hij besloot eenige dagen bij zijnen vriend te blijven en te zien, wat uit Lina geworden was. Hij had toch zijne belofte nog niet vervuld, haar nog geene opheldering omtrent zijne belangstelling in de schoone vreemdelinge gegeven. Hij gevoelde zich sterk aangetrokken tot het levendige meisje, dat in weerwil harer gebreken, zoo dikwijls een goed hart verried, zoo dikwijls van betere gewaarwordingen doordrongen scheen. Had zij sedert zijn vertrek hare overhellende neiging tot wereldsgezindheid en ijdelheid gevolgd, of had het beter beginsel in haar de overhand behouden? Dit waren de vragen, die in hem opstegen, toen de stoomboot hem naar de groote hoofdstad voerde.</p>
<p>Het was reeds donker toen hij het huis van den koopman Zaaldering bereikte. Onbemerkt steeg hij de trappen op. Hij bevond zich in een voorvertrek, dat naar de huiskamer voerde. Hij klopte zacht aan de bekende deur, maar er volgde geen antwoord. Hij opende ze zacht, niemand bevond zich in de bijna donkere kamer, maar een lichtstraal viel door de op een kier staande deur van een kabinet, waar Lina gewoonlijk zat te werken. Hij opende de deur. Lina zat met den rug naar hem toegekeerd, voor een schrijflessenaartje en scheen, met het hoofd tusschen de handen, in diep nadenken verzonken. Zij had zijn binnentreden niet
<pb n="433"/>bemerkt, en eerst toen hij haren naam noemde, rees zij op, zag om, en met een zachten kreet van blijdschap en weemoed klonk het: ‘Berkenvliet!’ van hare lippen. Toen begon zij te sidderen, en met moeite zich zoekende te herstellen, stamelde zij eenige woorden van hoffelijkheid. Berkenvliet ging op haar toe en greep hare hand. ‘O, Lina,’ zeide hij - ‘ik ben immers uw vriend, en ook uw hart is mij genegen - waarom zouden wij het verbergen, dat wij getroffen zijn elkander weder te zien? Zij sloeg de oogen tot hem op en zag hem doordringend aan. Het was niet meer de spottende, uitgelatene Lina, die voor hem stond - zij scheen hem grooter toe, hare geheele persoonlijkheid kwam hem waardiger voor, de bloeijende, ronde wangen waren iets smaller en bleeker geworden, de moedwillige oogen, zagen hem open en vragend aan, en schenen te willen zeggen: wat zoekt gij bij mij, gij, die mij verlaten hebt om een schoon bedriegelijk beeld te volgen? ‘Ik heb u veel te verhalen, veel toe te vertrouwen, Lina,’ zeide Berkenvliet na eene lange pause tot haar; ‘ik ben u nog opheldering over mijn gedrag schuldig, dat u bevreemden moest. Ik konde ze u destijds niet geven, ik moest weg, - en gij, toen nog een kind vol luimen, zoudt mij ook niet verstaan hebben.’</p>
<p>‘En denkt gij, dat ik u nu verstaan zal?’ vroeg Lina met eene treurige uitdrukking, terwijl zij hare hand terug trok en vast op haar hart drukte.</p>
<p>Berkenvliet zag haar verrast en uitvorschend aan. Het werd hem duidelijk, dat zij hem beminde. Een beklemd gevoel beving hem. Hij had slechts vriendschap en deelneming voor haar, hij dacht hetzelfde bij haar te vinden, en vond - een geheel ander gevoel. De schoone ongelukkige zondares was niet uit zijne ziel te verdrijven, en het was zijn vast besluit nog, zijn geheele leven aan hare redding te wijden. Lina had hem belang ingeboezemd, omdat hij hare goede natuur bespeurde, welke bedreigd werd door ijdelheid verstikt te worden. Had het denkbeeld om Elize te zoeken en de verleidelijke verschijning der vreemdelinge niet zoo zeer op hem gewerkt, dan zoude uit zijn streven om Lina op den regten weg te leiden, welligt liefde tot het volgzame, edele meisje ontstaan zijn, en hij zoude gelukkig in het gerust bezit van zulk een edel beminnenswaardig meisje zijn gekomen. De
<pb n="434"/>hartstogt, die Elize's betooverende schoonheid in hem had opgewekt, had zich met het denkbeeld haar voor den hemel te winnen zoozeer vereenigd, dat hij ze niet meer van elkander vermogt te scheiden. Hij wilde zich aan Lina toevertrouwen: zijn hart door vele tegenstrijdige gewaarwordingen geschokt, had een deelnemend medegevoelend hart noodig. Hij was op weg naar Helena, hij verlangde naar haar; maar hoe meer hij de plaats naderde waar zij met zijn kind vertoefde, waar het graf zijner gestorven gade lag, hoe meer hij voor een hartstogt huiverde, welke hij zelf erkende dat hem wel niet beheerschen mogt, en welke, zoo als zijn innerlijk gevoel hem influisterde, zijns onwaardig was.</p>
<p>Lina stond vriendelijk en deelnemend voor hem, haar eerste blik zeide hem dat zij geworden was wat hij gehoopt had en nu wilde hij haar met de taak, die hij zich had opgelegd, bekend maken en ook met den strijd van zijn hart. - Daar zag hij zich door haar bemind - hij wankelde, hij aarzelde, eene treurige uitdrukking trok over zijn bleek gelaat, zijne oogen werden vochtig, toen nam hij hare hand, trok haar zacht op de sofa en zeide op bewogen toon: ‘Lina ik ben tot u gekomen, om u te zeggen, dat ik u innig hoogacht, want ik heb geen oogenblik aan uw edel hart getwijfeld. Ik ben van uw hart gescheiden, om de betooverende vreemdelinge na te ijlen, welke ik lang had gezocht. Zij is de dochter eener vrouw, die ik vereer en hoogacht als eene moeder. Ik had haar beloofd het verloren kind mede te brengen. Eene rij van zeer ongelukkige lotgevallen had haar gemaalt tot hetgeen zij nu is. Ik zag, ik sprak de verlorene, zij wilde mij volgen, maar werd mij weder ontrukt en sedert zoek ik te vergeefs haar spoor. Zij is verloren voor mij, voor hare moeder.’</p>
<p>Berkenvliet zweeg. Lina die aandachtig geluisterd had, zag op. De opgewondenheid, die zijn gelaat uitdrukte, verschrikte haar. ‘Berkenvliet,’ sprak zij kalm, ‘ik dank u voor uw vertrouwen; maar iets hebt gij vergeten te zeggen, maar ik weet het toch: gij bemint de schoone verlorene, gij zoekt haar, om in haar hart den dank voor hare redding te vinden. Dit is zeker edel van u, dat gij het doet - ook eene gevallene kan aan uwe zijde weder rein en gelukkig worden.’</p>
<pb n="435"/>
<p>Gelooft gij dat de liefde de zonde verzoenen kan?’ riep Berkenvliet uit, terwijl hij een bijna smeekenden blik op Lina vestigde.</p>
<p>‘Ik weet het niet,’ antwoordde zij na eene poos nadenken aarzelend; ‘het is mij, als moest in uwe nabijheid al het onreine, rein, het hatelijke, beminnelijk worden - en even wel wenschte ik dat gij niets onreins bemindet. Of de liefde, die naar genot streeft, ontzondigen kan? Ach, ik vrees neen - eene verzoening met God brengt zij zeker niet aan.’</p>
<p>‘Gij hebt gelijk,’ zeide Berkenvliet; ‘ik gevoel dit, sedert ik Elize vond, en toch konde ik mijne neiging voor haar niet meester worden. Helena heeft aan zulk eene neiging niet gedacht; in hare kalme rust kent zij den hartstogt niet, en hare reine vrouwenziel kent de diepten niet van een mannenhart. Ik wilde nog eenige dagen bij u vertoeven, maar ik gevoel mij henen gedreven naar de moeder der ongelukkige; mijn gekweld hart heeft reeds eenmaal rust bij haar gevonden, bij haar en het graf van Cornelia wil ik ook nu de rust wedervinden, of sterven.’</p>
<p>Hij was opgestaan. ‘Vaarwel, Lina,’ zeide hij. ‘Ik wilde het verlorene redden en nu ben ik zelf verloren.’ Hij drukte Lina de hand en was verdwenen. ‘Vaarwel, arme vriend!’ zuchtte Lina, en hare tranen vloeiden onophoudelijk over de bleeke wangen.</p></div>
<div type="section">
<head rend="h4">IV.</head>
<p>Eenige dagen later lag Berkenvliet aan Helena's voeten, voor wie hij zijn geheele hart open legde. De gedachte dat Elize verloren was, vervulde zijne geheele ziel met droefheid. Helena bestreed met vrome onderwerping hare eigene smart, om Berkenvliet op den regten weg terug te voeren, terwijl zij hem gedurig het berispenswaardige zijner neiging voor oogen hield en het gelukte hare zachte voorstellingen eindelijk den storm in zijn binnenste te bezweren. In omgang met zijn lieftallig kind, en de onweerstaanbare vertroostingen van een vast geloof, won zijn hart dagelijks in kalmte.</p>
<p>De winter was vroeg en gestreng gekomen, het witte sneeuwdek breidde zich over de laagten en heuvelen uit en
<pb n="436"/>deed er eene doodsche eentoonigheid en stilte heerschen. De heldere hemel met zijne flonkerende sterren trok den blik naar boven. Helena's vertrouwen op God bleef onwrikbaar vast, en voortdurend zond zij vurige gebeden omhoog voor de redding van haar kind.</p>
<p>Helena was juist bezig eenige sieraden en kinderspeelgoed gereed te leggen voor Emma, die den volgenden dag jarig was. Berkenvliet reikte haar de fraaije verrassingen toe. ‘Wat zal Emma morgen blijde zijn,’ zeide Helena, ‘en gij met haar,’ ging zij voort, toen Berkenvliet zweeg, ‘hoe heerlijk is toch het geluk der kinderen!’</p>
<p>Op dit oogenblik werd aan de schel der voordeur getrokken, zacht, aarzelend naauwelijks hoorbaar. Dat was des avonds op deze eenzame plaats zoo zeldzaam, dat Helena de kamerdeur opende, om te hooren, wat dit beteekende. Daar hoorde zij uit den mond eener dienstmaagd, een luiden uitroep van schrik. Berkenvliet rees op en ijlde haastig met haar de trappen af. ‘Wat is er te doen, Anna?’ riep Helena in het afklimmen.</p>
<p>‘O, kom toch spoedig!’ riep de dienstmeid, ‘er ligt eene stervende op de stoep.’</p>
<p>Berkenvliet en Helena waren naar de deur gesneld, waar Anna met een licht stond. Een zwak steunen liet zich hooren, en dit kwam van eene in een verscheurden mantel gehulde vrouwelijke gestalte, die ineen gekrompen op de stoep lag. Berkenvliet en de beide vrouwen hieven haar op, en droegen haar naar Helena's kamer, die het digst in de nabijheid lag.</p>
<p>‘Spoedig,’ riep Helena, ‘een warme drank; de ongelukkige is door koude en honger geheel uitgeput.’</p>
<p>Nu sloeg zij de kap van den mantel terug, welke over het gelaat gevallen was. Een gil van ontzetting klonk door de kamer. Berkenvliet snelde toe, en herkende Elize's hem welbekende, maar zeer ontstelde trekken. Helena herstelde zich spoedig en smeekte hem met vleijenden blik, zich te verwijderen, en ontkleedde daarop met hulp der dienstmeid de ongelukkige, verwarmde het verstijfde ligchaam, goot haar een weinig warmen drank in den mond, en had een oogenblik later de blijdschap, weder leven en warmte terug te zien keeren.</p>
<pb n="437"/>
<p>Nadat Berkenvliet vernomen had dat de ongelukkige in diepen slaap was verzonken, trok hij zich in zijne kamer terug. De moeder waakte aan het bed der wedergevonden dochter, en trachtte door vurige gebeden den angst en de zorgen te verdrijven, welke de onverwachte gebeurtenis in haar te voorschijn had geroepen. Eerst toen het dag begon te worden, verliet zij haar om eenige oogenblikken uit te rusten en kracht en sterkte te verzamelen voor hetgeen haar nog wachtte. Elize sliep nog toen zij naar haar bed terugkeerde; het heldere daglicht drong in het vertrek en bescheen het bleek en ontsteld gelaat der ongelukkige. Eindelijk sloeg zij de doffe oogen op. Haar eerste blik viel op de bekommerde moeder. ‘Heb ik u eindelijk gevonden,’ stamelde zij; ‘vergeef mij en laat mij dan sterven.’ Helena drukte een kus op de koude lippen van haar kind.</p>
<p>‘Wees rustig, Elize,’ sprak zij zacht; ‘gij zijt nu eindelijk bij mij, en nu laat ik u niet meer gaan.’</p>
<p>‘O gij weet niet wie ik ben,’ fluisterde de ongelukkige; ‘of heeft hij het u verteld? Ach, ik wilde met hem terugkeeren; toen rukte die hatelijke man, aan wien ik verkocht was, mij weder voort, voerde mij naar zijn slot in Schotland, en sloot mij op. Maar eindelijk ontvlugtte ik door list, en eerst na twee maanden en na ontelbare bezwaren, kwam ik te Amsterdam, waar ik uwe verblijfplaats opspoorde. Van daar sleepte ik mij, van alles beroofd voort, tot op den drempel van dit huis, dat ik door koude en vermoeijenis verstijfd, nog naauwelijks konde bereiken. Gij naamt mij op, mij, uw gevallen onwaardig kind, dat u had verlaten. O, vergeef mij - en laat mij sterven!’</p>
<p>Elize had met de uiterste inspanning harer krachten, gesproken, eene onmagt was het gevolg, welke in eene hevige ziekte overging. Eerst na eenige weken was haar leven buiten gevaar; zij herhaalde zich slechts langzaam, want het leven scheen haar niet welkom te zijn. Slechts zelden verliet de moeder het ziekbed der dochter; het gelukte haar eindelijk door zachte woorden van liefde en vergeving, Elize's hart toegankelijk te maken voor mildere gewaarwordingen, hare hartstogtelijkheid te matigen, hare droefgeestigheid te verligten.</p>
<p>Er verliepen bijna twee maanden, eer Elize de kamer ver-<pb n="438"/>laten konde. Berkenvliet had haar gedurende hare ziekte niet weder gezien; zoo wilde de moeder het, en zijn beter gevoel kon haar deswege niet berispen. Hij streed met moed en standvastigheid tegen den nog eenmaal beslissenden storm van zijn hart. Hij deed uitstapjes in den omtrek, zocht de armen en lijdenden op, verschafte hulp waar hij het vermogt, en waar dit onmogelijk was, had hij ten minste troost voor het ongeluk. Hij werd de beschermer, de redder der armen in den omtrek. Elize's hart gevoelde zich, sedert haar eerste onderhoud met Berkenvliet, zeer tot dezen heen getrokken. Hij was de eerste man, die met edele mannelijke waardigheid haar was te gemoet getreden, de waarde der menschheid verdedigd had, het gevoel daarvan in haar had opgewekt; geen wonder dat hij een diepen indruk op hare ziel gemaakt had. Maar hoe reiner zij zelve door den omgang met hare brave moeder werd, des te meer besefte zij hoe groot de klove was, welke haar van hem scheidde, des te meer gevoelde zij, dat zij in de wereld het geluk ontberen moest, dat slechts weggelegd is voor die haren naam en hare eer onbesmet bewaard hebben, zij erkende dat haar lot het natuurlijk gevolg was van de zonden harer jeugd. Zij wenschte niets vuriger dan, nu een eigen huiselijke kring haar ontzegd was, haar leven te kunnen wijden aan het welzijn van ongelukkigen, en door een leven van zelfopoffering de lijdende menschheid ten dienste te staan. Na rijp beraad moedigde Helena haar hiertoe aan. Door tusschenkomst van Berkenvliet werd er geschreven aan een bestuurder van een evangelisch gesticht, waar edeldenkende vrouwen zich toewijdden aan het oppassen en verzorgen van kranken. Dit gesticht lag slechts eenige uren buiten de grenzen van ons land, zoodat hare moeder haar van tijd tot tijd zoude kunnen bezoeken. Weldra had zij daar eene rustige haven gevonden, en een gezegenden werkkring, waarin zij het werk der liefde met ijver volbragt,
in den geest van Hem, door wien zij, als zoo vele berouwhebbenden, den vrede en de verzoening was deelachtig geworden.</p>
<p>Berkenvliet had haar met kalmte ontvangen, om haar vaarwel te zeggen. Nog eenmaal keerde zij later terug om met hare moeder eene treurige taak te volbrengen. Helena had namelijk een brief uit Utrecht ontvangen met het berigt,
<pb n="439"/>dat haar ongelukkige met schuld beladen echtgenoot aldaar in het stedelijk ziekenhuis was opgenomen. Zijn vroegere boekhouder, nu zelf een welgesteld koopman, had Helena deze tijding gezonden. Zij ging zoo spoedig mogelijk met hare dochter, die zij dadelijk had laten ontbieden, derwaarts op reis en kwam een dag voor zijnen dood te Utrecht aan. Treffend was deze ontmoeting, toen moeder en dochter aan het sterfbed verschenen van den echtgenoot en vader, wiens losbandigheid beider leven vergiftigd had. Hare aanblik wekte het diepste berouw in hem op. Reeds sedert lang had demoiselle du Chateau hem verlaten en zonder geldelijke middelen, had hij onder de hevigste zelfbeschuldiging, een jammervol leven voortgesleept, tot hij eindelijk zijne vaderstad Utrecht bereikte, om daar ellendig en veracht te sterven. Helena en Elize baden aan zijn leger om vergeving voor hem, maar zij konden de verschrikkingen niet verdrijven, die de herinnering aan eene reeks van euveldaden in zijne doodsmart te weeg bragt.</p>
<p>‘God zal hem een genadig regter zijn!’ sprak Helena onder het storten van tranen, toen zij hem de oogen had toegedrukt. ‘Mogen we eenmaal den berouwhebbende wedervinden!’ Zij nam de diep geschokte Elize in hare armen en voerde haar weg van het lijk des vaders, - en bragt haar terug naar haar vreedzaam gesticht. Toen zij naar ‘Dalbeek’ terugkeerde, vond zij een brief van Lina. Zij had haar vroeger geschreven en Elize's besluit medegedeeld. Lina's brief was vol ongerustheid over Berkenvliet, en in elken regel verraadde zich een hart vol liefde voor hem.</p>
<p>&nbsp;</p>
<p>De lente kwam met zijne bloesems, en Berkenvliet verliet voor eenigen tijd het stille dorp. Helena en Lina hadden elkander meermalen geschreven en elkander lief gekregen. Laatstgenoemde had reeds zoo dikwijls den wensch geuit, de waardige vriendin persoonlijk te leeren kennen, dat deze haar nu dringend voorstelde, haar gedurende Berkenvliets afwezigheid te bezoeken. Lina voldeed aan dezen wensch van hare moederlijke vriendin, welke met dien van haar eigen hart zoo wel overeen stemde, en na korten tijd lag zij in Helena's armen. Welk een weemoedig zoet geluk
<pb n="440"/>was het voor Lina, hier te vertoeven waar alles haar aan Berkenvliet herinnerde; met welk eene teedere liefde drukte zij zijn bevallig kind aan het hart, en de kleine bekoorlijke Emma kende buiten Helena geen aangenamer gezelschap dan dat, van Lina. Zij beloofde zoo lang te blijven, tot Berkenvliet zijne terugkomst aankondigde, dan wilde zij vertrekken. Nu konde zij zich toch altijd de plaats vertegenwoordigen, waar hij woonde, zich Helena en zijn kind voorstellen en met het bewustzijn scheiden, dat hij in den omgang met deze voortreffelijke vrouw en zijn lief kind, eindelijk zijne smarten vergeten zoude.</p>
<p>Het was een schoone, heerlijke avond, gelijk aan dien, waarin wij voor het eerst het stille verblijf aanschouwden, maar de zon was nog niet achter de Nijmeegsche bergen gezonken en verlichtte huis en tuin nog met vollen glans. Lina en Helena zaten onder de eiken, Emma plukte op de aangrenzende weide bonte bloemen; zij had haar korfje gegeheel gevuld en bragt het jubelend aan Lina. ‘Spoedig,’ riep de kleine uit, ‘een krans, jufvrouw Lina! Hier zijn veel vergeet-mij-nietjes en mooije gele en witte bloemen; mag ik ook nog rozen en jasmijn plukken, tante-lief?’ vroeg zij aan Helena, ‘dan zal de krans heel mooi worden.’</p>
<p>‘Ja eenige, maar niet veel. Gij weet dat papa de bloemen zoo gaarne in den tuin ziet, en niet wil dat men ze afplukt.’</p>
<p>‘Dan wil ik er liever geene hebben,’ antwoordde de kleine.</p>
<p>Helena kuste het lieve, volgzame kind, nam het bij de hand, wees haar eenige verscholen rozen en hielp ze haar plukken. Lina schikte de bloemen en maakte een fraaijen krans, toen nam zij het aanminnig kind op den schoot en zette den krans op het bevallig hoofdje, maar het kind nam hem weder daaraf en drukte hem op Lina's bonte vlechten. ‘Voor u heb ik de bloemen gehaald, voor u is de krans. Och, laat hem daar zitten, gij zijt daarmede zoo mooi!’</p>
<p>Lina lachte en drukte het kind liefkozend aan zich; het vleide zijn hoofdje aan hare borst en zag tot haar op, maar door de warmte van den dag en het vele rondloopen vermoeid, vielen de donkere schoone oogen zachtjes toe en binnen eenige minuten sliep het kind vast in Lina's armen.
<pb n="441"/>‘Lieve engel,’ fluisterde zij bewogen, ‘hoe zal het mij zijn als ik u niet meer zie!’ Zij boog zich over het kind en kuste de bloeijende wang. Eensklaps hoorde zij snelle, ligte schreden door den tuin naderen - en Berkenvliet stond voor haar. Lina zag verrast en verlegen op. Berkenvliet wist niets van haar verblijf op zijn buiten. ‘Ziedaar!’ riep hij verbaasd, doch met blijdschap en sidderende stem uit. - ‘O stil,’ smeekte zij, ‘anders maakt gij uw lief kind wakker. ‘Voorzigtig stond zij op. De zorg voor Emma gaf haar een weinig beradenheid weder; zij reikte haar aan Berkenvliet toe om haar te kussen, daarop verwijderde zij zich haastig met haren kleinen last.</p>
<p>Helena reikte Berkenvliet de hand. Ook zij was door zijne komst verrast; zij had Lina beloofd, haar vooraf daarvan te verwittigen, want het meisje had te veel kiesch gevoel om hem hier te willen ontmoeten. ‘Mijn verlangen hier heen,’ zoo verontschuldigde hij zich tegen Helena, ‘liet mij niet langer rust. Duid het mij niet ten kwade, dat ik u hiervan vooraf geene kennis gaf. Ik vermoedde niet Lina hier te zullen vinden.’</p>
<p>‘Het is welligt een zegen dat gij het voortreffelijk meisje nog hier vindt,’ antwoordde Helena ernstig. ‘Zij is u grenzeloos genegen, en haar edel hart verdient wel, dat gij haar weder bemint.’</p>
<p>Berkenvliet bleef geruimen tijd in ernstig nadenken verzonken. Helena had zich, om zijne overdenking niet te storen, stil verwijderd.</p>
<p>De maan wierp reeds sedert verscheidene uren haren zachten glans over de stille landstreek, toen Berkenvliet opstond om in huis te gaan. Hij zag Lina dezen avond niet weder, maar in zijn wakend droomen, zag hij haar met zijn kind aan den boezem, en den krans op het fraaije blonde haar, en hij geloofde nimmer liefelijker beeld aanschouwd te hebben.</p>
<p>Lina was, nadat zij Emma in haar bedje gelegd had, hevig ontroerd naar hare kamer geijld; zij gevoelde dat zij niet in Berkenvliet's nabijheid blijven konde, zonder hem met elk woord, met elken blik te verraden, dat haar geheele hart hem toebehoorde, en daar zij aan zijne liefde niet denken konde, was haar besluit spoedig genomen, om hem van het onaangename harer tegenwoordigheid te bevrijden. Zij pakte
<pb n="442"/>derhalve spoedig hare kleederen in, om des morgens vroegtijdig te kunnen vertrekken. Juist was zij daarmede gereed, toen Helena bij haar binnen trad.</p>
<p>‘Gij wilt afreizen?’ vroeg zij ernstig.</p>
<p>‘Moet ik niet?’ stamelde Lina, en door haar gevoel overweldigd, wierp zij zich weenend in Helena's armen.</p>
<p>‘Gij weet dat ik hem bemin, grenzenloos bemin, maar gij weet ook, dat hij slechts vriendschap voor mij gevoelt. Er moeten eerst nog jaren verloopen, eer ik hem met kalmte ontmoeten kan; daarom wil ik weg, zoo spoedig mogelijk. Ik wil hem niet meer zien - ik gevoel mij daartoe niet sterk genoeg. Morgen, als alles nog slaapt, laat gij mij naar het naaste station brengen. Zeg hem voor mij vaarwel - ik vermag het niet.’</p>
<p>‘Wees bedaard, kindlief,’ zeide Helena, gij zult vertrekken, maar niet zóó, niet in dezen opgewonden toestand. Gij zult dezen nacht uwe bedaardheid herkrijgen, en morgen komen wij, als naar gewoonte, onder de eiken aan het ontbijt bij elkander, dan zullen wij over uwe afreis spreken. Zoo haastig, zoo plotseling kunt en moogt gij niet vertrekken.’</p>
<p>Zij gaf Lina een kus, sprak nog veel met haar om haar tot bedaren te brengen, en verliet haar eerst laat, toen zij weder een weinig kalmer geworden was.</p>
<p>Tallooze vonkelende dauwdroppels hingen aan bloemen en bladeren; de morgenzon spiegelde zich tintelend daarin, tot hare brandende stralen ze hadden opgedroogd; - de krans, dien Emma op Lina's hoofd gedrukt had, en die bij het haastig wegdragen van het kind was afgevallen, lag nog op dezelfde plaats, even frisch en groen alsof hij pas gevlochten was. Berkenvliet naderde met langzame schreden de plek onder de eiken, hij zag den krans, nam hem op, en een blijmoedige lach verhelderde zijn gelaat, toen hij hem opnam en aan zijne lippen drukte. Helena liet het ontbijt opdragen. Lina ontbrak nog - eindelijk kwam zij met aarzelende schreden den tuin door, maar schijnbaar was zij kalm. Met bevalligheid en vrouwelijke waardigheid ging zij op Berkenvliet toe en hare stem sidderde naauwelijks merkbaar, toen zij zeide: ‘Gij zult wel verwonderd geweest zijn mij hier te zien, maar Helena zal u dit raadsel opgelost hebben. Ik wilde “Dalbeek” vóór uwe terugkomst verlaten, maar uwe
<pb n="443"/>onverwachte aankomst heeft dit plan verijdeld; maar nu - gij zult dit begrijpen - ga ik vertrekken en kom u vaarwel zeggen.’</p>
<p>Zij konde een paar tranen niet verbergen, welke over hare een weinig hooger gekleurde wangen vloeiden.</p>
<p>Berkenvliet greep hare hand en trok haar zacht op eene bank naast zich neder. ‘Lina,’ sprak hij ‘blijf op “Dalbeek,” blijf er voor altijd. Zijt gij tevreden met een hart, dat door droefheid en hartstogt geruimen tijd gefolterd is en dat aan uwe zijde volkomen hoopt te genezen, neem dan met dit hart, ook deze hand.’</p>
<p>Sprakeloos staarde Lina hem aan. ‘Maar gij bemint mij niet,’ zeide zij op treurigen toon, ‘ik zoude u niet gelukkig maken kunnen.’</p>
<p>‘Lina, ik zal gelukkig, oneindig gelukkig zijn door uw bezit. Het ziekelijk wankelen van mijn hart heeft opgehouden; ik gevoel dat ik weer tot het leven teruggekeerd ben, en dat mijne liefde u toebehooren zal tot aan het graf. Laat ons gemeenschappelijk leven en werken - gelooven, hopen en liefhebben!’</p>
<p>‘Amen!’ zeide Helena en drukte Emma's krans als bruidskrans op Lina's hoofd. Stil en zalig neigde zij het hoofd aan Berkenvliets borst, en een innige kus der liefde vereenigde hunne harten.</p>
<p>Helena stond ter zijde op een kleinen afstand en aanschouwde het gelukkige paar. Hare reine, sterke ziel konde in dezen oogenblik eene menschelijke zwakheid niet wederstaan. ‘Elize!’ klonk het in haar moederhart en zij sloeg de oogen ter aarde. Maar ze spoedig weer opslaande wendde zij den blik naar boven en lispelde: ‘Heer! zie genadig op haar neder, laat zij slechts als eene vrome christin, als eene vriendin van ongelukkigen leven en sterven!’</p></div></div>
<div type="chapter">
<interpGrp>
<interp type="secundair" value="duits01"/>
</interpGrp>
<head rend="h3">De snijder van Stuttgart.</head>
<p>In 't begin van de maand Junij des jaars 1510 bevond zich op den weg van Mainz naar Frankfort een kloek gebouwd jongman, aan wiens haastigen tred het te bespeuren was, dat hij gaarne voor het vallen van den nacht de naastbij gelegen herberg bereiken wilde. Hij kon zoo wat vijf en twin-<pb n="444"/>tig jaar oud zijn, en droeg een wambuis van hooggroen, stevig laken, een graauwen vilten hoed, welke aan de eene zijde opgetoomd en met eene arendsveder versierd was; daarenboven droeg hij een langen, met allerlei snijwerk opgetooiden boog, welke hem los over den rug hing, terwijl hij in den gordel een half dozijn stevige pijlen had steken. Hoeveel evenwel zijn uiterlijk ook van een krijgsman of van een jager had, zoo stond op zijn gelaat toch evenmin overmoedige trots als schalksche vrolijkheid te lezen, welke gewoonlijk de zonen van Mars en Diana kenmerken. Wij bedoelen hiermede niet, dat onze reiziger niet voor een van beiden had kunnen doorgaan, want hij was, zoo als gezegd is, een stevige, goed gebouwde knaap, wien het noch aan kracht, noch aan vlugheid haperde, maar thans scheen hij toch den moed door een of ander voorval verloren te hebben - ten minste, hij liet het hoofd mistroostig hangen, en men kon het hem duidelijk aanzien, dat hij zeer weinig belang stelde in 't geen er onderweg te zien was.</p>
<p>‘Zoo is 't altijd geweest, en zoo zal 't steeds zijn’ mompelde hij in zich zelf, terwijl de rimpels hem op het voorhoofd kwamen, ‘de sterkste heeft het regt tot zijne beschikking, en trouweloosheid, leugen en bedrog mogen zich gerust in 't openbaar vertoonen, wanneer zij maar genoegzaam magt bezitten om de ongeregtigheid welke zij bedrijven straffeloos ten uitvoer te brengen!’</p>
<p>‘Dat ben ik niet geheel met u eens, beste vriend, al moet ik u gedeeltelijk gelijk geven,’ zoo liet zich eene volle, krachtige stem in de nabijheid van onzen held hooren.</p>
<p>Deze sprong op zijde en greep onwillekeurig naar een pijl uit zijnen gordel.</p>
<p>‘Maak u niet ongerust’ sprak de vreemdeling die te paard zat, terwijl hij naauw merkbaar glimlachte; ‘ik ben even vreedzaam van aard als gij, en het is zeker mijne schuld niet, dat gij in uwe alleenspraak zoo verdiept waart, dat gij den tred van mijn paard niet gehoord hebt. Maar nogmaals, mijn jongen, ik kan u, in hetgeen ik u zoo even hoorde zeggen, maar half gelijk geven.’</p>
<p>De man met den boog had intusschen zijnen nieuwen reisgenoot, die een bediende bij zich had, wat naauwkeuriger opgenomen, en daar hij in diens uiterlijk niets zag dat hem
<pb n="445"/>vrees inboezemde, kwam hij spoedig weder op zijn verhaal, en antwoordde rond en onbeschroomd:</p>
<p>‘Wie gij ook zijn moogt, waarde heer - want uwe kleederdragt past even goed voor een rijken koopman als voor een edelen ridder, voor een adelijk heer even goed als voor een regter - gij zoudt zekerlijk anders oordeelen wanneer gij in mijne plaats waart.’</p>
<p>‘Beste jongen,’ hernam de ruiter op gemeenzamen toon, terwijl hij den voetganger met vriendelijken blik aanzag; ‘dat gij iets onaangenaams hebt ondervonden, kan men u wel aanzien, en wanneer mijne belangstelling in uw ongeluk u niet onverschillig is, moogt gij u van haar verzekerd houden. Doch gij hebt ongelijk, indien ge gelooft, dat iemand reeds daarom van hulp verstoken is, omdat hij de zwakste is, want ook de armste ontmoet dikwijls dan eenen vriend, wanneer hij er 't minst op verdacht is. Als de nood aan den man is, is de hulp vaak nabij.’</p>
<p>‘Ach,’ hernam de boogschutter, ‘waar zou voor mij zulk een vriend te vinden zijn,’ en terwijl hij dit zeide schudde hij ongeloovig met het hoofd en liet het moedeloos op de borst zinken.</p>
<p>‘Mag een zoo krachtig, flink jongman als gij zijt zich wel zoo spoedig aan moedeloosheid overgeven?’ vroeg de ruiter een weinig verstoord. ‘De boog welke over uwen schouder hangt, en de pijlen welke in uwen gordel steken doen mij vermoeden, dat gij met die wapens kunt omgaan, en bij God mijn vriend, zoo ver is het in onzen tijd nog niet gekomen, dat een dapper man daaraan niets hebben zou. - Gij zijt zekerlijk een boogschutter die ergens dienst nemen wil en eenen meester zoekt?’</p>
<p>‘Wat ik nog niet ben zou ik kunnen worden,’ antwoordde de gevraagde, terwijl hij zich op nieuw aan zijne innerlijke droefheid overgaf, ‘want voor mij heeft het leven geene waarde meer, maar wat mijn tegenwoordig bedrijf betreft, zoo vergist gij u, want ik ben thans niet meer dan een eenvoudig handwerksman, en behoor tot het kleedermakersgild te Stuttgart.’</p>
<p>‘Zijt gij een kleêrmaker!’ riep de ruiter uit, terwijl hij zijnen reisgezel van boven tot onderen bekeek, ‘nu, bij St. George! voor een snijder ziet ge er wel wat heldhaftig
<pb n="446"/>uit, en ik bedrieg mij zeer, wanneer ge dien fraaijen boog alleen voor sieraad draagt.’</p>
<p>‘Daarvan zal ik u zoo dadelijk het bewijs geven, edele heer,’ hernam de andere; ‘wat Hans Sindelfinger te Keulen doen kon, zal hij nu nog wel niet verleerd hcbben.’</p>
<p>En met eene vaardigheid en behendigheid, welke toonden dat hij de kunst verstond, nam hij den boog van den schouder, lei een pijl op de koorde, welke in een oogwenk gespannen was, bragt het wapen op de hoogte der kin, en zeide op vasten, zekeren toon tot den vreemdeling:</p>
<p>‘Ziet ge ginds die raaf in de lucht fladderen? Wacht een oogenblik, en hij zal met afgeschoten kop voor uwe voeten liggen.’</p>
<p>‘Bravo! mijn jongen,’ riep de ruiter uit, die blijkbaar met gespannen verwachting, er naar gezien had, hoe de jongeling zou volvoeren wat hij gezegd had, en nu werkelijk den vogel met doorschoten kop voor zich liggen zag. ‘Bravo! wie zulk een schot doen kan, behoeft niet te vreezen, dat er velen zijn zullen, die hem kunnen overtreffen.’</p>
<p>‘En toch,’ hernam Hans Sindelfinger, terwijl hij zijnen boog weder bedaard over den schouder hing en tot zijne vroegere treurigheid verviel, ‘en toch verzeker ik u, dat eenige dagen geleden een schot, dat zeker niet minder was dan dit, mij mijn gansch levensgeluk ontroofde.’</p>
<p>‘Wat meent ge daarmede?’ vroeg hem zijn reisgezel, die hoe langer zoo meer belangstelling in den vaardigen boogschutter begon te toonen.</p>
<p>‘Die geschiedenis is zoo lang, dat ik zou vreezen u te vervelen, wanneer ik u haar tot aan 't eind verhaalde,’ antwoordde de knaap; ‘en nu, God behoede u, heer, want ik wil hier den weg over den heuvel inslaan, om te beproeven of ik voor dezen nacht onder dak kan komen.’</p>
<p>‘Een enkel woord nog,’ riep de ruiter, ‘en zoo het voorstel dat ik u doen zal u niet behaagt, moogt ge in Gods naam uwen weg gaan.’</p>
<p>‘Welnu, welk voorstel wilt gij mij dan doen,’ vroeg de ander, terwijl hij vol vertrouwen den vreemdeling in het aangezigt zag.</p>
<p>‘De zaak is zeer eenvoudig,’ antwoordde de ander. ‘Gij
<pb n="447"/>bevalt mij - ga met mij mede tot aan de naaste herberg, welke naauwelijks een geweerschot van ons ligt, en wees daar mijn gast, en wanneer u dan, mijn wakkere knaap, bij een beker krachtigen rhijnwijn het hart niet ontboeid en de tong niet losgemaakt wordt, dan ontsla ik u van uw verhaal, en wij zullen dan morgen ochtend als even goede vrienden scheiden, als wij waren toen het toeval ons elkander deed ontmoeten.’</p>
<p>‘Ik neem uw voorstel aan,’ zeide Hans Sindelfinger, ‘want ik merk dat gij een edel heer en niet trotsch zijt, en daarenboven, openhartig gesproken, zoo vol als mijn gemoed is, zoo ledig is ook mijne beurs.’</p>
<p>Intusschen waren de reizigers aan de herberg gekomen, en nadat de ruiter vlug uit den zadel was gesprongen en aan zijnen dienaar de zorg voor zijn paard had overgelaten, betrad hij, gevolgd door onzen boogschutter, den drempel van de herberg ‘In den graauwen Beer,’ terwijl hij tamelijk vrijpostig den dikken waard op zij schoof, die met de muts in de hand de reizigers te gemoet gegaan was, en het met zich zelven nog niet eens scheen te zijn, hoe diepe buigingen hij voor dezen zou maken.</p>
<p>‘Zoo, meester Dietzmann!’ zeide de onbekende, terwijl hij zich op eene rustbank nederwierp en zijnen makker wenkte hetzelfde te doen, ‘hier ziet ge een paar dorstige kameraden voor u, en bij St. George! ik raad u aan het beste vat van uwen kelder voor ons aan te spreken, want anders kon het u wel eens slecht bekomen!’</p>
<p>‘Daar heb je 't al weêr,’ bromde de waard binnen 's monds; ‘die adelijke heeren storen zich bitter weinig aan den door den keizer onderteekenden landvrede, en doen met ons, arme burgers, net wat ze verkiezen; want bij den heiligen Jeroen, mijn beschermheilige, ik zie wel aan zijne trotsche houding en aan zijn lang zwaard, dat het een ridder met zijn gevolg is.’</p>
<p>‘Wat mompelt ge daar?’ riep de vreemdeling, die gaarne met den waard den spot scheen te drijven.</p>
<p>‘Niets, gestrenge heer, niets oneerbiedigs tegen u, ik bedoelde alleen, dat het groote zonde zou zijn, wanneer ik aan zulk een edel heer niet van het beste voorzette.’</p>
<p>‘Zoo is het juist, baas Dietzmann!’ hernam de ridder
<pb n="448"/>lagchend, ‘ofschoon ge desniettemin dezelfde oude schelm blijft, die ge uw leven lang geweest zijt.’</p>
<p>De waardige eigenaar van ‘den graauwen Beer,’ vond het, waarschijnlijk uit liefde tot de waarheid, niet noodig hiertegen iets in te brengen, maar haastte zich om aan het gebod van zijnen gast gevolg te geven, en zette twee groote bekers en een kan met vonkelenden wijn op tafel.</p>
<p>‘Zie zoo, doe me dit nu eens na,’ zeide de ridder tot zijnen medgezel, terwijl hij een der bekers nam en dien tot aan den bodem toe ledig dronk. ‘Nu, dat frischt op, na zoo'n lange, moeijelijke reis; of denkt ge er anders over, mijn jongen?’</p>
<p>‘Waarlijk niet, edele heer, en het beste bewijs daarvoor is, dat ik u beschrijven kan, hoe de bodem van dezen beker er uitziet,’ antwoordde de ander, terwijl hij insgelijk zijnen beker ledigde.</p>
<p>‘Vertel mij dan nu uwe geschiedenis eens, en terwijl gij spreekt, zal ik zorg dragen dat u de keel niet droog wordt.’</p>
<p>‘Zooals ik u reeds gezegd heb, heer,’ dus begon de boogschutter, ‘ben ik maar een arme kleêrmaker. Doch mijn vader was jagtopziener van onzen genadigen heer den hertog, en in het eenzame woud, te midden van herten en reeën, van beeren en wilde zwijnen werd ik groot. Daar leerde ik spoedig den boog gebruiken, en toen ik veertien jaar oud was, mogt ik, zoo jong ik was, de beste schutter van den omtrek heeten.’</p>
<p>‘En toch zijn er in Schwaben veel goede schutters,’ viel de ridder hem in de rede, ‘ik heb de Schwabische schutters leeren kennen, en kan het getuigen, dat zij hunne pijlen door de voegen van een harnas schieten kunnen. Maar ga voort. Waarom zijt ge niet even als uw vader een kloek jager geworden?’</p>
<p>‘Omdat er niemand was die zich om mij bekommerde, nadat mijn vader op zekeren dag door een strooper doodelijk getroffen naar huis gedragen werd, en kort daarna stierf. Mijne moeder had ik reeds lang te voren verloren, en zoo bleef ik hulpeloos en verlaten achter, en wist ik niet, wat te beginnen.’</p>
<p>‘Gij waart toen nog jong,’ sprak de ridder weder, ‘en
<pb n="449"/>wist misschien nog niet, hoeveel het vertrouwen op God waard is?’</p>
<p>‘Integendeel, edele heer,’ antwoordde de jongeling, hoewel ik niet veel meer dan een kind was, was het juist dat vertrouwen, waardoor ik den moed verkreeg om zonder vrees de toekomst af te wachten. Ik nam den lievelingsboog mijns vaders - het is deze dien gij hier ziet - verliet onze hut en het woud waarin ik mijne kindschheid had doorgebragt, en begaf mij vol moed naar Stuttgart. Daar woonde een verre bloedverwant van mij, die, arm als ik, kleêrmaker van beroep was. Ik klopte aan zijne deur, zeide hem in welke omstandigheden ik verkeerde, en verzocht hem mij in zijn huis op te nemen, en mij zijn bedrijf te leeren. De oude man was wel ontroerd, toen hij mij zoo ter neder gedrukt voor zich zag staan, terwijl de tranen mij overvloedig langs de wangen biggelden; maar nog meer werd hij bewogen door de tranen van een achtjarig, blondlokkig, blaauwoogig meisje, dat zoo mogelijk nog harder schreide dan ik, den oude om den hals viel, en hem met hare zachte, gevoelvolle stem smeekte, dat hij mij niet zou verstooten. Hierdoor werd de laatste tegenstand overwonnen, want Katharina was zijn eenig kind, en hij had haar boven alles lief. Hij nam mij toen bij de hand en zeide: ‘droog uwe tranen af, en stel u gerust; gij blijft bij mij; ik ben wel zelf een man zonder middelen, maar waar tot nu toe twee zich hebben kunnen verzadigen, daar zal voor een derde ook nog wel genoeg zijn.’ En ziet - het was alsof de hemel deze goede daad wilde beloonen, want van dezen tijd af kreeg mijn meester meer en meer te doen, en het ging hem beter dan het hem ooit te voren gegaan was. En ik leerde mijn bedrijf, en was na verloop van vier of vijf jaren, een degelijk handwerksgezel, die mijnen meester ter dege kon bijstaan in zijnen arbeid, en hem dus doormijne vlijt en mijn goed gedrag eenigermate zijne barmhartigheid kon vergelden.’</p>
<p>‘Dat was braaf, dat gij zoo handeldet, mijn jongen,’ viel de ridder hem weder in de rede, ‘want ondankbaarheid is de laagste ondeugd waaraan een mensch zich kan schuldig maken.’</p>
<p>‘Doch nu komt het ergste eerst aan, edele heer,’ zei Hans Sindelfinger goedhartig, terwijl hij met eene diepe zucht te kennen gaf, hoe zwaar hem dit op 't harte lag.</p>
<pb n="450"/>
<p>‘Neem dan eerst eens eene stevige teug uit uwen beker,’ sprak de ridder, ‘en ga dan voort met uw verhaal, als een man die zijn ongeluk kan dragen. Ik hoop toch dat naald en schaar u uwen goeden boog niet hebben doen vergeten.’</p>
<p>‘Neen, neen!’ antwoordde Hans, ‘want als ik maar een uurtje vrij af had, dan oefende ik mij in het schieten, en zoo bleef ik niet alleen de goede schutter die ik geweest was, maar bragt het nog verder in de kunst, zoodat ik zeker was van elken uitgeloofden prijs te winnen.’</p>
<p>‘Welnu, wat hield u dan onder zulke omstandigheden van uw geluk af?’ vroeg de ridder eenigzins verwonderd.</p>
<p>‘Och, edele heer, het was de liefde,’ hernam de boogschutter op zijne openhartige wijze. ‘Katharina was tot eene bloeijende jonkvrouw opgegroeid; innerlijk was zij rein en goed als een engel, en uiterlijk geleek zij op een met de schoonste kleuren schitterende, door de morgendauw bevochtigde bloem. Aan ons geluk ontbrak niets dan de toestemming haars vaders, en deze hoopten wij te verkrijgen. Maar zie,’ voer Hans Sindelfinger voort, ‘zoo gaat het in 't leven; wanneer de menschen een schat bezitten, dan willen ze er hun voordeel mede doen, en dan worden ze hardvochtig en onregtvaardig; hun hart wordt als steen, en hun geweten krimpt ineen, zoodat daarin geene plaats meer is voor edele aandoeningen.’</p>
<p>‘Niet alle menschen zijn zoo,’ zeide de ridder, ‘en het bevalt mij maar weinig, dat een jonge knaap als gij, reeds zulk een oordeel velt. Maar ga voort; ik kan bijna het overige van uwe geschiedenis wel raden.’</p>
<p>‘Gij moet weten, edele heer, dat mijn meester sedert eenigen tijd omgang met een ouden, schelen man, die een valsch, ongunstig uiterlijk had, die tegenover ons woonde, en van wien niemand wist, waar van daan hij gekomen was. Deze bezocht ook van tijd tot tijd mijnen meester, en beproefde dan met zijne zoetsappige stem, Katharina allerlei vleijerij te zeggen. Deze beklaagde zich dan bij mij, maar ik troostte haar, en zeide: ‘het is een luim van uwen vader, en die zal wel overgaan.’ Maar dat was misgerekend. Hoe drukker het verkeer van Katharina's vader met den onheilspellenden oude werd, des te koeler en afgemetener werd hij tegen mij. Had hij mij vroeger als een zoon be-<pb n="451"/>handeld, hij liet het mij nu maar al duidelijk gevoelen, dat hij de meester, en ik de knecht was. Dat viel mij zwaar te dragen, en ik kon het in dien toestand niet langer uithouden. Nadat ik met Katharina alles afgesproken had, sprak ik op zekeren dag mijnen bloedverwant dus aan: ‘meester,’ zei ik, ‘gij hebt mij veel goeds gedaan, en ik heb getracht door vlijt en gehoorzaamheid mij dit waardig te toonen. Meet gij nu de maat uwer weldaden vol, en schenk uwe toestemming en zegen op eene verbindtenis tusschen mij en Katharina.’ - Sidderend wachtte ik na deze aanspraak welke de langste was, welke ik ooit gehouden had, op het antwoord mijns meesters. Hij zag mij een oogenblik met zonderlingen blik aan, zoodat ik bijna bang voor hem werd, en gaf mij toen dit bescheid: ‘Gij deugniet, gij die, naar gij zelf zegt, zooveel goeds van mij genoten hebt, zult gij nu pogen, om mij te berooven van het liefste dat ik bezit!......En hoeveel meent ge dan wel dat mijne Katharina waard is?...Toon mij eene tonne gouds, zooals mij door anderen is gedaan, en ik zal aan uw verzoek voldoen; zijt ge daartoe niet in staat, geef dan uwe plannen gerust op, en waag het niet meer mij daarover te spreken.’</p>
<p>‘Dat was niet mooi van uwen meester,’ riep de ridder uit, medegesleept door zijne belangstelling in den boogschutter, terwijl hij met de vuist op de tafel sloeg, zoo krachtig, dat de bekers stonden te waggelen, en baas Dietzmann, die in zijn armstoel eventjens was ingedut met een schrik wakker werd.</p>
<p>‘He, wat was dat een slag!’ riep Hans Sindelfinger, zijnen dischgenoot verwonderd en schuw aanziende; ‘nu kan ik mij eenig denkbeeld maken van de klappen, welke volgens de sage, vroeger door onze Schwabische ridders onder de ongeloovigen werden uitgedeeld!’</p>
<p>‘Laat dit u niet storen in uw verhaal,’ sprak de ridder hierop glimlagchend, ‘dat is zoo mijne gewoonte wanneer ik in vuur geraak, en zoo heb ik mijn leven lang gedaan.’</p>
<p>‘Welnu dan, edele heer,’ ging de boogschutter voort, ‘toen ik dat antwoord vernam, dacht ik in den grond te zinken. Een paar woorden zouden aan het geluk, waarvan ik sedert jaren gedroomd had, mij ontrukken - ik kon het niet gelooven, en de oude man scheen dit op mijn gelaat te
<pb n="452"/>lezen, want plotseling wendde hij zich weder tot mij, en zeide op zoo spottenden en hatelijken toon, als ik 't nooit vroeger van hem gehoord had: ‘hoor eens, Hans Sindelfinger, ge zijt een arme stumper, en het is vermetel van u, dat ge 't oog hebt laten vallen op het schoonste meisje van geheel Stuttgart. Opdat gij echter moogt inzien, dat ik niet onbillijk ben, zoo zeg ik u nog dit: kunt ge mij binnen acht weken tijds honderd gulden baar geld toonen, en mij bewijzen, dat ge dat geld op eerlijke wijze verworven hebt, zoodat ge daarvoor uw burgerregt koopen kunt, dan zult ge het meisje hebben, dat zweer ik u bij mijne hoop op de zaligheid; is echter deze tijd voorbij, en hebt ge aan mijne voorwaarden niet voldaan, dan zweer ik u evenzeer, dat meester Zirpel van hierover Katharina tot vrouw zal krijgen, die haar tot eene groote, rijke dame zal verheffen.’</p>
<p>‘Het zij zoo!’ riep ik in vertwijfeling uit, ‘ofschoon gij zeer goed weet, dat ik onmogelijk voldoen kan aan 't geen gij van mij eischt!’</p>
<p>Toen ijlde ik in wanhoop weg, liep als een waanzinnige de stad uit, en dwaalde op den landweg henen, vervuld met allerlei booze gedachten. Doch, gij hebt gelijk, edele heer! God verlaat de opregten niet, en als de nood aan den man komt, is er dikwijls hulp nabij. - Het was bijna nacht, toen ik met gebroken hart den weg naar huis insloeg. Twee met stof bedekte voetgangers liepen voor mij uit. Zij gingen langzaam, en ik kon alles hooren wat zij spraken.</p>
<p>‘Ik zeg u,’ merkte de een op, ‘dat dit een feest zijn zal, zooals er in Keulen niet veel geweest zijn, en een vrolijker Pinksterfeest zal er naauwelijks in geheel Duitschland gevierd worden’</p>
<p>‘Er zal dus om den prijs geschoten worden?’ vroeg de andere.</p>
<p>‘Ja, dat zal er, en zoo dat ieder er aan kan deel nemen, die maar met den boog kan omgaan, en wie het gelukkige schot doet krijgt honderd klinkende guldens als eerste prijs. De burgemeester en de raad hebben die laten uitschrijven, en wat ik u daar zeg, zal misschien morgen reeds in Stuttgart bekend zal worden.’</p>
<p>Mij klopte het hart van vreugde, toen ik deze woorden
<pb n="453"/>hoorde, want de hoop deed mijn moed herleven. Had God toch Willem Tell geholpen om den appel van het hoofd zijns zoons te schieten, waarom zou Hij ook mij niet bijstaan, en mij, tot mijn en Katharina's geluk, den eersten prijs niet doen winnen. In 't kort, edele heer, de vreemde had de waarheid gesproken, en veertien dagen daarna was ik reeds op weg naar den Rhijn, waar een schot over mijne geheele toekomst beslissen zou.’</p>
<p>‘Maar het geluk diende u niet, mijn arme jongen,’ zeide de ridder deelnemend, ‘gelijk ik uit uwe droevige trekken, en uit de klagten welke ik u hoorde uiten, kan bespeuren.’</p>
<p>‘Daarin vergist gij u,’ hernam Hans Sindelfinger, ‘ik won werkelijk den prijs, maar toen het op betalen aankwam, weigerde men mij het eerlijk verdiende loon te geven onder allerlei voorwendsels, want eerst moest ik een maaltijd geven om mij los te koopen, zooals zij zeiden, en toen maakte het hoofd van het Keulsche schuttersgilde mij allerlei berekeningen, zoodat ik wel begreep, dat men voornemens was mij te onthouden wat mij toekwam en mij met ledige handen te laten vertrekken.’</p>
<p>‘Maar gij liet u toch niet overbluffen, en bleeft toch aandringen op den prijs?’ vroeg de ridder belangstellend.</p>
<p>‘Edele heer,’ antwoorde de boogschutter den schouder ophalende, ‘hoe zal een arme knaap als ik regt verkrijgen, wanneer men het hem niet vrijwillig geven wil. Te vergeefs vorderde ik dat men den prijs betalen zou, welke opentlijk en plegtig was uitgeschreven, en toen eindelijk mijn bloed begon te kooken, en ik de Keulsche heeren trouweloos en woordbrekers noemde, toen pakten zij mij op, en bragten mij naar den raad, en een der schepenen die daar zitting had, om mijne klagten aan te hooren en om regt te spreken, noemde mij een oproermaker, een twistzoeker, en beval, mij met geweld de stad uit te drijven, en gaf mij te kennen, dat men mij, wanneer ik mij weder binnen de muren vertoonde, gevangen zou zetten. Zoo ging ik weg, ongelukkiger en wanhopiger nog dan vroeger, en in dien toestand, edele heer hebt gij mij aangetroffen, en wanneer ook gij al niet in staat mogt zijn wraak te nemen over het onregt mij aangedaan, zoo hebt gij mij toch
<pb n="454"/>in allen gevalle getroost en uwe belangstelling in mij getoond, waarvoor ik bidde dat God u moge beloonen, gelijk mijn hart het nimmer zal vergeten.’</p>
<p>‘Maar daarmede zijt gij niet geholpen, mijn arme vriend, en ik denk er reeds over na, of er geen middel zou te vinden zijn, om den overmoed dezer trotsche burgers te tuchtigen en hen te dwingen u te doen wat regt is.’</p>
<p>De boogschutter wilde juist hierop antwoorden, toen een ruiter voor de herberg verscheen, en kort daarop de gelagkamer binnen trad. Het was intusschen geheel donker geworden, en de nieuw aangekomene, die naar zijne kleeding te oordeelen een rijk koopman was, zou misschien bijna niet zijn opgemerkt, wanneer hij zelf niet door zijne wijze van handelen de opmerkzaamheid op zich had gevestigd.</p>
<p>‘Wel voor den duivel, baas Dietzmann,’ riep de vreemdeling terwijl hij driftig de groote kamer doorliep, en plaats nam in een armstoel welke niet verre van de plaats stond waar de ridder en zijn jonge vriend zaten, ‘voor den duivel, is dat een manier van handelen voor een kalant, die nu reeds sedert tien jaren uw huis bezoekt, hem een half uur voor de deur te laten wachten, voor dat er zich een uwer luije knechts vertoont, om iemand die moede en hongerig is uit den zadel te helpen!’</p>
<p>‘Ik zal die luije kerels met den stok ranselen, zeer geachte heer Heuser, daar kunt gij u op verlaten,’ antwoordde de waard, dien het onverschillig was of hij den rug van anderen in gevaar bragt, wanneer hij den zijne maar kon beveiligen; ‘neem intusschen plaats, en wees verzekerd, dat ik het aan niets zal laten ontbreken, om uwen eetlust te bevredigen, en u weder in eene goede luim te brengen. Ik had u reeds verwacht, heer Sebastiaan Heuser, want ik weet, dat gij altijd een van de eersten op de Frankfortsche mis zijt. Zet u op uw gemak, en vertel ons eens, wat nieuws er te Keulen is.’</p>
<p>Reeds toen de koopman was begonnen te spreken, had Hans Sindelfinger naauwlettend toegeluisterd, maar toen de vreemdeling zijnen breedgeranden hoed afzette, en zich met behulp van den waard van zijnen korten mantel ontdeed, boog zich de knaap naar zijnen ridderlijken vriend, en fluisterde ontsteld:</p>
<pb n="455"/>
<p>‘Zoo waar ik hoop zalig te worden, edele heer, hij is het!’</p>
<p>‘Wie dan?’ vroeg deze, terwijl hij den knaap nieuwsgierig aanzag.</p>
<p>‘Niemand anders dan de schepen van Keulen, die het onregtvaardig vonnis over mij uitsprak, en mij de stad uit liet zetten.’</p>
<p>‘Ha!’ riep de ridder uit, terwijl zijn oog vlammen schoot, ‘als dat zoo is, vat dan moed, en hoop dat gij nog geholpen zult worden.’</p>
<p>‘Genadige heer!’</p>
<p>‘Stil, laat alles aan mij over, en wanneer de tijd tot handelen daar is, zal ik u de rol aanwijzen welke gij spelen moet.’</p>
<p>Met deze woorden stond de ridder op, vatte den verbaasden boogschutter bij de hand, rigtte zich trotsch in zijne geheele lengte op, en ging regt op den Keulschen koopman af.</p>
<p>‘Het is anders mijne manier niet, met u, heeren van de el, zooveel morgenspraak te maken,’ zoo sprak hij den man toe; ‘daar ik echter hier niet voor mij zelven maar voor een ander handel, zoo wil ik u, alvorens ik tot eenig besluit overga, verzoeken mij eenige vragen te beantwoorden.’</p>
<p>‘En wat is er van uwe dienst?’ vroeg de koopman trotsch, terwijl hij zich desgelijks oprigtte, ‘laat hooren wat gij te zeggen hebt, dan zal ik zien, of het mij belieft u antwoord te geven.’</p>
<p>‘Of het u belieft?’ hernam de ridder, het voorhoofd zamentrekkende, ‘bij St. George, ik ben niet gewoon mij dus te laten afwijzen!....Doch ter zake: kent gij dezen jongman?’</p>
<p>‘En wanneer ik hem eens niet wilde kennen, wat zou het dan nog?’ vroeg de Keulenaar, en hij wierp een blik op den boogschutter, waarin ondanks de moeite welke hij zich gaf dit te verbergen, toch zekere verrassing te lezen was.</p>
<p>‘Maar dat doet er in dit geval ook niet toe,’ hernam de ridder rustig, ‘want deze wakkere jongeling zal u wel herkennen, en ik zou geen reden weten, waarom ik aan zijne getuigenis geringere waarde zou hechten dan aan de uwe.’</p>
<pb n="456"/>
<p>‘Maar wie zijt gij?’ vroeg de burger trotsch, ‘dat gij u vermeet vreedzame reizigers op 's keizers heirweg in 't verhoor te nemen?’</p>
<p>‘Heb een oogenblik geduld, mijn dappere heer; ook dit zult ge ondervinden, zoodra gij u genegen zult hebben betoond mij te woord te staan. Derhalve vraag ik u nogmaals: kent gij dezen knappen jongman, en is het bij u, heeren te Keulen, de gewoonte, dat men de menschen met vonnissen en kerkerstraf betaalt, in plaats van met klinkende guldens?’</p>
<p>‘Zoodra zij het verdienen, waarom niet?’ antwoordde de koopman, ‘en,’ voegde hij er op spottenden toon bij, ‘deze knaap ziet er werkelijk zoo uit, of hij in zulk een geval heeft verkeerd.’</p>
<p>‘En alsof gij zijn regter geweest waart,’ voegde de ridder er bij, wiens vlammende blik op nieuw op den hoovaardigen burger rustte. ‘Neem u in acht, en bedenkt wel, wat antwoorden ge mij geeft: is dit Hans Sindelfinger, de boogschutter van Stuttgart, die bij het prijsschieten te Keulen den eersten prijs won, en wien gij tot schande uwer stad, weigerdet het eerlijk verdiende loon te betalen? Met dit te doen hebt gij, heeren u waarlijk een goeden naam gemaakt in het Duitsche Rijk, en ik wilde bij St. George niet gaarne zulk een vlek op mijn kleed hebben!’</p>
<p>‘Luister,’ zeide de koopman, ‘ongetwijfeld is dit de schutter, van wien gij spreekt - ik herken hem, en ik ben het die hem veroordeeld heb. Gelooft ge evenwel dat ik mij bang zal laten maken door uwe bedreigingen, dan vergist gij u - wacht u er voor vreedzame reizigers op den weg aan te vallen, want de keizerlijke majesteit laat niet met zich spotten, en de arm van Keulen reikt ver genoeg, om met goed gevolg eene aanklagt voor de voeten van het hoofd des rijks neder te leggen.’</p>
<p>‘Laat het aan den adel over, zijne belangen bij den keizer zelf te regelen, en zorg gij er voor, dat gij uwe kruidenierswaren en uw balen linnen voor een goeden prijs aan den man brengt - maar bij St. George, waar zal ik zooveel tijd verliezen met praten, terwijl ik een veel korteren weg weet, om de zaak aan een eind te brengen!’</p>
<p>Met deze woorden ging de ridder naar het venster,
<pb n="457"/>opende dit gedeeltelijk, en blies eenige malen hard op een hoorn, welke aan een zilveren keten over zijn schouder hing, en dien hij tot nu toe onder zijnen mantel had verborgen gehouden. Hij luisterde eenige minuten, terwijl de aanwezigen elkander verbaasd aanzagen, en meester Dietzmann vol angst en schrik de kamer rondliep. Eindelijk deed zich een tweede hoorn zeer in de nabijheid hooren, en men vernam duidelijk, dat eene ruiterbende rasch de herberg naderde.</p>
<p>‘Heilige Jeroen, sta mij bij,’ mompelde de dikke waard, ‘wat baat nu het kamergeregt, en de te Worms gesloten landvrede!...Die adelijke heeren doen juist wat zij willen, en ik zal God danken, wanneer zij van avond mijn huis niet in brand steken.’</p>
<p>Intusschen had de ridder zich weder tot den koopman gewend, wiens hoogmoedige trots eenigermate verminderde, toen hij bemerkte, welk een loop de zaken namen.</p>
<p>‘Welnu, mijnheer de Keulsche burger,’ riep hij lagchend, ‘gij wildet weten, wie ik was. Zie, ik draag een kenteeken bij mij, waaraan men mij van het eene einde van Duitschland tot aan het andere herkent, en ik wed, dat ook gij, mijn waardige handelaar, daaraan genoeg zult hebben, om mijnen naam te kunnen raden.’</p>
<p>Toen de ridder dit zeide, rigtte hij zich in zijne gansche lengte overeind, en terwijl hij zijn regter arm uitstrekte, en eene geweldige ijzeren vuist liet zien, vroeg hij half dreigend, half gekscherend:</p>
<p>‘Kent gij deze hand, heeren, en zijt gij er van overtuigd, dat zij krachtig genoeg is, om aan mijne woorden nadruk bij te zetten?’</p>
<p>‘Götz! - Götz met de ijzeren hand!’ riepen de aanwezigen verrast uit, en baas Dietzmann haastte zich om zoo spoedig mogelijk voor den ridder ter aarde te buigen.</p>
<p>‘Gij hebt eene onregtvaardigheid begaan, gij heeren van Keulen,’ sprak Götz van Berlichingen, zich tot den koopman wendende, ‘eene onregtvaardigheid, die reeds dadelijk daardoor wordt gestraft, dat gij, mijnheer de schepen, die regt moet spreken, en deze onregtvaardigheid weder goed maken moet, in mijne handen zijt gevallen. Ik ben geen
<pb n="458"/>bandiet en geen roofridder, gelijk gij allen weet, maar ik ben de vriend der armen en der verdrukten, en gebruik gaarne mijn zwaard om den overmoed der magtigen te beteugelen, zonder aanzien des persoons, hetzij deze burgers, ridders of bisschoppen zijn. Het spijt mij derhalve, mijn waarde heer Sebastian Heuser, u te moeten aankondigen, dat gij zoolang mijn gevangene zult moeten blijven, tot dat de heeren van Keulen, uwe ambtgenooten, aan dezen braven boogschutter zijn wettig eigendom tot op de laatste penning zullen hebben uitbetaald.’</p>
<p>‘Heer ridder,’ antwoordde de koopman, die onderwijl wat van zijne verbazing bekomen was, ‘doe wat u goed dunkt, want ik weet dat uw hoofd even hard en onbuigzaam is, als uwe hand, maar bedenkt het wel wat gij doet, en vergeet het niet, dat al wat gij mij aandoet, eene beleediging voor geheel Keulen is, en dat de raad en de burgerij niet rusten zullen, voor dat zij daarvoor voldoening zullen hebben gekregen.’</p>
<p>‘Dat zal ik afwachten,’ hernam Götz van Berlichingen, ‘en nu verzoek ik u, dat ge uw paard bestijgt, en mij voor een klein togtje uw gezelschap schenkt.’</p>
<p>‘Meester Dietzmann, gij zijt getuige van deze daad van geweld,’ riep de koopman.</p>
<p>Maar meester Dietzmann scheen naar deze eer niet te verlangen, en liep zoo snel zijne zwaarlijvigheid het veroorloofde de deur uit, zoodat de Keulenaar wel zag, dat hij van deze zijde geene hulp te wachten had.</p>
<p>‘Welnu, zijt gij gereed?’ vroeg Götz van Berlichingen.</p>
<p>‘Werwaarts wilt gij mij brengen? Gij ziet, ik ben vermoeid, en heb een krachtig maal noodig.’</p>
<p>Wees daarover niet bezorgd, wakkere schepen. Ik zal u niet dwingen mij naar mijn slot Hornburg te volgen, want dat zou wel wat verre zijn, maar wanneer wij niet te langzaam rijden, beloof ik u, dat gij morgen vroeg bij mijnen vriend en wapenbroeder, den graaf van Königstein gastvrij zult worden ontvangen, waar het u aan niets zal ontbreken.’</p>
<p>‘Maar mijne zaken roepen mij naar Frankfort, waar morgen de mis aanvangt.’</p>
<p>‘Welnu, schrijf dan aan uwe medehandelaars die daar
<pb n="459"/>zijn, wat u overkomen is, en wees verzekerd dat uw berigt terstond bezorgd zal worden waar gij het begeert.’</p>
<p>‘En hoe lang, heer ridder, zijt gij van plan mij in uwe magt te houden?’</p>
<p>‘Dat zal van uzelven afhangen; gij moet de heeren te Keulen er toe aanmanen, dat zij zoo spoedig mogelijk hun woord verpanden, en de op onwettige wijze niet betaalde honderd gulden aan dezen braven knaap geven, die ze eerlijk heeft verdiend.’</p>
<p>‘Goed dan, laat ons vertrekken, want ik zie wel dat alle tegenstribbelen hier te vergeefs zou zijn. Maar nog eens, bedenk toch wat gij doet, en wacht u voor de gevolgen, welke het geweld aan mij gepleegd, voor u na zich kan slepen.’</p>
<p>‘Laat dat maar aan mij over,’ sprak Götz, terwijl hij in den zadel sprong, en zich aan het hoofd van vier of vijf ruiters stclde; ‘intusschen verzoek ik u van den nood eene deugd te maken, en mij als iemand te beschouwen, die niets kwaads met u voor heeft.’</p>
<p>De ruiterbende zette zich in beweging, en verdween weldra in den duisteren nacht. En meester Dietzmann zeide, terwijl hij de deuren en vensters zijner herberg zorgvuldig sloot:</p>
<p>‘Wie Götz vangen wil, moet vroeg opstaan, en eigenlijk moet men blijde zijn, dat een arme knaap een edel hart en een heldenarm aantreft, die zich zijner aantrekken. Die kooplui haten den trots der ridders, maar wanneer zij met hunne geldzakken eens het bestuur in handen kregen, zou het nog tienmaal erger zijn.’</p>
<p>Veertien dagen na dit voorval, toog een statige optogt van ruiters te Frankfort aan den Main naar het raadhuis. Aan de regterhand reed de graaf van Königstein, dan volgde Sebastian Heuser, de schepen van Keulen, en naast dezen reed Götz van Berlichingen, die vrolijk her- en derwaarts keek, en vriendelijk boog en groette, wanneer de toeschouwers, waar hij voorbij kwam, het hoofd ontblootten, en velen uit de menigte met de mutsen zwaaiden, en met krachtige en luide stem riepen: ‘Leve onze Götz, de vriend van burgers en boeren, leve Götz met de ijzeren hand, het sieraad der ridderschap - beware God hem nog lang!’</p>
<p>Heuser wendde zich vriendelijk tot den ridder, en zeide:
<pb n="460"/>‘thans, nu onze twist beslecht is, stem ik van ganscher harte hiermede in, en wanneer gij eens te Keulen komt, sta ik u er voor in, dat gij er niet minder hartelijk zult worden ontvangen.’</p>
<p>Ondertusschen was de optogt aan het raadhuis gekomen, en de graaf van Königstein, Götz van Berlichingen en Hans Sindelfinger, de boogschutter, stegen de trappen op en stonden kort daarna voor den vergaderden raad van Frankfort, die hen bij monde van den eersten burgemeester der stad vriendelijk welkom heette, en hen verzocht te gaan zitten op de voor hen bestemde zetels.</p>
<p>‘Zeer geëerde heeren en vrienden,’ zoo ving de burgemeester aan, ‘daar ons door de stad Keulen is opgedragen om als middelaars op te treden in haren twist met den edelen en beroemden ridder Götz van Berlichingen, zoo willen wij in vrede en vriendschap een einde maken aan deze voor ons zoo eervolle taak. Wat u betreft, heer Sebastian Heuser, wij verzoeken u nogmaals voor de vergadering van den raad dezer stad de verklaring af te leggen, dat gij er van wilt afzien, om eenige schadevergoeding of voldoening te eischen van den geëerden ridder Götz van Berlichingen?’</p>
<p>‘Die zaak is reeds uit de wereld,’ antwoordde de schepen, ‘en het is mij aangenaam hier opentlijk mijne hoogachting voor den edelen ridder te kunnen betuigen.’</p>
<p>‘Dan,’ ging de burgemeester voort, ‘zijn wij van wege den raad en de burgerschap der stad Keulen gemagtigd, om aan Hans Sindelfinger, suijder van Stuttgart, den prijs van honderd gulden, welken hij daar bij het laatste prijsschieten gewonnen heeft, zonder korting in baar geld uit te betalen. Kom nader, Hans Sindelfinger, en ontvang het loon, dat gij door uwe kunstvaardigheid billijk verdiend hebt.’</p>
<p>Den wakkeren boogschutter kwamen de tranen in de oogen, toen hij het hoorde, en het eerste dat hij deed, was dat hij neder knielde voor zijnen beschermer Götz van Berlichingen, maar de ridder wees met liefderijken ernst dit huldebetoon van de hand en sprak, naauwelijks zelf van zijne ontroering bekomen:</p>
<p>‘Treed voorwaarts, mijn brave jongen, en doe wat de heer burgemeester u gelast.’</p>
<p>‘O wel hebt gij gelijk, edele heer,’ riep Hans Sindelfin-<pb n="461"/>ger met de vreugde op 't gelaat, de schoone blinkende guldens opstrijkende, ‘God laat den zwakke en nederige niet aan zijn lot over, en wanneer de nood op zijn hoogst is, is vaak de hulp nabij.’</p>
<p>En nu, mijne heeren,’ ging de burgemeester voort, ‘dewijl dan dit geschil is bijgelegd, laat voortaan vrede en vriendschap duurzaam zijn tusschen den beroemden ridder Götz van Berlichingen en de stad Keulen. Als hunne gevolmagtigden hebben wij de hierop betrekking hebbende acte laten opstellen, en wij verzoeken u, hoogedele heer graaf van Königstein, en u hoogachtbare heer handelaar Sebastian Heuser, deze als getuigen met uwe naamteekeningen te bekrachtigen.’</p>
<p>Toen deze plegtigheid was afgeloopen, werden de aanwezigen op voorkomende wijze door den eersten burgemeester van Frankfort ten zijnent genoodigd tegen den avond.</p>
<p>‘Het is toch altijd,’ zoo sprak hij, ‘eene Duitsche gewoonte geweest, om onder een gullen dronk geschillen bij te leggen, en nieuwe banden van vriendschap aan te knoopen.’</p>
<p>‘Zoo behoort het,’ antwoordde Götz. ‘Ontvangt gij, mijne heeren van Frankfort onzen dank voor uwe bemiddeling, en weest bij voorkomende gelegenheid ook van mijne bereidvaardigheid overtuigd.’</p>
<p>Zoo eindigde het avontuur van Götz van Berlichingen, waarvan hij ook in de levensbeschrijving, welke hij van zich zelven gegeven heeft, melding maakt, een voorval, dat aanvankelijk vele onaangenaamheden dreigde na zich te zullen slepen, - want het was den keizer ernst met den landsvrede, en waar deze geschonden werd, strafte hij zeer gestreng.</p>
<p>Wat Hans Sindelfinger betreft, - deze sloeg, nadat hij dankbaar afscheid genomen had van zijnen beschermer, den kortsten weg naar Stuttgart in. Nog juist acht dagen waren er over van den termijn, welken Catharina's vader hem had gesteld. Toen hij de woning zijns ouden meesters naderde, werd het hem benaauwd om 't harte, en levendiger dan vroeger stond hem de oude, roodharige, spillebeenige vreemdeling voor den geest, met diens tonne gouds, door welke zijn vroeger zoo goede meester was verblind geworden. In den hevigsten angst werd hij door de gedachte gekweld, of misschien Katharina's vader zich zou hebben over laten halen,
<pb n="462"/>om zijn woord te breken. Hoe meer hij het kleine huisje naderde, des te koortsiger stroomde hem het bloed door de aderen. Het was nacht, en vol vreeze staarde hij op het met wijngaardloof omkranste venster. In het woonkamertje scheen licht, een flaauw licht, en het scheen hem toe, dat hij zijne Katharina zag zitten op hare gewone plaats, met de handen onder het hoofd. Daar troffen de toonen van een stichtelijk gezang zijn oor; ontroerd knielde hij neder, en toen het laatste geluid wegstierf stond Hans Sindelfinger op; versterkt en bemoedigd, het oog tintelend van hoop en vreugde, opende hij de deur.</p>
<p>‘Katharina,’ riep hij uit, en op hetzelfde oogenblik had hij hare hand gevat, haar aan zijn hart gedrukt, terwijl het meisje juichte van vreugde.</p>
<p>‘Hans, mijn zoon!’ - zoo deed de oude zich daar tusschen hooren, - ‘zijt gij daar werkelijk terug mijn arme jongen? Zoo is dan, Gode zij dank, mijn gebed verhoord, en kan ik het onregt, dat ik u heb aangedaan weder goed maken!’</p>
<p>‘En hier hebt ge de vereischte honderd gulden,’ zeide Hans; ‘zij zijn eerlijk verdiend, en nog acht dagen zijn er over van den termijn, welken gij mij hebt gesteld.’</p>
<p>O behoud uw geld - behoud uw geld,’ sprak de grijsaard afwijzend, ‘wanneer het meisje u gelukkig maken kan naar uwe meening, dan is zij de uwe, en zoo ge het kunt doen, schenk mij vergiffenis, gelijk ik hoop dat God het mij gedaan heeft, daar mijne ziel voor een oogenblik door den booze was verblind.’</p>
<p>‘Zoo is dan de overbuurman uw vriend niet meer?’ vroeg Hans, zijnen meesten in gespannen verwachting aanziende.</p>
<p>‘Hans,’ zeide de ander ernstig, terwijl hij onzen boogschutter bij de hand vatte, ‘laat u nooit verblinden door geldzucht, want dat leidt nooit tot iets goeds. Ziet gij, mijn jongen, daar over die verlaten woning, waar thans de duisternis heerscht?’</p>
<p>‘Zoo is dan de booze oude van hierover vertrokken!’ riep Hans uit op een toon, waaraan men hooren kon, dat hem een steen van het hart was gewenteld.</p>
<p>‘Ja hij is vertrokken, en wel niet uit eigen verkiezing, maar omdat het is uitgekomen dat hij een schelm, een bedrieger, een valsche munter was.’</p>
<pb n="463"/>
<p>‘Meester,’ hernam de boogschutter ernstig, ‘dank God, dat hij nog zoo bijtijds tusschen beide is gekomen. Ook mij heeft Hij in Zijne hoede genomen, daar Hij mij eenen vriend geschonken heeft, zonder wiens hulp, gij mij waarschijnlijk niet weder zoudt hebben gezien.’</p>
<p>‘En wie was die vriend, aan wien gij zoo veel te danken hebt?’ vroegen vader en dochter als uit éénen mond.</p>
<p>‘Niemand anders dan de beroemde Götz met de ijzeren hand, de edele ridder van Berlichingen.’</p>
<p>‘Dat was juist iets voor hem,’ zeide de oude meester vergenoegd, ‘want Götz is altijd gereed om het zwaard te trekken, wanneer hij maar den zwakke tegen den sterkere helpen kan, of eene onregtvaardigheid kan goed maken.’</p>
<p>Zoo eindigde het avontuur van Hans Sindelfinger, die kort daarop te Stuttgart den meestergraad bij zijn gilde verwierf, en die door vlijt en goed gedrag eindelijk een welgesteld man werd. Ook zijn goeden boog vergat hij niet, zoodat hij tot op hoogen ouderdom een uitmuntend schutter bleef.</p>
<p>(Uit het Hoogduitsch naar
<lb/>Carl von Kessel).</p>
<p>D.</p></div>
<div type="chapter">
<interpGrp>
<interp type="secundair" value="china01"/>
</interpGrp>
<head rend="h3">China van vroeger en later tijd.</head>
<p>China, dat groote, verbazend uitgestrekte keizerrijk, wat is het voor velen onzer nog een gesloten boek. Slechts enkelen hebben eene meer dan oppervlakkige kennis omtrent de zeden, de gewoonten, de godsdienst en de huishouding van dit wondervolle volk; - maar toen wij kinderen waren, in de gelukkige (?) dagen onzer kindschheid, welke overdreven voorstellingen maakten wij ons toen als men ons sprak over den Chinees, over dat volk dat reeds zoo veel ontelbare eeuwen had bestaan, en dat land dat naar verhouding met andere natiën zulk een ontzagchelijk groot aantal inwoners telde. Onze voorouders lazen steeds met genoegen de werken van een Mandeville en Marcus Polo, wij verslonden in latere jaren wat zij ons te lezen gaven en wijsgeeren, zedeleeraars en mannen die op elk gebied van wetenschap onderwijs gaven, deden hun best om eene théorie te bewaren die de stoutste verbeelding overtrof, die de ver-<pb n="464"/>wondering van staatkundigen opwekte en waardoor zelfs de godgeleerde aan 't twijfelen geraakte omtrent de naauwkeurigheid van de tijdrekenkundige opgaven, waarop hij tot hiertoe met het volste vertrouwen had gebouwd. Hoe dit zij het kan niet anders of China moet, ook ontdaan van belagchelijke sprookjes en van overdrijvingen waaraan zich zoowel de vreemdeling als de inwoner schuldig maakt, altijd de levendigste belangstelling blijven wekken, eene belangstelling die de mensch altijd voor datgene gevoelt, wat voor hem eene mysterie, eene verborgenheid is; want dit is China ongetwijfeld, en zelfs zulk eene die in het Oosten den toon geeft. Even als de pyramiden van Egypte, heeft het ten minste een veertigtal jaarhonderden zien aanbreken; tot aan den jongsten opstand, gaf het ons een vlakte-inhoud van zeven millioen vierkante mijlen of omtrent een tiende gedeelte van den bewoonden aardbol te aanschouwen, geregeerd door een enkel hoofd uit een vreemden volksstam, en het bevat eene bevolking, die omtrent een zesde gedeelte van het geheele menschdom
uitmaakt. En toch komt dit groote land in de oude aardrijkskundige werken niet voor, het was alleen door de onzekere en duistere overlevering bekend. Gelijk de Westersche rijken op het vaste land, stond het geheel op zich zelf, van de oude geschiedenis afgescheiden. In de dertiende eeuw drong Marcus Polo tot in Cathay, het noordelijke deel van China door, maar tot de vijftiende eeuw bleef het voor de Europeanen een onbekend land. De eerste geloofwaardige berigten die men in Europa kreeg over de ligging, den toestand, de uitgebreidbeid en de hulpbronnen van China, had men te danken aan Portugesche zeelieden, opvolgers van Vasco de Gama, die dat land bereikten door de Indische zeeën dwars over te steken; het levert overvloedig steenkolen en ijzer op, maar de Chinees is te vadzig om hiervan op zulk eene uitgebreide schaal partij te trekken als voor dit uitgestrekt grondgebied en voor deze digt op een gepakte bevolking noodig zou zijn.</p>
<p>Het kwam nimmer in het hoofd van den onsterfelijken Columbus op om juist eene nieuwe wereld te ontdekken; zijne eerzucht strekte zich niet verder uit dan om over zee Cathay te bereiken, en hij stierf in de vaste overtuiging dat hij een nieuwe weg had geopend naar die ver afgelegene
<pb n="465"/>Oost, waarheen Pheniciërs, noch Egyptenaren, Persen, noch de inwoners van Carthago, Grieken noch Romeinen langs dezen kant den weg wisten, en waaromtrent zij zich slechts schemerachtige voorstellingen maakten; zoodat China geheel op zich zelf staande en als dood voor andere natiën de onwillekeurige maar toch middelijke oorzaak kan genoemd worden van een der grootste omwentelingen, die ooit plaats grepen in het natuurlijke, zedelijke, godsdienstige en inwendige leven van het menschdom. Het is daarom geen wonder, dat zelfs geleerde mannen als met zekeren schroom den blik naar China wendden, en wel voornamelijk omdat het vermoeden dat Jo-hi, dien men voor den wezenlijken stichter van het rijk hield, en die het althans zeker van de godsdienst was, dezelfde zou zijn als de Noach uit de bijbelsche geschiedenis, veel grond van waarheid had. Men veronderstelt dat Noach of Fo-hi eenigen tijd na den zondvloed, te midden zijner nakomelingen bleef wonen, maar toen men zich vereenigde om den toren van Babel te bouwen, zou hij zich hebben afgescheiden, en zoo velen hij kon hebben overgehaald, om met hem de reis naar het Oosten te ondernemen; daar zou hij het vruchtbare China gevonden en er een groot rijk gesticht hebben. Maar hoe vernuftig of deze stelling ook zij uitgedacht, en hoe veel grond er voor moge bestaan door de Chinesche overlevering omtrent den zondvloed, die zij echter misschien wel van de joden, die zich daar drie eeuwen vóór onze jaartelling vestigden hadden overgenomen, zoo twijfelt men toch aan de oorspronkelijkheid van het Chinesche volk. De gelaatstrekken van den Chinees komen veel overeen met die van de Mongolen en andere Tartaarsche volksstammen, en de overeenkomst die er bestaat tusschen hunne zeden en gewoonten met die der noordelijke Scythen, zoo als Herodotus ons verhaalt, zoo wel als hun vasthouden aan oude gewoonten, doet vermoeden, dat China het eerst door deze zwervende stammen bevolkt werd. Maar wat dan ook de
oorsprong van dit wondervolle volk moge geweest zijn, dit is zeker dat het zich altijd op zich zelf, en afgescheiden van het overige menschdom heeft gehouden en gedurende zulk een lang tijdsverloop treft men dit nergens in de oude noch in de nieuwe geschiedenis aan, want al stelt men hunne wording
<pb n="466"/>slechts van den tijd van Confusius af, die vijfhonderd eeuwen vóór Christus leefde, dan nog heeft het volk meer dan twintig jaarhonderden zijne nationaliteit behouden. Men kan echter veilig aannemen, dat hun volksbestaan van veel vroegeren tijd dagteekent, en wat zijn er in die jaren geene ontzettend groote gebeurtenissen voorgevallen, die eene nieuwe rigting hadden kunnen geven aan de lotgevallen en de bezigheden van deze groote, magtige maatschappij.</p>
<p>Terwijl de Chinees daar voortleefde te midden van diepe duisternis en onwetendheid, onverschillig en vadzig, waardoor het blinde bijgeloof wordt gevoed, en geen zorg voor de toekomst gedragen, vielen er rondom hem geheele rijken, en keerden tot stof weder; - eerst Egypte, de moeder aller natiën, (het geeft aan de mannen der nieuwere wetenschap veel moeite om dezen bijnaam te verklaren, want er bestaat veel grond van waarschijnlijkheid voor het vermoeden, dat Midden-Indië de bakermat van het menschelijk geslacht zou zijn geweest) Egypte dat den Grieken zijne fabelleer en de gronden van die schoone kunsten waarin het zoo zeer uitmuntte had overgeleverd. Daarna viel Griekenland op zijne beurt, maar eerst zag het den ondergang van Assyrië, het zag zijne trotsche steden in puin verkeeren, de vruchtbare velden in dorre zandwoestijnen herschapen en zelfs zijn naam der vergetelheid prijs gegeven, tot die weder gedeeltelijk uit het stof werd opgerakeld, door de volharding van twee of drie Engelschen, bijgestaan door den onderzoekenden geest van een eenzelvig Fransch geleerde. Nu verschijnen de Romeinen, dat wondervolle volk, die de geheele wereld onder hun scepter wilden doen buigen op het tooneel, die, toen zij alle hun bekende volken hadden ten onder gebragt of ten minste de volken die zij het der moeite waardig keurden ten onder te brengen, een buit werden van eenige wilde horden, afstammende van diezelfde Scythen aan wie men met veel grond van waarschijnlijkheid de grondvesting van het Chinesche rijk kan toeschrijven. De Chinesen overleefden de Godsregering, de monarchie en de verdrijving der Joden, en zagen in latere tijden de opkomst en den val van menig rijk; het Christendom, dat in Europa en in Azië zoo krachtig werkte op de ontwikkeling en veredeling van den mensch bleef hun onbekend, even als de overgang in het laatst-<pb n="467"/>genoemd werelddeel tot den dweepzieken bedrieger: Mahomet.</p>
<p>De ontdekking van Amerika volgde, er brak een nieuw tijdperk voor Europa aan, nieuwe denkbeelden die lang hadden gesluimerd, ontwaakten, theoriën, reeds vroeger in het menschelijke brein opgekomen, werden in praktijk gebragt; het was niet genoeg eene nieuwe wereld in bezit te nemen en in elke rigting aardrijkskundige ontdekkingen te doen, men sloeg het oog reikhalzend naar die landen, die het oudste volk der aarde bevatten, en daar werd met donderende stem verkondigd, dat stilstaan eene zonde is tegen de wet der natuur; eene grove verkrachting van de leer, die beveelt dat er wrijving moet plaats hebben, waardoor de verbroedering wordt aangewakkerd en eene vermenging in eindelooze verscheidenheid te weeg gebragt, het maatschappelijke werktuig in goeden staat doet blijven en voor het tegenwoordige een vast fondament legt, om in de toekomst een stevig gebouw te kunnen optrekken; en toch terwijl al deze groote gebeurtenissen plaats grepen, terwijl volken en geslachten elkaâr opvolgden in grootheid en evenzoo weder tot vergetelheid terug zonken, bleef China onbewegelijk in het denkbeeld van zelfgenoegzaamheid voortleven, en nog heden ten dage, hoewel van buiten bedreigd en van binnen door burgeroorlogen verdeeld, blijft het een groot wonder, een reusachtig gedenkteeken, waarvan de wedergade te vergeefs in geloofwaardige geschiedboeken zou gezocht worden, en zelfs in verdichte verhalen of in de fabelleer treft men hiervan geen tweede voorbeeld aan. Als wij dit alles nagaan en nog veel meer dat zich aan de verbeelding opdringt, is het dan te verwonderen, dat China met al wat er toe behoort, een magtigen indruk op onze zinnen maakt, en ons geloof doet hechten aan veel zaken waarover wij moeten blozen, als wij naauwkeurig al de berigten nagaan, die omtrent dit zonderlinge volk tot ons zijn gekomen. China dat zich standvastig houdt afgezonderd van het overige menschdom, is ontegenzeggelijk een groot wonder, maar als wij het gordijn wegschuiven, en een blik
slaan op het innerlijke leven van een volk, het meest van alle natiën op den ganschen aardbol aan leerstellingen gehecht, dan verdwijnt de begoocheling, hoewel de verwondering over het aanhoudend bewaren hunner nationaliteit blijft bestaan.</p>
<pb n="468"/>
<p>Malte Brun vergelijkt de Chinezen met Barbaren, die onder het juk gebragt en aan orde en tucht gewoon zijn; ‘despotismus, in den hoogsten graad’ zegt hij, ‘heeft China de uiterlijke vormen van eene aartsvaderlijke regering gegeven of doen behouden; maar sedert dit rijk door de Montchoos werd ten onder gebragt, werd de zweep van den Tartaar met de aartsvaderlijke roede, waaronder China zich eertijds boog, vereenigd.’ - De keizer werd de gewijde zoon des hemels genoemd, de eenige wetgever op aarde, de groote vader van zijn volk. Men maakt offeranden naar zijn beeld en naar zijn troon, men bidt zijn persoon aan, het volk werpt zich in zijne tegenwoordigheid op de knieën. Het is klaarblijkelijk dat dit zoogenaamde aartsvaderlijke bestuur voor eeuwen op valsche stellingen rustte en het volhouden aan het bedrog zal ten deele medewerken tot eene waarschijnlijk spoedige en onvermijdelijke verdeeling en scheuring van het rijk.</p>
<p>De vader van een volk kan slechts over eene kleine gemeente behoorlijk regeren, zoo als dit bij de Joden het geval was, maar bij eene natie zoo onnoemelijk in aantal als de Chinezen, kan dit sedert eeuwen niet anders dan spotternij zijn geweest. Al bestempelt de dweeper de opperheerschappij van een vergoden sterveling met den naam van zacht despotisme, als men weet hoe de hersenschimmige aartsvaderlijke staf is gezwaaid, dan moet men glimlagchen over eene onderscheiding die in den grond geen verschil oplevert.</p>
<p>Deze zoogenaamde aartsvaderlijke regering was op een stelsel van uitsluiting gegrond; de ligging van het land was hiertoe uitnemend geschikt, aan de eene zijde uitgestrekte woestijnen en wildernissen, aan den anderen kant den oceaan (de scheepvaart was eene uitvinding van nieuwere tijden) dit alles was wel geschikt om eene strenge afzondering te bevorderen, en hunne bijzondere innerlijke geaardheid was hiermede verwonderlijk goed in overeenstemming. Zij helden over tot een stelsel van uiterlijke plegtigheden (ceremoniën) en tot de uitoefening eener vormelijke eeredienst, waartoe zij zich als ellendige slaven vernederden. Zij spanden al hunne krachten, al de vermogens hunner ziel in om den gevreesden vijand: verandering of al wat nieuw kon heeten, te bestrijden; zij
<pb n="469"/>mogten er echter niet in slagen, om hunne vijandige naburen, de Tartaren, wier invallen in de negende eeuw onzer jaartelling begonnen, er buiten te houden, eerst in de zestiende, toen de tegenwoordige dynastie van Montchoo werd gevestigd, namen deze een einde. Men kan dus veilig aannemen, dat zonder deze invallen het Chinesche gebouw reeds vóór eeuwen in duigen zou zijn gevallen. De Noormannen vormden Engeland tot eene zamengedrongen massa, evenzoo deden de oorlogzuchtige Tartaren China blijven zoo als het vroeger was. De inwoners van laatstgenoemd land onderwierpen zich zoo lijdelijk aan vreemde wetten, dat men meermalen de opmerking heeft gemaakt, dat men de Chinezen eer voor de overwinnaars dan voor de overwonnenen zou kunnen houden; om deze schijnbare tegenstrijdigheid te begrijpen, behoeven wij slechts als voorbeeld een ander gegeschiedkundig feit aan te halen. De Noormannen bragten Engeland niet ten onder in den eigentlijken zin des woords, zij maakten zich slechts van de kroon meester en verplaatsten den adel, maar het volk werd steeds naar zijne oude wetten geregeerd en behield zijne oude zeden en gebruiken, zoodat het eigenaardig volksbestaan bewaard bleef.</p>
<p>De Chinees heeft een grooten afkeer van en is zeer bevreesd voor elke nieuwe uitvinding, voor al datgene wat van het oude en bekende afwijkt, en in dit opzigt zijn er ook nog heden ten dage, enkelen onder allerlei volken, die hierin met hem overeenkomen. De verlichting van het volk werd door sommigen nog beschouwd als gelijk staande met opstand tegen de wettig bestaande magt; de aanwending van stoom als een krachtige hefboom tot algemeene welvaart te noemen, bespottelijk geacht; spoorwegen werden als de hersenschimmen van een waanzinnige beschouwd, het denkbeeld van een electrischen telegraaf, wekte een gevoel van vromen afkeer op; al wat den mensch uit den gewonen sleur van het altijd bestaan hebbende kon opheffen, werd in een bespottelijk daglicht gesteld; maar de groote mannen die onder ons zijn opgestaan, zoo als Colombus, die van het eene hof naar het andere werd verwezen, Galiléo die bijkans op den brandstapel het leven had verloren, en zoo vele anderen, zij wisten al deze zwarigheden te overwinnen, zij hebben als eerste sterren aan den wetenschappelijken hemel geschit-<pb n="470"/>terd en het menschdom onberekenbaar groote diensten bewezen. Deze oude vooroordeelen blijven bijna nergens anders dan in China bestaan; dáár aanschouwen wij nog een volk zonder staatkunde, zonder zeden, zonder godsdienst, een volk verzonken in eene doffe vadsigheid, dat weinig waarde hecht aan het leven, want het hoopt niet op een bestaan hier namaals, alleen eenig voorbijgaand zingenot kan hem streelen. De eenige uitvinding die zij op het gebied van het maatschappelijk verkeer hebben in praktijk gebragt, is het daarstellen van pandjeshuizen, deze bestaan sedert twee duizend jaren; ook voor wetenschappelijke ontdekkingen hebben zij niet veel aanleg; men zegt dat de Chinezen het buskruid en het schietgeweer hebben uitgevonden; wat het gebruik der vuurwapenen betreft, hierin munten zij uit, maar een geleerd schrijver zegt hieromtrent: De grond en het
luchtgestel in Tartarije en in China zijn zeer geschikt om eene groote hoeveelheid salpeter voort te brengen, het is daarom wel mogelijk dat men aldaar, vroeger dan bij andere volken in Europa, ontdekt heeft, dat deze salpeter met zwavel vermengd eene uitbarstende kracht heeft; zeker is het evenwel niet, want het is even waarschijnlijk dat de kunst van buskruid te maken en vuurwapenen te gebruiken, door de Tartaren in het laatste gedeelte der dertiende eeuw zijn ingevoerd. Evenzoo is het gelegen met de drukkunst, die bij hen reeds in de negende eeuw vóór onze jaartelling bekend zou zijn geweest. Het afdrukken naar grove lompe vormen door middel van cilinders waar de figuren waren ingegriffeld, was reeds bij de oude Babyloniërs bekend. Maar zoo wel in 't eene als in 't andere vak is de Chinees sedert onheugelijke tijden altijd op 't zelfde standpunt blijven staan; hij slaagt verwonderlijk goed in al datgene wat hij kan nabootsen, en het is veelal een doorgaande regel, dat die volken die het minst oorspronkelijke denkbeelden hebben, de meeste vatbaarheid bezitten om het bestaande na te maken; zij beroemen zich op de uitvinding van het zeecompas, maar dit is geenzins zeker, want in de zestiende en in het begin der zeventiende eeuw, voerden de Jezuiten vele nieuwe zaken in China in, en het is zeer wel mogelijk dat de Chinezen dit hebben overgenomen zonder het te hebben uitgevonden; de Joden zijn de beste zijdefabrikanten in het ge-<pb n="471"/>heele rijk; de vorm van hun hooggeroemd porcelein haalt niet in sierlijkheid en verscheidenheid bij de modellen der Grieksche kunstenaars, en is bepaald leelijk vergeleken bij die der Europesche vervaardigers zoowel van vroegeren als van lateren tijd. Hunne zeden kunnen in twee woorden geschetst worden: veelwijverij en het ombrengen van kinderen van 't vrouwelijk geslacht. Hunne godsdienst is atheïsme (godsloochening) want hoewel de leer der zielsverhuizing eenigen ingang heeft gevonden, zoo hecht het
volk over 't algemeen geen geloof aan een toekomenden staat; zij hebben geen zonof feestdagen aan openlijke Godsvereering geheiligd, maar een groot aantal tempels, wier priesters hun bestaan moeten vinden uit de aalmoezen, die met moeite van het gierigste, het ongeloovigste en toch meest bijgeloovige volk van den geheelen aardbodem worden afgeperst.</p>
<p>Een groot gedeelte der inwoners van China brengt hun leven op het water door; dit moet natuurlijk aan de gesteldheid van het land toegeschreven worden; nergens elders in Azië noch in Europa zijn de middelen van vervoer te water zoo gemakkelijk als daar, de Geele en de Blaauwe rivier heeft havens waar honderd schepen zonder gevaar gelijktijdig kunnen binnen loopen. Deze vervaarlijk groote stroomen ontspringen in het Thibeto- Thartaarsche gebergte en leggen drie duizend mijlen af eer zij zich in de zee ontlasten, deze wateren zijn omtrent tot eene lengte, van twee duizend mijlen bevaarbaar, de Blaauwe rivier is omtrent duizend mijlen landwaarts in anderhalve mijl breed, en daar waar zij zich uitstort in de zee een een twintig mijlen, dezelfde breedte als de straat Dover.</p>
<p>De kooplieden van Hong-Kong toonen ons geschilderde afbeeldingen van China, zoo als het er uitzag toen de Portugezen er het eerst hunne factorijen vestigden, en ook de haven van Canton werd in 't begin der vorige eeuw op 't paneel overgebragt. Deze schilderijen, hebben zelfs uit 't oogpunt van Chinesche kunst, volstrekt geene waarde, maar de stempel der waarheid die daarin is afgedrukt, maakt ze ons als tot een spiegel waarin wij eene Chinesche haven en Chinesche schepen zien, niet alleen zoo als ze heden ten dage bestaan maar zoo als ze bestonden in de dagen hunner voorvaderen. Het zijn dezelfde theebooten, jonken en han-<pb n="472"/>delsvaartuigen en fraai opgetuigde booten der mandarijnen of stadhouders, met schitterende kleuren zoo als blaauw, rood en geel geverwd, die wij nu nog aan den mond van elke rivier in China waar de koophandel bloeit kunnen zien, en in de overleveringen van oude Arabische reizigers, reeds in tijden vóór de kruistogten, zijn ons dezelfde beschrijvingen omtrent dit nooit veranderende volk bewaard.</p>
<p>De jonken waarop de Chinesche zeevarende kooplieden hun verblijf houden zijn prachtig ingerigt; ze zijn somtijds zoo ruim als een gewoon fregat, en de eigenaar of kapitein heeft er al die fraaiheden welke door verw, verguldsel en beeldhouwwerk kunnen aangebragt worden; men vindt er zijden gordijnen, rustbanken met die stof overtrokken, fraaije matjes, tapijten van gele wol, (want het is meer wol dan haar van het Tartaarsche schaap), meubelen ingelegd met parelmoer, koralen en kristallen van verschillende kleur, en allerlei voorwerpen en ornamenten zoo kunstig uit ivoor gesneden, dat men soms meenen zou een stukje kant te zien. De Europeaan die zijn bekende, Ching of Chang of Ho-Sin, aan boord van een dezer vlottende paleizen een bezoek brengt, staat verbaasd over de ronde spiegels van gepolijst metaal, de groote porceleinen vazen te Nankin en te Song-Tcheou vervaardigd, toen de nu in verval zijnde fabrieken nog in vollen bloei waren, de vazen met de heerlijkste bloemen gevuld en de vlaggen, met kwistige overdaad geborduurd met zijde en gouddraad. Somtijds is het paveljoen versierd met eene rij afschuwelijk leelijke vergulde afbeeldsels van voorvaderen des eigenaars in rijk gebeeldhouwde nissen geplaatst; deze worden niet zelden voor afgodsbeelden aangezien, eene dwaling waarin men ligt vervalt als men let op de lamp met wierook die steeds vóór deze beelden brandende wordt gehouden en het hoofd dat gewoonlijk met een krans van uitgezochte bloemen is versierd. In jonken van deze soort treft men ook wel pagoden aan, met wapperende zijden vlaggen en schitterende kleuren; daar binnen ziet men het beeld van Kudda pronkende met een tal juweelen, met twee geelkleurige bonzes (Chinesche priesters) wier pligt het is om de lampen vóór deze afgodsbeelden brandende te houden, meestal ziet men
<pb n="473"/>echter slechts een klein beeldje van Budda in eene nis naast het kompas.</p>
<p>Van het fraaije dek dalen wij af naar het uitgestrekte ruim van 't vaartuig, waar zich de verblijven der matrozen bevinden. Het is verwonderlijk te zien hoe deze menschen in zulke naauwe holen, waar de versche lucht geheel wordt buiten gesloten, zoo tevreden kunnen leven, en lagchen en kooken en rooken en slapen. De dampkring is er onder deks bijna even zoo verpestend als op een slavenschip, en toch schijnen deze fiks gespierde kerels met hunne breede aangezigten en morsige kleeding gelukkig, krachtig en opgeruimd als zij daar bezig zijn hunne portie rijst en boonen te koken of de visschen te stoven, die zij daar juist een oogenblik te voren hebben gevangen aan hengels met verscheidene haken voorzien, die zij aan de boeg van 't schip hangen, of als zij al droomende een trek doen uit een klein opium pijpje. Het is niet vreemd om aan den kant van 't voordek van 't schip de trom te hooren slaan en een gedeelte van 't volk aldaar zingende en dansende aan te treffen, somtijds wordt er een klein comedietje gespeeld, waarbij zij aan hunne aangeboren zucht tot potsen maken botvieren. De geheele bevolking die aan den oever der rivieren of langs de kusten der zee woont is in waarheid tweeslachtig, zij zijn even goed op het land als in 't water te huis, er worden nergens betere duikelaars gevonden, en daarom staan zij altijd verbaasd over de onbedrevenheid der meeste Europesche matrozen. Verscheidene onzer zeevarenden kunnen niet eens zwemmen, en een behendig duiker is eene zeldzaamheid op een onzer oorlog- of koopvaardij-schepen. Niet alleen kan de Chinesche visscher of zeeman zwemmen en duiken even goed als een waterrat, maar zelfs zeer jonge kinderen die men voor mogelijke onheilen van blazen en andere voorzorgs-maatregelen voorziet, kunnen dikwijls beter zwemmen dan loopen. Daarom zal een Chinees als hij land voor oogen heeft niet ligt verdrinken.</p>
<p>De Chinees is bijzonder goed bedreven in de kunst ‘van stelen.’ Geoefende zwemmers, voorzien van eenige blazen die zij zich om den hals binden om zware vrachten gemakkelijker te kunnen vervoeren, treft men soms rondom de koop
<pb n="474"/>vaardijschepen aan, zij zijn zoo zwemmende, naauwelijks te onderscheiden van drijvende blokken hout of pompoenen; deze lieden weten ook zeer behendig, door een open gat of venster binnen het schip te sluipen, kasten en koffers open te breken, zich van het eene slaapvertrek naar het andere te begeven en eene beurs of een horologie van onder het hoofdkussen, zelfs van den ligt sluimerende, weg te nemen. Worden zij ontdekt dan nog is het moeijelijk hen te vatten en nog moeijelijker hen vast te houden, want zij verdwijnen als eene schaduw en hunne naakte huid, die zij met olie insmeren, is zoo glibberig en zoo glad als het vel van een aal; zij dompelen zonder vrees onder water, duiken en zwemmen zoo goed, dat een otter het hun niet zou verbeteren. Niets is voor deze ondernemende gasten te gering, kleederen die in 't want van 't schip hangen te droogen, losse zeilen en touwwerk, hoenders en ander klein gevogelte op 't dek, zelfs den kabelketting weten zij door te vijlen, zeer vernuftig met kalebassen op te boeijen en vlot te houden en zoo naar de kust te doen drijven; zij zijn bijzonder op koper gesteld, de grootste toevoer komt van Japan, en het wordt tot allerlei doeleinden gebruikt. De dieven zwemmen rondom het schip, maken het koperen beslag met vijlen en zagen los, en krijgen soms zoo veel metaal buit, dat zij zich hiervan genoeg rijst en visch kunnen verschaffen, gedurende maanden om van te leven. Als zij merken dat er onraad is, dan duiken zij als eenden telkens dat er een schot op hen wordt gelost; het loopt echter niet altijd zoo goed af, want men ontziet zich niet om op deze stroopers te vuren als of het waterratten of ander ongedierte was.</p>
<p>Het is een verrukkelijk schouwspel om de vloten van koopvaardijschepen of jonken op geregelde tijden uit Siam en Irrawaddy te zien terugkeeren met hare lading vogelnestjes, huiden, vederen, specereijen, zeeslakken, gedroogden visch en andere levensmiddelen; als de wind tegen de logge zeilen van het schip blaast, dan zeilt het rustig voort, en de stuurman met zijn langen staart, katoenen muts en schoenen met dikke zolen heeft al den tijd om, terwijl hij de roerpen in handen houdt, rustig zijn opiumpijpje te rooken.</p>
<p>Wij hebben gesproken over China zoo als het vroeger was en zoo als het thans nog is, maar het zou gewaagd zijn om.
<pb n="475"/>trent de toekomst zelfs een vermoeden te uiten; wij gelooven echter met grond te kunnen veronderstellen - dat het groote rijk met zijne twee talen, waarvan de eene in een stelsel van beeldschrift bestaat, alleen aan de ingewijden bekend, en eene andere die gesproken wordt en eenlettergrepige woorden vormt, met een geest van opstand, die in het hart van het rijk woedt, en het Europesche kanon dat aan de poorten der hoofdstad buldert, om niet te spreken van de vervalschte christelijke leer, die door de oproermakers wordt beleden en de steeds toenemende landverhuizing naar Amerika en Australie, welke de regering niet in staat is te verhinderen - eindelijk door den stroom des tijds zal worden meêgesleept en dat het eene toekomst te gemoet gaat, welke noch de oude volgelingen van To-hi, noch de leerlingen van den beminnelijken Confusius hadden kunnen berekenen.</p></div>
<div type="chapter">
<interpGrp>
<interp type="primair" value="brui013"/>
</interpGrp>
<head rend="h3">Eene meditatie op het gebied van pluimgedierte,
<lb/>door S. de B....</head>
<p>Er zijn spotvogels die beweren, dat ons land een heerlijk land is voor vreemde trekvogels, en dat het juist daarom zoo vol is van inheemsche ongeluksvogels. Maar ik houd het er voor dat dit veeleer is toe te schrijven aan andere oorzaken, te weten:</p>
<p>Er zijn er zoo velen die te hoog willen vliegen; die, zonder dat, tamelijk warm in de veren konden zitten, en die nu daarentegen levenslang zoo kaal zijn en blijven als een geplukte vink.</p>
<p>Er zijn er zoo velen die denken: beter één vogel in de hand, dan tien in de lucht; - zij weten het, dat er nog oorden genoeg in de wereld zijn, waar werkijver en ondernemingsgeest geen wind-eijeren leggen; zij kennen het spreekwoord: eene vliegende kraai heeft nog eens wat, maar eene zittende nooit...maar toch, zij zijn en blijven hokvast, en zitten hier in het vaderland als een uil in doodsnood.</p>
<pb n="476"/>
<p>Er zijn er zoo velen van wie gezegd mag worden: zoo als de ouden zongen zoo piepen dejongen; en wier neus en aangezigt, zoo rood als een kalkoensche haan, hen kennen doet als granenpikkers en pimpelmeezen.</p>
<p>Er zijn er zoo velen, die worden opgeleid tot een of ander vak, waarin ze nooit ofte nimmer een overvlieger zullen worden; en zij blijven sukkelaars tot dat ze den kraaijenmarsch blazen.</p>
<p>Er zijn er zoo velen, die al te vroeg op de vleugelen der liefde de sfeeren des huwelijks binnenvliegen, en juist daardoor gekortwiekt zijn voor heel hun volgend leven. - Gelukkig dan nog wanneer (eenmaal getrouwd) het propere maagdelijn niet ontaardt tot een vuilen patrijs; wanneer de vrolijke Frans geen leeghoofd blijkt te wezen en eene domme eend; wanneer het duifje zonder gal zich niet emancipeert tot eene helleveeg - want ook met meisjes en vrouwen is en blijft het eene waarheid: men ziet ze wel voor den kop, maar niet in de krop. En overigens de liefde is blind, en de meeste mannen zijn in dat opzigt ware uilskuikens: ieder waant zijn uil een valk te zijn! en brengt het bruidje splint mee ten huwelijk, dat valt op een gansje. Hoe menige inderdaad beminnelijke maagd, hoe menige schoone met fieren paauwentred, hoe menige bekoorlijke jonge dochter met een zwanenhals, heeft zich niet zien achteruitstellen voor - eene leelijke mosch met geld, die zich van haren kant aan den kromsten haviksneus of aan de spilste ooijevaarsbeenen niet ergert, zoodra er zich slechts een opdoet die haar ten huwelijk vraagt - de eerste snoeshaan de beste kan zich op haar trouwlustig herte werpen gelijk de gier op zijne prooi...ja, zegt ze; en marsch met den goudvink!</p>
<p>Geld is, tegenwoordig meer dan ooit, de ziel van de negotie. Eerlijkheid van bedoelingen is zoo goed als vogelvrij verklaard. Onregt...ja, het zal aan den dag komen, zegt het spreekwoord, al zouden de raven het uitbrengen; maar toch, er wordt wat onregt gepleegd zonder dat er ooit hen of haan naar kraait! Velen zijn er, die straffeloos stelen als de raven, en legio heet het getal derzulken, die voor de stem van eer en pligt en geweten zoo doof zijn als een kwartel.</p>
<p>Geld is de lokvogel om pluimstrijkers te vangen.</p>
<pb n="477"/>
<p>Geld vliegt uit de handen; maar het komt slechts kruipend in den zak.</p>
<p>Hoe menige advokaat, die voor regt en billijkheid zoo gaarne zou doorslaan als een blinde vink, heeft weinig of geen praktijk; terwijl een andere, die zoo welsprekend is als een koekkoek, of zoo rederijk als een papegaai, geen raad weet om al zijne cliënten te helpen - de laatste is een man van geld!</p>
<p>Hoe menige prul-poëet met geld neemt eene adelaarsvlugt hoog in de wolken en geeft zich het <hi rend="i">air</hi> van een feniks; en hoe menige dichter, die zingt als een lijster, blijft arm tot aan zijn zwanenzang.</p>
<p>Hoe menig arme kraai verlangt naar het geruisch der vleugelen van den engel des doods, om naar zijne laatste rustplaats gebragt te worden, onder de leiding van aansprekers, alias kraaijen!</p></div>
<div type="chapter">
<interpGrp>
<interp type="primair" value="brui013"/>
</interpGrp>
<head rend="h3">De dichter van een volkslied.
<lb/>Medegedeeld door S. de B....</head>
<p>Wanneer wij het geliefkoosde ‘Wien Neêrlandsch bloed door de aadren vloeit’ hooren, dan denken wij daarbij niet altijd aan den dichter; maar als wij aan hem denken, dan is het om ons te herinneren, dat onze zoo gevierde Tollens zijne laatste levensdagen in rust heeft mogen slijten op het stille dorp Rijswijk, als rentenier, en dat hem na zijnen dood alle mogelijke eer is bewezen, de oprigting van monumenten niet te vergeten.</p>
<p>En als wij ons dat alles herinneren, doet het ons goed aan het hart. Er zijn wel natiën, die niet met zooveel zelfvoldoening kunnen terugdenken aan den man, die hun de woorden geleverd heeft van een lied, dat voort zal blijven leven door eene reeks van opvolgende geslachten heen. Zoo is het gesteld, onder anderen, met onze Engelsche naburen en hun ‘God save the King,’ of zoo als het tegenwoordig heet: ‘God save the Queen.’</p>
<p>Ik behoef u dat geheele lied niet over te schrijven. Gij kent het, en gij kent er ook de wijs van. Op de zelfde wijs
<pb n="478"/>hebben wij zelfs eene verhollandschte navolging er van in het u almede bekende:</p>
<lg type="poem">
<l>God zegen Neêrlands vorst,</l>
<l>Die 's lands belangen torscht,</l>
<l rend="; 1tab">God zegen hem!</l>
<l>Dat hij ons lang regeer,</l>
<l>Den vijand van ons keer,</l>
<l>En ons geluk vermeer,</l>
<l rend="; 1tab">God zegen hem!</l></lg>
<p>Zoo luidt het eerste couplet van die navolging.</p>
<p>Maar wat misschien minder algemeen bekend is, is het lot en het uiteinde van den Engelschen Tollens - ik bedoel den maker van het ‘God save the Queen,’ den man die èn de woorden èn de muziek heeft vervaardigd van het volkslied der Engelschen. Zijn naam was Henry Carey. In weerwil van zijne dubbele verdienste als dichter en als componist van het zoo bij uitnemendheid populaire ‘God save the Queen,’ was Henry Carey dood-arm, en leed hij gebrek, zòò, dat hij in den laatsten tijd van zijn leven, geheel uitgemagerd, letterlijk niets anders was dan vel over been, en dat hij, om een einde aan zijne ellende te maken, zijn leven besloot met eenen zelfmoord en zich ophing.</p>
<p>Voorwaar eene treurige gedachte, die nog bitterder gewaarwording moet te weeg brengen, wanneer men een vrolijk gezelschap, wel verzadigd en met volle glazen voor zich, in chorus de parodie hoort aanheffen op een der coupletten van het ‘God save the Queen.’ Die parodie wil ik als eene aardigheid hierbij voegen; zij luidt als volgt:</p>
<lg type="poem">
<l>Oh, my dear lord, arise!</l>
<l>Send us some mutton-pies,</l>
<l rend="; 1tab">That we may eat!</l>
<l>Send us roast-beef in store,</l>
<l>And when 't is done, send more.</l>
<l>Send us th' key of th' cellar-door,</l>
<l rend="; 1tab">That we may drink!</l></lg>
<p>Dit beduidt ongeveer:</p>
<lg type="poem">
<l>Och, zend ons, beste heer!</l>
<l>Wat lams-pastijtjes weer,</l>
<l rend="; 1tab">Een tafel vol!</l>
<pb n="479"/>
<l>Zend ons in overvloed</l>
<l>Gebraden vleesch, dat 's goed;</l>
<l>En krachtig druivenbloed,</l>
<l rend="; 1tab">Met vaten vol!</l></lg></div>
<div type="chapter">
<interpGrp>
<interp type="primair" value="brui013"/>
</interpGrp>
<head rend="h3">Hebben en zijn.</head>
<lg type="poem">
<l>Eens was een marketentster</l>
<l rend="; 1tab">Getrouwd met een sappeur;</l>
<l>En toen ze, als huwlijks-zegen,</l>
<l>Op 't laatst een kindje kregen,</l>
<l rend="; 1tab">Toen schreef hij op zijn deur:</l>
<l>&nbsp;</l>
<l>‘Mijn vrouw is vrij welvarend;</l>
<l rend="; 1tab">'t Gevaar beduidt geen cent;</l>
<l>'k Dank God, die haar gespaard heeft.</l>
<l>Men weet dat zij <hi rend="i">gebaard heeft</hi>,</l>
<l rend="; 1tab">En elk weet ook: ik <hi rend="i">ben 't!</hi>’</l>
<l>&nbsp;</l>
<l rend="; 2tab">S. <hi rend="sc">de</hi> B....</l></lg></div>
<div type="chapter">
<head rend="h3">Stikken.</head>
<lg type="poem">
<l>Keetje had reeds lange jaren</l>
<l rend="; 1tab">Door haar ijver met de naald,</l>
<l>Zonder schatten te vergaren</l>
<l rend="; 1tab">Toch het kostjen opgehaald.</l>
<l>&nbsp;</l>
<l>Lekkers mogt haar nooit verkwikken:</l>
<l rend="; 1tab">Zij won sobertjes haar brood</l>
<l>Meest met heeren-boordjes stikken;</l>
<l rend="; 1tab">Stikkend vond zij ook den dood.</l>
<l>&nbsp;</l>
<l>Op een warme stoof gezeten</l>
<l rend="; 1tab">Bij het dwalmen van een lamp,</l>
<l>Sliep ze in zonder 't zelv' te weten</l>
<l rend="; 1tab">En zij stikte in kolendamp.</l>
<l>&nbsp;</l>
<l>'s Morgens was men naauwlijks wakker,</l>
<l rend="; 1tab">Of men werd door 't nieuws verschrikt:</l>
<l>‘Keetje <hi rend="i">heeft</hi> gestikt, de stakker!</l>
<l rend="; 1tab">Tot zij eindlijk <hi rend="i">is</hi> gestikt.’</l>
<l>&nbsp;</l>
<l rend="; 2tab">S. <hi rend="sc">de</hi> B....</l></lg></div>
<div type="chapter">
<interpGrp>
<interp type="primair" value="dobb003"/>
</interpGrp>
<pb n="480"/>
<head rend="h3">Bemoediging.</head>
<lg type="poem">
<l rend="; 2tab">Weest niet, o vrienden! zoo diep toch verslagen;</l>
<l rend="; 1tab">Zijt niet kleinmoedig bij 't knellend verdriet.</l>
<l rend="; 2tab">Al brengt u het lot soms droevige dagen,</l>
<l rend="; 1tab">Duurzaam geluk schenkt de wereld ons niet.</l>
<l>&nbsp;</l>
<l rend="; 2tab">'t Meisjen dat gistren uw hart deed ontgloeijen,</l>
<l rend="; 1tab">Ziet gij op heden ter neder gestort;</l>
<l rend="; 2tab">Haar kwam de dood aan 't leven ontboeijen,</l>
<l rend="; 1tab">'t Leven van haar was ons dierbaar - maar kort. -</l>
<l>&nbsp;</l>
<l rend="; 2tab">'t Mondje, waar kort nog de lachjes om speelden,</l>
<l rend="; 1tab">Is reeds gesloten, als 't ijskoude hart;</l>
<l rend="; 2tab">De lipjes, die gistren de smart ons verheelden,</l>
<l rend="; 1tab">Zijn nu reeds koud, en verbleekt door de smart.</l>
<l>&nbsp;</l>
<l rend="; 2tab">Zalen, waarin men zich onlangs vermaakte,</l>
<l rend="; 1tab">Zijn nu gesloten, dáár heerscht thans de smart;</l>
<l rend="; 2tab">'t Goed waar men lang soms, zoo vurig naar haakte,</l>
<l rend="; 1tab">Wordt vaak het spoedigst ontrukt aan ons hart.</l>
<l>&nbsp;</l>
<l rend="; 2tab">Heft dus het hoofd maar blijmoedig naar boven,</l>
<l rend="; 1tab">Niemand ter wereld toch vindt het volmaakt;</l>
<l rend="; 2tab">Hier hoort men schreijen, en ginds hoort men loven,</l>
<l rend="; 1tab">Zoo is het leven, waarnaar men steeds haakt.</l>
<l>&nbsp;</l>
<l rend="; 2tab">'t Leven baart vreugde, en smarte te zamen,</l>
<l rend="; 1tab">Zoekt dus op aarde geen enkele vreugd;</l>
<l rend="; 2tab">Tracht naar Gods woord Zijnen wil te beamen,</l>
<l rend="; 1tab">Wijd' u dus hier reeds aan godsdienst en deugd.</l>
<l>&nbsp;</l>
<l rend="; 2tab">Zalig is hij, die in 't bangste der stonden,</l>
<l rend="; 1tab">Moedig vooruitziet naar 't eind van zijn druk;</l>
<l rend="; 2tab">Hem, die aan God, zich reeds vroeg heeft verbonden,</l>
<l rend="; 1tab">Wacht eens een eind'loos, een hemelsch geluk.</l>
<l>&nbsp;</l>
<l rend="; 2tab">Laat dan de rampspoed u nimmer doen klagen;</l>
<l rend="; 1tab">Waakt dat de wereld u nimmer misleid!</l>
<l rend="; 2tab">Leert vroeg de stormen des levens verdragen,</l>
<l rend="; 1tab">Dan zij u namaals steeds vreugde bereid.</l>
<l>&nbsp;</l>
<l>Haarlem.</l>
<l>&nbsp;</l>
<l>G.A. <hi rend="sc">van Dobben</hi>.</l></lg>
</div>
<div type="chapter">
<interpGrp>
<interp type="primair" value="veld097"/>
</interpGrp>
<pb n="t.o. 481"/>
<p>
<figure>
<p><xptr to="_vad003186101_01ill03.gif"/></p>
<figDesc>C.C.A. Last. <lb/>Steend. v. P. Blommers, te 's Hage. <lb/>DE STOOMBOOT BROUWERSHAVEN VOOR LOEVESTEIN. <lb/><hi rend="i">9. February, 1861.</hi></figDesc></figure></p>
<div type="section">
<pb n="481"/>
<head rend="h3">De stoomboot Brouwershaven.
<lb/>(Met eene plaat.)</head>
<p>Het jaar 1861 heeft eene treurige vermaardheid gekregen en zal voor de nakomelingschap eene herinnering blijven, zoowel van het namelooze leed en de verschrikkelijke onheilen, door onzen vijand, het water, aan Nederland berokkend, alsmede van die vaderlandsche deugd, de zoo schoone deugd van weldadigheid, die bij het tegenwoordige geslacht nog niet is ontaard, aangemoedigd door onzen dierbaren vorst en versterkt door zijn loffelijk voorbeeld.</p>
<p>Groot was de belangstelling, - nieuwsgierigheid zoude hier een ongepast woord zijn - met welke men iederen dag de komst der nieuwspapieren te gemoet zag, die tijding aanbragten van vernieuwde ellende, van leniging van den nood, van treffende blijken van menschenliefde, van schoone vruchten der weldadigheid!</p>
<p>Watersnood, ijsgang, doorbraak, commissien van weldadigheid, verlotingen, wedijver in hulpbetoon: dat waren de woorden, die elks mond ontvloeiden; dat maakte de spil uit, waarom alle gesprekken draaiden!</p>
<p>De tijd heelt alle wonden, verzacht alle smart en de onophoudelijke wenteling van daden en zaken brengt elken dag nieuwe onderwerpen voor den menschelijken geest, doet indrukken verflaauwen door het telkens en telkens doen ontstaan van nieuwe, en plaatst zelfs de zaken, die ons eenigen tijd te voren het grootste belang inboezemden, als 't ware op den achtergrond.</p>
<p>Het voorgevallene in den jongst verloopen winter behoort evenwel gedurig in 't geheugen terug geroepen te worden. 't Is den mensch eigen om zich de voornaamste feiten, die bij zulk eene merkwaardige gebeurtenis voorvielen, gaarne aanschouwelijk te zien voorgesteld.</p>
<p>De wakkere uitgever der Vaderlandsche Letteroefeningen wilde ook in dezen niet achterblijven. Willende voldoen aan de belofte, bij de intrede van dezen jaargang gedaan, om dit maandwerk nu en dan met eene plaat op te luisteren, vermeende hij niet beter te kunnen doen, dan zijnen lezers eene episode uit die tijden van ramp en nood voor te stellen.</p>
<pb n="482"/>
<p>Bijgaande plaat stelt ons de stoomboot Brouwershaven voor, bij Loevestein het ijs brekende.</p>
<p>Ten einde der waarheid getrouw te blijven, volgt hier het verslag van den Ingenieur Waldorp, hetwelk wij tot dit einde, in zijn geheel, uit de Staats-Courant hebben overgenomen.</p>
<p>&nbsp;</p>
<p>'s Gravenhage, 1 Febr. 1861. Op last der regering is heden middag eene proefneming begonnen, om door middel van de ijzeren stoomboot Brouwershaven, welke tot dat einde van Rotterdam vertrokken is en de Lek zal trachten te bereiken, het ijs in die rigting te breken, zoodat het vrij kunne afdrijven.</p>
<p>&nbsp;</p>
<p>Van den ingenieur Waldorp, aan wien het bestuur is opgedragen over de in ons No. vermelde proefneming om met eene stoomboot het ijs, in de rigting van de Lek, te breken, is gisteren avond een rapport ontvangen, waaruit het volgende ontleend wordt:</p>
<p>‘Heden middag ten 2 ure met de Brouwershaven van Rotterdam vertrokken zijnde, kwamen wij ten 3 ure voor een ijsdam, die boven de Groene Plaat zat, in het vaarwater, van omstreeks 300 el beneden peilraai CXXVIII, tot even boven die peilraai op de hoogte van het IJsselmondsche Veer. Langs de Groene Plaat en IJsselmonde stroomde het water dwars over.</p>
<p>Na een en twintig malen met volle kracht op den dam gevaren te hebben, wonnen wij ieder keer eene ontzettende massa grondijs. Toen wij op 5 el na den dam doorworsteld hadden, stond er nog 40 à 60 duim verval voor dat strookje, en stonden de schollen loodregt als palen in den grond. Eerst de vier-en-twintigste maal braken wij, onder geweldig kraken van boot en ijs, er door henen; echter niet zonder schade, daar wij verwringing van het roer kregen en onze schoepen verloren.</p>
<p>Wij moesten naar Rotterdam terugkeeren om de avarij te herstellen, en zullen morgen ochtend (Zaturdag) ten 7 ure weder van wal steken om te beproeven er door te komen naar de Lek.’</p>
<p>Ten aanzien van de proefneming met de stoomboot Brou-<pb n="483"/>wershaven ontleenen wij uit een tweede rapport van den Ingenieur Waldorp, gedagteekend uit Ameide, van den 2<hi rend="sup">den</hi> dezer, het volgende:</p>
<p>‘Heden morgen ten 7 ure van Rotterdam gestoomd zijnde, konden wij al dadelijk de resultaten van onzen togt van gisteren waarnemen. Het ijs in het vaarwater aan het Kralingsche Veer was zoover opgeruimd, dat wij langs IJsselmonde konden om komen, met zestien voet water; zonder verder ijs te ontmoeten, stoomden wij tot voorbij Langerak. De zoogenaamde Binnen-Lek liet water door, maar de Zuidergeul zat vast over circa 1000 à 1200 el, en werd tegen gehouden door eene aanzienlijke blanke ijsschol, die de halve lengte besloeg. Ons werk moest dus hier dadelijk beginnen, om het vaarwater schoon te krijgen. Twee uren achtereen zijn wij er gestadig tegen aan gestoomd, zoodat wij soms een el boven het ijs opliepen. Eindelijk brak de prop met geweld op, en wij moesten ons haasten om niet te verongelukken. Wij konden gelukkig de Noorder-Geul instoomen, anders waren wij in de klem geraakt. Hier was het beletsel dus opgeruimd, maar ten koste der raderen van de boot. Wij zijn tot Ameide voortgesukkeld, maar hebben besloten naar den Kinderdijk terug te keeren, ten einde van nacht de raderijzers en schoepen te vernieuwen. Als niets tegen loopt, hopen wij morgen ochtend weder van den Kinderdijk te vertrekken, om de stopping aan het Kersbergsche Veer aan te tasten.’</p>
<p>Volgens een telegraphisch berigt uit Vreeswijk van gisteren (Zondag) avond, was de Brouwershaven aan de Horden bij Hardinxveld, ten einde aldaar het ijs, zoo mogelijk, op te ruimen. Volgens een telegram van heden morgen uit Vreeswijk was die stoomboot in de Zuidergeul aan de Horden, beneden het Kersbergsche Veer vastgeraakt.</p>
<p>&nbsp;</p>
<p>Ameide, 3 Febr. ‘Gisteren avond zijn wij aan den Kinderdijk teruggekomen met vier schoepen in het bakboordsen eene schoep in het stuurboordswiel, zoodat het hoog tijd was om te repareren. Heden nacht zijn al de schoepen vernieuwd van 8 duims eiken planken; alzoo goed toegerust zijn wij ten 7 ure heden morgen weder naar boven gestoomd.</p>
<p>Het water was nog al gevallen, hetgeen bij de diepgaande
<pb n="484"/>stoomboot niet best paste. Ten 10 ure kwamen wij voor de ijsbezetting aan de Horden. De Oude- of Noordergeul langs het regter rivierboord was met bijzonder zwaar ijs, ter dikte van 20 tot 25 duim, zoo digt als het kon bezet. Met de meeste krachtsinspanning slaagden wij er in om over 1500 ellen het ijs weg te breken, en kwamen er ten 2 ure 45 minuten geheel doorheen. Wij hebben ééns sterk vastgezeten, doch slechts ééne schoep in een rad verloren.</p>
<p>Het ijs al opbrekende kwamen wij voor eene nieuwe ijsbezetting aan den Bolswaard boven Lexmond. Wij konden deze niet aantasten, omdat de zoom ijs boven het Kersbergsche Voetveer losraakte en weder dwars viel voor den bovenmond van de Noordergeul. Wij zaten nu vrij erg in de klem omdat volgens het gevoelen der deskundigen, de nieuw gebaggerde Zuidergeul met den lagen waterstand onbevaarbaar was, terwijl wij vóór en achter ons eene zwaar bezette rivier met dikke vast aaneen gesloten ijsschollen hadden. “Wij moesten toen beproeven door de Zuidergeul te komen, doch vielen daarbij dwars op het zand.</p>
<p>De positie is dus kritiek. Wij zijn bezig om de boot te ligten en los te werken, doch het is te vreezen, dat morgen de geheele dag daarmede gemoeid zal zijn.”</p>
<p>Ameide, 4 Febr. Wij zijn er in geslaagd de Brouwershaven vlot te krijgen. Ik heb dadelijk raad belegd en onzen loods (den Kapitein van de Culemborgsche boot) kategorisch afgevraagd of wij, indien de rivier zoo bleef vallen, later met de Brouwershaven zouden kunnen terugstoomen. Hij beantwoordde die vraag stellig ontkennend. Daarop besloot ik onmiddelijk de order tot den terugtogt te geven, om morgen naar Dordrecht en Hardinxveld te stoomen, om zoo de waterstand het veroorlooft, de proefneming op de Oude Merwede voort te zetten.’</p>
<p>Aan een nader rapport van den ingenieur Waldorp, den 5<hi rend="sup">den</hi> dezer van den Kinderdijk, ontleenen wij de volgende bijzonderheden:</p>
<p>‘Nadat wij gisteren middag ten half vijf ure de ankers, kettingen en steenkolen uit de ligters hadden overgenomen, zijn wij met den meesten spoed de Lek afgevaren.</p>
<p>Het werd hoog tijd, want op de ondiepe plaatsen boven Schoonhoven raakten wij met de diepgaande boot telkens
<pb n="485"/>den grond. Ten 7 ure kwamen wij hier aan. Heden morgen ten 10 ure was alles aan de boot hersteld en konden wij weder vertrekken. De Noord zat glad digt, van de scheepswerf van den heer C. Smit tot aan de Merwede te Dordrecht met uitzondering van een klein wak. De boot sloeg er die 500 ellen met kracht door heen. Ten einde zekerheid te hebben dat het ijs zich niet op nieuw in de Noord zou vangen, keerden wij terug en braken er op nieuw door. Wij verloren weder eene schoep, vernieuwden die, en voeren toen op nieuw door de Noord, en wel ditmaal tot Dordrecht.</p>
<p>Aldaar zat het ijs benedenwaarts vast, en werd in het Zwijndrechtsche Veer met schietschouwen gepasseerd. Bovenwaarts zat het ijs onbewegelijk van het Papendrechtsche Veer af tot zoover wij konden waarnemen.</p>
<p>Wij hebben toen de proef genomen om het ijs op de Merwede op te breken en te zien of niet daardoor meer water en stroom op de Noord kon gebragt worden, ten einde het daar opgebroken ijs af te voeren. Wij slaagden daarin en hebben de ijsbezetting over 2200 à 2500 el geheel opgebroken. Het opgebroken ijs dreef de Noord in, maar bleef er ten laatste hangen.</p>
<p>De toestand is dus deze: Mallegat en Krabbe digt; Oude Maas digt, en Noord ongeschikt tot afvoer. Om echter de zaak daarvoor op te geven, hadden wij reeds te veel gedaan. Vóór den stroom het ijs op te breken is onmogelijk, zonder er alles aan te wagen. Wij hebben daarom den laatsten en nog eenigen weg gekozen, om met de stoomboot over Hellevoet naar Willemsdorp te varen en dan, tegen stroom op, de Kil op te breken, alsmede het Mallegat, de Krabbe en, zooveel het kan, de ijsbezetting tot aan het Zwijndrechtsche Veer.</p>
<p>De stoomboot kan ten 1½ ure namiddag te Willemsdorp zijn. Gelukt deze manoeuvre, dan komen de benedengaten open en kunnen wij het ijs in de Merwede, verder op, gerust aantasten. Gelukt het niet, dan kan er met de beschikbare middelen niet meer gedaan worden.</p>
<p>Er kan geen lof genoeg worden toegezwaaid aan de krachtige volharding der heeren de Boer, Batenburg en Halfweg, van wie het plan is uitgegaan, en waarvan de
<pb n="486"/>beide laatstgenoemden benevens de heer P. Smit den togt van het begin af hebben medegemaakt. Ook aan de manschap der boot komt voor hare ijverige pligtsbetrachting allen lof toe.’</p>
<p>&nbsp;</p>
<p>Aan een rapport van den ingenieur Waldorp uit Gorinchem, van den 7<hi rend="sup">den</hi> dezer, ten vervolge op het door ons medegedeelde, ontleenen wij nog het volgende:</p>
<p>‘Onze vaart om Hellevoet hadden wij kunnen besparen, indien wij geweten hadden dat het Mallegat gisteren morgen ten 10 ure van zelf zou opbreken, zooals het geval geweest is.</p>
<p>Ten 2½ ure zijn wij van 's Gravendeel opgestoomd en ontmoetten bij Baanhoek al het ijs, dat beneden den ijsdam van Hardinxveld was afgedreven. Met moeite kwamen wij door de ijsmassa, maar volhoudende bereikten wij Sliedrecht, alwaar besloten werd de stoomboot aan het hoofd bij de societeit te bergen, en de op onzen togt door het ijs afgeslagen schoepen te vernieuwen. Inmiddels reed ik naar den ijsdam om de gesteldheid te verkennen, en trof juist het oogenblik, dat de ijsdam langs de Zuid- of Werkendamsche zijde in beweging geraakte en begon op te ruimen.</p>
<p>Heden morgen ten 8 ure waren wij stoomklaar. Te Gorinchem den inspecteur en eenige beambten van den waterstaat aan boord genomen hebbende, kwamen wij voor de ontzettende ijsmassa, die van den Maasmond bovenwaarts de Waal opzat, en begonnen terstond den aanval. Het ijs was tot aan den bodem zoo dik opeengeschoven, dat wij al dadelijk met de boot vastzaten. Door welgepaste manoeuvres geraakten wij weder los en stoomden er op in, steeds ijsklompen als kleine eilanden afstootende. De dikte van het ijs, zooals het daar opeengeschoven zat, was niet te bepalen, maar aan de omkantelende bonken konden wij tot 4 el schatten. Wij hebben gewerkt totdat de steenkolen op waren en zijn ten 4½ ure hier aangekomen, om steenkolen in te nemen en onze schoepen alsmede eene verbogen wielstang in orde te brengen, ten einde morgen ochtend het werk te kunnen hervatten. Van den ijsdam hebben wij 850 ellen afgebroken over de volle breedte van het vaarwater, hetwelk te Loevestein ruim 100 el breed is. De dam liet veel water door, gelijk wij aan den steeds sterker wordenden stroom konden bemerken.’</p>
<pb n="487"/>
<p>Zondag 10 en Maandag 11 Febr. De ingenieur Waldorp meldt onder dagteekening van gisteren uit Gorinchem:</p>
<p>‘Het ijsbreken vordert niet meer zoo snel omdat het ijs bijna overal aan den grond vastzit en alles er moet uitgewrongen worden. Op plaatsen, waar met eene 19 voets peilstang geen bodem wordt gepeild, geraakten sommige losgebroken ijsmassa's nog weder aan den grond vast. Na andere kleine tegenspoeden liepen wij ten 4 ure namiddag zoo vast in en op het ijs, dat wij niet dan met groot overleg en krachtsinspanning eerst ten 6 ure weder vrij raakten. Bij het loskomen der boot namen wij nog een aanzienlijk ijsveld mede, hetwelk de gedane moeite ruim beloonde.</p>
<p>De inspecteur Conrad is even als gisteren weder den geheelen dag aan boord geweest.</p>
<p>Morgen ochtend ten acht ure zullen wij de taak hervatten, in de hoop van meer dan heden te zullen winnen, daar wij slechts ongeveer 800 ellen konden opruimen.’</p>
<p>Van denzelfden Ingenieur is heden per telegraaf het volgende berigt ontvangen:</p>
<p>Zaturdag, 2 ure 's namiddags. ‘Ten half twee ure 's namiddags hebben wij den ijsdam beneden Vuren doorgeboord. Er ging een vliegende stroom; zoo ver wij met den kijker zien konden, was alles los en in beweging, met eene opening langs de Zuidzijde. De boot is onklaar. Ik keer terug en geloof dat de geheele Waal klaar is. Maandag ga ik mij daarvan overtuigen.’</p>
<p>&nbsp;</p>
<p>Bij het lezen van dit verslag zien wij eerst regt duidelijk, hoe ontzettend de ijsmassa was; getuige de ongehoorde krachtsinspanning van den anders op zich zelven zóóveel vermogenden stoom, en de veelvuldige teleurstellingen en bezwaren, waarmede de wakkere manschap te worstelen had. Reeds bij de eerste poging, lezen wij, dat het der boot niet dan voor de vier-en-twintigste maal gelukte door eenen ijsdam heen te breken, hoewel niet zonder schade te bekomen.</p>
<p>Hoe veelvermogend de kracht en weerstand-bieding van het ijs ook mogt zijn, de onderneming werd niet opgegeven en men zag dan ook eindelijk de aangewende pogingen met den gewenschten uitslag bekroond. De ijsmassa werd op-<pb n="488"/>geruimd; hoe breed en dik het ijsveld ook ware, toch werd de vaart geopend en daardoor grooter onheil voorkomen.</p>
<p>De verloopen winter heeft allen schrik en angst aangejaagd, en met vrees zullen velen den volgenden verbeiden. Maar daarentegen zullen ook velen hun verstand uitputten tot het zoeken van de geschikte middelen, om zulke groote onheilen, zooveel mogelijk te voorkomen. De togt met de Brouwershaven heeft duidelijk doen zien, hoeveel de stoom bij zulk eene gelegenheid vermag. Wij zijn in dezen geene bevoegde regters; onze kennis is te onvolkomen, maar oppervlakkig beschouwd en met het oog op de verkregene resultaten, zoude het ons wenschelijk voorkomen, dat de regering daartoe geschikte stoombooten liet vervaardigen en bij tijds gereed houden, ten einde, mogt ons weder zulk een winter voor de deur staan - alsdan zooveel doenlijk het ijs te breken. Misschien ware daardoor het ontstaan, van die vervaarlijke ijsdammen te voorkomen. In allen gevalle strekke de herinnering aan bovengenoemden togt tot eene juiste waardering van de diensten, door de Brouwershaven bewezen.</p>
<p>Beek.</p>
<p>P. <hi rend="sc">van de Velde Mz</hi>.</p></div></div>
<div type="chapter">
<head rend="h3">Jaartijd.
<lb/>Een verhaal uit het Joodsche volksleven in Bohemen, van Leopold Kompert.</head>
<p>Op een door de maan helder verlichten nacht konden sommigen in zekere stad van Bohemen, ofschoon zij daaraan de meeste behoefte gevoelden, geen oog sluiten. Een hond blafte onophoudelijk. Reeds brak het graauwe schemerlicht van den ochtend door en nog scheen er maar geen einde te kunnen komen aan het nachtelijk gehuil van het waakzame dier, dat door zeldzame onrust scheen te worden gekweld. Gold het de lichtende sterren aan den hemel? Waren er ergens in een der huizen van de buurt ook dieven binnengeslopen? Eerst langzaam, bijkans wegstervende en schier alsof de hond geheel het vermogen om zich te uiten, tot het
<pb n="489"/>laatst toe had uitgeput, hield dit akelig gehuil op. Maar de herinnering aan den schrik van dien nacht werkte op alle gemoederen zoo sterk, dat bijna in ieder huis, waar de slaap verwijderd was gebleven, de eerste vraag des ochtends vroeg overal bijna gelijktijdig luidde: ‘wat heeft de hond van Jacob Levi dezen nacht toch gewild? Er moet daar iets bijzonders voorgevallen zijn!’</p>
<p>Resel, de vrome vrouw, die in de nabijheid van het zoo onrustig huis bij een ziek kind moest waken, en daarom bijzonder slecht gemutst was, zeide met de uitdrukking van de hevigste verbittering:</p>
<p>‘Daaruit kan men zien wat bij ons, helaas, het onderscheid tusschen een rijk man en een arme is. Waar heeft men ooit gehoord of beleefd, dat een arme man een hond durfde houden? Maar, omdat Jacob Levi vermogen bezit en de menschen hem geld schuldig zijn, durft hij een hond houden, die “geweldenaar!” Zijnentwille mag een ziek kind den ganschen nacht geen oog digt doen.’</p>
<p>‘Het is schande voor de geheele gemeente, dat zij daarover zwijgt en den hond maar naar hartelust laat blaffen! Maar tegenwoordig zijn er geen menschen meer die durven. Zij vreezen voor Jacob Levi en vreezen voor zijn hond. Zoo ik de gemeente ware, dan zou de “geweldenaar” zien of een hond zoo de nachtrust zou durven storen. Maar er zijn tegenwoordig geen menschen meer die durven.’</p>
<p>Er was een tijd, en die is nog niet lang voorbij, dat men geheel anders over Jacob Levi sprak. Iemand die toen ten zijnen aanzien de uitdrukking ‘geweldenaar’ zou hebben gebezigd, zou men met niet weinig verwondering hebben aangezien, alsof men verteld had dat de adelaar en de duif vleeschelijke tweelingen zijn. In denzelfden tuin die thans den grommenden wachter herbergt, dartelden weleer vrolijke knaapjes in het rond en het hart werd opgeruimd en wel te moê, wanneer men in de verte hunne juichende kinderstemmen hoorde. Alles leefde in dat huis, en scheen glans en licht te verspreiden; het was alsof het door engelen werd behoed. Nergens waren er schooner kinderen, geen weerga was er van het doorschijnend rood hunner wangen, noch van den eigendommelijken glans die in hun oogen blonk. Ach die roode wangen!
<pb n="490"/>en die glinsterende oogen, zij dragen er de schuld van dat dit huis thans zoo eenzaam en ontvolkt is. De eenige bewoners zijn nu een oude man, die ‘geweldenaar’ Jacob Levi en zijn hond!</p>
<p>Er waren vijf knapen, maar geen hunner mogt zijn dertiende levensjaar bereiken. Wanneer zij aan de grensscheiding van dien leeftijd naderden, dan scheen het alsof over den meest helderen hemel, rijk aan zonnegloed, plotseling eene zwarte wolk toog. Die wolk daalde al lager en lager af en werd hoe langer hoe donkerder en wanneer zij was voorbij getrokken, was het kind dood. Die gebeurtenis had gewoonlijk op zoo schrikbarend snelle wijze plaats, dat men het kind, wiens wangen gisteren nog vollen levensgloed vertoonden, na eene maand, ja nog binnen veel korter tijdsruimte, daar buiten op het ‘oord des levens’ ter eeuwige ruste legde. Eene boosaardige ziekte, die de kunst noch voorzien noch bekampen kon, trad bij ieder onder een anderen vorm te voorschijn als dreef zij met alle voorzorg den spot. Meedoogenloos maaide zij de knapen weg. Men zal ze betooverd hebben, meende de vrome waan; zij zijn met te korten adem ter wereld gekomen, mompelde weder vrouwen-geleerdheid. Ten gevolge van te korten adem! De lieden dachten zeker niet, dat dit een kwinkslag was, die toch voorzeker niet in hunne bedoeling lag.</p>
<p>Als Jacob Levi des middags van zijne beroepsreizen teruggekeerd, zijn huis betrad, dat gezegende en door liefderijke vrouwenzorg door en door verwarmde huis (want toenmaals was zijne vrouw daarin nog werkzaam en bedrijvig), dan ondervond hij telkens een gevoel van vreugde met zekeren weemoed vermengd. Vijf jongenskopjes met sierlijke lokken verdrongen elkander als het ware onder zijne handen, opdat hij hen zou zegenen. De een wilde den ander voorgaan; zij vormden als het ware eene digt aaneengeslotene groep. Niet dat hij toen reeds een voorgevoel had, dat in die heerlijke bloemen een booze worm verscholen lag! Integendeel! Te midden van het genot der aanschouwing, dat hem de borst deed zwellen, dacht hij aan zijn eigen sterven. Hij moest denken! Zie hoe schoon uw God het voor u beschikt heeft! Wanneer gij of uwe vrouw eenmaal van deze aarde wordt opgeroepen, dan laat gij die vijf bekoorlijke knapen
<pb n="491"/>na, die voor u beide ‘kadisch<note n="(1)" place="foot">Een gebed onder de Joden, door de zoons of bij gemis van deze door mannelijke bloedverwanten of andere mannelijke geloofsgenooten van overledenen gedurende de elf rouwmaanden en jaarlijks op den sterfdag of ‘jaartijd’ uitgesproken.</note>’ zullen zeggen. Het is dat zeldzame van geslacht tot geslacht, van eeuw tot eeuw tot ons gekomen gebed, dat in de taal van het oude Zion uitgesproken, een wezenlijk bestanddeel van de dagelijksche godsdienstoefeningen uitmaakt. Zijn oorsprong is geheimzinnig, engelen zouden het uit den hemel overgebragt en den menschen geleerd hebben. Dat gebed doet de meest teedere snaren trillen - snaren van kinderlijke gewaarwordingen en menschelijke herinnering; want het is een gebed, dat aan liefdevolle wijsheid zijn oorsprong te danken heeft. Als vader of moeder sterft, dan moeten de zonen het dagelijks, des morgens en des avonds gedurende de elf rouwmaanden uitspreken en vervolgens telkens op den dag van het overlijden of zoo als men het gemeenzaam noemt, elken ‘jaartijd.’ Het bezit eene zeer wonderbare kracht. Uit den mond der kinderen weergalmende, stort het als het ware balsem over de graven der gestorvenen uit. Het zegt hun: uw kind gedenkt u. Het is een gebed, onmiddellijk tot Gods troon gerigt, om eeuwigen vrede, verzoening en barmhartigheid voor de dooden af te smeeken.</p>
<p>In waarheid: zoo er één band bestaat, hecht en stevig genoeg om hemel en aarde aan elkander te ketenen, dan is het <hi rend="i">dit</hi> gebed! Het bindt de levenden aan elkander en vormt het overgangspunt tot het geheimzinnig rijk des doods. Men kan schier zeggen, dat dit gebed de hoeder en wachter van het Joodsche volk is, het eenige volk dat het uitspreekt. Maar daarin ligt ook juist een waarborg voor zijn voortbestaan. Kau een volk te gronde gaan en in het niet verzinken - zoolang een kind zijnen ouders gedenkt? Wat al stormen, wat al verderf en ontaarding, hoe vele magten zijn er niet noodig om een gebouw ter neêr te vellen, dat, hecht als eene rots op den grondslag van liefde in het algemeen, ouderliefde in het bijzonder steunt.</p>
<p>Het moge vreemd klinken. Te midden van den maalstroom der meest onbezonnen uitspattingen heeft dit herinnerings-gebed
<pb n="492"/>menig ontaard gemoed als het ware wakker geschud, zoodat de afgedoolde tot bezinning kwam en, zij het dan ook slechts voor korten tijd, het aandenken aan de overleden ouders als het ware heiligde. Zulk een gemoed wordt dan door ijzing bevangen, wanneer het den weg tot dusver ingeslagen, overziet, en daarmede dien vergelijkt, welken het zou hebben bewandeld, wanneer de oogen van vader en moeder nog over hun kind hadden mogen waken.</p>
<p>Dat gebed bezit eene zoo heelende en heiligende kracht, juist omdat het eene wedergeboorte naar den geest, van den vergankelijken mensch tot beginsel heeft en een bloot sterven weêrspreekt, omdat het de bloesems die verwelkt van den boom des aardschen levens afvallen, in het gemoed weder op nieuw laat rijpen en ontwikkelen. Te weten: gij sterft, gij wordt uit dit steeds rusteloos oord generzijds in eene andere, in eene geheimzinnige spheer verplaatst; maar de aardschors die uw hulsel dekt, doet dat niet <hi rend="i">geheel;</hi> er blijven nog zoodanigen, die, waar zij zich ook op het wijde aardrond bevinden, hetzij in het kleed der armoede gedoken of zich in overvloed badende, u dat gebed nazenden. Te weten: geen groen plekje in dit land kunt gij het uwe noemen, gij laat uwen kinderen geen huis, geen tuin of akker na, zoo dat zij u gedenken <hi rend="i">moeten</hi> en nogtans bewaren zij uw aandenken als het kostbaarste erfdeel......Onbeduidend, veracht, eene zeepbel gelijk, waart gij gedurende uw leven, en ziet, lang nadat gij verscheiden zijt, verheffen zij u tot beduidendheid....Zij roepen u uit het stof der vergankelijkheid op - en na dit alles vragen wij u: wie begrijpt nu niet den loop dien de gedachten van Jacob Levi als van zelf moeten genomen hebben. Wie begrijpt thans niet dat hij behagen kon vinden in de gedachte, dat die vijf kinderen eens ‘kadisch’ voor hem zouden zeggen?...</p>
<p>Wij hebben reeds verhaalt, op welke wijze deze lieftallige knapen uit het huis van Jacob Levi, de een na den ander binnen weinige jaren als het ware weggemaaid werden. Op ééne rij liggen zij op den akker des levens. Toen de laatste knaap weggedragen werd, waren Jacob Levi en zijne vrouw door de jongste bezoeking geheel verstompt. Als hadden zij het met elkander afgesproken, gewaagden zij nooit van de gestorvenen.</p>
<pb n="493"/>
<p>Beide wisten dat hunne wonde nog steeds bloedde. Slechts somwijlen, namelijk wanneer hij des vrijdags middags t' huis kwam, dan gaf hij met een enkel woord zijn gemoed lucht. Dat woord was gelijk eene vonk uit schijnbaar geheel uitgedoofd vuur voortkomende. ‘De mensch is een knap rekenaar,’ plag hij dan met een ijzingwekkenden lach tot zijne vrouw te zeggen. ‘Op vier heb ik gerekend en er is mij niet één overgebleven.’</p>
<p>‘De mensch mag niet rekenen,’ hernam Esther dan telken male, en zij alleen wist hoeveel dat woord van troost haar kostte. ‘De mensch moet niet rekenen en God als het ware voortellen, dat is zonde. Hebben wij niet ons Bloempje?’</p>
<p>‘Kan zij, een meisje, voor ons “kadisch” zeggen?’</p>
<p>‘Hare kinderen zullen het doen.’</p>
<p>‘En zoo ook zij...den korten adem heeft, Esther? ook zij? wat doet gij dan?’</p>
<p>‘Ik reken niet zoo als Jacob Levi...’ Zoo eindigde zij gewoonlijk een dergelijk gesprek, en dikwerf was daarbij een smartelijke lach om hare lippen. ‘Integendeel ik reken er op, dat ons Bloempje gezond en sterk blijft. ‘God zal ons dit eenige Bloempje toch wel laten?....’</p>
<p>En Esther had gelijk.</p>
<p>Het kind groeide op en ontwikkelde zich als eene frissche plant. Bij den eersten aanblik ontwaarde men reeds dat Bloempje een geheel ander gestel had dan hare zoo vroeg geknakte broeders. Hare wangen vertoonden niet dat bedriegelijk rood, dat bij hen het gevolg van volbloedigheid was, en aan hare oogen ontbrak het vuur, dat in die der arme knapen gloeide zoo lang tot het inwendig vuur hen geheel verteerd had. Het meisje wies welig op onder de oogen harer ouders, die nog steeds den blik rugwaarts gevestigd hielden op de graven hunner zonen. Eens was de nog niet vergeten docter Prage ten bezoek gekomen; want sedert den dood van den laatsten zoon bestond er tusschen den genoemden heer en het echtpaar eene soort van spanning, gelijk gewoonlijk in dergelijke gevallen plaats heeft. Jacob Levi gevoelde namelijk telkens bij den aanblik des docters eenigermate eene gewaarwording van klimmende drift. Niet dat hij
<pb n="494"/>in eenig opzigt de schuld van deze noodlottige gebeurtenis op zijne rekening stelde; maar herinnerde de docter hem niet steeds aan de verloren lievelingen, aan de hoop en verwachtingen die met deze ten grave waren gedaald, kortom aan alles wat het lichtpunt van zijn toekomstig en bovenaardsch leven had uitgemaakt? Aan den anderen kant bezat de geneesheer een te fijn gevoel en was hij te veel menschenkenner om dikwerf dáár te komen, waar hem slechts een gedwongen welkom kon verbeiden.</p>
<p>Zoo waren er jaren voorbij gegaan, zonder dat het meisje anders dan vlugtig onder zijne oogen gekomen was, ja het was hem bijna geheel vreemd geworden.</p>
<p>‘Is dat uwe dochter?’ vroeg hij bedeesd, terwijl zijn verwonderde blik op het liefelijk zeventienjarig meisje gevestigd bleef.</p>
<p>De vrouw van Jacob Levi verbleekte; krampachtig vatte zij de hand des geneesheers.</p>
<p>‘Hoort gij misschien naar haar korten adem?’ sprak zij zachtkens.</p>
<p>De docter overmeesterde zijne diepe ontroering; hij moest zich herstellen en trad naar Bloempje toe die hij lang in de oogen zag.</p>
<p>‘Ik ben niet ziek docter,’ riep Bloempje eindelijk op lagchenden toon.</p>
<p>Neen! waarachtig als God, Gij zijt niet ziek!’ riep de docter, ‘en wanneer veelweters zich durven aanmatigen iets te voorspellen, dan verklaar ik kortaf: Gij zijt gezond lief meisje, gezond zoo als men maar verlangen kan, en gij zult ook gezond blijven.’</p>
<p>‘Bezweer dat docter, riep Jacob Levi,’ zich in het gesprek mengende, op een toon waarin de docter zoowel de diepste ontroering als ook zekeren smaad ten zijnen aanzien meende te ontdekken.</p>
<p>‘Een geneesheer <hi rend="i">kan</hi> niet zweren!’ hernam de docter met ernst; maar hij verzekert, voor zoo ver de kunst dat doen mag, dat uwe dochter...niet in het lot uwer andere kinderen zal deelen.’</p>
<p>‘Die arme, arme knapen!’ zuchtte Jacob Levi, terwijl hij zijn gezigt met beide handen bedekte.</p>
<p>‘Rekent ge weder, Jacob Levi?....’ riep Esther zacht.</p>
<p>Alsnu liet hij zijne handen vallen; groote tranen biggel-<pb n="495"/>den langs zijne wangen. En toch was het alsof een zonnestraal op zijn gezigt lag. Hij trad naar Bloempje toe, zag haar lang in de oogen, streek toen zijne hand over het glinsterend ravenzwart haar en zeide met eene stem, die tot het binnenste der ziel van het meisje drong: ‘Bloempje gij moet regtschapen, goed en vroom worden, want gij zijt thans de eenigste op wie ik reken. Beloof mij dat.’</p>
<p>Hij stak haar de hand toe, en slechts aarzelend voldeed Bloempje aan het haar gedaan verzoek; zij werd daarbij als door eene koude huivering bevangen. Jacob Levi sprak zoo zonderling - en zij moest iets beloven, wat zij te naauwernood begreep. Was het uit dit gesprek, dat Jacob Levi den troost geput had, dat de storm welke zoo lang over zijn huis woedde, eindelijk zou hebben opgehouden, of was het iets anders? - genoeg zij het dat van dien dag af het leven voor hem nieuwe bekoorlijkheid begon te verkrijgen. Hij scheen het eerst nu te bemerken, dat zijne zeventienjarige dochter in zijn zoo lang verduisterd gemoed een licht deed stralen waarvoor hij vroeger geene oogen had; hij scheen eerst nu gewaar te worden, hoe heerlijk zich de schoonheid van het meisje had ontwikkeld. De verandering, welke in zijn gemoed plaats greep, was zóó zeldzaam, zijn gedrag zóó in het oogloopend, dat een en ander zelfs den meest oppervlakkigen beschouwer niet kon ontgaan. Hij gewaagde thans zelden of bijna in het geheel niet van zijne vijf zonen, over wie hij soms zonder de geringste aanleiding sprak, zelfs bij gelegenheden, dat die treurige gebeurtenis geheel buiten het gesprek lag. Deed hij dat nog soms, dan brak hij dikwerf te midden van zijne klagten af, en zijne oogen zochten dan naar iets; was Bloempje tegenwoordig, dan bleven zij op haar gevestigd en om zijne lippen vertoonde zich dan een zacht, liefderijk lachje, zoo als men dat sinds lang niet van hem gewoon was.</p>
<p>Nooit kwam hij van zijne beroepsreizen terug, zonder Bloempje eenig voorwerp van opschik mede te brengen. En wanneer Esther soms de bedenking opperde, dat hij het meisje daardoor bedierf en ijdel maakte, dan antwoordde hij haar met een lachje: ‘Esther, het zal niet hinderen, wanneer zij daarbij maar vroom blijft’ en geheel in dien geest vroeg hij Bloempje telkens vóór dat hij het van de reis medege-<pb n="496"/>bragt geschenk overhandigde: ‘Bloempje zijt gij deze week ook regt vroom geweest?’ waarop hij haar, zonder het antwoord af te wachten, met eene onverklaarbare haast het een of ander schitterend geschenk toereikte.</p>
<p>Wat ging in het gemoed van Jacob Levi om? Was daarin met de daad een nieuwe levensbloesem ontloken? Esther schudde het hoofd op bedenkelijke wijze; zij begreep de verkwisting van haar man ten aanzien van Bloempje slechts ten halve. Dat hij zijne vrolijkheid niet bedwingen kon, dewijl hij het meisje eerst nu zeker geloofde, dat zag zij in; maar in welk verband stond dit tot de vroomheid waarop hij zoo veel nadruk legde?</p>
<p>Bloempje zelve vroeg haar moeder eens zeer ernstig:</p>
<p>‘Moeder, wat wil vader toch steeds met zijn: ‘wees vroom, wees vroom Bloempje! Ben ik dat dan niet? Of doe ik soms ook iets, dat niet goed is?’</p>
<p>Esther bezon zich lang welk antwoord het kind te geven. Toen zeide zij snel:</p>
<p>‘Het schaadt niet wanneer men elk uur en dagelijks tot vroomheid aangemaand wordt......en vader weet het zeker beter dan gij, waarom hij dit zoo dikwerf doet.’</p>
<p>Bloempje was niet peinzend of somber van aard; dergelijke antwoorden voldeden haar en zij dacht er verder niet over na. Jacob Levi had de vraag of zij vroom was geweest zoo dikwerf tot haar gerigt, dat die ten laatste eene vraag van gewoonte was geworden, waaraan zij geene diepe beteekenis toeschreef. Werd zij de eerste maal door huivering bevangen - die gewaarwording week in den loop des tijds uit haar gemoed, en veranderde in onverschilligheid even als alles wat door gedachtelooze gewoonte een ijdele klank wordt.</p>
<p>Reeds had Bloempje zelve die zekerheid erlangd, dat zij op de gewone vraag haars vaders met een lachje dat zij voor hem altijd gereed had, Ja! kon antwoorden. Zij wist bereids, dat hij geen ander antwoord wilde verwachten.</p>
<p>Sedert eenigen tijd werden de geschenken van Jacob Levi aan Bloempje al rijker en prachtiger; zijne mildheid scheen geene grenzen meer te kennen. Geheele ladingen fijn linnen en zijden stoffen bragt hij 't huis en stelde die met alle teekenen van innige tevredenheid zijn kind ter hand.
<pb n="497"/>Er waren vele rijke meisjes in de buurt, maar geen van alle kon met Bloempje gelijken tred houden, wat de pracht en overvloed harer kleeding betrof. Algemeen zeî men: ‘iederen Sabbath verschijnt bij Jacob Levi het mode-journaal’ - want dan kwam Bloempje altijd weder met eenig nieuw tooisel voor den dag, dat de stoutste verwachtingen harer vriendinnen en kennissen overtrof. Alles stond het meisje voortreffelijk, zelfs de eenvoudigste lintjes kregen door de manier waarop zij ze wist te plaatsen en te schikken iets eigendommelijk schoons.</p>
<p>‘Man,’ zeide Esther eens, toen hij nog rijker geschenken dan gewoonlijk had medegebragt. ‘Gij doet niet wel daarmede, dat gij uw kind aan zulke dingen went. Wat zal zij over eenige jaren te wenschen hebben, wanneer gij nu reeds bij haar zelfs ieder verlangen om iets te wenschen voorkomt? Gij kent, geloof ik, het hart der vrouwen niet goed; zoo het van louter genoegens en vrolijkheid te vol en verzadigd is, dan werkt dit nadeelig. Integendeel, dewijl de vrouw om te verdragen en te dulden, voor smart en lijden geboren is, moet men haar vroegtijdig aan matigheid gewennen. Zulk een hart moet altijd een plaatsje voor een wensch of verlangen overig houden. Wanneer gij nu echter Bloempje reeds in alles zoo gewent als of zij eene geboren prinses ware, dan zeg ik u kort en bondig: gij handelt op die wijze niet goed, Jacob Levi.’</p>
<p>‘Jacob Levi is in staat, voor zijn kind meer dan andere lieden te doen,’ hernam hij, terwijl hij het voorhoofd fronsde. ‘Waarom heb ik niet meer dan dat eene kind?....Ik behoef niet te sparen.’</p>
<p>‘Gij overdrijft....’ zeide Esther op ernstigen toon, ‘en bederft het kind.’</p>
<p>‘Zottin’ aldus viel Jacob Levi haar lagchende in de rede, ‘geloof toch niet, dat ik op mijn ouden dag den verteerder en doorbrenger spelen zal. Dat is toch verre van mij....Hoe oud is ons Bloempje?’</p>
<p>‘Zeventien jaren!’ hernam Esther eenigzins onthutst.</p>
<p>‘Zeventien jaren!’ riep Jacob schertsend en met toenemende vrolijkheid uit ‘en dan nog geen uitzet! Indien gij daaraan niet denkt, dan is het mijn pligt.</p>
<pb n="498"/>
<p>Esther wilde dat in lange nog niet zien gebeuren, zij was bleek geworden en kon geen woord uiten.</p>
<p>Geen moeder hoort zonder schrik, dat een beslissend woord over haar kind wordt gesproken, alvorens zij zelve een besluit deswege genomen heeft. Op den eersten oogenblik is het haar schier grievend, dat eene andere hand dan de hare haar dochter in de toekomst zal leiden, terwijl zij zelfs den echtgenoot die haar ter zijde staat, te ruw acht en te weinig fijn gevoel toekent, om, zij het dan ook slechts in zekere mate, vast te stellen en te bepalen wat hem voor het geluk van het kind raadzaam voorkomt. Dit was ook de gewaarwording die zich van Esther meester maakte en daarom schrikte zij als het ware. Na eene poos herstelde zij zich echter en zeide bijna onverstaanbaar:</p>
<p>‘Denkt gij daaraan reeds?’</p>
<p>‘Reeds?’ vroeg hij lagchend en met een veelbeteekenenden blik liet hij daarop onmiddellijk volgen: ‘Esther ik heb haar bereids.’</p>
<p>‘Aan wien?’ vroeg zij geheel buiten haar zelve.</p>
<p>‘Iemand op wien ik reeds lang mijne oogen gevestigd had,’ zeide hij en zijne stem kreeg schier een trillenden klank. ‘Iemand dien ik als mijn kind beschouwen zal en die zulke hoedanigheden bezit, alsof God hem voor mijn Bloempje heeft doen geboren worden. Want hij is zelf een vroom kind, eert vader en moeder, en zal er voor waken dat ons kind vroom en....goed blijft....en ook ons eert en niet....vergeet, wanneer wij er eens niet meer wezen zullen....’</p>
<p>Die woorden hadden in zoo verre eene gunstige werking op het gemoed van Esther, dat zij, gerustgesteld en bijkans schertsend kon vragen:</p>
<p>‘Wie zal dat zijn? Laat mij niet zoo lang in spanning.’</p>
<p>‘Gij kent hem zoo goed als ik.....’ zeide Jacob Levi langzaam. ‘Het is de zoon van mijn broeder....’</p>
<p>‘Meijer met de vier handen!’ zeide Esther, ja zij riep dat veeleer luide uit met eene hevigheid, welke die vrouw in den regel niet eigen was; zij stond op, en zonk daarna krachteloos op haren stoel neder.</p>
<p>Het viel Jacob Levi moeijelijk op dat oogenblik zijn toorn te bedwingen. De aders van zijn voorhoofd duidden gramschap aan, zij waren vreeselijk gezwollen; en toch bedwong hij zich</p>
<pb n="499"/>
<p>‘Dat toch alle vrouwen op dit punt met elkander overeenkomen,’ zeide hij. ‘Gij zegt dat hij vier handen heeft, ik zie hem er slechts twee hebben, en daarmeê arbeidt hij noest en duchtig zoo als niemand in de straat het hem nadoet. Ik weet reeds, wat gij met de vier handen van Meijer bedoelt - vrouwenpraat en zotgeklap. Mijn neef Meijer is niet iemand van de tegenwoordige ligtzinnige wereld en daarvoor zij God geloofd en gedankt. Had ik maar vroeger aan hem gedacht. Ik wil hem volstrekt niet anders dan met zijne vier handen!’</p>
<p>Esther zweeg. Zij kende thans de gedachten van haar man in haar onderling verband. Zij behoorde echter niet tot die vrouwen die haar vermeend goed regt dadelijk op het spel zetten, met het vooruitzigt op dadelijke winst of verlies. Voorshands verborg zij het plan van haar man in haar hart en drukte er het zegel des geheims op. Maar dat hart hoorde zij ieder uur van den dag kloppen - en wanneer zij Bloempje zag, dan kon zij eene onuitsprekelijke treurigheid niet van zich afweren. Eerst later zullen wij zien, dat Esther's afkeer geenszins ongegrond en haar de oorzaak daarvan volkomen bewust was. Esther wist namelijk, dat haar dochter op de eenvoudige vraag: Bloempje wilt ge uw neef Meijer tot echtgenoot hebben?....met een luid gelach zou antwoorden, want Bloempje lachte steeds, wanneer zij maar dacht aan haar neef - en zonderling, Esther stemde op dat punt met baar dochter volkomen overeen.</p>
<p>De neef van Jacob Levi had werkelijk het ongeluk met twee overvloedige handen, behalve die welke de natuur hem schonk, uitgerust te zijn. Van den lof, waarmede zijn oom over hem sprak, was geen letter overdreven. Er was geen tweede in de buurt die hem in deugd en braafheid evenaarde, maar desniettegenstaande was het eene bepaalde daadzaak, die bij ieder vaststond: Meijer was met vier handen geboren.</p>
<p>Natuurlijk moet dit in overdragtelijken zin begrepen worden; het was eene grap - een snedig gezegde. Maar dit hield de lieden, namelijk in de buurt, die met scherpen blik op iedere afwijking loerden, ten einde daarvan gebruik te maken niet terug, om wat slechts eene grap was, voor goede munt te doen doorgaan, en Meijer bezat niet eens zulk
<pb n="500"/>eene afwijking. Bij hem was alles klein, zoodat hij niet eens onder de nationale militie kon opgenomen worden, nogtans hadden zijne armen eene lengte, welke alle beschrijving te boven ging. Zij waren zoo wanstaltig lang, dat zij bijna tot den grond reikten; daarbij had Meijer de gewoonte, namelijk wanneer hij in ijver of toorn geraakte om zoo hevig met zijne handen te werken, en ze met zooveel vaardigheid te gebruiken, dat het in zulke oogenblikken waarlijk den schijn had alsof hij er vier bezat. Dit was ook alles wat ten nadeele van Meijer kon gezegd worden. Tot zijn ongeluk was echter dit nadeel, indien wij het zoo noemen mogen, te gelijk belagchelijk, en op zulke punten zijn de menschen zoo als men weet, zeer onverbiddelijk.</p>
<p>En zonderling is het voorzeker, dat de kwinkslag, waarvan thans de rede is, niet van de buurt herkomstig, maar van de vinding eens vreemden was. Het was namelijk Jacques, boekhouder in eene fabriek, die dat gezegde oprakelde. Vroeger had het in de lucht gezweefd, maar eerst Jacques de boekhouder had het daaruit doen nederdalen en er naam, leven en bezieling aan gegeven.</p>
<p>Jacques was een Hongaar - en de afgod van al de meisijes der buurt. Hij had een schoon hoofd met zwarte lokken, sprekende donkere oogen en glinsterend witte tanden en daarbij fier vooruitstekende roode lippen, die door een schoonen, op Hongaarsche wijze omgekrulden snorrebaard, werden overschaduwd. Voor hem moesten alle jongelieden verre op den achtergrond wijken. Waar hij was, waar hij verscheen, daar was hij als een adelaar te midden van allerhande gewone vogels. Waar hij verscheen, daar kwam het scherp contrast uit tusschen den somberen, droomerigen Bohemer en den levendigen, door hartstogt bewogene en als 't ware door warmer zon doortintelden Hongaar, en ligt is het te begrijpen, wie de zege behaalde. Het was voornamelijk op zaturdag-middagen en bijzonder in den zomer en lente, dat Jacques Stern in zijn vollen glans uitblonk. Dan gingen de ‘groote meisjes’ der straat, door hare broeders begeleid, de bruiden met hare bruidegoms naar den berg in de nabijheid, zoo als men eene kleine verhevenheid met een perenboom beplant, vlak achter de huizen, noemde. - Van daar had men een alleraanlokkelijkst uitzigt; rondom heerschte vrede en stilte,
<pb n="501"/>beneden in de woningen sabbath-rust. Het gelach en gepraat der meisjes kon beneden goed gehoord worden, ja een scherp oog kon zelfs van daar enkele harer, zoo als zij daar onder den zwaren perenboom in het weeke gras uitgestrekt zaten, goed onderscheiden. Soms was dit gelach zoo luid, dat vele lieden, voornamelijk de moeders die buiten voor hare huizen zaten, de vreugde op het gezigt te lezen stond en menigeen zeide: ‘zeker is de Hongaar van het gezelschap!’ En dit was zoo; want zoo hij ontbrak, dan was het daarboven op den berg heel stil en vervelend. Jacques bediende zich meestal van de krijgslist om eerst te verschijnen wanneer al de meisjes bijeen waren. Dan helderden de oogen op, vele blosjes kwamen op lieve wangen, maar krampachtig balde zich dan ook menige mannelijke vuist! Zonder nog eene syllabe gesproken te hebben, was de stemming van het gezelschap dra geheel anders. En Jacques was altijd oorspronkelijk, wist altijd wat nieuws te vertellen; zijne conversatie was eene onuitputtelijke bron, altijd gaf zij helder water. Nu eens leerde hij de meisjes een nieuwen dans, dan weder een nieuw spel, waarbij hij zich in het pand verbeuren vooral zeer knap toonde. Wederom een anderen keer verhaalde hij wat uit zijn vaderland. Soms bragt hij een stok mede die, even als eene fluit, van blaasgaten voorzien was en dien hij ‘Esakan’ noemde. Hij blies daar dan op, ofschoon hem dit eigenlijk op sabbath niet veroorloofd was, de schoonste Hongaarsche liederen. Deze roerende melodiën persten menig meisje tranen uit de oogen, maar wanneer Jacques dit bemerkte, hield hij spoedig op en kwam dan dadelijk met een of anderen kwinkslag voor den dag, waardoor allen weder hartelijk aan het lagchen geraakten. Op een dier sabbath-middagen schikte Jacques een dans, dien hij met de meisjes en de andere jonge mannen reeds dikwijls geprobeerd had. Bloempje behoorde sedert korten tijd ook onder de ‘groote meisjes’ en was ook mede
tegenwoordig; zij had een nieuw kleed aan door haar vader medegebragt en in haar zwart haar een vuurrooden strik, waardoor haar schoonheid op nog treffender wijze dan gewoonlijk uitkwam. De paren hadden zich reeds geschikt, Bloempje was door haar neef Meijer ten dans genoodigd, hetgeen zij aannam. Jacques had geene dame gekozen, daar hij zich met de geheele regeling belastte en te gelijk, bij ge-<pb n="502"/>mis van orkest, de dans-muziek al zingende uitvoerde. Maar daar vestigde zich zijn blik op Bloempje en haar danser Meijer, die met zijne lange handen uit louter vreugde en vermaak, als met de wieken van een windmolen, om zich heen sloeg.</p>
<p>‘Hoe?’ riep Jacques, terwijl hij zijn arm in dien van het meisje legde, met een lach om den mond, ‘hoe kan ik toestaan, dat de schoonste bloem der buurt met een vierhandig mensch danst?’</p>
<p>Het gansche gezelschap brak in een schaterend gelach uit.</p>
<p>‘Meijer met de vier handen!’ klonk het van alle kanten.</p>
<p>‘Hoe bedoelt gij dat, Jacques?’ vroeg Meijer van hoofd tot voeten sidderende.</p>
<p>‘Hoe ik dat meen?’ riep de trotsche Jacques, ‘dat zal ik u spoedig zeggen. Meet t'huis eens met den elstok uwe beide handen en gij zult bevinden, dat daaruit zeer goed nog eens zoo veel te maken is.’</p>
<p>‘Jacques heeft gelijk! Jacques heeft gelijk!’ zoo klonk het van alle kanten onder een daverend gelach.</p>
<p>‘Bloempje wilt gij met mij niet dansen?’ vroeg Meijer zijne nicht, en zag haar met zijne kleine oogen bijna smeekend aan.</p>
<p>‘Ik heb het u reeds gezegd, dat zij met u niet dansen mag!’ riep Jacques en hield den arm van het meisje stevig vast.</p>
<p>‘Wilt gij met mij niet dansen Bloempje?’ herhaalde Meijer op meer dringenden toon. In zijne stem lag iets dat een minder ligtzinnig meisje zou hebben doen ontdekken, dat het hem niet alleen om de gunst van met haar te dansen was te doen.</p>
<p>‘Bij het dansen heeft men slechts twee handen noodig,’ fluisterde Jacques het meisje in het oor.</p>
<p>Zij lachte daarop zoo luide en hevig dat haar de roode strik uit het haar viel. Nu bukte zich Jacques spoedig eer een ander hem daarin kon voorkomen en hij maakte den strik met eene geoefendheid vast, welke zekere ervarenheid in dergelijke zaken verried. Waarom sidderde Bloempje zoo hevig gedurende dit eenvoudig dienstbetoon, waarom kleurde zij tot aan haar blank voorhoofd? Onze Meijer gevoelde zich echter op dit oogenblik aangedreven om Bloempje met al de kracht, die in hem was, van Jacques zijde weg te
<pb n="503"/>rukken. De altijd zoo zachtzinnige Meijer was thans een leeuw gelijk. Hij strekte zijne beide handen naar Bloempje uit.</p>
<p>‘Om Godswil!’ riep Jacques met komischen schrik, terwijl hij Bloempje eenige schreden achterwaarts trok, ‘laten wij ons verwijderen vóór dat het te laat is en hij ons smoort; want hij is even als eene spin, wanneer die eene vlieg wil verzwelgen.’</p>
<p>Toen lachte Bloempje nog heviger dan vroeger, en eer zij zich regt bezinnen kon, wat zij Meijer zou zeggen, had Jacques de dans-melodie reeds begonnen, en de paren zich in beweging gesteld en rond om den ouden perenboom heerschte nu het meest vrolijk en luidruchtig gewoel en gejoel.</p>
<p>Had Meijer met de vier handen er een voorgevoel van, dat op dit oogenblik de grond gelegd werd voor de verwoesting van zijn levensgeluk en in de gevolgen ook voor dat van een ander? Een onuitsprekelijk leedgevoel maakte zich van den armen jongeling meester, toen hij daar tegen den perenboom geleund moest toezien hoe zijne nicht Bloempje in de armen van den gelukkigen Jacques over het weeke gras huppelde.</p>
<p>Toen Bloempje na deze zaturdagsche bijeenkomst huiswaarts was gekeerd, gloeiden hare wangen nog van opgewektheid, zoodat Esther, aan hare overledene zoons denkende, verschrikt uitriep!</p>
<p>‘Bloempje hoe ziet gij er zoo uit? Gij gloeit.</p>
<p>Bloempje wierp een vlugtigen blik in den spiegel en riep vrolijk uit:</p>
<p>‘Jacques heeft ons zoo goed geamuseerd, moeder. Wij hebben gedanst, en dan hebben wij over onzen Meijer zoo moeten lagchen. Jacques heeft gezegd, dat Meijer vier handen heeft, en dat heeft mij bijzonder bevallen, omdat Jacques gelijk heeft. Zie onze neef Meijer maar eens aan, moeder, en dadelijk zult ge ontdekken dat hij vier handen heeft!’</p>
<p>Toen kende Esther nog niet de hoop, welke Jacob Levi op zijn neef Meijer vestigde. Denzelfden nacht had Bloempje een zeer zonderlingen droom. Lang duurde het eer zij kon insluimeren; toen de slaap haar echter eindelijk overviel, was het haar nog altijd of zij met Jacques onder den peren-<pb n="504"/>boom op den berg danste. Ligt als eene veder huppelde zij heen en weêr en Jacques zong eene allerhartroerendste dansmelodie, nogtans moest zij dikwijls over zijne schouders achterwaarts zien, want leunende bij den stam van den ouden boom stond Meijer, die zijne lange armen naar haar uitstrekte en die armen werden gaandeweg al langer en langer. Jacques echter trok haar meer en meer voort, de dans strekte zich tot eene onafzienbare verte uit. Jacques zong hoe langer hoe schooner en hartroerender...tot dat beide eindelijk geheel alleen waren...Met een flaauwen gil ontwaakte zij. Meer zulke sabbath-middagen waren heengevloden, de een al heugelijker dan de ander, maar Meijer was daarbij niet meer tegenwoordig. Wanneer de vrolijke meisjesschaar, met Bloempje in haar midden, zich op den berg begaf, stond hij achter de vensters van zijne ouderlijke woning, de lange armen op den rug gekruist, opdat niemand hem zou zien. Dit was op den tijd, dat Bloempje bijna iederen sabbath met een nieuw tooisel voor den dag kwam, dat haar vader van zijne reizen meêbragt. Hoe schoon stond dit meisje het eenvoudigste lintje, maar hoe vleijend ook waren de woorden, die Jacques haar gedurende den dans in het oor fluisterde. Thans wist Jacques het zoo in te rigten, dat er elken sabbath onder de groene boomen van den berg gedanst werd; onder voorwendsel, dat Bloempje voor het op handen zijnde bal, dat de jonge lui gewoonlijk op den laatsten dag van het loofhuttenfeest geven, nog niet genoeg in het dansen was geoefend, wilde hij niet toelaten, dat zij door een ander werd geëngageerd. Daarbij spreidde hij telkens nieuwe talenten ten toon. Zijne tegenwoordigheid werkte zoo
krachtig, dat alles voor hem moest wijken. Gedurende de pauze, welke hij slechts zelden deed plaats hebben, want meestal werd bijna onophoudelijk gedanst, verhaalde Jacques met wegslepende welsprekendheid, hoe geheel anders het leven in zijn vaderland dan in het sombere Bohemen is. Daar zijn de menschen van een geheel anderen aard dan hier, in vergelijking met de Boheemsche joden zijn zij edellieden. Daar is men niet verpligt slechts bij geringe sommetjes te sparen. Genoegelijk en vrolijk rolt het leven daarhenen, alles heeft men volop, en de wijn, dien men in Bohemen den zieke slechts met lepeltjes kan toedienen, stroomt daar bij groote
<pb n="505"/>hoeveelheden. Zijn eigen vader heeft acht paarden op stal, want het bezit van een kleiner aantal is in Hongarije eene schande. Hij zelf heeft zijne jeugd meer op den rug van een ros, dan in de studeerkamer doorgebragt. Achter zijn huis zijn vele mijlen puszta, waar hij dikwijls slechts door zijn knecht Janos begeleid, uren lang op een ongezadeld paard, zonder bepaald doel of voornemen voortreed. O! dat was een heerlijk leven! In Hongarije...daar ziet men eerst, hoe grenzeloos en wijd de wereld is. Geheel anders is het in Bohemen...en zoo ook wat de menschen betreft! Mannen en vrouwen komen in dat opzigt met elkander aldaar overeen, het ontbreekt hun aan ijver en ondernemingsgeest. Niets anders treft men bij hen aan, dan koele berekening en liefdelooze eigenbaat.</p>
<p>Wanneer Jacques zulke tafereelen van zijn vaderland ophing, dan was er menigeen die daarover bij zich zelven ongeloovig lachte, doch niemand had moed genoeg, hem met afdoende redenen teregt te wijzen. Op Bloempje's gemoed hadden zijne woorden echter een buitengewonen invloed. Dat wilde, dat grenzelooze, dat phantastische opende voor haar eene geheel nieuwe wereld...wat haar tot dusverre omgaf, kwam haar bekrompen en beperkt voor. Zij gevoelde zich verrukt en vervoerd...en reeds begon de droom, dien zij eens dien sabbath-nacht had, eene wezenlijkheid te worden. Zij en Jacques waren alléén, zij danste met hem alleen...Reeds vergat Bloempje zich zoo zeer, dat zij soms de hand op de schouders van Jacques legde, waarop hij dan, opspringende om een nieuwen dans te beginnen, een gloeijenden kus drukte.</p>
<p>Met reuzenschreden ging Bloempje's liefde eene beslissing te gemoet....</p>
<p>Wij verhaalden reeds vroeger, dat Meijer met de vier handen niet meer deelnam aan die zaturdagmiddag bijeenkomsten. Dit is slechts ten halve waar. Wel ging hij niet meer op den berg, maar tegen den avond, wanneer hij wist, dat het gezelschap zich gereed maakte om huiswaarts te keeren, dan sloop hij, ongezien langs een omweg, in Bloempje's nabijheid - om ten minste toch maar haar kleed van verre te mogen zien fladderen.</p>
<p>Eens was hij te laat gekomen, de meisjes en jongens
<pb n="506"/>waren juist de hoogte afgeklommen, en hij kon slechts hun lagchen en praten hooren. Maar ginds onder den schaduwrijken perenboom, waar Jacques hem zoo zwaar beleedigd had, stond daar niet iemand? glinsterde daar niet iets gelijk een veelkleurig kleed? Meijer zag oplettend naar die plaats, zijne oogen konden in dit oogenblik zeer scherp zien...Niet slechts één persoon stond onder den boom, het waren er twee....Bloempje was de eene en Jacques de andere. Zij lagen in elkanders armen, en Bloempje's hoofd rustte op de schouders van den schoonen Jacques, en de wind bragt hun zacht gefluister tot het oor van hem die luisterde.</p>
<p>Meer zag Meijer niet. Terwijl hij met zijne lange handen wild om zich heen sloeg, rende hij spoorslags de hoogte af, in de straat. Buiten adem bleef hij voor het huis van Jacob Levi staan. Zoude hij gaan verraden wat hij daar even gezien had? Een wilde, nooit gekende smart, een hartstogt, die zijne zachte ziel tot nu toe vreemd geweest was, woedde in zijn gemoed. Wie hem in dit oogenblik in het verwrongen gelaat had kunnen zien, had moeten zeggen: ‘Dat is Meijer niet, die is wel meer dan tien jaar jonger.’ Maar het ging voorbij....Slechts God wist wat in dit gefolterde hart omging, toen Meijer voor den drempel van het huis stond, waaruit hem eens de zaligheid eener verbindtenis der liefde tegengelagchen had. Binnen 's monds zeide hij:</p>
<p>‘Zij zullen het niet weten! Het is te laat!’</p>
<p>Zoo was de zomer voorbijgegaan en de hooge feestdagen naderden reeds, die toen in het begin van den herfst vielen. Den avond vóór het nieuwjaarfeest, toen de godsdienstoefening geëindigd was, kwamen als naar gewoonte eenige bloedverwanten bij Jacob Levi, als het erkende hoofd der familie, om hem en Esther, een goed en gezegend jaar te wenschen. Ook Meijer en zijne ouders waren dáár. Toen trok Jacob Levi met een welwillend lachje, zoo als sedert den dood van zijne zoons slechts zelden om zijne lippen speelde, Meijer wat ter zijde.</p>
<p>‘Meijer-lief,’ zeide hij, ‘ik hoop dat God dit jaar gelukkig zal doen zijn, zoowel voor u, als voor mij. En als gij mij het toekomende jaar weer komt wenschen, zult gij mij niet meer oom noemen.’</p>
<p>‘Oom om Gods wil....’ riep Meijer verschrikt.</p>
<pb n="507"/>
<p>Maar Jacob Levi viel hem snel in de rede, terwijl hij hem de hand op den mond legde.</p>
<p>‘Gij hebt tijd te verschrikken,’ zeide hij lagchend, ‘als de tijd dáár is. Ik geloof toch dat zij er zoo verschrikkelijk niet uitziet. Nu, zie haar eens goed aan!’</p>
<p>Hij wees met den vinger naar Bloempje, die, door het kaarslicht beschenen, in den vollen glans harer schoonheid tegenover hem zat. Wie wist dat beter dan Meijer zelf?</p>
<p>Tien dagen later had er eene gebeurtenis plaats, juist geschikt, om over de beschikkingen van een donker lot licht te verspreiden.</p>
<p>Op Verzoendag, ongeveer tegen twee ure des middags, toen de menschen zich in aandachtig gebed in de synagoge bevonden, klonk plotseling van het raadshuis de alarmklok. In den eersten schrik rende ieder uit de kerk, de mannen in hunne doodshemden, de vrouwen bleek van schrik en vasten: daartusschen de kinderen, die in dit oogenblik onopgemerkt, weenend naar hunne ouders zochten. Er was brand in de fabriek, een digte rook was door de gansche straat verspreid. Als de fabriek in brand was, dan was geen enkel huis zeker. Daar liep en stroomde ieder naar toe. Toen men op de plaats van den brand kwam, zag men met innige blijdschap, dat de redding reeds nabij was. Jacques stond op een omvergeworpen waterton, en bestuurde met krachtige stem het blusschen, dat door de talrijke fabrieksknechten stipt en gehoorzaam werd uitgevoerd. In het midden hield hij op, toen hij die vele mannen in hunne doodshemden voor zich zag, en riep van zijn verheven standpunt vrolijk naar beneden:</p>
<p>‘Niet waar, menschen, zoo iets wordt op den heiligen Jom Kipoer toegestaan, daartegen kan de Talmud niets inbrengen.’</p>
<p>Jacob Levi die naast hem stond, zag droefgeestig naar Jacques op, want deze woorden verdroten hem op den heiligsten dag van het jaar, hoewel Jacques eene gepaste vraag had gedaan. Toen bemerkte hij, dat de frissche, glimmende lippen van den Hongaar een geheim verrieden....Jacques moest kort te voren, daarop zou Jacob Levi een eed hebben willen afleggen, gegeten hebben! Op het heilige verzoeningsfeest! Op den geduchten dag des oordeels van
<pb n="508"/>den almagtigen God! Jacob Levi voelde, hoe hem de gramschap naar het hoofd steeg, maar hij verkropte die. Het was nu het oogenblik niet, om zijne opgewondenheid lucht te geven.</p>
<p>Spoedig was de brand gebluscht, en de menschen keerden, daar intusschen de donker gevallen was, naar de synagoge terug om het slotgebed te verrigten.</p>
<p>Bij het avondmaal werd het toch duidelijk, dat Jacob Levi den Hongaar niet vergeten had. Naauwelijks had hij iets gebruikt, of hij schoof zijn vol bord ver van zich af.</p>
<p>‘Het is mij, alsof ik vergif eet,’ zeide hij grommig bij zich zelven, ‘ik kan geene bete meer nuttigen.’</p>
<p>Esther vraagde verwonderd en bezorgd tevens naar de oorzaak van deze woorden.</p>
<p>‘Ik erger mij alleen, dat er zulke slechte menschen bestaan, die het niet eens van hun bedorven hart kunnen verkrijgen, den heiligen Jom Kipoer in acht te nemen. Kan zulk een kwâjongen zijne gulzige maag niet éénmaal in een jaar bedwingen?’</p>
<p>Natuurlijk vraagde Esther wien hij daarmede bedoelde.</p>
<p>‘Den boekhouder meen ik,’ riep hij kwaad uit, ‘die in de fabriek is en zich Jacques laat noemen. Is hij een kind van joodsche ouders? Is hij niet van eene joodsche moeder geboren? Maar ik heb het duidelijk met mijne oogen gezien, die boosdoener heeft gegeten, heeft zich verzadigd en gedronken, dat zijn lippen nog van het vet glommen.’</p>
<p>Esther waagde het in het midden te brengen, dat men de menschen niet alleen naar den schijn moet beoordeelen.</p>
<p>‘Verdedig hem maar,’ riep Jacob Levi luid. ‘Een gevoel van verbittering maakte zich van mij meester ten aanzien van den vreemdeling, die het durfde wagen, zulk een slecht voorbeeld aan onze gemeente te geven. Wat iedereen heilig is, moest dunkt mij, dien enkelen ook heilig zijn! En dan Esther,’ ging hij met toenemende drift voort, ‘denk ik nog aan iets anders. Wien Gods gebod niet heilig is, kan in het gewone leven ook niets heilig zijn.’</p>
<p>‘Denkt gij dat ik als ik de fabrikant was, hem voor boekhouder zou nemen? En toch! wat beteekenen boek en kas bij een ander veel hooger goed? Gelooft gij niet dat er nog goede joodsche ouders zullen zijn, die in het vaste
<pb n="509"/>geloof en vertrouwen, dat zij een regtschapen schoonzoon nemen, hem hun kind, misschien hun eenig kind toevertrouwen? Zoo moet gij de zaak opnemen en niet anders Esther. Aan zulk een opgeofferd kind moet gij denken, als gij de geheele slechtheid van dien mensch wilt begrijpen, en tevens ook aan de kinderen, waarover hij eens vader zijn zal. Kunnen en zullen zij iets van Gods gebod weten? Zijn naam mag in mijn huis niet meer genoemd worden.’</p>
<p>Een gesmoorde kreet maakte een einde aan hun gesprek.</p>
<p>Bloempje was in onmagt gevallen. Met doodsbleeke wangen en gesloten oogen, de armen slap langs het lijf hangend, lag zij in haren stoel.</p>
<p>Met de tegenwoordigheid van geest, die der vrouwen eigen is, liep Esther naar hare dochter. Zij besproeide haar aangezigt met koud water, zoo dat Bloempje na eenigen tijd de oogen weder opende.</p>
<p>‘Om Gods wil,’ riep Jacob Levi in vertwijfeling uit....‘Zal zij nu ook nog ziek worden?’</p>
<p>‘Bedaar Jacob Levi,’ zeide Esther kalm, terwijl zij met hare hand over het ijskoude voorhoofd van Bloempje streek, ‘het zal met Gods hulp niets zijn, het komt alleen door het vasten.’</p>
<p>Het duurde nog eenigen tijd, tot Bloempje haar volle bewustzijn herkreeg. Plotseling stiet zij de hand van hare moeder ver van zich af, zoodat Esther eenige schreden terug trad. Met een hartverscheurenden zucht, viel zij van haren stoel op den grond, stond schielijk weêr op, en viel voor Jacob Levi op de knieën.</p>
<p>‘Vader, vader lief!’ kermde zij uit het diepst harer ziel, ‘verstoot mij niet.’</p>
<p>Jacob Levi boog zich vol liefde tot zijn kind neêr; zijn hart was vol droefheid; reeds meende hij de vleugels van den engel des doods boven zijn hoofd te hooren ruischen, die reeds vijf malen gekomen was, om de bloesems van zijn huis weg te maaijen. Was het nog niet genoeg?</p>
<p>Esther was zelve ook zeer bewogen, zij hielp Bloempje van den grond opstaan, en sprak haar met zachte woorden aan; ried haar naar bed te gaan, om hare opgewekte zenuwen tot bedaren te brengen. Maar terwijl Jacob Levi, die in deze ziekelijke aandoening slechts de
<pb n="510"/>voorbode van het naderend gevaar zag, ook dezelfde woorden sprak, schudde Esther bedenkelijk het hoofd. Bloempje bragt onder zuchten en tranen alleen de woorden uit:</p>
<p>‘Vader, lieve vader, verstoot mij niet!’</p>
<p>Eindelijk gelukte het aan de onvermoeide pogingen der beide ouders, hun kind in zooverre tot bedaren te brengen, dat zij zich gewillig door hare moeder liet oprigten, en met haar de kamer verliet.</p>
<p>In den nacht die op dit voorval volgde, viel er iets verschrikkelijks in het huis van Jacob Levi voor! Geen levend wezen had er een voorgevoel van, en kon zelfs duidelijk begrijpen, welke gebeurtenis daar plaats greep.</p>
<p>In den vroegen morgen, toen de kerkeknecht als naar gewoonte door de straat ging, om door het kloppen van zijnen hamer het teeken voor het morgengebed te geven, zag hij Jacob Levi reeds, die gejaagd voor zijn huis op en neder liep. Het was een koude dag en de donkere wolken dreven door de lucht. Nooit, zoo vertelde de knecht, kon hij zich herinneren, dat hem een menschelijk wezen meer verschrikt had, dan Jacob Levi in dezen oogenblik. Hij had toch reeds vele dooden gezien......maar geen had er ooit zoo uitgezien. Jacob Levi was in dien eenen nacht een oud man geworden. Op de vraag, waarom hij zoo vroeg reeds op was, daar hij nog een half uur tijd had vóór het gebed, had Jacob Levi hem met zeldzamen blik aangestaard en vervolgens gezegd:</p>
<p>‘Kunt gij mij niet zeggen, Wolf, of de boekhouder uit de fabriek reeds op is?’ Waarop deze antwoordde: ‘dat hij het niet wist en ook niet geloofde, want Jacques was niet een van degenen, die het gebod ter harte nemen, dat men den dag na Jom Kipoer, gedachtig aan den boozen geest, vroeger dan anders naar de synagoge moest gaan.’</p>
<p>Toen sloeg Jacob Levi de handen voor zijn aangezigt, en zeide op hartverscheurenden toon:</p>
<p>‘Niemand zal na mijn dood kadisch zeggen.’</p>
<p>Eenige dagen later verspreidde zich een zeldzaam, bijna ongeloofelijk gerucht door de straat. Jacques de boekhouder en Bloempje, Jacob Levi's dochter, zouden verloofd zijn. Niet eens de naaste bloedverwanten werden op het verlo-<pb n="511"/>vingsfeest genoodigd, het was in alle stilte met eene soort van geheimzinnigheid toegegaan.</p>
<p>Zelden was er eene droeviger verloving geweest dan tusschen Bloempje en Jacques. De bruid liet zich zelden zien; wanneer zij verscheen, trachtte zij wel opgeruimd en gelukkig te schijnen, maar hare oogen verrieden juist het tegendeel. Ook Esther zag men niet, de lieden die haar kwamen gelukwenschen werden afgewezen onder voorwendsel, dat de vrouw zeer lijdende was. Zelfs Jacques, de gelukkige door alle jongens benijdde Jacques, sloop droevig rond, er scheen iets als lood op zijne vroegere vrolijkheid te drukken. Alleen 's avonds ging hij naar het huis van zijnen toekomstigen schoonvader, maar deze verliet hem altijd zonder groet of antwoord, zoodra Jacques in de kamer trad.</p>
<p>Het was als of er een banvloek op het huis van Jacob Levi lag.</p>
<p>Drie maanden later had het huwelijk plaats.</p>
<p>Jacob Levi had daarvoor met een aan waanzin grenzenden haast de toebereidselen gemaakt. De noodige toestemming tot het huwelijk was van de plaatselijke regering in Praag met een bijna ongeloofelijken spoed ingekomen; want toen geschiedde het niet zelden, dat een bruidspaar, dat met bruin haar de trouwacte onderteekende, met grijs haar onder den trouwhemel stond. Maar Jacob Levi kende den weg en de middelen om zijn doel te bereiken; hij vereffende bergen van zwarigheden en wist met zijn buitengewonen ijver alle hinderpalen uit den weg te ruimen.</p>
<p>‘En al moest ik naar den keizer te Weenen gaan,’ zeide hij somtijds, als hij toevallig tot Esther sprak, ‘dan reis ik nog op den heiligen sabbath naar Weenen. De roover, de dief moet uit mijn huis, die mij mijnen eenigsten zoon ontstolen heeft.’</p>
<p>In deze stemming naderde de bruiloftsdag.</p>
<p>Jacques moest alvorens naar den uitdrukkelijken wil van Jacob Levi beloven, naar Hongarijë terug te keeren. De rijke bruidschat gaf hem het middel aan de hand, om ginder eene affaire aan te vangen.</p>
<p>Niet in de gemeente, maar buiten in een nabij gelegen dorp werd de bruiloft gevierd. Jacob Levi verzocht dan ook maar als getuigen tien arme lieden en eenige vrome vrouwen.
<pb n="512"/>Al de bloedverwanten werden overgeslagen. Alle praal en pronk werd ter zijde gesteld, en ook geene muziek gespeeld.</p>
<p>Kort voor de inzegening had de ceremonie plaats, waarbij de rabbijn de bruid eene kanten muts opzette, ten teeken, dat van nu af aan dit hoofdtooisel haar haar moet bedekken. Toen moest Bloempje hare ouders om vergeving bidden, zoo als dit de overoude gewoonte in Bohemen wil. Daarbij had een tooneel plaats, dat de aanwezigen later nimmer uit het geheugen verloren. Als eene razende, snikkende en weenende snelde zij naar haar vader toe, en stamelde aan zijne voeten onverstaanbare woorden.</p>
<p>Jacob Levi bleef echter onbewegelijk staan, geene spier bewoog zich in zijn gelaat, terwijl Esther doodsbleek naast hem zat en stil voor zich heen weende.</p>
<p>‘Wat wilt ge nu nog van mij,’ sprak hij met schijnbare kalmte. ‘Heb ik voor u niet gedaan, wat een vader met mogelijkheid doen kan...en nog meer? Nu zijt ge niet meer mijn kind, ik ben niet meer uw vader. De koop is aangegaan, de rekening gesloten. Denkt ge, dat het mij zoo zwaar zal vallen, u te vergeten, zoo als gij uwe ouders, voor alles......zoo als gij u zelve hebt vergeten? Ik zoude u mijn vloek op uw weg kunnen medegeven, maar ik doe het <hi rend="i">niet</hi>. Wanneer het u eenmaal slecht gaat, moet gij niet kunnen zeggen: Het gaat mij slecht omdat mijn vader mij gevloekt heeft. Zegenen kan ik u ook niet......men zegent diegenen niet, die het haar eens vaders met schande hebben bedekt....’</p>
<p>Deze laatste woorden had hij zoo zacht uitgesproken, dat zij slechts voor Bloempje's oor verstaanbaar waren. Het was de laatste opwelling van eene liefde, die het gruwelijke geheim van zijn huis, zelfs nu nog, waarop het bijna algemeen voor ieders oog bloot lag, niet wilde prijs geven. Met een luiden kreet snelde Bloempje van hem weg en....</p>
<p>‘En nu de trouwplegtigheid menschen,’ beval Jacob Levi.</p>
<p>De bruiloftsgasten zetten zich in beweging, het trouwen had plaats in het aangrenzende vertrek, waar de troonhemel met draagstokken was.</p>
<p>Het daarop gevolgde bruiloftsmaal ging stil en eentoonig voorbij. Noch Levi, noch Esther, noch het jonge echtpaar roerden een der spijzen aan, daarentegen bewezen de tien
<pb n="513"/>genoodigden arme lieden en vrome vrouwen alle eer aan de geregten, die op tafel stonden.</p>
<p>Nadat men had gegeten en het nagebed was verrigt, stond Jacob Levi snel op en gaf daarmede het teeken voor allen om op te staan.</p>
<p>Op eens naderde Jacques met zijne jonge vrouw aan den arm.</p>
<p>‘Vader,’ riep hij, en het scheen hem ernst wat hij sprak, ‘heb medelijden met ons....Ik wil alles weder goed maken....’</p>
<p>‘Goed maken?’ riep Jacob Levi met verontwaardiging; ‘goed maken...’ en hij verwaardigde zich niet een blik op zijn schoonzoon te werpen; ‘uw kind zal voor mij toch nooit een “kadisch” zeggen.’</p>
<p>Daarop vatte hij Esther's arm....</p>
<p>‘Kom Esther, kom mijn kind,’ zeide hij, en zijne gebrokene stem deed nu eerst bemerken, dat zijne houding tot hiertoe slechts gekunsteld was geweest. ‘Kom, laat ons naar onze stille woning terugkeeren. Wat hebben wij hier nog te verwachten? Vijf kinderen hebben wij reeds begraven, het zesde volgt nu spoedig! Denk nu reeds, dat wij beiden eenzaam zullen sterven, en dat niemand tegenwoordig zal zijn, dan op zijn hoogst eene vrome vrouw of een van de heilige broederschap!’</p>
<p>‘Maar wat is ons daaraan gelegen? Met ons geld zullen wij eene begrafenis bekostigen, en er zal wel een arme wees te vinden zijn, die op onzen jaartijd kadisch zal zeggen....En ga nu mede Esther!...Hij kon het Esther niet beletten, dat zij zich van hem los maakte.</p>
<p>‘Bloempje!’ riep zij.</p>
<p>Gedurende eenige minuten bleven de beide vrouwen in elkanders armen; geen van beiden scheen van de anderen te kunnen scheiden. Eindelijk maakte Esther aan de omhelzing een einde.</p>
<p>Een oogenblik later reed Bloempje met haar man in den met haar uitzet beladen wagen de straat op, die naar Praag voert. Een koude wind woei van den kant van het reuzengebergte, aan alle zijden breidde zich de witte sneeuwvlakte uit. De boomen aan den weg huiverden in hun wit omhulsel, dat de winter hun als een medelijdende roover,
<pb n="514"/>in plaats van het ontnomen groen gebladerte had omgeworpen. Toen zij in de nabijheid van de steenen pyramide waren gekomen, waar de wegen elkander kruisen, daar de eene in het noordelijk Bohemen naar Saksen, de andere naar Praag voert, zag Bloempje ginds eene gedaante zweven, die in de schemering van den avond wonderlijk bij den witten achtergrond van sneeuw afstak. Zij scheen Bloempje te wenken, lange, oneindige armen naar haar uit te strekken....</p>
<p>De wagen vloog echter snel voorbij, vermits de weg daar eene aanmerkelijke glooijing heeft....</p>
<p>Bloempje moest, niettegenstaande haar man haar voortdurend aansprak, nog lang bitter weenen.</p>
<div type="section">
<head rend="h4">II.</head>
<p>Wij slaan een tijdperk van bijna zeven jaren over.</p>
<p>Er is buitendien in den beperkten kring onzer geschiedenis niets anders voorgevallen, dan dat men eene arme moeder intusschen heeft ter ruste gelegd naast hare knapen, die haar voorgegaan waren, en dat Jacob Levi een oude, eenzame en hardvochtige man is geworden - en dat Bloempje verdwenen is.</p>
<p>Esther was eenige maanden na het huwelijk van haar dochter gestorven. Was het wegens smart over den onherstelbaar verstoorden vrede van haar huis, of wel het nimmer te onderdrukken verlangen naar hare verlorene dochter? Sedert dien schrikbarenden nacht, op den verzoendag gevolgd, was haar geheel gestel geschokt. Haar leven vond geene bron meer, waaruit het nieuwe versterking kon putten. Toen zij haar laatste oogenblik voelde naderen, beval zij de ‘vrome vrouwen,’ die bij haar reeds eenige dagen hadden gewaakt, zich uit de kamer te verwijderen, en wenkte haar man bij haar te komen.</p>
<p>‘Jacob Levi!’ zeide zij, terwijl zij moeite deed om zich op te heffen, en zijne hand met hare reeds verstijfde vingeren aanraakte, voldoe aan mijn laatsten wensch....’</p>
<p>‘Ik weet, wat ge zeggen wilt, Esther,’ zeide hij met eene treurige stem....‘spreek daarom liever daarover niet.’</p>
<p>‘Vergeef haar, Jacob Levi! vergeef haar!’ riep zij en een helder rood bedekte hare bleeke trekken.</p>
<pb n="515"/>
<p>‘Ga niet verder, Esther!’ uitte Jacob Levi moeijelijk. ‘Moet ik u een leugen in de toekomstige wereld mede-geven? Het kind heeft mij te veel aangedaan.’</p>
<p>‘Opmerkelijk! opmerkelijk!’ zeide Esther na eene geruime poos, terwijl zij de noodige kracht om nog langer te spreken scheen verkregen te hebben....‘dat toch juist die ouders meestal het slechtste voor hunne kinderen zijn....die zelf de schuld hebben, dat hunne kinderen niet deugdzaam zijn geworden.’</p>
<p>‘Esther!’ riep Jacob Levi.</p>
<p>‘Laat mij spreken, man! Het is bovendien het laatste. Ik blijf bij hetgeen ik gezegd heb. Gij hebt haar bedorven, terwijl gij haar te spoedig en onvoorbereid op den ijdelen en vergankelijken weg hebt gevoerd....en ik, Jacob Levi....ik was eene vrouw! Mij zoude het nimmer bevallen hebben, dat ons Bloempje een man had bekomen, dien men had uitgelagchen...en daarom heb ik gezwegen...en verzwegen, wat ik niet had moeten zien! Mijn hart is ook daardoor gebroken....Wat wilt gij echter van het kind?...Vergeef haar, Jacob Levi, vergeef haar.’</p>
<p>‘Ik kan niet, Esther!’ zeide Jacob Levi teeder, doch steeds onbuigzaam.</p>
<p>Plotseling zeide Esther zachtjes:</p>
<p>‘Jacob Levi! zeg mij nu, wat te zeggen is....het duurt niet lang meer....laat de vrome vrouwen echter niet binnen komen....Ik wil geen vreemden om mij....’</p>
<p>Jacob Levi schrikte, hij begon:</p>
<p>‘Hoor o Israël! De God, onze God is een eenige God!’ hetgeen Esther met fluisterende lippen nastamelde. Toen de vrome vrouwen, die in het aangrenzende vertrek dezen uitroep hadden vernomen, daarop binnentraden, was op het bleeke gelaat te lezen, dat de groote strijd gestreden was.</p>
<p>Geen vreemden! Dat was het ook, waaraan het zeldzame karakter van Jacob Levi eertijds euvel ging! Geen vreemden! niets wat het hart onverschillig is of mishaagt, niets, wat men met geld en goede woorden weggeven en koopen kan...en nu had Esther zelve het in haren laatsten levensstond uitgesproken! Zij wilde geen vreemden om zich henen!</p>
<p>Wat ieder ander, van deze lippen en op dit uur uitge-<pb n="516"/>sproken, waarschijnlijk als eene stem tot inkeer had in de ooren geklonken, dit juist versterkte hem in zijne stemming en hield hem staande in hetgeen door hem als regt was erkend en te kennen gegeven. Geen vreemden wilde ook hij om zich henen, hij streed immers daartegen met al de krachten van zijn gemoed, en hij zoude Bloempje weder in zijn hart opnemen, die, naar hij geloofde, geheel van hem vervreemd was?</p>
<p>Juist sinds den dood van Esther gevoelde hij hoe zijne verbittering tegen het afwezige en verloren kind dagelijks, ja met ieder uur in zijn binnenste aanwies; hij vond er een zeker behagen in zich zelven gade te slaan, hoe zijn gemoed zich allengs verhardde en de aandoening wegstierf, die hij neiging en herinnering noemde; hij verheugde zich er in, op te merken hoe de zucht tot eenzaamheid, hem als eene ongeneeslijke kwaal steeds dieper aantastte. Weldra, hoopte hij, zoude niets meer van <hi rend="i">haar</hi> overig blijven!</p>
<p>Jacob Levi sloot zich van de wereld af; hij verwaarloosde zijn werk en moest dit eindelijk geheel opgeven. Hij verliet nu het huis, om in het eerste jaar na den dood zijner vrouw 's morgens vroeg en des avonds bij de kerkdienst het gebed van den ‘kadisch’ voor haar te zeggen. Zij wilde toch geen vreemden om zich henen!...Toen het rouwjaar voorbij was, sleet hij het leven eens kluizenaars te midden van de levendige jodenwijk. Wie hem bezocht, konde zich van eene ontvangst verzekerd houden, die zich tot eene lettergreep en tot eene mompeling bepaalde; het was veel, indien hij den binnentredende een stoel aanbood of hem het gebruikelijke: ‘Gezegend zijt gij, die binnen komt’ toevoegde. Menigeen kwam het voor, dat hij slechts dan welgevallig was, wanneer hij zich verwijderde, en zoo werden de bezoeken steeds geringer.</p>
<p>Nu en dan, vooral in den eersten tijd, bragt de brievenbesteller...andere schriftelijke bezoeken, voorzien met den stempel van eene Hongaarsche stad, maar zij werden hem telkens weder ongeopend ter hand gesteld. Eindelijk bleven ook deze uit. De eenige overgebleven gast in het huis van Jacob Levi, was zijn neef Meijer met de vier handen. Als Meijer kwam, en het was geregeld iederen avond, dan schit-<pb n="517"/>in de oogen van Jacob Levi iets dat naar vreugde geleek. Slechts met Meijer kon hij er toe besluiten een kaartje te spelen; maar wat hun beiden het naast ter harte ging, bleef tusschen hen onaangeroerd. Zonder dat zij het met een enkel woord hadden uitgesproken, schenen zij beiden vast besloten te hebben over Bloempje met geen enkel woord te reppen.</p>
<p>Was het eene soort van vergeetachtigheid of wel ontrouw van de zijde van Meijer? Eens na jaren, toen hij op een winteravond met zijn neef weêr aan de speeltafel zat, haalde hij, terwijl Jacob Levi de kaarten schudde, een gevouwen papier te voorschijn, dat er uitzag als een brief en legde het voor zich neêr.</p>
<p>‘Wat is dat voor een brief,’ viel Jacob Levi in, en met een toornigen blik op Meijer, wierp hij de kaarten op de tafel.</p>
<p>‘Een brief! is dat dan een brief?’ stamelde Meijer en greep met zijne lange handen het papier vast, om het zoo snel mogelijk in een zijner rokzakken te verbergen.</p>
<p>‘Meijer! zeide na eene poos Jacob Levi. ‘Gij weet, mij kan men niet foppen. De brief komt van, komt van.......haar!’</p>
<p>‘Ja, neef!’ riep Meijer angstig, zonder op te zien.</p>
<p>‘En wat schrijft zij u?’</p>
<p>‘Zij smeekt mij haar te schrijven, wanneer het de jaartijd van haar moeder is......’</p>
<p>‘Hebt gij het haar reeds geschreven?’</p>
<p>‘Ja!’</p>
<p>Na eene poos sprak Jacob Levi:</p>
<p>‘Maar laten wij verder spelen. Ik meen, gij zijt begonnen.’</p>
<p>Kort daarop liet hij den hond binnenkomen, die des nachts vrij in den hof rondliep. Hij konde, zeide hij tot zijnen neef, ligt overvallen worden en daartegen wilde hij voorzorg nemen....</p>
<p>Op een door het maanlicht beschenen zomernacht stoorde, gelijk wij reeds hebben medegedeeld, het geblaf van dezen hond den slaap van de geheele wijk. Boven aan den hemel welfde zich het met sterren bezaaide luchtruim, vliegende sterren schoten blinkend neder en verdwenen; met een zacht
<pb n="518"/>schijnsel vloeide het maanlicht. Beneden evenwel op de aarde kermde het dier en kon niet tot rust komen. Want buiten, naast hem, voor het huis, dat hij niet konde verlaten, op de steenen bank ritselde en bewoog zich iets, het waren fluisterende stemmen, en somtijds was het of een zacht gekerm, dat scheen te komen van een kind, een fluisterend woord....</p>
<p>Het geblaf van den hond duurde den ganschen nacht voort.</p>
<p>Omstreeks twee ure, toen de maan in hare volle helderheid boven het huis blonk, zag men op de eerste verdieping iemand een venster openen en eene stem riep:</p>
<p>‘Wie is daar beneden?’</p>
<p>De hond had de stem zijns meesters herkend en zweeg eene poos.</p>
<p>‘Wie is daar beneden?’ werd nog eens boven aan het venster herhaald.</p>
<p>Geen antwoord.</p>
<p>Slechts een zachte klaagtoon, een gesmoord, en uit het diepste hartzeer eener menschenziel voortkomend weenen....en de hond begon op nieuw te blaffen.</p>
<p>En boven werd weder het venster gesloten....</p>
<p>De maan begint weg te zinken, hier en daar blusschen gansche sterren haar licht uit, een koele luchtstroom verheft zich, op de aarde glinsteren en ritselen de dauwdruppelen, waarmede de ontwakende uchtend de nog sluimerende aarde besproeit.</p>
<p>Op de steenen bank vóór het huis van Jacob Levi was het stil geworden.</p>
<p>Aan de rij huizen aan de overzijde wordt op dit oogenblik eene deur geopend; schreden van een man worden hoorbaar; zij naderen steeds....Op de bank ritselt en beweegt thans niets meer....Welk een schouwspel bood zich daar aan voor den man, die daar voor bleef staan!...</p>
<p>Daar zat eene vrouw, het hoofd diep op de borst gezonken, in haar schoot, warm tegen haar lijf gekoesterd, rustte een knaap....beide sluimerden. Eene haarvlecht, zwart en glinsterend, die onder hare muts was losgesprongen, golfde heen en weder en bestreek het hoofdje van den knaap.</p>
<pb n="519"/>
<p>Welk een toonbeeld der smart! Welk eene weenende schoonheid!</p>
<p>Wat kon den man bij de aanschouwing dezer groep, zoozeer doen ontstellen? Hij bedekte zijn gelaat met beide handen...onwillekeurig hadden zijne lippen een woord gefluisterd....</p>
<p>‘Bloempje!’</p>
<p>Twee bruine oogen openden zich op deze roepstem, het hoofd van de slapende rigtte zich op, de zwarte vlecht golfde thans naar beneden. Nu eerst werd haar bleek en uitgeteerd gelaat duidelijk zigtbaar.</p>
<p>‘Bloempje!’ riep hij nog eenmaal.</p>
<p>Daarop streek zij met hare hand zacht over haar wit voorhoofd.</p>
<p>‘Nu ja,’ zeide zij, als nog in den droom verloren...‘het is goed, dat gij mij niet mijn jaartijd hebt laten verslapen. Is het reeds tijd?....’</p>
<p>Zij huiverde, door eene innerlijke koude bevangen. Dit deed haar geheel ontwaken.</p>
<p>‘Wee mij!’ riep zij, en haar hoofd zonk op haar borst neder. ‘Het is mijn neef, Meijer!’</p>
<p>‘Herkent gij mij ook, Bloempje!’ riep Meijer vol aandoening, en thans eerst rolden groote tranen hem onophoudelijk uit de oogen.</p>
<p>‘En gij schrikt niet voor mij terug, Meijer?’ vroeg zij na eenige oogenblikken, zonder op te zien.</p>
<p>‘Wees welkom, duizendmaal welkom, Bloempjelief!’ zeide Meijer en reikte haar zijne hand.</p>
<p>Zij echter huiverde op nieuw en stootte Meijer's hand terug.</p>
<p>‘Ben ik dan te huis?’ dacht zij, terwijl zij zieh poogde op te rigten, ‘dat gij mij welkom heet?’</p>
<p>‘Waar anders zult gij dan zijn? Sta ik niet voor u?’</p>
<p>‘Meijer!’ zeide zij, en haar gelaat nam daarbij eene ontzettende uitdrukking van den hevigsten angst aan...‘den geheelen nacht heb ik hier op deze bank gezeten...mijn kind en ik...en de hond heeft geblaft...en hij moet het boven geweten hebben, dat ik hier ben. Kan dan een vader slapen, wanneer hij weet, dat zijn kind in zijne nabijheid is....Maar niet eene enkele maal heeft hij geroepen: kom naar boven, Bloempje, kom met mij mede, mijn kind! En ik
<pb n="520"/>heb toch den ganschen nacht hier gezeten!....’</p>
<p>‘Den ganschen nacht!’ riep Meijer, en in zijne stem lag de uitdrukking van toorn en medelijden.</p>
<p>‘Denkt gij dan, dat hij dit geweten heeft?’ sprak Bloempje, van koude rillende, terwijl zij een vreesachtigen blik op de vensters wierp. ‘Hij moet mij toch gekend hebben....Gelooft gij niet, Meijer?’</p>
<p>Meijer antwoordde niets. Na eene poos riep hij haastig:</p>
<p>‘Gij weet toch, Bloempje, dat ik altijd uw goede vriend ben geweest...en het goed met u gemeend heb. Zijt gij daarvan thans niet overtuigd?’</p>
<p>‘Ja!’ sprak zij op zwakken toon, ‘maar ik!...’</p>
<p>‘Laat dit rusten, Bloempje! laat dit rusten. Wanneer gij slechts daarvan overtuigd zijt, zult gij doen wat uw neef Meijer u raadt. Zult gij mij volgen?’</p>
<p>Bloempje hield haar hoofd diep ter neêr gebogen.</p>
<p>‘Gij kunt hier niet blijven,’ vervolgde Meijer, ‘gij kunt geen oogenblik langer hier vertoeven. Uw vader mag niet weten dat gij hier zijt....Kom liever in ons huis....Daar zult gij en uw kind kunnen uitrusten....Zelfs mijne ouders zullen niet weten wie zij bij zich ten gast hebben, tot ik het hun mededeel. Daar zullen wij met elkander overleggen en nagaan wat....verder u te doen staat. Wilt gij?...’</p>
<p>‘Hoe komt gij zelf hier op dit uur?’ vroeg Bloempje, wier gedachten schijnbaar waren afgetrokken van de woorden van Meijer.</p>
<p>‘Ik moest Leden naar een dorp gaan!’ sprak Meijer aarzelend....‘maar de boer met zijne wol kan nog eenige dagen wachten....Wilt gij, Bloempje?’</p>
<p>‘En ik zou heen gaan van deze plaats, van mijns vaders huis? Hier waar ook ik te huis behoor?’ riep Bloempje.</p>
<p>‘Kom nu toch mede! kom mede!’ bad Meijer. Zijne stem klonk zoo dringend, zijne uitdrukking getuigde van zooveel opregtheid, een zoo diepe ernst teekende zich op zijn gelaat!</p>
<p>Was dat <hi rend="i">nog</hi> dezelfde Meijer, over wiens handen eenmaal niet genoeg gespot en gelagehen konde worden?</p>
<p>Bloempje rees op.</p>
<p>‘Ik ga met u mede, Meijer, waarheen gij mij ook brengt,’ zeide zij.</p>
<pb n="521"/>
<p>Zij wikkelde het nog altijd slapende kind vaster in den doek, waarmede zij het omhulde.</p>
<p>‘Geef mij dat kind, Bloempje!’ smeekte Meijer.</p>
<p>Een ongewoon vreesachtige blik daalde uit hare bruine oogen op hem neder. Zij aarzelde eenige oogenblikken en zuchtte. Daarna reikte zij hem den knaap over.</p>
<p>‘En thans, ga mede, Bloempje! -’</p>
<p>Ongemerkt en stil bereikte Meijer met haar zijn vaderlijk huis. Juist toen hij de deur was genaderd, die hij zonder het minste gerucht opende, blonk in het Oosten eene kleine streep aan den hemel zoo snel en zoo onverwacht, dat beiden op eenmaal, door de weêrkaatsing bestraald, in een vol licht stonden, terwijl in den omtrek nog een graauw schemerlicht zich uitspreidde.</p>
<p>Zoude dat een goed voorteeken voor Bloempjes binnentreden te kennen geven?</p>
<p>Meijer had in het huis zijner ouders een wel ingerigt eigen vertrek in eene torenachtige, slechts door een steilen trap te bereiken, hoogte, die men reeds lang geleden tot eene eerste verdieping verbouwd zoude hebben, indien hij slechts zekere wenschen van zijn vader en moeder had willen gehoorzamen. Dit kleine vertrek geleek een burgt, onbereikbaar voor ieder, wien zijn bezitter het binnentreden verbood. Daarheen geleidde Meijer zijne nicht. In het huis heerschte de diepste stilte.</p>
<p>Meijer legde den sluimerenden knaap in zijn eigen bed; eerst thans zag hij, welk eene ongewone schoonheid op het aanschijn van dit kind was uitgedrukt. Het had de gelaatstrekken zijner moeder, gelijk deze eens zelve hem was te gemoet getreden; maar de lippen en een zekere trek aan den hoek van den mond behoorden niet tot Bloempjes wezen. Eene poos bleef hij, geheel in bewondering verzonken, het kind aanstaren...toen schoof hij met de grootste zorg de zachte deken over den knaap.</p>
<p>‘Den ganschen nacht in de open lucht,’ mompelde hij half luid voor zich henen, en ik heb mij in mijn warm bed uitgestrekt, en heb niets geweten.’</p>
<p>Bloempje was aan de deur blijven staan.</p>
<p>‘Wilt gij dan nu nog niet uitrusten?’ meende hij. ‘Ik
<pb n="522"/>wil heengaan en buiten over u de wacht houden, tot dat gij mij roepen zult.’</p>
<p>Bij deze woorden barstte Bloempje in een smartvol weenen uit; al de foltering, die eene menschenziel kan dragen, scheen haar te hebben aangegrepen, nu zij meende te huis te zijn en toch niet te huis was, nu zij het beleven moest door Meijer te worden opgenomen, en zij het moest aanzien, hoe hij haar kind, wiens vader Jacques heette, toedekte en verwarmde!</p>
<p>‘Ik heb het niet aan u verdiend, Meijer!’ zuchtte zij, ‘waarom jaagt gij mij niet liever van hier?’</p>
<p>‘Laat dit rusten, laat dit rusten, dat Bloempje leve!’ smeekte Meijer, ‘en ga liever uitrusten, ik wil uw bed gereed maken.’</p>
<p>‘Neen, neen!’ riep Bloempje, wier smart op nieuw in stroomen tranen losbrak, ‘daartoe zult gij mij niet brengen, Meijer! Ben ik daarom hier gekomen,...om te slapen? Ik moet u verlaten....ik <hi rend="i">moet</hi> het van mijn hart afdwingen. Gij <hi rend="i">moet</hi> mij aanhooren, Meijer!’</p>
<p>‘Laat dit nu rusten, tot straks, Bloempje!’ smeekte wederom Meijer, ‘geef uw hart lucht, wanneer gij tot rust zijt gekomen.’</p>
<p>‘Thans moet het gebeuren!’ riep Bloempje. Zij gilde bijkans. ‘Dit zal mijn hart verligten, meer dan slaap of voedsel zal kunnen uitwerken!’</p>
<p>Meijer moest erkennen, dat hij aan het verlangen van Bloempje geen langeren tegenstand konde bieden. Hij plaatste zich aan het voeteneinde van het bed, in hetwelk het kind van Bloempje steeds sluimerde, terwijl zij op een lagen zetel plaats nam, die zich bijkans tot hare voeten uitstrekte.</p>
<p>Het was de lijdensgeschiedenis van een verwaarloosd en diep gewond hart, die Bloempje verhaalde.</p>
<p>Gelijk dit met zulke mededeelingen altijd het geval is, was het verhaal van Bloempje in het begin bijkans verward en zonder de minste geleidelijke volgorde. Maar dit was slechts schijn. Wanneer zij wat nabij en veraf was, wat het tegenwoordige en het verledene betrof, zoo in elkander vlocht, dat het bijna niet gescheiden konde worden, zoo blonk nogtans een toon door het geheel, alsof dit alles volstrekt
<pb n="523"/>niet met haar lijden in betrekking stond, en als verhaalde zij niets van zich zelve, maar van iemand, die haar wild vreemd was.</p>
<p>Zij begon eene schildering op te hangen van haar intrede in de woning van haren man, en deelde ter zelfder tijd mede, hoe Jacques van hare zijde was gegaan, en haar, zonder bescherming en hoop, in het vreemde land met haar kind had achtergelaten.</p>
<p>‘Hij heeft u verlaten!’ riep Meijer met wijd opengesperde oogen, en hij sprong op met gebalde vuist....</p>
<p>‘Wat wilt gij?’ sprak Bloempje droevig. ‘Hij was edelman geboren....en zoude hij voor vrouw en kind zorg dragen?’</p>
<p>‘En waar is hij thans....de schoone Jacques?’ riep hij op zoo doordringenden toon, dat het Bloempje sneed tot in het merg van haar gebeente.</p>
<p>‘Meijer!’ smeekte zij en zag hem aan met een vochtigen blik.</p>
<p>Meijer had den straal, die dit smeekvol bruine oog op hem wierp, begrepen.</p>
<p>‘Weet gij, waarheen hij zich begeven heeft?’ zeide hij zacht, terwijl hij wederom op de bedstede plaats nam.</p>
<p>‘Ver weg over de zee, naar Amerika!’</p>
<p>Van nu af wachtte zich Meijer, de mededeelingen van Bloempje, ook slechts met een enkel woord af te breken.</p>
<p>In den eersten tijd had Bloempje in hare nieuwe woning werkelijk datgene gevonden, hetgeen haar in de schilderingen van Jacques zoozeer had gestreeld en toegelagchen. Jacques droeg haar op de handen en herhaalde steeds, dat met haar voor zijn aanzijn eene gelukster was opgegaan. De geboorte van hun kind vervulde beiden met eene zaligheid, waarvan het thans na zeven jaren onmogelijk was eene schets te geven. Bloempje had in eene soort van bedwelming verkeerd, zoodat haar dikwijls iedere herinnering aan de oude woning met al wat zij omsloot, begon te ontbreken: zoo schielijk was de duistere schaduw, die haar uit Bohemen vervolgde, het aandenken aan hetgeen zij haren ouders had berokkend, verdwenen, en er scheen slechts licht en zon op haar levenspad. ‘Het kind zal een vrije Hongaar worden!’ riep Jacques dikwijls in de overmaat van zijn ge-<pb n="524"/>luk, ‘geen bekrompen en schijnheilige Bohemer!’ Zelfs dit verstoorde haar niet, noch wekte hare gevoeligheid op. Was dat kind niet het zijne? Begeerde zij iets anders dan geheel en zonder eenig voorbehoud de zijne te zijn?</p>
<p>Allengs kwam in dien toestand echter eene zigtbare verandering.</p>
<p>Jacques had in zijn vaderstad, die te midden van een mijlen ver uitgestrekt district lag, en veeleer een groot dorp genoemd konde worden, eene nering aangevangen, waartoe hem de bruidschat van Bloempje het middel aanbood. Haar, wie ondanks hare ligtzinnigheid het angstige overwegen in handelszaken als het ware was ingeboren, haar kwam het in den beginne voor, alsof Jacques in zijne omstandigheden ‘te groot’ begonnen was. Zij was te Bohemen gewend te zien, onder welke ontberingen en worsteling, op de grondslagen van zorgvuldig bijeengegaarde spaarpenningen, een slechts geringe welstand werd gegrondvest. Jacques had echter de zaken zoo aangevangen, gelijk het bij haar te huis niet eens door de rijken pleegde te geschieden. Dit zag Bloempje duidelijk in; zij zweeg echter daarover - en zweeg een geruimen tijd. Maar wanneer zij eens eene donkere wolk over het voorhoofd van haren man meende te zien zweven, dat steeds van vreugde en zorgeloosheid had geblonken, waagde zij eene opmerking, die Jacques zeer euvel opnam. Hij schold haar uit voor eene Boheemsche, die de kleingeestige begrippen en voorstellen als de nalatenschap harer landslieden had overgeërfd. Zij had echter niet mogen vergeten, dat zij niet meer in Bohemen leefde, en dat de wereld een onuitstaanbaar verblijf werd, wanneer alleen Bohemers daarin woonden. Daarom was Hongarije in het aanzijn geroepen.</p>
<p>Wilde Jacques alleen zich zelven, wilde hij slechts Bloempje misleiden?</p>
<p>Maar van dit oogenblik af ontstond tusschen de echtgenooten de kloof, welke tegenstrijdige karakters, steeds moeten te voorschijn roepen. Jacques noemde ‘Boheemsch’ wat zijn hoogmoedigen zin en zijne op alles laag nederziende zorgeloosheid in den weg stond. Bloempje zag reeds met een scherp oog, dat zijne verhouding was verkoeld, naarmate hij zekeren trots, dien zij in hare jeugd echter zoozeer had bewonderd, ten toon spreidde.
<pb n="525"/>Jacques scheen het niet te kunnen verdragen, dat het oog zijner vrouw, ook wanneer zij niet sprak, steeds vragende op hem gerigt was. Hij keerde zich van haar af, bejegende haar met onachtzaamheid, zijn huis en zijn kind hadden voor hem alle bekoorlijkheid verloren. In plaats van aan zijne beroepsbezigheden te denken, bragt hij den meesten tijd buiten 's huis door, meestal in gezelschap van Hongaarsche edellieden, met wie hij speelde, reed en ter jagt ging. Thans eerst scheen de hem inschapene slechts door geboorte en betrekkingen gewijzigde natuur den eigenlijken grond te hebben gevonden, waarin zij gedijen konde. Jacques was geen koopman - hij was een geboren edelman!</p>
<p>Van dit tijdstip af achtte Bloempje zich verloren.</p>
<p>In dit lijden dat haar dubbel zwaar te dragen viel, daar zij in hare vreemde omgeving zich aan geene ziel konde toevertrouwen of haar gemoed daarin uitstorten, gevoelde zij op eenmaal het bewustzijn van een zoo onwederstaanbaar heimwee, dat zij ernstig ziek dreigde te worden. Alleen de gedachte aan haar kind schonk haar moed en kracht. Zij had van een doortrekkend handwerksgezel uit Bohemen vernomen, dat hare moeder reeds lang overleden was. Van dit oogenblik af hoorde zij in hare ziel geen anderen klank dan het woord: ‘Jaartijd.’ Het graf harer moeder te bezoeken, daar uit te weenen, niets te doen dan te weenen, en dan weder terug te keeren, scheen haar toe eene zaligheid te zijn, waarvoor ieder leed verdween. Zij sprak daarover eenmaal met Jacques, die echter meende: ‘Wat heeft uwe moeder in haar graf er aan, of gij den verren weg van Hongarije naar Bohemen aflegt, of niet?’ Toen zweeg zij, nu kende zij hem eerst door en door.</p>
<p>Eenigen tijd daarna ging Jacques, zoo als hij aan Bloempje mededeelde, voor onderscheidene weken op reis. Veertien dagen later kwam een brief met den poststempel: Liverpool. Jacques had zich naar Amerika begeven, de brief was den dag vóór zijne inscheping geschreven. Hij had, zoo schreef hij, in Hongarije het geluk niet mogen smaken, waarop hij gehoopt had. Hongarije was niet meer het land, wat het vroeger geweest was, het scheen naar Amerika verhuisd te zijn. Daarom had hij ook dezen weg ingeslagen, dien honderd duizenden vóór hem tot hun heil hadden betreden Hij groette
<pb n="526"/>Bloempje en het kind - en beloofde ten slotte, dat hij uit Californië spoedig iets van zich zoude doen hooren....</p>
<p>Het was vreemd! Thans gevoelde Bloempje zich van een last ontheven. Met het goed, dat zij over had, want Jacques had zijne zaken in groote wanorde achtergelaten, het kind in hare armen, begaf zij zich op weg naar Bohemen. Mogt zij slechts eerst ‘Jaartijd’ op het graf harer moeder hebben gehouden! Dan mogt al het leed der wereld, alle vervolging en alle smart zich op haar opeenstapelen, en toch zoude zij niet morren! In den ‘Jaartijd’ wilde zij hare ziel, die van hare schuld bewust was, weder heiligen....</p>
<p>‘God zal uwer genadig zijn, Bloempje!’ riep Meijer, nadat zij geëindigd had, diep bewogen, ‘dat u de gedachte bezield heeft, dat Hij u zal bijstaan.’</p>
<p>Hij was opgestaan en liep met haastige schreden het kleine vertrek op en neêr.</p>
<p>‘Den ganschen nacht buiten door te brengen....en ik heb het niet geweten....Is het niet God geklaagd?....’ sprak hij bij zich zelven. Daarop bleef hij voor Bloempje staan, die nog voor zich heen zag en weende.</p>
<p>‘Wilt gij mij iets beloven, Bloempje?’ riep hij, en zijn oog straalde, en het scheen in dezen oogenblik alsof zijne gestalte rijziger was dan vroeger.</p>
<p>Bloempje knikte met haar hoofd.</p>
<p>‘Zoo beloof mij slechts datgene te doen, wat ik u zal aanraden, vóór alles, u uit dit vertrek niet te verwijderen, totdat ik u zeg: Ga heen.’</p>
<p>‘En de jaartijd?’ zeide Bloempje treurig.</p>
<p>‘Die valt eerst overmorgen in. Laat mij tot dien tijd voor u zorgen en denken. Wilt gij?’</p>
<p>Bloempje stak hem sprakeloos hare hand toe.</p>
<p>De ochtend was aangebroken, in de straat ontwaakte alles tot een nieuw leven. Meijer achtte het nu geraden zijne nicht te verlaten, deels om te ontdekken of de tegenwoordigheid van Bloempje reeds ruchtbaar was geworden, deels met zijne gedachten alleen te zijn, want zijn bloed was in gisting en maakte hem ongeschikt om den kortsten weg in te slaan.</p>
<p>Hij doorliep meermalen de straat, hield iederen schoolknaap staande, en knoopte een gesprek met hem aan. Allen ver-<pb n="527"/>haalden hem van den op zeldzame wijze gestoorden nacht en van het geblaf van den hond, maar niemand wist iets van Bloempje!</p>
<p>Allengs begon zijn onrustige gedachtenloop geregelder te worden; hij kwam tot het besluit, zijne ouders mede te deelen, welken gast zij onder hun dak hadden. Welk eene ongeloofelijke verwondering en verbazing, toen de ouden dit berigt vernamen! Zij wilden het heiligste stilzwijgen bewaren, was hunne afspraak, doch niet te lang, dacht Meijer's moeder, want Bloempje in huis te hebben, en haar niet te kunnen zien, dat zou hare krachten te boven gaan.</p>
<p>Zij billijkten overigens volkomen, wat Meijer gedaan had.</p>
<p>Eene namelooze vreugde doorstroomde hem, toen hij spoedig daarna den engen trap tot zijn vertrek opsteeg en aan de deur luisterend, bemerkte dat de diepste stilte daar heerschte; moeder en kind sliepen. Meijer sloop heimelijk weg.</p>
<p>Daarna begaf hij zich naar Jacob Levi, hij moest den oude zien, hij moest zijn gelaat bespieden. Meijer's hart klopte hoorbaar, toen hij de steenen bank voorbijging, waarop heden Bloempje een zoo hard nachtleger had gehad.</p>
<p>Hij trof zijn neef aan het ontbijt.</p>
<p>‘Weet gij, neef!’ riep hij, nadat hij hem gegroet had, ‘dat uw hond heden nacht al de buren in de straat tegen zich in het harnas gejaagd heeft!’</p>
<p>‘Hoe zoo?’ vroeg Jacob Levi, en Meijer meende een boosaardig lachje om den hoek van zijnen mond te zien zweven.</p>
<p>‘Het dier heeft geene rust gehad, en onophoudelijk geblaft.’</p>
<p>‘Het zal iets gezien hebben,’ zeî Jacob Levi droogweg.</p>
<p>Een gramstorig gevoel greep thans den anders zoo zachtmoedigen Meijer aan.</p>
<p>‘Neef!’ riep hij met bijkans dreigende blikken, terwijl hij digt vóór Jacob Levi stond. ‘Neef, tot op dit oogenblik heb ik u geacht en bemind, gelijk ik uw eigen kind achtte en beminde....maar zulk eene hardvochtigheid ten opzigte van uw eigen vleesch en bloed had ik u niet toegeschreven....’</p>
<p>‘Wat bedoelt gij, Meijer?’ zeide Jacob Levi bedaard....‘Mag ik dan geen hond er op na houden?....’</p>
<p>Door deze vraag werd Meijer eenigzins in verwarring gebragt. Pleegde hij welligt onregt tegen den neef, wanneer
<pb n="528"/>hij vermoedde, dat hem de tegenwoordigheid van Bloempje bekend was?’</p>
<p>‘Neef,’ zeide hij na eenige oogenblikken van rustige overweging. Weet gij dat overmorgen de jaartijd van uwe Esther invalt?....’</p>
<p>‘Ik weet het, ik weet het,’ sprak Jacob Levi,’ ‘wilt gij mij daarmede te kennen geven, dat ik alleen de “kadisch” voor mijne Esther moet uitspreken?....’</p>
<p>Wat gevoelde Meijer op dezen oogenblik? Zijn gelaat teekende eene zoo buitengewone uitdrukking, alsof eene gedachte van goddelijke openbaring daarop was nedergedaald. Zijne borst klopte als loeide daar binnen een storm. Op zijne lippen scheen, onuitgesproken, eene belangrijke mededeeling te zweven....</p>
<p>Eensklaps verliet hij zijnen neef, als op vleugelen ijlde hij naar het vaderlijke huis. Luisterend aan de deur van zijn vertrek vernam hij, dat Bloempje en haar kind reeds waren ontwaakt. Hij trad binnen. Bloempje zat weder op haren lagen stoel en hield den knaap op haren schoot, en weder weende zij.</p>
<p>‘Bloempje!’ riep hij geheel buiten adem uit, ‘kan uw kind reeds lezen?’</p>
<p>Zij gaf een ontkennend antwoord.</p>
<p>‘Ook niet in het gebedenboek?’</p>
<p>‘Jacques heeft niets aan de godsdienst gedaan,’ zeide Bloempje.</p>
<p>Meijers gezigt werd donker, doch weldra klaarde het weder op.</p>
<p>‘<hi rend="i">Ik</hi> wil de onderwijzer van uw kind zijn!’ zeide hij.</p>
<p>Bloempje zag hem aan, en scheen hem niet te begrijpen.</p>
<p>‘Wat wilt gij met mijn kind?’ vroeg zij.</p>
<p>‘Ik wil hem de “kadisch” leeren.’</p>
<p>Hoe Meijer het werk aanving, van welke leermethode hij zich bediende, om den knaap de dikwijls onverstaanbare, de nooit gehoorde vreemdsoortige klanken van het heilige boek in het geheugen te prenten, hoe hij vooral het kind zoo ver bragt, dat het rustig op zijn schoot bleef zitten, en uren lang dat herhaalde, wat hij hem voorzegde, ja dat het zelfs voortdurend begeerde, dat hij zoude voortgaan, dat de knaap reeds na het eerste half uur de kleine armpjes om zijn hals
<pb n="529"/>sloeg en de zachte kinderlipjes op de zijnen drukte - dit zou uiterst moeijelijk, maar ook zeer gemakkelijk te beschrijven zijn.</p>
<p>Meijers onderwijzers-talent was als eene wonderbloem, wier geheele heerlijkheid in den donkeren nacht schitterde. De bloem van zijn talent sproot voort uit het diepste van zijn warm kloppend hart....</p>
<p>Ieder oogenblik bragt Meijer als een zorgvuldig geneesheer drank en spijze.</p>
<p>Als Bloempje des avonds haar kind te bed bragt, sprak het ongevraagd de geheele ‘kadisch,’ van het begin tot het einde, uit, zonder zelfs een oogenblik te stotteren.</p>
<p>‘Wat of het kind voor een buitengewoon goed hoofd heeft!’ riep Meijer uit. ‘Dat doet hem geen groot mensch na.’</p>
<p>Hierop ging hij heen, terwijl hij een langen, treurigen blik op Bloempje sloeg.</p>
<p>Den anderen morgen had Meijer weder gelegenheid zich te overtuigen van het buitengewoon trouwe geheugen van den knaap; het kind had gedurende den geheelen nacht geen enkel woord van het moeijelijke gebed vergeten. Tot belooning verzon hij de meest opbeurende spelen, lachte met het kind, maakte er zich mede vrolijk, en was zelf weder gelukkig geworden.</p>
<p>Tegen den avond, tusschen licht en donker, bragt Meijer een met olie gevuld glas, waarop eene pit dreef.</p>
<p>‘Nu, Bloempje,’ zeide hij, ‘begint de jaartijd voor uwe moeder! steek het licht aan!’</p>
<p>Bloempje deed, wat Meijer haar zeide. Hierop zette zij zich in een hoek van het vertrek op een voetbankje en sprak dien avond geen woord meer.</p>
<p>Op hetzelfde oogenblik, dat Bloempje het jaartijdslicht voor hare moeder ontstak, brandde dit ook in nog een ander huis.</p>
<p>Zoo digt waren vader en dochter bij elkander, dat zij van uit hunne kamer wederzijds het flikkerend licht konden zien - en toch waren zij zoo verre van elkander!</p>
<p>Donderdag was gekomen. Toen Meijer des morgens vroeg zijn nicht wilde wekken, vond hij het kind en Bloempje reeds gekleed. Meijer zag er uit als iemand, die den geheelen nacht slapeloos heeft doorgebragt; al de spookgestalten des twijfels, of hij in zijn voornemen zou slagen, had hem den slaap uit de oogen gewreven.</p>
<pb n="530"/>
<p>‘Wat wilt gij met mijn kind, Meijer?’ riep Bloempje uit en lag als door een gevoel van angst bekropen de hand op het hoofdje van haar lieveling.</p>
<p>‘Komt gij mij voor den jaartijd af halen?’ vroeg Bloempje.</p>
<p>‘Gij moest mij uw kind voor eenigen tijd toevertrouwen!’ zeide Meijer met bewogen stem.</p>
<p>‘Het zal voor uwe moeder “kadisch” zeggen!’</p>
<p>Eerst nu stond Meijer in al zijne grootheid voor Bloempje; nu erkende zij met vol bewustzijn, welke liefdedienst van dezen armen, door haar eens zoo bespotten en gehoonden Meijer haar zou ten deele vallen.</p>
<p>‘Meijer!’ riep zij uit, ‘welk een man zijt gij!’</p>
<p>‘Laat dit rusten, Bloempje,’ smeekte hij, ‘totdat het voorbij is.’</p>
<p>‘En ik? wat zal ik intusschen doen?’</p>
<p>‘Is het niet heden de jaartijd uwer moeder?’ zeide Meijer met veel beteekenenden ernst.</p>
<p>Meijer droeg den knaap op zijne armen naar de synagoge en als bij toeval, ontmoette hij op zijnen weg niemand, die hem rekenschap vroeg van den zonderlingen last dien hij droeg. De morgendienst was nog niet geëindigd; evenwel bleef Meijer buiten in het voorportaal staan; hij had zich intusschen vroeger overtuigd, of Jacob Levi op zijn gewone plaats was gezeten. Intusschen vroeg Meijer den knaap, hem nog eenmaal het uit het hoofd geleerde gebed voor te zeggen; het kind stond deze laatste proeve voortreffelijk door. Niettemin trilden Meijers aderen of zij van elkander zouden springen, zijn hoofd gloeide, zijne lippen waren krampachtig op elkander gedrukt.</p>
<p>De dienst nam een einde. Reeds zag Meijer zijn neef opstaan, en zich naar de plaats van den voorzanger begeven. Het beslissende oogenblik was gekomen. Spoedig nam Meijer het kind op en droeg het door de gemeente heen naar Jacob Levi, aan wiens zijde hij het nederzette. Deze verdiept in de herinneringen, die dit gebed bij hem opwekte, en op dit oogenblik treuriger dan ooit, zag voor zich heen en bemerkte niet, wat rondom hem gebeurde.</p>
<p>Hij begon het gebed...maar hooger en hooger weerklonk hetzelfde geluid naast hem van eene kinderstem. Op eenmaal parelden onwillekeurig tranen in zijne oogen....hij
<pb n="531"/>hield zich echter in, luisterde, en liet het kind alleen bidden. Al zijn leed, al zijne gedruktheid, die hem zoo vele jaren hadden gekweld, hem zelven en anderen tot last, weken voor deze zuivere kinderstem. Wat hij in den diepsten schuilhoek van zijne ziel verborgen had, de zucht om zijne verloren dochter terug te zien, wat hij meende, dat geen menschelijk wezen hem zou kunnen ontwringen, dat bewerkte dit kind.</p>
<p>‘Van wien is dat kind?’ riep hij met eene stem, die ieder tot in de ziel doordrong, toen naauwelijks de woorden van het gebed weggestorven waren.</p>
<p>‘Vader!’ riep Meijer achter hem uit ‘het is uw en Esthers kleinkind...het is Bloempje's kind.’</p>
<p>Met een zachten gil tuimelde Jacob Levi en zou een zwaren val hebben gedaan, zoo Meijer hem niet in zijne armen had opgevangen. Zijn gezigt was doodsbleek, hij was in onmagt gevallen.</p>
<p>Onder de gemeente ontstond eene groote opschudding; men drong zich op elkander, iets nooit gehoords vertoonde zich voor hunne oogen.</p>
<p>Op eens rees Jacob Levi in de armen van Meijer op. Hij begon hevig te weenen.</p>
<p>‘Waar is het kind,’ riep hij uit, daar zijne oogen, door tranen verduisterd, het niet bemerkten, ‘waar is Bloempje's kind?...’</p>
<p>Toen hief Meijer den knaap in de hoogte, en lag hem aan zijns grootvaders borst. Sidderende armen omvatten het kind.</p>
<p>‘Bloempje! waar is mijn Bloempje?’ riep Jacob Levi.</p>
<p>&nbsp;</p>
<p>Zoo had het gebed van een kind vader en dochter weder bij elkander gebragt.</p>
<p>Nog denzelfden dag zag men Jakob Levi vergezeld van Bloempje, naar den doodsakker gaan, waar Esther en de vijf knapen rustten. Toen zij van die plaats terugkeerden, lag op beider gelaat een glans van heiliging, gelijk ons menschen, alleen in die oogenblikken beschijnt, waarin het ons gegeven is liefde met liefde, verzoening met berouw te beantwoorden.</p>
<p>Bloempje bleef in het vervolg in de oude woning.</p>
<p>Zij bevond zich daar naauwelijks vier maanden, toen een
<pb n="532"/>brief haar werd ter hand gesteld, die de tijding van den dood van haren echtgenoot bevatte. Naauwelijks had Jacques zijn doel bereikt, of te midden van de nieuwe ontwerpen, die hij voor zijn leven beraamde, ijlde hij in St. Francisco den dood te gemoet. Bij den brief bevond zich het zegel van de gemeentelijke overheid.</p>
<p>Bloempje rouwde een geheel jaar om den afgestorvene.</p>
<p>En Meijer?</p>
<p>Zullen wij ook thans nog de oude bittere spotternij herhalen: Meijer met de vier handen?</p>
<p>Wie thans nog voor weinige jaren Jacob Levi's huis voorbij ging, konde, vooral op zoele zomeravonden, eene groep blozende en gezonde knapen aan den voet van een ouden grijzen man zien rondspringen, die allen, ondanks de meest afwijkende ligchaamsgrootte, op elkander geleken. Welk een lach van vreugde, welk een zonneschijn zweefde over de lippen van dezen oude! welk een glinsteren van zijne oogen, wanneer zich menigmalen een dezer kinderen van het spel verwijderde en hem te gemoet ijlde om liefdevol aan zijne borst te worden gedrukt!</p>
<p>Het waren de kinderen van Meijer en Bioempje.</p>
<p>Ditmaal had Jacob Levi niet misgerekend.</p>
<p>Hoe strijdig ook met het gebruik, dat in het kwartier heerscht, dat kinderen nog bij den leeftijd van hunne ouders de ‘kadisch’ zeggen voor een afgestorvene, hadden Meijer en Bloempje er op aangedrongen, dat Jacob Levi's kleinkinderen als zijne kinderen werden beschouwd.</p>
<p>Niet minder dan acht kleinkinderen spreken thans op <hi rend="i">zijn</hi> jaartijd de heilige ‘kadisch’ voor hem uit.</p></div></div>
<div type="chapter">
<head rend="h3">Iets over de gelaatkunde.</head>
<p>Alles verandert met den tijd; waarheden en geschiedkundige feiten blijven wel dezelfde, maar de vorm waarin de schrijver ons deze aanbiedt, is vrij wat sierlijker en bevalliger dan die waarin ze vroeger tot ons kwamen; in onze dagen legt hij er zich bijzonder op toe, om hieraan eene schilderachtige gedaante te geven, en de portretten van zijne helden en heldinnen zeer uitvoerig te teekenen. Het publiek is met deze wijze van behandeling zeer ingenomen en
<pb n="533"/>toont zijne belangstelling door de gretigheid waarmede het deze soort van lectuur ontvangt. Iedereen wil toch gaarne weten hoe Alexander, Cesar of Napoleon er uitzagen. Sommigen hebben eene verzameling van munten, anderen schaffen zich kostbare kunstplaten aan, om dit verlangen te bevredigen. Er zijn enkele nieuwsbladen die hieraan te gemoet komen, deze begeerte strekt zich zelfs uit omtrent hen die tot de geringste klasse der maatschappij behooren, en eene goedkoope afbeelding in houtsnede van een berucht misdadiger wordt gretig ontvangen, ja! eene geheele verzameling zelfs duur verkocht. Toen Jack Sheppard de man van ‘den dag’ was en iedereen den mond vol had van zijne pogingen om zijne gevangenis te ontvlugten, toen moest men weten hoe hij er uitzag, en Hogarth kreeg verlof om in den kerker het portret van den misdadiger te maken; bij beeldde Jack af, met zijne boeijen aan, in tegenwoordigheid van Thornhill den hofschilder en Gay den dichter.</p>
<p>De beeldtenis gaf een gemeenen kerel te zien met een brutaal en ongunstig uiterlijk, geheel anders als de novellist zijn held zou hebben afgeschilderd. Gaan wij op eens van het laagste tot het hoogste over, dan hebben wij volgens de legende de eenige afbeelding van den Zaligmaker te danken aan de nieuwsgierigheid van een Romeinschen keizer. Zij werd gesneden op een smaragd, het voorhoofd kort en breed, de baard puntig en klein, het hoofdhaar in 't midden gescheiden, de neus regt en fraai van vorm. Men herkent hierin geheel en al de Grieksche type en deze en andere omstandigheden hebben aanleiding gegeven, dat men dit kleinood langen tijd daarna voor onecht heeft verklaard; de anecdote bewijst evenwel genoeg dat men den wensch koesterde, en bovendien zijn de afbeeldingen die wij tegenwoordig van den Zaligmaker bezitten door de Bijzantijnsche schilders misschien naar dit oorspronkelijk edelgesteente genomen, tot ons gekomen.</p>
<p>Het algemeene gevoelen schijnt van de vroegste tijden af geweest te zijn, dat de gelaatkunde het middel aan de hand gaf om het inwendig gemoedsbestaan te leeren kennen. ‘Een goed uiterlijk is een aanbevelingsbrief,’ zegt een oud spreekwoord, waar iedereen mee kan teregt komen. Een regter maakt dikwijls eene gevolgtrekking in een tegenstrijdig ver-<pb n="534"/>haal van getuigen, alleen door op 't gelaat acht te geven. Een terneêrgeslagen blik, een laag voorhoofd, een donker, gluipend en somber gelaat, een aangezigt waarop toorn, zorg en allerlei lage driften zijn te lezen, is niet geschikt om iemand, die, als verdacht van aan eenige misdaad schuldig te zijn, in hechtenis is genomen, spoedig op vrije voeten te stellen. Shakespeare zinspeelt menigmaal op het gelaat; in Falstaff komen hieromtrent vele scherpe aanmerkingen voor, en men zou verscheidene regels over de gelaatkunde uit de werken van ‘den onsterfelijken William’ (geschreven bijna twee honderd jaren vóór dat Lavater dit tot het bijzondere onderwerp zijner studie maakte), kunnen overnemen. Denk bij voorbeeld om die weinige woorden welke César omtrent den mageren hongerigen Cassius bezigt. Het inwendige gemoedsbestaan zal zich altijd naar buiten openbaren. Er bestaat en het kan niet anders, ‘een uitwendig en zigtbaar teeken, hetzij de inborst liefelijk en aangenaam of onverdraaglijk en gemelijk is. De voornaamste trekken van het gelaat kunnen veel meer dan de algemeene vorm en kleur als een leiddraad tot de kennis van het karakter aangemerkt worden. De oogen, de neus en de mond bekleeden de voornaamste plaats in het beoordeelen der goede of kwade eigenschappen in den mensch. Het was de stelregel van Plato, dat ‘eene schoone ziel zich een schoon ligchaam tot verblijfplaats koos, maar de zedeleer van onze godsdienst, verre boven die van Plato verheven, maakt deze gevolgtrekking niet zoo onvoorwaardelijk, en toch is het waar dat men volgens
Shakespeare uit de oogen, neus en mond ‘den schelm’ onder de menschen kan herkennen. Het is niet goed om een hond een leelijken naam te geven, maar al heeft een hond een leelijken naam, dan kan het toch wel een aardige hond zijn, en het als zoodanig vrij goed hebben, een gemeene verbasterde hond trekt niemand aan, maar men heeft menigmaal een onschuldig mensch veroordeeld naar zijn ongunstig gelaat. De oogen worden in dichterlijken stijl ‘de vensters der ziel,’ genaamd. Groote, heldere goed geopende oogen worden 't meest op prijs gesteld, kleine glinsterende vonkelende oogen doen misschien meer dienst en duren langer, ze zijn het kenmerk van een vernuftigen geest; de staatsman zegt Pope:
<pb n="535"/>
<lb/>‘Ziet alles met een half gesloten oog’
<lb/>en ieder die een welgelijkend portret van Voltaire heeft gezien, kan zich gemakkelijk voorstellen, hoe krachtig de doorborende blik was, die uit dien kleinen vurigen oogappel vlammen schoot. Hij, de grootste twijfelaar, de meest ongeloovige onder alle ongeloovigen, liet zijn karakter uit zijne blikken lezen; hij had het oog van een doorslepen staatsman; en zoo kan men ook het karakter van de grootste vrouw, Elisabeth van Engeland, die ooit de teugels van het bewind voerde, herkennen aan den klaren, blaauwen, vasten glans waarmede haar vurig oog hare raadsvergadering overzag, en dreigende stralen van innige verontwaardiging schoot op de gezantschappen van Frankrijk en Spanje. De Engelsche schrijvers hebben veel op met een grijs (niet diep blaauw) oog. ‘Zijne oogen waren helder en blaauw als staal’ zegt Chaucer; en nu nog jagen de groote, open, heldere, grijze oogen van den Fangui ‘of witten duivel’ aan den zachten en magteloozen Hindoe schrik aan. Die blik beangst hen, zij zijn er bang voor, en toch kunnen zij die geen weerstand bieden. Het licht bruine oog teekent ook veel verstand en vastberadenheid; mevrouw Gaskell, eene beroemde engelsche romanschrijfster, geeft hiervan in ‘Miss Bronté’ in ‘de Jane Eure’ eene dichterlijke voorstelling. ‘Het zijn’ zoo schrijft zij ‘zeer bijzondere oogen en het valt mij moeijelijk hiervan eene juiste, verklarende schildering te geven; zij zijn groot en goed overschaduwd, van een roodachtig bruine kleur; maar als men de krans om den oogappel nader beschouwt, dan komt het ons voor als of die uit eene groote verscheidenheid van tinten is zamengesteld. De gewone uitdrukking gaf een levendigen geest te kennen, maar als er nu en dan iets voorviel dat eene innige belangstelling of eene diepe verontwaardiging opwekte, dan schoten die oogen stralen als of er achter die oogballen vol uitdrukking een kunstmatig licht gloeide. Nooit zag ik bij eenig
menschelijk wezen iets dat daarmede te vergelijken was.’</p>
<p>De neus ‘de hoogtemeter van het gelaat van uwen buurman,’ is het meest vooruitstekende zoo niet het belangrijkste deel van het aangezigt. Toen Charles Kean eenige jaren geleden ergens als tooneelspeler optrad, gaf hij genoeg te kennen hoeveel gewigt hij hieraan hechtte, door een kunst-<pb n="536"/>matigen nens van gutta percha vervaardigd, met eene eigenaardigen kleur bedekt, te dragen, dat dan ook zijn geheele voorkomen veranderde. Als wij in onze verbeelding ons slechts onze vrienden die een stompen neus hebben, met een romeinschen neus voorstellen welk eene merkelijke verandering zou dit in hun voorkomen maken. Het voornaamste kenmerk van iemands gelaat bestaat in den neus; en een groot vernuft achtte dit belangrijk genoeg om hierover eene verhandeling te schrijven. - ‘Geleerden’ zegt hij tot broeder Tobias, ‘schrijven niet voor niet lange vertoogen over lange neuzen.’ Behalve dat hij een orgaan is om adem te halen, is hij een sieraad voor het aangezigt, nog al een gemakkelijk handvatsel om een lastigen kerel bij beet te pakken en geeft ons bovendien belangrijke inlichtingen omtrent iemands karakter. Hij drukt uit hoe het temperament, de driften, de smaak, de wilskracht en de denkbeelden zijn. Men heeft er niet een, maar zelfs vele boekdeelen over vol geschreven.</p>
<p>De neuzen worden onderscheiden in den romeinschen of haviksneus, den gebogen arends-neus, de joodsche, de stompen de wipneus. De eerstgenoemde soort geeft vastberadenheid, vastheid van karakter, groote veerkracht, in een woord eene geheele minachting voor de weekelijkheid, onbeduidendheid en het beuzelachtige in het maatschappelijke leven te kennen. Vele uitstekende mannen hadden romeinsche neuzen. Hij die er het eerst in slaagde Engeland ten onder te brengen had een romeinschen neus; volgens de legende zou die neus in den aanslag gebroken zijn, want César, zoo luidt het verhaal, viel bij de landing uit de boot en kneusde zijn aangezigt op de harde steenen aan den oever der zee. Als wij de geschiedbladen openslaan, hoe veel groote mannen zien wij dan, wier neus den romeinschen vorm bezat. Beginnende met Sesostris, treffen wij verder Cato de wetgever, Julius Cesar, Hendrik IV van Frankrijk, Canute, sir William Wallace, Robert Bruce, Eduard I, Hendrik VII, koningin Elisabet, Loyola, de stichter der Jezuitenorde, sir Francis Draken, Gonzalve van Cordove, die de Mooren versloeg, de groote Condé, Cortez, Pizarro, de groote Pitt, Washington, bevelhebber der nieuwe wereld en Wellington de grootste veldheer zijner eeuw allen met romeinsche neuzen, aan. Wij
<pb n="537"/>moeten er natuurlijk Columbus bijvoegen. Ook zonder het getuigenis dat eene afbeelding ons zou geven, zouden wij kunnen besluiten dat iemand, die telkens van het hof verdreven, uitgelagchen en verwaarloosd, toch door volharding zijne kleine scheepsmagt bij een wist te houden, die moed genoeg had om der oude wereld den rug toe te keeren, en ondanks allerlei hinderpalen eene nieuwe ontdekte, noodzakelijk iemand met een romeinschen neus moest zijn geweest. Veel groote mannen hebben zich kunnen beroemen op een half romeinschen en half griekschen neus, dat ligchamelijke kracht met verfijnde manieren beteekent; hieronder tellen wij Alexander den Groote, Constantijn, koning Alfred, Wolsey, Richelieu, Lorenzo de Medici, sir Walter Raleigh, sir Philip Sidney, en laatstelijk hij die door moed en geestkracht het meest heeft uitgerigt: Napoleon Bonaparte. Zijn neef heeft ook een haviksneus, grof, breed maar vol uitdrukking zelfs tot aan den top en de neusgaten.</p>
<p>Dickens laat eene zijner personen de kleine miss la Creevy altijd uit het venster kijken, om onder de voorbijgangers een goeden neus te zoeken, ten einde die op hare tafereelen over te brengen. Zij had bijzonder veel op met een griekschen neus. De schets is ontworpen in dien geest van humoristische verdichting welke dien schrijver onderscheidt, maar wij kunnen er toch deze waarheid uit afleiden, dat over 't algemeen de grieksche neus 't meest in den smaak der dames valt. Men kan zich ook onmogelijk een schooneren vorm van gelaat voorstellen, maar hij die een griekschen neus heeft, is dikwijls te teer en fijn gevormd, om tot veel krachtsinspanning en een vermoeijend leven lust te gevoelen. Als Napoleon die uit den vorm van den neus veel afleidde, daarom iemand noodig had voor iets waaraan hij veel gewigt hechtte, dan vroeg hij om iemand met een bijzonderen neus. ‘Het moge vreemd schijnen,’ zoo zegt hij, ‘maar gewoonlijk kies ik iemand met een grooten neus. Dit ligchaamsdeel nu had bij de Grieken geen bijzonder grooten omvang. Zij hadden kleine goed gevormde neuzen in eene regte lijn met het voorhoofd loopende, dat niet bijzonder hoog was, en dus niet veel ruimte overliet. Het Grieksche karakter is genoeg bekend, - een voorliefde voor fraaije letteren, allerlei spelen, handelszaken en verfijnde manieren.
<pb n="538"/>Zij beminden de kunsten meer dan den oorlog, zij bewonderden de welsprekendheid, omdat die het vermogen had wegslepend te overtuigen. Zij waren onbestendig en zochten immer naar iets nieuws. De Romeinen zouden in de helft van den tijd die de Grieken hiertoe noodig hadden, de muren van Troije hebben omvergehaald, of anders daaronder den dood hebben gezocht. De Grieken hielden meer van praten dan van vechten. Zij beslaan eene voorname plaats in de geschiedenis en hun naam blijft voortduren, niet zoo zeer door het volk als wel door het genie hunner schrijvers.</p>
<p>Uit de levensbeschrijvingen van groote mannen kunnen wij zien hoe over 't algemeen het karakter was van diegenen die een griekschen neus bezaten. Addison, Byron, Shelley, Petrarcha, Spencer en in zijne jeugd Milton, hadden dezen vorm van gelaatstrekken. Onder de schilders waren er velen die, zoo als wij op hunne portretten zien, een griekschen neus hadden. De goddelijke Rafaël, een der schoonste mannen, Canova, de beeldhouwer, Claude, Titian, Murillo en in zijne jeugd Rubbens. Bij deze soort van neuzen kunnen wij nog voegen de zoogenaamde neus der Grieksche wijsgeeren. Bij jonge menschen heeft de neus dikwijls den zuiver griekschen vorm; maar die wordt naderhand van onderen breed, de neusgaten worden wijd, de meeste denkers bezaten zulk een neus - naar onderen loopt die eenigzins breed uit; een spitsche punt duidt wekelijkheid en nieuwsgierigheid aan. De bovengenoemde soort van neus, (namelijk der Grieksche wijsgeeren) treffen wij aan op de afbeeldsels van: Wycliff, Luther, Knox, Tyndale, Tuller, Bunyan, Paley, Hooker, Jeremias Taylor, Chalmers, Priestly en Wesly benevens nog een groot aantal godgeleerden; - onder de dichters: Homerus, Chaucer, Tasso, Ben Jonson, Shakespeare en Milton, op mannelijken leeftijd en als grijsaard; onder diegenen die zich door ontdekkingen een naam hebben gemaakt noemen wij: Galiléo, Caxton, Bacon, Newton, Smeaton, Cuvier, Des Cartes, Whiston en Alexander von Humbolt; onder kunstenaars Michel Angelo en Hogarth; onder de staatslieden: Olivier Cromwell, Burke, Franklin, Eduard III, Colbert, Talleyrand, Fox, Walpole en de Witt; onder geschiedschrijvers: Hume, Robertson, Burnet, de aartsbisschop
<pb n="539"/>Urken en Macaulay; onder regtsgeleerden: Erskine, Blackstone, Hall, Coke, Somers, Mansfield en lord Broughan.</p>
<p>De geleerde maar weinig bekende schrijver Marolles begint een nieuw hoofdstuk in een zijner werken over de gelaatkunde met den neus der Heilige Maagd, dien hij als een zacht gebogen arendsneus teekent. De heer Holman Hunt heeft in zijne jongste schilderij dezen vorm niet gevolgd, (hij heeft meer misslagen begaan, bijv. in de voorstelling van den tempel van Herodias) wat den neus der Heilige Maagd aangaat, hij geeft hierin de Joodsche niet de Grieksche type. Onder onze Hebreeuwsche broederen treffen wij vele voorbeelden van den haviks-, arends- of joodschen neus aan. De joden zijn een goed, slim en nuttig volk. Zelfzucht en inhaligheid treden bij hen misschien wel wat veel op den voorgrond; maar niet alleen bij de Joden, bijna bij alle oude Oostersche volken treft men dezen karaktertrek aan, de vorm van den neus bij de Zigeuners geeft het middel aan de hand om te weten van welk volk zij oorspronkelijk afstammen. In de Egyptische beeldhouwwerken vinden wij voortdurend den joodschen neus terug, en voor zoo ver wij kunnen oordeelen naar de goed bewaarde mummiën in onze museums treffen wij daarop arendsneuzen aan. In de marmeren beelden te Ninivé en Assyrië is deze vorm ook gevolgd, en in welke omstandigheid of wij den koning aantreffen, hetzij hij jagende of vechtende is, of wel door zijne vijanden vervolgd wordt, altijd zien wij den arendsneus. De Grieksche en de stompneus schijnt bij de kunstenaars van die dagen niet in aanmerking te zijn gekomen. Mahomet had waarschijnlijk een Griekschen neus, even als zijne volgelingen die wij in Indië en Perzie aantreffen. Ook bij de Hindoes merken wij deze type op; nog onlangs waren wij in de gelegenheid om op het gelaat van Duleep Sing, en een der voornaamste Oostersche vorsten Cowasjee Jehechhoy den langen, dunnen, gebogen en eenigzins ‘voorover hangenden’ neus op te merken. Men zegt dat de neus van Nana Sahib hierop eene uitzondering maakt, en dat de vorm van dezen gelaatstrek bij
hem meer regt is dan bij zijne broederen.</p>
<p>In een der museums te Londen treffen wij onder eene zeldzame verzameling van houten beeldhouwkunst, twee standbeelden aan van de godin Siva, het bijzondere voor-<pb n="540"/>werp der aanbidding onder de bijgeloovige Oosterlingen; de gefronsde wenkbraauwen, de vurige oogen, de wreedaardige uitdrukking op de dunne ingetrokken lippen zijn in overeenstemming met den dunnen fijn besneden arendsneus, die met de wijd uitloopende neusgaten tot over de opgetrokken lip schijnt te hangen en die bijna te bedekken. Men kan ligtelijk denken waarom de onkundige afgodendienaar zijn houten God vreesde. De kunstenaar die dit beeld vervaardigde was wel voor zijne taak berekend, hij heeft de eigendommelijke karaktertrekken zeer goed uitgedrukt, en het voorkomen beantwoordt aan den naam: Siva de verdelgster of verwoesster.</p>
<p>De wraakgierigheid van Siva is een karaktertrek dien men over het algemeen aan de type van den arendsneus toekent, en om dit gevoelen te staven toonen wij aan, dat wraakgierigheid en kwaadaardigheid het meest onder die dieren en vogels wordt gevonden wier neus of snavel sterk gebogen zijn. Een paard met een romeinschen neus behoort onder de meest woeste van zijne soort, en als wij photographische schetsen konden magtig worden van de door Rarey getemde paarden, dan zouden wij naar den uiterlijken vorm kunnen beoordeelen of het dier, zoo als de pikeur zou zeggen, ‘den kwaden droes’ had. Uit de opmerkingen die wij zelf aan-aangaande muilezels, apen en paarden hebben gemaakt, kunnen wij afleiden dat de gebogen vorm van den neus, bepaald kwaadaardigheid te kennen geeft; Dickens en Shakespeare, zeer naauwkeurige waarnemers, zeggen dat dit zoo wel spijt als geestkracht beteekent, zij geven hiervan twee voorbeelden in Shylock en Fagin, beide joden. Het is niet te ontkennen dat deze beide personen met vele kundigheden waren toegerust, dat zij onregtvaardig werden behandeld, en toch door niemand werden beklaagd, maar het is alleen de geschiedenis van denkbeeldige personen, zoo als die in het brein van den schrijver is opgekomen, die wij hier bijbrengen. Misschien heeft men nimmer een meer in 't oog vallenden haviksneus gezien dan van Charles Napier, de veroveraar van Scinde. Deze neus is verwonderlijk van vorm; men zou denken den neus van een reus op het gelaat van een gewoon mensch te zien, slechts eens in 't leven zal men zoo iets aantreffen, niet minder als de verwonderlijke geestkracht waarmede de
<pb n="541"/>eigenaar van den neus bezield was. Maar deze was ver van den joodschen vorm verwijderd. Het was wel een arendsneus maar niet voorover hangende, met een dunnen top en fijne kleine neusgaten.</p>
<p>George Cruikshanks de kunstenaar, die eenige trekken van overeenkomst met den generaal heeft, bezit ook een fijnen haviksneus, en het is nog al bijzonder dat Napier in den Indischen oorlog gewoon was den spotnaam ‘van den ouden Fagin te dragen,’ terwijl Cruikshanks die door zijne teekeningen de werken van Dickens zoo meesterlijk opluisterde, zijn eigen gelaat tot model voor dat van den jood nam, waarvan hij, voor een spiegel gezeten, de eerste schetsen ontwierp; hij stelde hierdoor de denkbeelden van den schrijver op zulk eene uitmuntende wijze aanschouwelijk voor, dat daaraan misschien voor een groot gedeelte de verbazende opgang dien Olivier Twist maakte, kan worden toegeschreven.</p>
<p>Groote veroveraars, ook mannen die zich door wreedheid en onderdrukking hebben berucht gemaakt, zoo als Attila, Tamerland en Genghis Khan hadden, als wij op de overleveringen afbeeldsels kunnen afgaan, arendsneuzen.</p>
<p>De heeren Hemans en Charles Dickens hadden in hunne jeugd arends-neuzen; die van Dickens is na den tijd dat Maclise zijn portret maakte, eenigzins in omvang toegenomen, en kan nu onder den breed uitloopenden neus gerangschikt worden. Over den neus van zijn voornaamsten tegenstander zullen wij niet lang uitwijden; deze is de vruchtbare bron geworden van een letterkundigen twist, die daarop uitliep dat de magtigste strijder zijne zwakkere tegenpartij uit het strijdperk wierp, waardoor hij voor geheel zijn volgend leven van den kamp wordt uitgesloten. De waarheid is, dat de neus van den satiricus gebroken is, waaraan hij in zijn jeugd veel pijn heeft moeten lijden, en in plaats van den breed uitloopenden neus, heeft hij nu een stompneus gekregen. Het is een spreekwoordelijk gezegde dat schrijvers vrij prikkelbaar en kitteloorig zijn; het verdroot den bezitter van dien neus dat die het onderwerp der algemeene beschouwing was, het is ook nog al eene netelige zaak dezen vorm door woorden of door afbeeldingen goed weêr te geven, en eene opmerkelijke bijzonderheid dat een waarlijk groot man zoo kleingeestig kan zijn, om een ambtgenoot voortdurend
<pb n="542"/>te beleedigen, alleen omdat hij zich wel eens eene aanmerking over zijn neus heeft veroorloofd.</p>
<p>Nog een enkel woord zullen wij spreken over den stompneus, waarbij wij aan den ouden John Dennis en aan Alexander Pope denken.</p>
<p>De stompneus is onder alle soorten van neuzen het minst in aanzien, slechts zeer weinig groote mannen hadden dan ook stompneuzen. Van Kosciusko en Paul, keizer van Rusland, is deze bijzonderheid bekend; het tegenovergestelde van grootheid en kracht is daaraan verbonden, want bijna alle bijzitten van vorsten en de meest beruchte ‘maitresses’ hadden wipneuzen. Marmontel zegt: ‘een klein wipneusje heeft geheele rijken doen vallen, en in de geschiedenis van mevrouw de Pompadour, du Barry en vele andere soortgelijke beruchte namen zoo als de hertogin van Portsmouth en mevrouw Nell Gwijne, wordt de waarheid van deze uitspraak genoeg gestaafd. De geschiedschrijver Boswell, George de Tweede en koningin Charlotte, hadden het ongeluk zulk een neus te bezitten, en als men nagaat, dat zelfs een hofschilder geen kans zag om naar dit gelaat een redelijk fraai portret te maken, dan is deze uitdrukking niet als overdreven te beschouwen.</p>
<p>Eene groote mate van nieuwsgierigheid, een gelijkmatig vrolijk humeur, vastheid van karakter en eene zekere vrijpostigheid worden aan den wipneus toegeschreven. De ‘schalksche Cupido wordt aldus afgebeeld. Somtijds zijn deze eigenschappen vergezeld door geestigheid en gevatheid, maar de uitdrukking ‘hemelsch’ is niet zeer juist. Dezen bijnaam gaf men aan den wipneus, omdat hij zich gestadig naar de lucht schijnt te keeren, of ook wel omdat de Chinezen ‘het hemelsche volk’ ten minste voor het grootste gedeelte wipneuzen heeft; en als men mistress Oliphant en Wingroove Cooke gelooven mag, dan is deze natie het meest onbeschaamde en meest leugenachtige volk der wereld.</p>
<p>Plaatsgebrek verhindert ons om het groote onderscheid dat er tusschen de neuzen der geheele menschheid bestaat, anders dan in breede trekken te schetsen; en toch zijn er onder al deze soorten weder vele afwijkingen; wij geven slechts het hoofdkarakter aan, anders zouden wij nog kunnen spreken van den Grieksch-romeinschen neus, - den wijd
<pb n="543"/>uitloopenden stompneus; den Joodschen en den Romeinschen stompneus, die genoeg van elkaar onderscheiden zijn, om hierover afzonderlijk te handelen. Maar wij moeten nu van een onderwerp afstappen dat zooveel bekoorlijks bezit, en in meer dan een opzigt den steutel tot het karakter van den mensch geeft.</p>
<p>De mond, de laatste gelaatstrek waarover wij nog hebben te spreken, behoort ook tot een der belangrijkste deelen van iemands gelaat. Geene vrouw kan schoon genoemd worden die een leelijken mond heeft. Al zijn de andere gelaatsvormen nog zoo regelmatig, dan geeft een gapende mond, leelijke hangende en slecht gevormde lippen, een voorkomen van wezenloosheid en zelfs van stompzinnigheid dat dadelijk iets terugstootends heeft. Een kloeke zin, vastheid van karakter, wreedheid, zachtzinnigheid, een liefhebbend gemoed, liefde omtrent den naaste, welsprekendheid, nijd, gevatheid en nog veel meer eigenschappen zijn allen op den mond te lezen. Een listig en geslepen mensch, een bekwaam staatsman die 't een of ander in den zin heeft, is er daarom op bedacht om het spel en de werking van den mond te verbloemen Cesar bedekte de kaalheid van zijn hoofd met eene laauwerkroon, de Cesar van onze dagen verbergt zijne lippen door een zwaren, neêrhangenden knevel en de natuur komt hem hierin verwonderlijk goed te hulp. Fouché, de beroemde politie-directeur onder Napoleon, wees bijna onveranderlijk den schuldige aan, alleen door op 't spel der lippen acht te geven.</p>
<p>Forester verhaalt gedurig in zijne merkwaardige Gedenkschriften dat hij ‘de misdaad las op de lippen van velen die hij verdacht’ en groot was zijne gevatheid waarin hij bijna nimmer faalde. Maar wie kan op het spel der lippen acht geven, wanneer die door een zwaren knevelbaard overschaduwd worden? Alle groote politie-agenten van Fouché af tot den inspecteur Whicher toe hebben zich hierdoor geheel en al vermomd. Bij belangrijke gebeurtenissen is het daarom goed om te trachten de trekken van den mond te verbloemen; men kan er te veel het karakter uit afleiden.</p>
<p>Dunne, bleeke lippen geven een slecht humeur te kennen. Zij zijn veelal het gevolg van een weekelijk gestel en eene ongezonde levenswijze. Eene dunne onderlip, zamengeklemde
<pb n="544"/>tanden en een bleek gelaat komen in alle beschrijvingen van een zamenzweerder voor; en ook de schilder volgt die in zijne tafereelen na. Men ziet Judas op vele der vroegste Italiaansche schilderijen zich op de onderlip bijten. Richard de Derde, door Holingshed en Shakespeare beschreven, had deze gewoonte ook aangenomen. Lieden van een zenuwachtig en prikkelbaar gestel, hebben de gewoonte, vooral als zij achterdochtig zijn aan de lip te trekken en zoodoende hunnen mond te ontsieren.</p>
<p>Een kleine mond wordt zeer begeerlijk geacht en is lang in de mode geweest. Schilders en kunstenaars die in den smaak van het publiek vielen, hebben dit soms buitensporig overdreven. Men ziet kunstplaten waarop de mond der dame kleiner is dan het oog, de evenredigheid van het gelaat wordt hierdoor natuurlijk verstoord, en het staat even leelijk als of men een reusachtigen mond, die van het eene oor tot het andere reikt, op het gelaat plaatste. De mond eener vrouw moet niet al te klein zijn. Als wij op de waarheid kunnen afgaan naar de portretten die wij van koningin Elisabeth en Maria, koningin van Schotland bezitten, dan waren hare monden te klein om fraai genoemd te worden. De mond der eerste, de grootste heerscheres die ooit geregeerd heeft, zou ten minste haar veelomvattend verstand hebben kunnen aanduiden. Die van koningin Charlotte was leelijk, het was een echte Brunswijksche mond, die de twee voorste tanden deed zien, daar de bovenlip sterk was opgetrokken; in de mannelijke afstammelingen der koninklijke familie van dat huis, kan men dit nog opmerken. De leden van het huis van Habsburg hebben ook leelijke, bekend onder den naam van ‘Oostenrijksche’ monden.</p>
<p>Bij veel schrijvers treft men wenken omtrent de uitdrukking van den mond aan. Het is, zegt een hunner, ‘die gelaatstrek waarop het bij 't spel 't meest aankomt,’ en daarom, al is de vorm onberispelijk, dan is het toch hoog noodig om zorgvuldig te waken, dat de mond aan al de menigvuldige eischen op eene waardige wijze kan voldoen. Als men eene aangename manier heeft om zich uit te drukken, dan krijgen woorden, anders op zich zelve dikwijls onbeduidend, iets liefelijks en overredends door de wijze waarop ze worden voorgedragen. Bij het eten is het hoog noodig zeer op zijne hoede
<pb n="545"/>te zijn. Het lagchen is een belangrijk kenmerk van dezen gelaatstrek.</p>
<p>Dickens wiens veld van opmerking op dit punt zeer groot is, heeft zulk eene manier van kunstmatige vorming in een belagchelijk daglicht gesteld, daar hij een zijner fijn beschaafde oude dames teekent, terwijl zij bezig is om haren kweekelingen door het plooijen der lippen deze drie moeijelijke woorden: ‘pruim, print en prisma’ te leeren uitspreken.</p>
<p>Sedert den tijd dat de Grieksche dichters hunne onsterfelijke zangen maakten, zijn er, ook door poëten van minderen rang die eenige verzen voor een zangstukje zamenstelden, duizende regels geschreven om een schoonen vrouwenmond te bezingen.</p>
<p>De Romeinen en de Italianen wijden aan dezen gelaatstrek hunne bijzondere aandacht: rozenlippen, tanden als paarlen, een geurigen adem zijn sedert eeuwen hunne geliefkoosde zinnebeelden.</p>
<p>Bij het einde van dit verslag moeten wij onzen lezers herinneren aan de spreuk: dat er geen regel zonder uitzondering is; een voorbarig oordeel, door aan een persoon die dezen of genen gelaatsvorm bezit, hatelijke eigenschappen toe te schrijven, zou welligt zeer onbillijk kunnen zijn; en aan den anderen kant is het helaas! genoeg bewezen, dat de hierboven aangehaalde stelregel van Plato niet altijd waarheid bevat.</p></div>
<div type="chapter">
<interpGrp>
<interp type="primair" value="18610500"/>
<interp type="primair" value="sass004"/>
</interpGrp>
<head rend="h3">De veendamp.</head>
<p>Eindelijk is zij weêr daar, de lang verwachte, lieve schoone Mei-maand, met hare bloesems, zonnige dagen en - met haren veendamp. Voorzeker, waarde lezer! behoort de veendamp of liever hoogterook, in zekeren zin, tot de attributen der schoone maand Mei, ten minste voor een groot deel van ons vaderland. Of echter dit beeld van den Mei, dat vóór uwe phantasie zweeft, door de gedachte aan den stinkenden nevel wordt opgewekt, zal ik niet beslissen, daar ik voornemens ben, met terzijdestelling van alle dichterlijke ontboezemingen, een verstandig woord met u te spreken over den veendamp, dien ongenoodigden gast, van wien nog altijd zoo velen niet weten ‘van waar hij kwam’ en wie hij eigenlijk is. Deze bijna jaarlijks in Mei en Junij soms ook in de eerste
<pb n="546"/>dagen van Julij, in den nazomer en in den herfst terugkeerende gast, laat nooit na, zoo dikwijls hij verschijnt, levendige ja dikwijls belagchelijke redeneringen en twistgesprekken te verwekken. Eenigen zeggen dat de veendamp het product is van turf- en heidebranden, welke jaarlijks in zekere groote uitgestrekte landstreken plaats grijpen, om daardoor den grond geschikt te maken tot het bezaaijen met boekweit, zoo als bij ons in Drenthe enz. veelal geschiedt. Anderen beweren dat het ‘opgeloste onweders’ zijn. Nog anderen lagchen over den onzin van beide beweringen en verklaren den veendamp voor gewonen nevel, die met zwaveldampen bezwangerd is. Eindelijk moeten wij nog de allernieuwste ontdckking mededeelen, die een geleerde in een bijzonder geschrift heeft opgeteekend en volgens wien de veendamp, door omzetting van het in de lucht aanwezige koolzuur, in zijne grondbestanddeelen koolstof en zuurstof, ontstaat.</p>
<p>Men zou werkelijk aan een gezond menschenverstand twijfelen, wanneer men aan al dien dolzinnigen onzin geloof kon slaan, die dikwijls bij dergelijke disputen wordt uitgekraamd en die op een volslagen gebrek aan kennis van de eenvoudigste natuurkundige wetten berust.</p>
<p>Blijven wij een oogenblik bij de zoo dikwijls geuite meening over den aard der veendampen stilstaan, volgens welke deze uit opgeloste onweders bestaan zou. Een ‘opgelost onweder’ is een onding. Slechts eene uit meerdere bestanddeelen te zamen gestelde stof kan opgelost of omgezet worden; doch een onweder is geene stof, maar een natuurkundig proces, daarin bestaande dat de in enkele wolken opgehoopte positieve electriciteit met de negatieve electriciteit van andere wolken of van de aardoppervlakte, door middel van zoogenaamde ontlading (donder en bliksem) evenwigt maakt. Men verbeeldt zich nu, dat de ‘vrij gewordene’ electriciteit in de lucht zweeft en den aan den veendamp eigen reuk veroorzaakt, dat de gewezene onweêrswolk naar de aarde gedaald is en hier als nevel (hoogterook) blijft hangen. Deze dwaze meeningen zijn gemakkelijk te wederleggen. Wolken, die als nevel op de aarde liggen, deelen aan de lucht eene bepaalde vochtige geaardheid mede, terwijl de tot het meten of bepalen van het vochtigheidsgehalte der lucht dienende werktuig (hygrometer) bij veendamp of hoogterook steeds
<pb n="547"/>aantoont dat de lucht zeer droog is. Ook ontbreekt aan den waternevel die eigendommelijke kleur, die de veendamp wanneer hij eenigzins dik is, duidelijk genoeg met zich meêbrengt. Wat nu de ‘vrij gewordene’ electriciteit en haren reuk betreft, zoo kan er waarlijk van zulk eene vrij gewordene electriciteit in het geheel geene sprake zijn, daar de electriciteit <hi rend="i">altijd</hi> aan ligchamen gebonden is. Ook heeft de electriciteit doorgaans geen reuk, ofschoon men er een duidelijken phosphor-reuk aan bespeurt, wanneer men den neus bij een opgewekt electrisch ligchaam, b.v. eene sterk geladene electriseermachine brengt. Dit verschijnsel schrijft Schönbein aan het nog in vele opzigten problematisch Ozon toe, het kan echter op veel eenvoudiger en nader aan de waarheid liggende wijze verklaard worden door de daadzaak, dat iedere op eene gevoelzenuw werkende prikkel, onverschillig van waar die wordt aangebragt, in de zenuw de haar eigendommelijke waarneming opwekt. Zoo bewerkt een stoot tegen het oog, die sterk genoeg is om de achter den oogappel zich uitbreidende gezigtszenuw te prikkelen, terstond een lichtschijnsel, het zoogen. vonken zien; bloedsaandrang naar het gehoororgaan veroorzaakt oorsuizingen; een op de tong geleide zelfs zeer zwakke galvanische stroom, brengt oogenblikkelijk een eigendommelijken metaal-smaak te weeg, en op dezelfde wijze doet een de reukzenuwen treffende electrische stroom hier eene reuk-aandoening ontstaan, even zoo goed als dit een deze zenuw treffende naaldenprik zou doen.</p>
<p>Om den reuk der electriciteit te bewijzen, wordt ook dikwijls aangevoerd, dat men in gebouwen en op andere plaatsen waar de bliksem is ingeslagen, zelfs dan, wanneer hij geen brand verwekt heeft, dikwijls nog een tijd lang, duidelijk een zwavelachtigen reuk bespeurt. Dit is zeer eenvoudig te verklaren, doordien de bliksem in zulke gevallen den zwaveligen reuk niet medegebragt maar den zwavel gevonden heeft ter plaatse waar hij insloeg.</p>
<p>In het ijzerwerk van gebouwen, in metselsteenen, cement en kalk, zand enz., overal bevinden zich zwavelbestanddeelen, welke daar, waar de bliksem met deze in aanraking komt, verbranden en alzoo den zwaveligen reuk verspreiden.</p>
<p>Keeren wij ons, met voorbijzien der talrijke overige hypothesen, die dikwijls wonderlijk genoeg klinken, tot opsporing
<pb n="548"/>der werkelijkheid, niet op de dwaalwegen der phantasie, maar op eenvoudige natuurlijke wegen, waar de oorsprong is gelegen van dat verschijnsel, dat wij veendamp, hoogterook of ook wel turf- of heide-rook noemen.</p>
<p>In het noordwestelijk gedeelte van Duitschland, voornamelijk in het groothertogdom Oldenburg en in het Hannoversche vorstendom Oostfriesland en Bremen, bevinden zich groote landstreken die uit veengrond bestaan. Wij willen hier slechts ter loops aanstippen, dat de veen uit deels gereed zijnde, deels half bewerkte turf bestaat. Die streken zouden nu geheel onvruchtbaar zijn, en dus ook onbewoond zijn, wanneer er niet een middel ware om van dezen veengrond eene gave af te dwingen. Die gave is de boekweit en het middel om den grond tot voortbrenging geschikt te maken, is het afbranden van het veen.</p>
<p>Dit geschikt maken van den grond bestaat eerst sedert ongeveer anderhalve eeuw. De predikant Bolenius te Hatshuizen heeft daarmede in de jaren 1707 tot 1716 een begin gemaakt. Wil men een nog woest stuk veengrond tot den boekweitbouw gereed maken, zoo maakt men eene menigte kleine greppels, om voor de afwatering te zorgen. Hierna wordt de oppervlakte van den grond, in kluiten of brokken van ongeveer ¾ voet middellijn, door middel van een daartoe geschikt werktuig klein gemaakt. Dit geschiedt in den herfst; men laat de kluiten den winter over liggen, en wanneer zij in de lente - gewoonlijk in het midden van Mei - droog zijn, zet men ze op hoopjes, die men vervolgens in brand steekt. Bij het branden is een zorgvuldig toezigt noodig, het vuur mag niet meer dan smeulen en nooit tot vlam overslaan, waarom men de kluiten nooit geheel droog laat worden. Onophoudelijk zijn er menschen bezig om de brandende kluiten met ijzeren langsteelige pannen tegen den wind op, over den akker te gooijen. Het uitbranden van een enkel stuk duurt 1 à 2 dagen, bij vochtig weder iets langer. Op het laatst van Mei of in het begin van Junij wordt in den zoo toebereiden grond de boekweit gezaaid. Hetzelfde stuk wordt ook in de volgende jaren, telkens vóór het zaaijen van den boekweit weder gebrand. Heeft de veengrond eenige jaren lang boekweit gedragen, zoo wordt hij hier en daar, voornamelijk op de Oostfriesche hoogveenen, ook
<pb n="549"/>geschikt om rogge voort te brengen, die op vele plaatsen zelfs zonder bemesting zeer goed slaagt. Doch ook vóór het zaaijen van rogge moet de grond telkens behakt en gebrand worden. Dien ten gevolge hebben er ook, ofschoon niet zoo veelvuldig, in den herfst veenbranden plaats.</p>
<p>Hier hebben wij nu met de eenige ware oorzaak eener zoo kolossale rook-ontwikkeling te doen. Ieder weet dat een volkomen uitgedroogd stuk zuivere turf met eene kleine vlam brandt, en daarbij zeer veel rook en een doordringenden eigenaardigen reuk van zich geeft. Men denke nu eens na, dat de vele duizende, uit nog vrij vochtige turf en wortels en stengels van verscheidene planten bestaande kluiten van een enkelen akker, zoo op eens in brand staan. Welk eene verbazende massa rook moet dat geven! Men denke verder na dat niet een enkele, zelfs niet tien of honderd, maar dat duizende akkers te gelijker tijd branden, wier vlakte-inhoud naar □ mijlen berekend wordt, en men zal dan toestemmen, dat dit rook genoeg geeft om geheel Duitschland en aangrenzende landen geheel in rook te doen hullen.</p>
<p>Deze rook is daar, waar veen gebrand wordt en op verscheidene mijlen in de nabuurschap zoo digt, dat men zelfs bij helderen hemel de zon verduisterd ziet, waardoor dan alle voorwerpen geelachtig rood gekleurd zijn. Onder gunstige omstandigheden, waartoe vooral eene drooge luchtsgesteldheid moet gerekend worden, wordt deze rook door den stroom der eeuwig bewogene luchtzee opgenomen, vele mijlen ver voortgedragen en over onze vlakten als zoogenaamde ‘hoogterook’ verspreid. Hoogterook noemt men hem daarom, omdat de in meerdere of mindere verwijdering, den horizon begrenzende hoogten, hem gemakkelijk doen herkennen, wanneer de doorschijnendheid der lucht door dampen, of gelijk hier, door rook verminderd is geworden, en omdat deze hoogten dan in rook gehuld schijnen. In streken, waar zich geene boven de vlakten uitstekende hoogten bevinden, kent men de uitdrukking ‘hoogterook’ in het geheel niet, doch is men daar met zijne afkomst te wel bekend, om hem niet bij zijn waren naam van ‘veendamp’ te noemen.</p>
<p>Een reispas kan wel is waar deze gast uit den vreemde niet vertoonen, maar toch voert hij eene zeer geloofwaardige gebooric-acte met zich, en dit is de niet te loochenen dikwijls
<pb n="550"/>zoo onaangename reuk naar brandende turf. Deze reuk is zoo duidelijk, dat hij alleen reeds voor ieder die een neus tot ruiken gekregen heeft, voldoende is om de afkomst van den rook te bewijzen. De turfrook wordt daarbij te duidelijker, hoe meer men den ruimen haard der Oost-Friesche veenbranden nadert. Ditzelfde is het geval met de geelroode kleur van den hoogterook, welke bij het naderen der veenstreken toeneemt en dikwijls reeds, wanneer men er nog 10 à 12 mijlen van verwijderd is, in een bepaald bruinrood overgaat. Als verder bewijs hiervoor kan aangemerkt worden, dat de veendamp zich slechts op zulke tijden vertoont, als er aanmerkelijke veenbranden plaats grijpen, dat is in Mei en Junij en soms ook in den herfst, ten tijde van het uitzaaijen der wintervruchten. Eindelijk moeten wij nog zeggen, dat de veendamp ons, met hoogst zeldzame uitzonderingen, door zulk eene rigting van den luchtstroom wordt aangevoerd, die juist naar de streek van het veenbranden heenwijst. Dit is alzoo voor het grootste gedeelte noordwestewind. De zoo even opgenoemde uitzonderingen vindt men in de daadzaak, dat in de bovenste luchtstreken dikwijls eene geheel andere windrigting plaats grijpt, dan in de benedenste en kan alzoo verklaard worden, dat de rookmassa's door een westewind opgenomen en verder voortgedreven worden, vervolgens naar beneden drijven en dan door den oostewind tot ons gevoerd worden.</p>
<p>Velen willen in den veendamp zelfs een meteorologisch verschijnsel zien, omdat zij een zekeren invloed van den rook op het weder meenen te ontdekken. Dan eens is het de aanhoudende droogte, dan weder de spoedig daarop invallende koelte en dan nog weder de verdeeling van opstijgende onweerswolken, die men den veendamp ten laste legt. In dit alles is wel iets waars gelegen, maar men moet hier ook wel onderscheid weten te maken tusschen waarheid en waarschijnlijkheid. Dat het bij 't verschijnen van den veendamp dikwijls koud wordt heeft hierin zijn grond, dat de noordwestewind, op wiens vleugelen de rook daarheen zweeft, in den regel koude aanbrengt. Alzoo is het niet de rook, maar de noordwestewind die eene koele temperatuur veroorzaakt. Wat de droogheid der lucht betreft, zoo moet men bcdenken, dat de veendamp zich slechts bij eene
<pb n="551"/>drooge luchtsgesteldheid ver verbreiden kan, omdat de aschdeeltjes, waaruit hij bestaat, zich spoedig vol zuigen wanneer de lucht zeer vochtig is, daardoor zwaarder worden en naar den grond zinken.</p>
<p>Derhalve was de lucht reeds droog toen de rook kwam. Intusschen is de mogelijkheid niet te loochenen, dat een ver verspreide veendamp het langer voortduren eener drooge weersgesteldheid bevordert, omdat zijne tallooze aschdeeltjes de in de lucht steeds aanwezige waterdampen, voor een groot deel geringer en zoo de atmospheer nog drooger maken, dan zij te voren was.</p>
<p>Onvoorwaardelijk moet men echter toegeven, dat de veendamp zeer wel in staat is, bij zijn ontstaan het tot stand komen van onweder te verhinderen. De steeds met positieve electriciteit bezwangerde rookmassa wordt door de negatiefclectrische aardoppervlakte aangetrokken en legert zich tusschen deze en de daarboven zwevende positief-eleetrische onweêrswolken. Dit kan nu op tweederlei wijze plaats grijpen. Of de ver verbreide rookmassa strekt door middel harer groote aanrakingsvlakte, welke zij den wolken, zoowel als der aarde aanbiedt, tot eene langzame in evenwigt-stelling der beide tegengestelde electriciteiten, waardoor de noodzakelijkste voorwaarde voor het ontstaan des onweders wegvalt. Of de positief-electrieke rookmassa werkt afstootend op de met gelijksoortige eleetriciteit geladene waterblaasjes, wier digte opeenhooping de onweerswolken vormt. De laatste worden daardoor genoodzaakt zich in hoogere luchtlagen te verzamelen, waar zij door den wind opgenomen, weggevoerd en verstrooid worden. Wij kunnen dit hier slechts ter loops aanstippen en moeten als eene bekende zaak voorop plaatsen, dat ongelijksoortig-electrische ligchamen elkander aantrekken, terwijl gelijksoortig-electrische elkander afstooten.</p>
<p>Bij de landlieden staat de veendamp in geen goeden reuk. Wanneer ergens een oogst mislukt, hoort men altijd zeggen: dat een ‘kwade damp’ of ‘schadelijke nevel’ in den ‘bloei’ gevallen is. En onder dezen boosdoener wordt vrij algemeen de veendamp verstaan. In waarheid echter is hij een weldoener voor den plantengroei in ons juist niet zeer zacht klimaat. Men zegt wel zeer dikwijls, dat met den veendamp de warmte hand over hand afneemt, maar deze
<pb n="552"/>uitspraak schijnt op geene daadzakelijke waarnemingen te rusten, en zelfs de aanteekeningen van den predikant Snel in het Nassausche, verspreiden hierover geen genoegzaam licht, die gedurende zes jaren bij veendamp 67 maal eene temperatuursverhooging en slechts 42 maal eene afneming van warmte heeft waargenomen.</p>
<p>Verder zoekt men de oorzaak der temperatuursverhooging in betrokkenheid der lucht, ten gevolge van de zwevende rookdeeltjes. Zooveel is echter zeker, dat de temperatuurverhooging, wanneer zij ook al plaats heeft, niet aanzienlijk is en juist niet daardoor wordt de veendamp een weldoener der plantenwereld, maar enkel en alleen omdat hij, gelijk over het algemeen de met wolken bedekte hemel, de nachtelijke uitstraling vermindert en de zoo schadelijke nachtvorsten belet. Deze omstandigheid is juist daarom voor ons te gewigtiger, daar de veendamp juist optreedt in een tijd, wanneer de nachtvorsten niet zeldzaam zijn (in Mei en September) en dan bijna altijd vergezeld gaat van noorde- en noordweste winden, die juist de nadeeligste zijn. Uit Nassau zijn dienaangaande belangrijke opmerkingen bekend geworden. Zoo wees b.v. de thermometer op den morgen van 7 September 1854 - O<hi rend="sup">o</hi> aan; in den loop des daags kwam er veendamp, die tot op den avond van 8 September aanhield.</p>
<p>Des morgens van laatstgenoemden dag stond de thermometer op + 4<hi rend="sup">o</hi>, daarentegen op den morgen van den 9den waarop de veendamp reeds verdwenen was, weder op - 1,8<hi rend="sup">o</hi>. Wij hebben hier alzoo zeer duidelijk een warmen veendampnacht tusschen twee bepaalde nachtvorsten. Deze gunstige werking kan niemand bevreemden, daar zij over 't algemeen aan den rook eigen is. Reeds ten tijde der oude Romeinen beschutte men de vrucht- en wijnbeplantingen door kunstmatige rookvuren voor de vernielende nachtvorsten.</p>
<p>Ook den Peruanen was dit middel ten tijde der ontdekking van Amerika bekend, en evenzoo werd het ook in vroegeren tijd in Duitschland tot beschutting der wijnbergen algemeen aangewend. Dat de wijnbouw sedert den 30jarigen oorlog in Duitschland zeer in verval is geraakt is bekend, en zoo is dan ook niet het houtgebrek zoo als aangegeven werd, maar alleen de onwetendheid en oude slender de oorzaak, dat dit gebruik heden niet meer gevolgd wordt, maar dat men
<pb n="553"/>het aan het toeval over laat om den gewigtigen oogst, waarbij eenige weinige vadems hout en het werk daaraan verbonden, niet in aanmerking komen, voor vernieling te beschutten.</p>
<p>Onlangs hebben zich echter weder uit Frankrijk stemmen doen hooren, die de aandacht vestigen op de beschutting, die de rook bij heldere nachten in het voorjaar - en deze zijn het meest gevreesd - aan de vruchtboomen enz. geeft, en het ware te wenschen, dat men bij ons te lande op dezen raad ook eens acht sloeg. Reeds hierdoor wordt bewezen, dat een voorbijgaande rook aan den plantengroei niet schaadt en de veendamp is toch niets anders. Het is zelfs door waarnemingen bewezen, dat de laatste zelfs dat niet schaadt, wanneer hij bij gelegenheid van den bloeitijd zich vertoont, terwijl het algemeen oordeel zegt, dat hij den bloesem vernielt en het ‘zetten’ van de vrucht verhindert. Wij zouden vreezen al te wijdloopig te worden, indien wij alle nog voor ons liggende waarnemingen wilden mededeelen en dit te meer, naardien de heer A. Winkler Prins op dit punt vrij uitvoerig geweest is in het Practisch Volksboek van de HH. van Druten en Bleeker (zie jaargang 1860, blz. 78 en v.v.).</p>
<p>Vatten wij nu het resultaat onzer onderzoekingen nog eens in 't kort te zamen:</p>
<list>
<label>1)</label><item>Het is eene bepaalde waarheid, dat in het noordwestelijk Duitschland, telken jare op bepaalde tijden veenbranden plaats grijpen, waarbij ontzaggelijke rookmassa's ontwikkeld worden.</item>
<label>2)</label><item>De bij ons voorkomende veenrook of veendamp heeft denzelfden bepaalden turf-reuk en dezelfde kleur als de door het veenbranden veroorzaakte rook. Hoe meer men de streken nadert waar men het veen brandt, des te duidelijker wordt men zulks gewaar.</item>
<label>3)</label><item>De zoogenaamde veendamp verschijnt slechts dan, wanneer aanzienlijke veenbranden plaats vinden of pas plaats gevonden hebben.</item>
<label>4)</label><item>De rigting van den wind, bij het verschijnen van veendamp is dezelfde in welke de streken liggen, waarin veen gebrand is. (De zeldzaam voorkomende uitzonderingen van dezen regel zijn boven aangestipt of verklaard geworden.)</item>
<label>5)</label><item>De veenbrand oefent geen nadeeligen invloed uit op den plantengroei.</item></list>
<pb n="554"/>
<p>Men zou gelooven, dat een onbevooroordeeld onderzoek naar deze daadzaken, de afkomst van den veendamp ook voor den allereenvoudigsten, geheel buiten twijfel stellen zou, maar de zucht naar het wonderlijke, waarvoor de Phrenoloog Gall, en met het volste regt, een bijzonder orgaan in den menschelijken schedel geplaatst heeft, is zoo magtig in den mensch en verleidt hem slechts te dikwijls om het voor de hand liggende natuurlijke te versmaden, en dingen die eene zeer eenvoudige verklaring toelaten, met geweld in het rijk van het bovennatuurlijke, wonderbare en duistere te plaatsen, en om dit zooveel mogelijk te voorkomen is het, dat wij door middel van dit tijdschrift, dat thans onder beschaafde en verlichte menschen zoo begeerig gelezen wordt, iedere gelegenheid zullen aangrijpen om tegen bijgeloof, mysticisme en vooroordeelen te velde te trekken, waar dit onder onze aandacht gebragt wordt.</p>
<p>Wij zouden ten slotte nog de meening der laatste dagen hebben moeten bespreken, dat n.l. de veendamp het gevolg is van vulcanische branden, doch daar deze damp of rook niets gemeens heeft met den eigenaardigen turfreuk, hebben wij zulks overbodig geoordeeld. De rook b.v. die wij vinden opgeteekend ten jare 1783 begon tegen het einde van April, bereikte den hoogsten graad in Junij en Julij en verdween in Augustus, en ofschoon hij nu naauwkeurig overeenkomt met den tijd van onzen veendamp, is het toch bewezen, dat hij moet worden toegeschreven aan de vreeselijke vulcanische uitbarstingen op IJsland, maar dat het eene geheel andere damp is, blijkt voldingend uit de volgende eigendommelijke verschijnselen: men gevoelde eene prikkelende scherpte in de keel, die hoesten verwekte, de insecten werden in Kent op de planten vernietigd door een, gedurende de grootste hevigheid van den damp, vallenden onweêrsregen; verder merkte men nog op, de oxyderende invloed op blank koper en de bleekende inwerking op gekleurd katoen, 't welk alles op een gehalte aan zwaveligzuur wijst, dat in rijkelijke hoeveelheid uit de vulkanen opstijgt. Een dus onomstootelijk bewijs, dat deze damp met den door ons beschreven veendamp niets gemeens heeft!</p>
<p>Gedeeltelijk naar Schwabe.</p>
<p>Nn. Mei 1861.</p>
<p>J.S.</p></div>
<div type="chapter">
<interpGrp>
<interp type="secundair" value="rusla01"/>
</interpGrp>
<pb n="555"/>
<head rend="h3">De vondelingshuizen in Rusland.</head>
<p>De reiziger die in den zomer Rusland bezoekt en bij helder weder den top van het Kremlin bestijgt, ziet een schouwspel voor zich zoo fraai en indrukwekkend, als hij dit naauwelijks ergens elders vinden zal, - hij telt de drie honderd vijf en zestig kerken zoo als men zegt in Moskou aanwezig; zijn oog rust op de plaatsen waar de groote veldslag in 1813 begon en eindigde, en waar de eerste Napoleon zijne plannen in duigen zag vallen; en verder in een der opene ruimten buiten de muren der stad ziet hij een groot gebouw, het vondelings hospitaal; - hij die eene zekere voorliefde voor kleine kinderen heeft, tot welk volk hij ook behooren moge, zal dit stellig niet onbezocht laten, en hij zal zich dit bezoek niet beklagen; de beleefde directeur ontvangt den vreemdeling op hoffelijke wijze, laat hem het geheele uitgestrekte gebouw zien en geeft alle inlichtingen welke men verlangt.</p>
<p>Het ruime gesticht heeft vier hooge verdiepingen welke een breed regthoekig vierkant vormen, en eene binnenplaats insluiten, die als een tuin is aangelegd. Aan de eene zijde strekt het gebouw zich wat meer uit, deze vleugel heeft den vorm van de letter L en in de ruimte daar vóór, treft men weder een vrij uitgestrekten tuin aan, met breede wandelpaden en bloembedden. De vertrekken gelijkvloers zijn voornamelijk voor de huishouding ingerigt, men vindt er de provisiekamers met allerlei zaken tot dagelijksch gebruik en de bergplaatsen voor hout en andere brandstoffen.</p>
<p>Toen wij ‘zoo schrijft de reiziger uit wiens dagboek wij dit artikel overnemen,’ door de tuinen vóór het huis den hoofdingang binnen traden zagen wij ongeveer vijftien of twintig kinderen, van twee of drie tot negen of tien jaren oud, zeer netjes en doelmatig gekleed in groepjes verdeeld al spelende en zingende, omringd van jonge vrouwen om op hen te passen, die er zeer vriendelijk en tevreden uitzagen en goed doorvoed schenen te zijn. Al deze oppassters en ook de kinderen hadden dezelfde kleeding aan; de jongens lange grijze jasjes, grijze lakensche petten, en kleine laarsjes over de broek heen; de meisjes grijze jurkjes en groote witte katoenen mutsen.</p>
<pb n="556"/>
<p>Deze groote inrigting bestaat uit twee afdeelingen; in de eene worden de weezen en kinderen van ‘nobles’ adelijken die volstrekt geen fortuin en familie of goede vrienden hebben opgenomen, als het voldoende blijkt dat ze geheel onvermogend zijn. Ze kunnen op elken leeftijd in 't gesticht komen, worden onderhouden en opgevoed op kosten van den staat, en krijgen als zij de jaren bereikt hebben, eene betrekking in de maatschappij; de kinderen die wij in den tuin hadden gezien behoorden tot deze adelijken.</p>
<p>Wij gingen eene menigte breede ijzeren trappen op en kwamen aan eene rij vertrekken waar het kantoor gehouden en alle zaken betreffende het gesticht geregeld worden; er waren groote kasboeken op lessenaars, en ook op planken rondom den muur, alles genummerd volgens de jaren, wij vonden er bedrijvige klerken en boden, in een woord het geheel zag er uit als elk kantoor waar veel omgaat; verder bezigtigden wij de kapel die zeer fraai verguld en met schilderijen aan de muren en aan de zijde van het altaar versierd was; de Russische kerk veroorlooft geene beelden, maar er is evenveel wat het oog bekoren kan als in de Roomsch Catholieke kerken. Wij zagen ook geheele galereijen en kamers, vol met portretten van de keizerlijke familie en andere begunstigers en directeurs van 't hospitaal, benevens glazen kastjes of stolpen met verscheidene antiquiteiten en kunstvoortbrengselen, waarmede men van tijd tot tijd het gesticht begiftigd had.</p>
<p>Nu geleidde men ons naar de slaapzalen, deze zijn allen zoo aan elkaâr gelijk, dat het genoeg is als men er maar een gezien heeft; alles was zeer symetriesch ingerigt, het vertrek was zeer groot en hoog, aan elke zijde waren lange rijen met bedden, tusschen elk bed waren twee wiegen digt bij elkaar, aan het voeteinde van elke legerstede was een houten bankje dat tot kist diende, en als men de klep opligtte, tot berging der kleederen gebruikt werd; aan het hoofdeinde was een smaller bankje tusschen het bed en de wieg der kleine; boven elke slaapplaats hing eene kaart of een houten bord van een nummer voorzien, waarop eenige woorden met wit krijt geschreven waren. De wiegen hadden kappen, waren uit hout vervaardigd en van dekens met eiderdons gevuld, voorzien, Men was verwittigd van onze
<pb n="557"/>komst, wij werden door den directeur en twee of drie heeren uit het bestuur vergezeld, en zoo vonden wij al de bedienden op haren post, aan elke zijde zestig, dus honderd twintig oppassters in de geheele zaal, even als soldaten in 't gelid geschaard; hare eenvormige kleeding gaf haar nog meer het voorkomen van militaire uniform. Deze vrouwen waren de zoogsters of minnen, er waren er twaalfhonderd die een gelijk getal zuigelingen, meest alle niet boven de twee maanden oud verzorgden.</p>
<p>Aan elke zijde van de ruime zaal bevond zich een waschtoestel voor de kleine schepseltjes, bestaande uit eene koperen badkuip, ongeveer een half voet diep, en van onderen een weinig rond toeloopende, op een standaard met koperen pijpen, die naar verkiezing warm of koud water gaven, vóór deze bevonden zich vier tafels om de kinderen op aan te kleeden. In de meeste andere landen houdt de kindermeid het kind op haren schoot als zij het wascht of helpt, maar in Duitschland en in Rusland blijft zij staan en verrigt zoo hare werkzaamheden; ook hier wordt alles met verwonderlijke orde en op militaire manier verrigt. In elke zaal bevinden zich ongeveer acht of negen hulpkindermeiden, met eene directrice aan 't hoofd, die er, bij de anderen vergeleken, als eene dame uitziet en geheel in zwart zijde gekleed gaat. Het dienstbare personeel bestaat uit wel opgevoede, handige en beschaafde jonge vrouwen of meisjes, allen gelijkvormig gekleed, zij doen al het werk, passen de kinderen op, in een woord de zoogsters laten alles aan haar over; een dezer meisjes staat met bloote armen bij het bad met laauw water te wachten, de min komt met haar nummer in de hand dat zij aan 't hoofdeinde van haar bed van de muur heeft genomen, en overhandigt den zuigeling aan het kindermeisje, die hem schielijk ontkleedt en aan de oppasster die bij 't bad staat overreikt. Het kindje wordt nu handig en zorgvuldig gewasschen en ten derde male aan eene andere kindermeid overgegeven, op eene tafel met eene oude zijden platte peluw gelegd en met een warmen zachten handdoek afgedroogd. Nu krijgt het eene vierde meid in handen om 't aan te kleeden, het wordt nu in die bespottelijk ondoelmatige windsels gewikkeld, die op 't vaste land overal in gebruik zijn. Op deze wijze loopt alles spoedig af, er zijn
<pb n="558"/>slechts eenige weinige minuten noodig om het kind geheel en al te reinigen en te kleeden, waarna de min het weder overneemt en in 't wiegje legt. Van sommige dezer wichtjes was de geboorte ontijdig, het zijn dan arme zwakke schepseltjes die naauwelijks teekenen van leven geven en het beste donzen bedje of gevulde deken is niet in staat genoegzame dierlijke warmte aan te brengen; om hierin te voorzien legt men ze in koperen wiegjes met dubbelen bodem, welke ruimte gedurig met warm water wordt gevuld, hetwelk 't kind steeds in denzelfden warmtegraad houdt. Wij zagen een twaalftal van deze soort van kinderen in watten gewikkeld met aapachtige ziekelijke gezigtjes. In een ander gedeelte der zaal toonde men ons eenige dezer schepseltjes die er nu door de goede zorgvuldige behandeling en verzorging zeer gezond en sterk uitzagen.</p>
<p>Na het bezigtigen der groote zalen met geverwde vloeren, die gemakkelijk schoon gemaakt kunnen worden, waar uitmuntend gezorgd wordt voor reinheid, luchtverversching en warmte, kwamen wij aan de kleinere vertrekken voor bijzondere gevallen ingerigt, zooals misvormingen, natuurlijke kwalen, waarvan sommige ongeneeslijk zijn en vroeger of later noodlottig werken kunnen; andere die door kunstbewerkingen weggenomen of verbeterd kunnen worden; weder andere die wel geen invloed op het leven en de gezondheid hebben, maar waardoor het arme schepseltje onsierd en misvormd wordt; er komen natuurlijk onder zulk een aantal kinderen vele zulke treurige gevallen voor, maar wat de wijze van behandeling en genezing aangaat, deze was niet beter of slechter dan in andere hospitalen. In een dezer zalen waren alleen de kinderen die aan huidziekten leden, niet die soorten die vrij algemeen en ook van ligten aard zijn, maar een uitslag die soms hardnekkig blijft aanhouden en zeer nadeelig is.</p>
<p>Er zijn nog meer zalen voor andere ziekte gevallen, maar de belangrijkste is die voor oogontstekingen, waar jong geboren kinderen niet zelden aan lijden. Van de twaalf honderd waren er omstreeks zestig aan onderhevig. Deze zaal is voorzien van groene luiken om er het licht bniten te sluiten, en men zorgt vooral dat er geen togt of koude lucht binnen dringt. Als de oogziekte reeds in vergevorderden staat is, dan zwellen de oogleden en er vertoont zich eene
<pb n="559"/>geele stof, die tegen het ontstoken oog aandrukt; dit nu is ligt weg te nemen, als men maar zorg draagt, de oogen zorgvuldig en gedurig te wasschen, en met oogwater nat te maken; maar eene gewone kindermeid neemt dit zelden in acht, zij is onkundig en zij weet het niet, óf zij is lui en bevooroordeeld en wil niet, óf zij is schroomvallig en teergevoelig en durft niet; zij doen het oog niet genoeg open om er de stof uit te laten, omdat zij bang zijn dat het kind dan zou gaan schreeuwen, en wat het oogwater betreft, zij vergenoegen zich, dit alleen buiten aan 't oog aan te wenden. Wij waren ooggetuigen van de uitmuntende behandeling, die men hier volgde.</p>
<p>Eene der jonge vrouwen stond aan eene tafel met een metalen blad aan de zijden een paar duim hooger, in het midden bevond zich een fontein van warm water, die door eene pijp van gutta percha als een stortbad in elke rigting geleid kon worden, zij had eene platte geölied zijden peluw vóór zich; eene helpster stond naast haar. Eene geheele rij zoogsters met hare blinde zuigelingen stond in een lijn geschaard aan hare regter zijde, elke min had een lapje oud linnen en wat pluksel boven op. het hoofd. Nu kwam de eene na de andere vóór, de kinderen werden gedeeltelijk ontkleed en zij overhandigde haar kindje aan de verpleegster; deze legde het met den rug op de peluw, drukte met de linkerhand het onderste ooglid naar omlaag, terwijl de helpster het bovenste opligtte, daarna deed zij met de regterhand het stortbad van warm water in 't oog loopen, tot al het onreine vocht daaruit verwijderd was, nu nam zij het lapje oud linnen van het hoofd der min, droogde er het oog zorgvuldig mede af, zij liet nog eenige droppels oogwater in 't oog vallen, en legde het vuile pluksel en linnen op een hoop; zoo doende werd elke nieuwe besmetting afgewend, daar elk kind zijn eigen linnen mede bragt, en alles zorgvuldig gereinigd werd, alvorens het andermaal te gebruiken. Nu kreeg de min haar kind terug, die het weder in 't wiegje legde, en de geheele behandeling was in eenige minuten afgeloopen.</p>
<p>In eene andere zaal zagen wij de koepok-inënting, aldaar waren twee heelmeesters bezig, er bevonden zich ongeveer zestig kinderen; de helft werd ingeënt van den arm der
<pb n="560"/>andere helft, aan wie dit acht dagen geleden gedaan was. Wij namen daar dezelfde orde waar.</p>
<p>Op onze vraag of het wel eens gebeurde, dat eene moeder die haar eigen kind daar had gebragt, zich als min aanmeldde en werd toegelaten, om het te zogen, antwoordde men ons, dat dit hier zeer ligt mogelijk was, maar 't zou altijd zeer toevallig zijn en niet onwaarschijnlijk dat zij, hoewel in 't zelfde hospitaal, het niet eens zien zou. Er wordt echter niets aan gedaan om het te verhoeden, en daarom kan 't ligt gebeuren, dat de moeder betaald wordt om haar eigen zuigeling op te kweeken.</p>
<p>De voor- en nadeelen van vondelingshuizen zijn reeds dikwerf besproken geworden, het in de hand werken van onzedelijkheid staat tegenover het behoud van vele menschelijke wezens. Er heeft altijd eene groote sterfte onder het menschdom plaats, want men berekent dat er een vierde gedeelte der kinderen bezwijken voor 't eerste jaar, maar dit getal is nog zoo groot niet als in de meeste andere hoofdsteden van Europa. Als men in den lageren stand en vooral in de fabrieksteden ziet, hoe weinig verstand de moeders van de behandeling der kinderen hebben, hoe zij hen verwaarloozen, hoe zij bij slechte voeding altijd in onreinheid verkeeren, en bij ongesteldheid allerlei dwaze huismiddeltjes aanwenden, dan lijdt het geen twijfel, of de kinderen in deze groote Russische vondelingshuizen zijn er veel beter aan toe, worden veel beter verzorgd en opgevoed, dan wanneer zij aan de zorgeloosheid en domheid hunner eigene ouders overgelaten waren. Het is bekend dat vele dezer kinderen uit een wettig huwelijk zijn gesproten, maar nijpende armoede en de beslommeringen van het leven verontschuldigen de ouders gedeeltelijk, en er is reden om te gelooven, dat vele dezer kinderen door de ouders terug worden gevraagd, lang voor den leeftijd waarop zij het gesticht moeten verlaten, misschien doet de zekerheid, dat zij haar pand ten allen tijd terug kan bekomen, menige moeder besluiten om er voorwaardelijk afstand van te doen, - deze instelling werkt natuurlijk de onzedelijkheid wel eenigzins in de hand, maar kindermoord wordt er toch door voorkomen. Het vondelingshuis te St. Petersburg is op veel kleiner schaal ingerigt dan dat te Moscou, maar er wordt overigens volmaakt dezelfde wijze van behandeling gevolgd.</p></div>
<div type="chapter">
<interpGrp>
<interp type="secundair" value="amste001"/>
</interpGrp>
<pb n="561"/>
<head rend="h3">Vertellingen van voorvallen uit het laatst der vorige, en de eerste helft der tegenwoordige eeuw. <lb/>Door een oud-Amsterdammer.</head>
<head rend="h4">I. <hi rend="i">Twee zakken guldens in geen best entrepôt</hi>.</head>
<p>Bij de kassiers Cornelis Slaap en zonen, destijds woonachtig op de Heerengracht, bij de Roômolensteeg te Amsterdam, was een burger-jongeling van achttien-jarigen leeftijd op het kantoor, die als aankomeling in het vak der kantoordienst, daar den post van jongsten klerk bekleedde. In deze qualiteit vond hij zich, als soms de zaken op het kantoor wat druk liepen, door zijne patronen wel eens geroepen, om den kassiers-knecht of kantoor-looper bij te staan in het doen van boodschappen, tot het incasseren van gelden voor wisselbrieven en ander papier, of het doen van uitbetalingen aan kooplieden en particulieren, van wie zijne meesters fondsen in bewaring hadden. Als dit zoo eens voorviel, was dat voor den jongman een lang niet onbegeerlijk baantje; want - zoo als zich wel begrijpen laat - de gezonde, levenslustige knaap wisselde volgaarne zijn eentoonig zitje op den kruk achter den lessenaar eens af, met een gang van soms ettelijke uren in de opene lucht door de stad. Hij zag er dan ook niet tegen op, als de kuijer soms wat lang uitviel, maar vond het, vooral bij mooi weêr, veeleer prettig, wanneer eene commissie, die hem werd opgedragen, moest besteld worden, b.v. aan het eind van Oostenburg, of zelfs op een der paden buiten de Utrechtsche of Weesper-poort, die beiden toen nog in haar volle fleur daar stonden. Daar de jeugdige kantoor-bediende vlug en welbespraakt was, en zoowel met den kleinsten winkelier, als met den aanzienlijksten koopman of diens boekhouder, geschikt en beleefd wist om te gaan, was de vermelde taak hem bijzonder goed toevertrouwd. Ook zagen lieden, die wel eens uitstel noodig hadden, als hun eene
<pb n="562"/>assignatie of wisselbrief ter betaling vertoond werd, den hupschen jongman altoos liever komen, dan den reeds bejaarden kantoor-looper, daar deze, die niet heel blijgeestig van humeur viel, het hun lastig genoeg kon maken, als hij soms verzocht werd, nader terug te komen, door dan vrij gemelijk te zeggen tot hen, die juist geen kwade betalers waren, maar dat uitstel verzochten, omdat het hun voor het oogenblik aan gereedliggende contanten mangelde: ‘ik geef den brui van dat heen- en weer-geloop; de heeren Slaap moeten dan maar weten, wat zij te doen hebben, of anders protest laten volgen; daar zit niet anders op!’</p>
<p>Willemse - zoo als wij den jongsten klerk voortaan willen noemen - was, hoewel ijverig voor de zaak zijner patronen, van een meer humanen zin dan de oude kantoor-looper, en daarom bij ieder gaarne gezien. Als een wel opgevoed jong mensch van goeden huize, had hij steeds bewijzen gegeven van strikte eerlijkheid, in de behartiging der geld- en kantoorzaken. En daar hij, bij geschiktheid voor het vak, lust en vlijt in zijn werk paarde, genoot hij het volle vertrouwen van zijne patronen, die, zijne oppassendheid erkennende, zijn salaris, gedurende het drietal jaren dat hij nu in hunne dienst was, billijk verhoogd hadden. Hij werd hierdoor niet weinig aangemoedigd tot verder vlijtbetoon; gelijk de billijke opprijsstelling van getrouwe dienst altijd een krachtige prikkel daartoe is, vooral bij jonge lieden, die, zoo als men zegt, nog bij Sint Joris in den kost zijn en dan, bij gemis aan zulk een spoorslag, het ligt op hunne ouders laten aankomen en den lust voor het vak, waarin zij geplaatst zijn, verliezen. Trouwens, 't was in die dagen nog een gulden tijd voor onze kantoor-bedienden, wat namelijk hunne belooning betreft; daar op de meeste Amsterdamsche kantoren - die van practizijns niet uitgezonderd - toen nog een salaris verleend werd, hetwelk iemand ruim in staat stelde, om er met een gezin - laat staan wanneer hij <hi rend="i">célibataire</hi> was - vrij fatsoenlijk van te leven, ja, met eenig overleg en spaarzaamheid, er nog wel iets voor den ouden dag bij te kunnen opleggen; zoodat er toen, voornamelijk op koopmans- en geldkantoren soms klerken en boekhouders waren, voor wier jaarlijksch tractement, menig hoofd-ambtenaar bij een der hooge collegien van staat of
<pb n="563"/>provincie, ofschoon het ook dezen aan geene goede bezoldiging mangelde, beleefdelijk den hoed zou afgenomen hebben.</p>
<p>Dit alles is sedert - gelijk meer andere dingen, hoewel niets met kantoor-zaken gemeen hebbende - magtig veranderd, zonder dat het er evenwel op verbeterd is. Nu valt het niet te ontkennen, dat de veranderde omstandigheden des tijds en het verloop van ons handels-verkeer daarop ongunstig hebben ingewerkt, maar de zaak is mogelijk nog verergerd, doordien gestadig vele vreemdelingen - vooral Duitschers - naar onze Hollandsche koopsteden overkomen, die daar, als zoogenaamde <hi rend="i">volontairs</hi>, eene plaats op kantoren weten te vinden en, na zich, met de kanalen waardoor onze kooplieden handel drijven, ter dege bekend gemaakt te hebben, naar hun vaderland of elders terug trekken, om met die verworvene kennis van onze handels-relatien hun profijt te doen, zekerlijk met dankbare lofverheffing der vrijgevigheid van den Hollandschen koopman, die zich, zoo doende, geene vliegen slechts, maar tot soms zijne beste goudvinken toe, door die heeren heeft laten afvangen. Doch we zouden haast zoo voortkeuvelende, den draad van ons verhaal gaan verliezen, en moeten, om daar weder op te komen, thans tot den hoofd-persoon daarvan en diens kantoor terug keeren.</p>
<p>Het gebeurde namelijk op eenen tijd, dat de oude kantoor-looper van de heeren Slaap aan zijne patronen deed weten, dat hij uit hoofde van ongesteldheid niet komen kon, en daarom verzocht, eenen zwager van hem te mogen zenden tot zijn tijdelijken plaatsvervanger, ter waarneming der boodschappen. Dit werd door de heeren niet afgeslagen, mits - zoo luidde hun antwoord - de <hi rend="i">ad interim</hi> voorgedragene eenige kennis van handelspapier bezat; wat schrijven en rekenen verstond; en vooral een goed oog had, om bij het ontvangen en uitbetalen van geldspecien, waaronder soms vreemde munt voorkwam, op het telllen en allooi daarvan vaardig toe te zien. Dit was niets te veel geëischt; want hoe vele valsche munt er op verstandelijk en zedelijk terrein, in de wereld in omloop moge zijn en worden ingebeurd, als het op 't materiëele of de geldsoorten aankomt, wordt daarop nog al scherp toegezien, en is zulke valsche waar op kassierskanoren wel het minst gewild.</p>
<pb n="564"/>
<p>‘Ja,’ liet de kantoorlooper zeggen, voor de knapheid van zijn zwager op dat punt kon hij instaan; want hoewel zijn zwager eigenlijk aanspreker was - eene bediening voorheen nog al van zeker gewigt (althans in de verbeelding der lieden van dit gild) in Amsterdam - zoo had hij toch wel meer tot noodhulp op kantoren, welke hij noemde, gediend, als dáár soms de boodschaplooper ongesteld of absent was.</p>
<p>‘Nu! als dat zoo is, laat hem zijn beste been dan maar voorop zetten!’ zeiden de heeren Slaap: ‘Willemse is er in allen gevalle toch, om in te springen, als er buitenlandsch papier geëndosseerd of verhandeld moet worden.’</p>
<p>Daarmede was de remplaçant-kassiersknecht aangenomen, en trad hij in functie voor de boodschappen van het kantoor, onder het faveur van, bij voorkomende gelegenheid, de zaken, waarvan hij mindere kennis droeg, door den jongsten klerk te zien waargenomen.</p>
<p>Nog dien eigen morgen deed zulk eene gelegenheid zich voor. Er kwamen, onder andere papierwaarde, twee buitenlandsche wissels in, die betaalbaar waren, en waarvan het beloop nog dien dag moest ontvangen worden. Het was in de Julij-maand en uitlokkend schoon weder. In den marmeren huisgang digt bij de kantoordeur stond eene kanarievlugt, en de vogeltjes begroeteden daarin het vrolijke morgenlicht met zoo liefelijk koraal, dat iemand het hart er van verrukt moest worden. De jeugdige klerk zat voor zijn kasboek, onder het becijferen van geldposten - daar hij vrij grif in dat werk was - al verlangend naar de voetwandeling tegen straks, door de glasramen aan de straat uit te kijken naar de gracht, waar het heldere zonlicht van den zomermorgen, met allerlei tintschakeringen, tusschen de looverschaduwen der op de gracht staande boomen speelde. Hij luisterde met vermaak naar het vrolijke getierelier der vogeltjes in den gang, en hunkerde al naar het oogenblik, dat hij, meer vrij dan zij in hunne fraaije kooi, schrijfpen en kantoorboek zou kunnen nederleggen, en de dompige kantoor-atmosfeer voor eenige uren, met eenen gang door de stad, bij het inademen der verkwikkende zomerlucht verwisselen; hij zag dus den minuut-wijzer, op de Zwitsersche wandpendule tegenover hem, allengs meer het uur van tienen naderen, en hoorde dit aldra met welgevallen slaan, als
<pb n="565"/>de tijdstem, die hem tot andere bezigheid, en daarmede naar buiten en de vrije straat op riep.</p>
<p>Nadat de aanspreker, thans kantoorlooper <hi rend="i">ad interim</hi>, zijne boodschappen en instructie daarbij gekregen had, en tot verrigting daarvan zijn' weg was gegaan, kwam de beurt aan Willemse. Onder de commissiën, die hem werden opgedragen, was er eene voor het Deensche consulaat aan den Buitenkant; dan volgde een Engelsche wissel van 105 pond sterling, betaalbaar bij een Noordsch handelshuis op de Geldersche kade, en waarvan het bedrag heden moest ontvangen worden; terwijl de klerk moest maken voor één ure te zijn aan het kantoor der bankiers, gebroeders Croese, in de Doelenstraat, tot inwisseling of vertoon ter acceptatie en visering van andere papierwaarden. Vlug als een hert sprong Willemse van zijnen krukstoel voor den lessenaar af, toen het lijstje der boodschappen geschreven, en de papieren, hem toevertrouwd, door hem met den boekhouder waren nagezien. Even vlug, maar met oplettende zorg tevens, sloot hij de wissels en assignatien, welke hij te ontvangen of ter acceptatie aan te bieden had, in de daarvoor bestemde portefeuille, en verliet vrolijk, niet zonder voorzien te zijn van den gewonen valieszak tot berging der geldspecien, het kantoor, zich op weg begevende tot het doen van zijnen rondgang door een deel der stad; middelerwijl andere wijken meer in het oostelijk stads-eind, thans door den knecht werden doorkruist.</p>
<p>In steden als Amsterdam is, voor lieden van een beroep waarbij veel te loopen valt, geen nuttiger kennis, dan die van den kortsten weg, van zeker punt tot het andere in de stad. En tot hen behooren vooral de knechts of klerken, die voor kassiers-kantoren uitgaan. Zulk een bediende zal u het best weten te zeggen, hoe gij, bij voorbeeld, het allernaast van het station van den Rijnspoorweg naar dat van den Hollandschen, buiten de Willems-poort komt, en u dan vast raden, die en die dwars- en zijstraten en stegen door te steken, om er gaauwer te komen, dan die de gewone route der omnibussen volgt. Mogelijk denkt iemand: dat is ook wel op eene goede platte-grondteekening na te gaan, doch de meeste kassiers-knechts ontleenen hunne topographische kennis niet aan zoo'n stedeplan, maar gaan daarbij
<pb n="566"/>bloot practisch te werk, hebbende gewoonlijk zooveel verstand van dat raadplegen eener topographische kaart, als van eene vertaling van Cats in het Chineesch.</p>
<p>Daar Willemse er goed op geleerd was, zich den weg door Amsterdam te verkorten, kwam hij tijdig aan het consulaat van den heer Dull aan den Buitenkant, gelijk, na afdoening zijner zaken aldaar, aan het kantoor op de Geldersche kade. Hier had hij verwacht, voor den Engelschen wissel ander papier in betaling te ontvangen. Maar dit viel tegen; men woog hem twee zakken guldens toe, die van het merk der firma voorzien, en met lak verzegeld waren; en betaalde voorts de overige 5 pond sterling in zestig guldens aan los geld. Met dit vrachtje en ander geld belast, moest nu Willemse nog naar het kantoor der heeren Croese in de Doelenstraat. Dit was ook zoo bezwaarlijk niet voor den flink opgewassen jongman, die tegen geen dragtje van een paar zakken guldens of zelfs nog meer opzag. Maar het was intusschen middag geworden, en met het klimmen der Julij-zon tot die tijdhoogte, was de zomerwarmte van den dag, die in het begin van den voormiddag nog door een zacht koeltje getemperd werd, tot bijna smoorhitte gestegen, zoodat zelfs zij, die onbelast over straat te gaan hadden, in hun zweet te baden schenen; hoeveel te meer hij, die bereids een paar uren loopens door de stad achter den rug had en nu, van het noordelijkst eind der Geldersche kade, nog met geld bevracht, langs de, op dit uur van schaduw ontbloote grachten en Nieuwe Markt, naar de, een half uur ruim van daar gelegen Doelenstraat moest gaan.</p>
<p>‘Ik kon mij toch ook van die zakken geld wel zoo lang ontlasten,’ - dus zegt of denkt de jongman bij zich zelven, - ‘door even bij Baltich aan te gaan, en ze daar in bewaring te stellen, in plaats van, in die brandende hitte, daarmede nog over de Nieuwe Markt en langs heel den Kolveniers-burgwal naar de Doelenstraat te sjouwen, daar mij nu het zweet er al van uitgudst. Kom, ik steek maar even de Stormsteeg door, en loop bij Baltich aan!’</p>
<p>De man, die hier onder den naam van Baltich bedoeld werd, was een Westfalinger, die voor eenige jaren uit zijn Munstersch dorp, als zoogenaamde hannekemaaijer,
<pb n="567"/>naar Holland was gekomen; daarna als pakhuisknecht in eene kaaskooperij, in de buurt van Willemse gediend, en later wel eens kruivrachten voor diens ouders, die winkel deden, gedaan had. Sedert had deze Baltich in Amsterdam eene bejaarde weduwe weten aan te klampen en haar getrouwd; en toen van het geld dier vrouw, eenen winkel van Westfaalschen ham, worst en andere artikelen op den Zeedijk aangekocht, in welke straat hij thans woonachtig was. Willemse was, als hij soms in die buurt kwam, wel eens meer bij zijn' ouden bekende Baltich ingeloopen, en de slimme Westfalinger had de kennis met den jeugdigen gewezen buurman onderhouden, omdat deze goedhartig hem meermalen op zijn verzoek ten dienste gestaan had, waar hij teregthelping behoefde, tot het invullen bij voorbeeld van een belasting-biljet, of in andere zaken, waarin de voorlichting van een knap kantoorbediende, met schrijf- en rekenwerk goed bekend, aan zoo iemand, die weinig van de Hollandsche taal en nog minder iets van stads keuren of administratie wist, kon te stade komen. Als dan Baltich, die spoedig zijne eerste vrouw verloor, en sedert eene jongere gehuwd had, met trouw-cedul of andere schriftelijke aangifte soms aan den grond zat, zocht hij den jongen heer Willemse - <hi rend="i">seinen ehemaligen Nachbarn</hi>, gelijk hij hem noemde - aan, hem met raad en pen te dienen; en deze was daartoe goedwillig genoeg; weshalve hij, in het voormiddag-uur, bij zijn uitgaan voor het kantoor, den Zeedijk langs komende, soms bij Baltich aanliep, om eens uit te rusten, die er dan ook niet op zag; om den welkomen bezoeker op een kop Duitsche morgen-koffij, nog smakelijker gemaakt door een broodje met Westfaalschen ham of <hi rend="i">saucis de Bologne</hi> tot versnapering, gastvrij te onthalen.</p>
<p>Ik heb met voordacht de oorzaak dier goede kennis van Willemse aan den Westfalinger, die immers nu voor een gezeten burgerman in Amsterdam kon doorgaan, een weinig breedvoerig in het licht gesteld, omdat dit kan ophelderen, waar de grond lag van het vertrouwen, hetwelk de jeugdige kantoorklerk, dien men anders niet van groote onbedachtzaamheid zou kunnen vrijpleiten, niet aarzelde in dien Munsterman te stellen. - Die redegeving zal dus ook licht bijzetten aan het gesprek, dat ik nu ga invoeren.</p>
<pb n="568"/>
<p>‘Sakkerloot, Baltich, wat is dat met den middag brandend heet geworden! Kijk eens, hoe mij het zweet afdruipt! Ik kom eens even bij je uitblazen. Hoe maak je het al zoo? Me dunkt, je boter moet wel in de tonnen smelten met zoo'n hitte, al heb je ook linnen luifel-schermen voor je ramen gemaakt.’ - Met deze inleiding trad, met den hoed in de eene hand, en met een' zakdoek in de andere, terwijl hij zijne geldvracht reeds op eene winkelbank had neder geworpen, zich het zweet van aangezigt en voorhoofd wisschende, - Willemse, hijgende van de warmte, Baltich's voorhuis, waarvan de deur aan de straat open stond, binnen, en vlijde, of liever wierp hij zich, half aâmechtig, meteen naast zijne geldzakken op die bank neder.</p>
<p>‘<hi rend="i">Ha! Herr Willemse, wie geht's? Es ist schon lange, dass wir einander nicht gesehen haben. Es freuet mich dass du hier bist. Wie geht's met ihren Alten? Aber setze dich gefälligst und komm herein! meine Frau wird dir eine Tasse Kaffee einschenken. Ich will das Geld aufnehmen und herein tragen. Die Säcke sind wirklich schwer zu tragen, und es ist heute recht warm</hi>.’ - Op zoo welwillenden toon werd de jongman door Baltich, - die, als hij regt in zijn humeur was, tot bekenden van hem gewoonlijk in zijne moedertaal sprak - gemeenzaam begroet.</p>
<p>‘Praat me niet van je koffij, man, in die warmte!’ hernam Willemse. ‘Als je zoowel een frisch glas koude karnemelk had...doch à propos! hoe maakt je vrouw het?...Ha zoo! jufvrouw Baltich, daar ben je al zelf, naar ik zie. Warm weêrtje, hé?! Neen, (op hare noodiging om in de huiskamer te gaan) dank je, ik zit hier kostelijk. 't Zal daar in je binnen-vertrek ook luwen van daag! Je moet weten, dat ik al van tien ure af aan den loop ben geweest. Eerst van het kantoor naar de Haarlemmer Houttuinen, van daar den Nieuwendijk op en toen naar den Deenschen consul; onderweg eens aangelegd in <hi rend="i">IJ-zigt</hi>, waar ik een klein half uur heb zitten uitblazen en mij een glas limonade laten geven. Nu kom ik het laatst van het eind aan de Geldersche kade, waar ze mij met die twee zakken guldens hebben opgescheept, en moet nog vóór één ure in de Doelenstraat zijn. Laat zien (zijn zakhorologie raadplegende) het is nu zoo wat bij twaalven, en ik wilde het zachtjes aanleggen,
<pb n="569"/>om mij niet nog meer in het zweet te loopen. Wat ik je nu wilde gevraagd hebben, Baltich...wees zoo goed, en neem gij die twee zakken geld in bewaring, dan behoef ik daarmeê niet naar de Doelenstraat te sjouwen. In het terug komen, daar dit over den Zeedijk zoo'n grooten omweg niet maakt, kom ik ze je weêr afhalen. Dat pleizier wil je mij wel doen, hè...?’</p>
<p>‘<hi rend="i">O! Sehr gern</hi>, <hi rend="i">Herr Willemse!</hi>’ sprak Baltich op zoetsappigen toon, en vervolgde: ‘<hi rend="i">Meine Frau wird die Säcke wohl in ihrem Schranke verschlieszen. Aber es thut mir leid</hi>, <hi rend="i">das du nicht etwas gebrauchen willst. Nimm wenigstens ein Glass Brantwein met etwas Zucker drin! Das wird dir ein wenig erfrischen</hi>, <hi rend="i">und meine Frau wird dies bald fertig haben</hi>.’</p>
<p>‘Dank je wel, Baltich!’ hernam de jongman, en vervolgde tot diens huisvrouw: ‘Maar jufvrouw, heb je goed regenwater in huis, zoo geef me, als je belieft, een glas daarvan; ik wil wel een paar teugen tot verfrissching nemen.’</p>
<p>Onder gulle betuiging der huismoeder, dat zij wenschte, dat koude water zou mijnheer Willemse, nu hij het zoo warm had, niet te veel verkoelen, werd het verlangde hem op een presenteer-blaadje voorgediend. En na daarvan een paar teugen genomen te hebben, stond Willemse op, zeggende: ‘Nu zal ik den kuijer maar aannemen en denk over een uur hier wel terug te zijn. Ik zal dit andere geld maar in mijn zakvalies laten, dat ik toch misschien nog noodig zal hebben; 't is ook nog zoo zwaar niet, of ik kan het ligt meêdragen.’ - En nu voegde hij, het valiesje opnemende, er nog schertsend en half lagchende bij: ‘'t Is maar goed Baltich, dat je vrouw mijne twee zakken guldens achter 't slot geborgen heeft; nu zal je er in dien tusschentijd vast niet meê bankroet gaan. Nu! gegroet luidjes! tot flusjes!’ Daarmede begaf hij zich, het huis verlatende, op weg naar de Doelenstraat.</p>
<p>Willemse werd op het kantoor der heeren Croese spoedig geholpen. Eer anderhalf uren verloopen waren, was hij bij Baltich terug. Toen hij het huis intrad, stonden twee burgervrouwen uit de buurt in den winkel, Baltich stond achter de toonbank, en was bezig met de eene dier klanten, die rookvleesch kwam koopen, te helpen.</p>
<p>‘Ziedaar me weêr! Och toe, Baltich, help me nu eens
<pb n="570"/>gaauw aan mijn contanten! Die jufvrouwen hier zullen wel zoo goed zijn, een oogenblik geduld te nemen. Of zeg anders aan je vrouw maar even, dat ze me er aan helpt’ - sprak Willemse, die nu gehaast scheen te zijn. -</p>
<p>Baltich ging achter zijne toonbank zoo bedaard voort met het afsnijden van schijfjes rookvleesch, die hij op de winkel-schaal legde, alsof hij stokdoof was en van Willemse, ofschoon deze vlak vóór hem stond, zooveel vernam, alsof deze op dat oogenblik in de maan was geweest.</p>
<p>‘Drommels, Baltich, laat mij nu niet staan wachten. Haal mij even mijn geld!’ vraagde Willemse.</p>
<p>‘Wel ja!’ sprak de eene buurvrouw goedhartig: ‘help dien heer maar eerst, baas! je moet me toch ook nog geld wisselen.’ Nu keek Baltich voor het eerst van zijn afsnijden op, aan de twee vrouwen een' wenk gevende, door met den wijsvinger tegen zijn voorhoofd aan te tikken, alsof die jonge mensch, die hem daar om contanten vroeg, niet wel bij het hoofd was; waarop de beide vrouwen, zich naar Willemse keerende, hem met zeker gebaar van medelijden tot elkander, bedenkelijk aankeken.</p>
<p>Maar aan Willemse was toevallig die wenk van Baltich en dat gebaar der vrouwen niet ontglipt. Hij werd doodsbleek van ontsteltenis, radende wat daarin mogelijk opgesloten lag; en sprak met stemverheffing: ‘Wat, Baltich...? Is het jou zelven mogelijk ook in 't hoofd geslagen, dat je die menschen beduiden wilt, dat het mij in de hersens scheelt, omdat ik je om mijn geld vraag...? Of wil je mij ongelukkig maken? - Toe, geef eens gaauw mijne twee zakken guldens, die ik je zoo straks, pas een uur geleden, in bewaring gegeven heb. Je zult toch geen schelm willen zijn of worden?!’</p>
<p>Baltich ging weder zoo lakoniek voort met het rookvleesch, dat nu op de schaal in schijven gelegd was, af te wegen, zonder eens naar Willemse op te kijken, of een mond tot hem of de vrouwen open te doen, alsof hij van al die woorden niets gehoord had. Even bedaard nam hij een stuk misdruk-papier van een der winkelplanken, legde daarin het afgewogen rookvleesch; vlijde dit in het mandje der koopvrouw, en haalde toen zijne toonbank-lade uit, om daaruit pasmunt te nemen, tot wisseling van den gulden, waarvan hij de koopster klein geld terug moest geven.</p>
<pb n="571"/>
<p>Terwijl dit alles onder het diepste stilzwijgen van Baltich toeging en de buurvrouw, die nog niet geholpen was, hem zeide, dat zij anderhalf pond boter verlangde, liep Willemse driftig op de deur der huiskamer toe, zeggende: ‘Dan wil ik eens zien, of je vrouw het mij niet geven zal...! Al denk jij mij ongelukkig te maken, man, door het geld van mijne patronen te willen opsteken, je vrouw, die het in hare bureau geborgen heeft en van alles weet, zal zoo goddeloos niet wezen!’</p>
<p>Te vergeefs rukte Willemse aan de kruk der glazen deur van het huisvertrek, en zocht de deur te openen. Deze was digt gesloten; en in de huiskamer was noch Baltich's vrouw noch een ander levend schepsel te bespeuren.</p>
<p>‘<hi rend="i">Brech toch moar keine Glazen</hi>, <hi rend="i">mit al die Spats die joe me hier kumt moaken</hi>, <hi rend="i">junger Man!</hi>’ sprak Baltich, die zich nu in zijn plat-duitsch uitdrukte, op den meest flegmatieken toon der wereld, terwijl hij bezig was met de boter, die de andere vrouw gevraagd had, uit eene ton te spitten en die op de schaal af te wegen. - ‘<hi rend="i">Wat musten die Bierfrauen van me denken</hi>, <hi rend="i">als ze mir nicht beter kenden</hi>, <hi rend="i">mit al dat Gemoal van joe Geld! Meine Frau kan oe ja toch niet helpen</hi>,’ zeide hij, en, terwijl de eerste vrouw met haar rookvleesch den winkel verliet, voegde hij er nog, zoodat zij het hooren kon, grimlagchende bij: ‘<hi rend="i">Möglich heb joe dat Geld woarvan je droomt</hi>, <hi rend="i">wel bij de mooije Mädchen gebrocht en doar vergeten</hi>...!’ - Meteen was ook de andere vrouw geholpen, en ging met de gekochte boter haars weegs.</p>
<p>Nu, na het vertrek der twee vrouwen, Willemse met Baltich alleen was, waagde hij nog eene poging, zeggende, op zooveel mogelijk bezadigden toon tot hem: ‘Kom, Baltich! bedenk u nog eens wel! Geef mij het geld terug! - Ik heb u immers altijd als een eerlijk man gekend. Wat zoudt gij er aan hebben, een jong mensch als mij en u zelven ongelukkig te maken!’</p>
<p>‘Kom, kom!’ mompelde Baltich, niet eens naar hem omkijkende, maar in zijne toonbank-lade bezig met geld daarin na te zien: ‘<hi rend="i">ich weiss davon ja niks</hi>, <hi rend="i">en heb mit joe Geld nichts te moaken. Dat helft joe nicht</hi>, <hi rend="i">of je hier al bis morgen bleef stoan. Ik sol oe roaden</hi>, <hi rend="i">moar stil hien te goan</hi>.’</p>
<p>Nu was des jongelings lijdzaam geduld ten einde. ‘Schelm van een kerel...!!’ dus borst hij, ziedende van regtmatigen
<pb n="572"/>toorn en verontwaardiging uit: ‘die een jong mensch als mij, die u altijd vriendschap bewees...ongelukkig kunt maken, door die twaalf honderd gulden van zijne patronen op te steken...! Had ik zoo'n schandelijken dief in jou....’</p>
<p>‘<hi rend="i">As joe nou niet fertig opstapt</hi>,’ viel Baltich hem in de rede, hem te gelijk een gelaat toonende, waaruit Satan scheen te grijnzen, en meteen van achter zijne toonbank tot hem naderende: ‘<hi rend="i">dan sol ich joe bienen machen. Ich lach um joe Wind</hi>, <hi rend="i">al schold joe nog so hard; ich store mich daran gar nichts!</hi>’</p>
<p>Van zulk een booswicht, wiens dreigende blikken toonden, dat hij voor niets stond, en tegen wiens gespierde vuisten de jongeling, die nu met hem in het voorhuis alleen was, niet was opgewassen, stond het ergste te vreezen. Om zich dus niet aan feitelijke mishandeling bovendien bloot te geven, koos Willemse de wijste partij, door het huis te verlaten, niet zonder, bij het heengaan, met al den nadruk dien het gevoel van billijke verontwaardiging aan woorden klem doet geven, hem toevoegende: ‘Het zal daarmede niet afloopen, man!...De heeren Slaap mogen mij hun kantoor ontzeggen, maar zullen u wel weten te vinden, die twaalf honderd gulden van hen schelmachtig achterhoudt...!’</p>
<p>Een gemaakt, maar luid hoongelach, dat zich uitschaterde in: ‘ha! ha! ha...!’ klonk den jongeling, van uit den winkel, tot op de straat achterna. Het laat zich denken, dat Willemse in eenen toestand van geestverwarring, die zich moeijelijk beschrijven laat, de straat betrad. In de eerste oogenblikken wist hij niet, wat te doen, of waarheen te gaan. Langs een deel van den Zeedijk als werktuigelijk voortgaande, en allengs zijne bezinning meer meester wordende, bedacht hij, dat gelukkig op dit uur geen der patronen op het kantoor was, en zijn uitblijven daar niet als bedenkelijk of verdacht zou worden uitgelegd. Hij wist, de oude heer Cornelis Slaap was thans voor eenige dagen, bij vrienden op een buitenverblijf boven Haarlem gelogeerd; en de twee andere heeren zouden niet dan na afloop van beurstijd, op het kantoor terug zijn. Het was hem bekend, de oudste zoon bezocht gewoonlijk, op dit uur, zijne societeit in <hi rend="i">de Karsenboom</hi>, (een gerenommeerd koffijhuis in de Kalverstraat). Eerst nam hij in beraad,
<pb n="573"/>daarheen te gaan, en dien heer, aan wien hij een hem toegenegen chef had, de zaak te kennen te geven; maar, door de warmte des daags en de aandoeningen die hem geschokt hadden, afgemat, zag hij op tegen het voor hem thans verre eind naar de Kalverstraat, - ook niet zeker zijnde, of hij nog voor het beurs-uur <hi rend="i">de Karsenboom</hi> bereiken zou. Dan, op het Oude Kerksplein - en dus niet zoo ver van den Zeedijk - is een neef van hem woonachtig, een man van jaren en ondervinding, die oudste klerk is op een voornaam practizijns-kantoor in de stad, en dien hij mag hopen, juist op dit uur vóór den maaltijd, te huis te zullen vinden. Dus besluit hij, tot dezen bloedverwant te gaan, en hem, met openlegging van al het voorgevallene, om raad te vragen.</p>
<p>Weldra is hij aan de woning van zijnen neef, en komt hij dezen terstond te spreken. Na hem de zaak in al hare kleuren te hebben voorgesteld, zegt de bedoelde heer welwillend tot hem: ‘Hoor, Reinier, ik wil niet zeggen, dat ik, op uwen leeftijd en in uw geval, niet even zóó gehandeld zou hebben, als door u gedaan is; doch dit neemt niet weg, - ik zeg u mijn gevoelen even onbewimpeld, als zachtmoedig - gij hebt eene groote onvoorzigtigheid begaan, met aan dien Baltich zulk cene belangrijke som, en die uwe patronen toebehoort, zonder eenig het minste bewijs in bewaring te geven. Gij hebt uw volle vertrouwen geschonken aan iemand, die u niet nader was bokend, dan als een vreemdeling, die een jaar drie, vier geleden, een paar huizen van uwe ouders, in een pakhuis als knecht gediend heeft, en aan wien gij naauwelijks vier jaren kennis hebt. Gij ziet nu, hoe gij met dat vertrouwen zijt uitgekomen. Immers, wie is die Baltich? Een vreemdeling, die, pas een dozijn jaren geleden, hier uit Munsterland, op een stroowisch - zooals men zegt - is komen aandrijven; en door eene oude manzieke malloot, die wat geld bezat, te huwen, zich hier in Amsterdam in een winkel genesteld heeft, en daar op den Zeedijk geen kwade zaken schijnt te doen. Mijn patroon heeft wel eens zaken hem aangaande, in handen gehad, en hij is daardoor op mijn kantoor niet onbekend. Uit al hetgeen gij mij van zijn schandelijken diefstal en kwade bejegening van u nu verhaald hebt, blijkt zonneklaar, dat die kerel
<pb n="574"/>niet alleen een verraderlijke dief, maar ook een godtergende huichelaar moet zijn; want ik weet van goederhand, dat hij den devoten man speelt, door, bij voorbeeld, zelden de vroegmis over te slaan; en zou hij - naar ik hoor - als het in zijne kerk een vastendag is, geen brood opsnijden met een mes, waarmede hij bij toeval in zijnen winkel een stuk ham of ander vleesch had aangeroerd. Dat die Baltich zulk een Farizeeuw was - want dat slag van volk is, met hunne secte van vroeger tijd, niet uitgestorven - is u zekerlijk niet bekend geweest, want dan zoudt gij hem vast geen knoop van uwen rok hebben toevertrouwd. Doch...de vraag is maar: wat staat u hier te doen? Ik ontveins u niet, dat, naar mijne opinie, hier met regterlijke vervolging niet veel te winnen schijnt. Gij gevoelt klaar, de vent houdt met een stalen voorhoofd vol, dat hij van niets weet. Reken bij zulke onverlaten, op de stem van het geweten of zedelijk gevoel niet; huichelaars hebben dit uitgeschud, of daarvoor surrogaten, die vaak in het bespottelijke vallen. Enfin, zij behelpen zich er meê. Of gij al van eenen eed te willen doen spreekt: gij zijt nog minderjarig, en wordt bovendien ook in uwe eigene zaak tot geene eeds-aflegging toegelaten. Doch...ik bedenk daar wat! Gij moest, als gij u zoo straks een weinig ververscht hebt - want ik bemerk het wel, gij zijt haast dood-af - eens naar schout Papegaai loopen; - de Oude Waal, waar hij woont, is hier zoo wijd niet van daan. - Dat is de regte man, om in zoo'n gegeval te worden geraadpleegd. Vertel dien heer al het gebeurde en hoe gij door Baltich behandeld zijt. Mogelijk weet hij er iets op; want hij heeft wel slimmere zaken beslecht, en zulke schelmen schaakmat gezet. - Gebruik nu eerst wat eten bij ons, daar wij juist aan den maaltijd zouden gaan, en steek dan gaauw over den Zeedijk, de Bantumerstraat door, naar de Waal. Gij vindt schout Papegaai dan waarschijnlijk te huis, en hij is als een kind te spreken, zoodat gij hem de zaak
vertrouwelijk bekend kunt maken en niets behoeft te verzachten of achter te houden. - Ik zal dan, van tafel komende, terstond naar de Beurs gaan, en zien daar een' der heeren Slaap op het lijf te loopen, om hem de zaak te doen weten. Uwe patronen zijn raisonnable menschen, en dies behoeft gij niet zoo bang te zijn, uwe
<pb n="575"/>betrekking op hun kantoor, om dit geval kwijt te zullen raken. Zij kennen u te goed als een eerlijk jong mensch, om u die onvoorzigtigheid, uit te goed vertrouwen door u begaan, zoo hoog aan te rekenen. En nu zal ik onzen Gerard naar den Nieuwe-zijds Voorburgwal zenden, om uwe oude luî te boodschappen, dat zij over uw wegblijven dezen middag niet ongerust behoeven te zijn, daar gij, wat veel hebbende moeten loopen, en door de warmte van daag wat vermoeid zijnde, heden bij ons zijt blijven eten. Kom, laat ons nu aan tafel gaan, die geloof ik al gedekt is; zij zullen, daar mijne jongens al vast hunkeren om aan het muizen te komen, ons binnen wachten. En houd nu maar goeden moed! Alles kan mogelijk nog beter losloopen, dan gij denkt.’</p>
<p>De man, dien wij daar door den neef van den heer Willemse hoorden noemen, was de, om zijne uitstekende bekwaamheid als justitiëeel ambtenaar, beroemde schout Papegaai, destijds een der onderschouten in Amsterdam. 's Mans naam als zoodanig wordt in de hoofdstad, bij gelegenheid dat daar eens een wat ingewikkeld regtsgeval voorkomt, nog menigmalen door bejaarde Amsterdammers die hem gekend hebben, onder aanhaling van anecdoten hem betreffende, herdacht. Van zijn schrander beleid en bijzondere gevatheid in het behandelen van vaak moeijelijke zaken, werden onlangs eenige opmerkelijke stalen door ons medegedeeld in de afleveringen 1 en 3 van den jaargang 1861 van het <hi rend="i">Leeskabinet</hi>. Ook in het geval dat wij hier verhalen, denken wij den lezer een dergelijk staal van 's mans kloek vernuft en welberaden oordeel te doen zien. De zaak toch, welke zich hier voordoet, liet zich aanzien, als alles behalve gemakkelijk uit te maken. Hoe zou zij zich tot een voor Willemse goed einde laten brengen, zoodat deze het geld zijner patronen uit handen van den man, aan wiens bewaring hij het had toevertrouwd, ongerept terug kreeg...? Lieden, die zoo gewetenloos kunnen handelen als de genoemde Baltich in dit geval deed, hebben alle schaamtegevoel uitgeschud, en vooraf berekend, dat de justitie, zoo lang zij slechts standvastig blijven loochenen, hun geen haar deeren kan. Met hun vrees aan te jagen, is volstrekt niets gewonnen, daar zij wel weten hoe ver de justitie in zoodanig geval kan gaan. Van voren be-<pb n="576"/>schouwd dus, schijnt er weinig of volstrekt geene kans te bestaan, dat de jongeling de twee zakken guldens terug erlange, en de lezer mag dies billijk vragen: hoe zal de onderschout het aanleggen, om het bij een zoo verstokten booswicht als die Baltich toonde te zijn, tot zulk eene uitkomst te brengen? Dit juist is de moeijelijke questie, die men schier als een raadsel ter ontbinding aan iemand zou kunnen opgeven, doch welker oplossing het vervolg van
dit verhaal ons straks in een verrassend licht zal doen zien.</p>
<p>Na zich aan den maaltijd bij zijn vriendelijken neef wat ververscht te hebben, volgde Willemse diens trouwhartigen raad en haastte zich, vlug en met goeden moed, naar de Oude Waal tot schout Papegaai, dien hij gelukkig te huis trof en dadelijk te spreken kwam. Hij was vrij wel bespraakt en thans zijne bezadigdheid volkomen meester, zoodat hij den heer Papegaai zijn onderhoud met Baltich - zoo als ik het hier boven beschreven heb, omdat het daarop voor eene juiste kennis der zaak voornamelijk aankwam - in al zijne bijzonderheden openlegde. De wakkere onderschout hoorde hem bedaardelijk aan, en had, schrander als hij was, de zaak spoedig doorzien. Na den jongman, met een kort woord, het onvoorzigtige van zijne handelwijze onder het oog gebragt te hebben, vroeg hij hem: ‘Hebt gij gezien, Willemse, dat de vrouw van Baltich die twee zakken guldens in hare bureau borg, zoo als hij zeide?’</p>
<p>‘Neen, mijnheer Papegaai,’ - hernam hij: ‘gezien heb ik dat niet, daar ik in het voorhuis bleef staan, en zij in haar binnen-vertrek was; maar ik geloof het toch wel, daar ik de vrouw voor onschuldig in het geval houde.’</p>
<p>‘En gij hebt de vrouw niet wedergezien, zegt ge, toen gij terug kwaamt om het geld af te te halen? - Was zij dan toen niet te huis, of kon zij, naar uwe gedachten, toen ook op eene bovenkamer zijn?’ was eene volgende vraag van den onderschout.</p>
<p>‘Dat geloof ik niet, mijnheer Papegaai,’ hernam Willemse. ‘De kamers boven gaan van buiten op en zijn aan andere bewoners verhuurd. En als de vrouw, die ik voor niet zoo slecht kan houden, toen in haar huisvertrek was geweest, dat onmiddellijk aan den winkel paalt, zou zij op het gerucht, of ook om in den winkel te helpen
<pb n="577"/>wel te voorschijn gekomen zijn. Ik houde het er dus voor, dat zij toen uit is geweest, - mogelijk door Baltich wel opzettelijk van huis gestuurd.’</p>
<p>‘Weet gij ook’ - vroeg de onderschout verder: ‘of die Baltich schrijven kan - ik bedoel Hollandsch schrift...?’</p>
<p>‘Ja, mijnheer; doch u kan begrijpen, hoe dit er uitziet,’ gaf Willemse ten antwoord.</p>
<p>‘Nu ja!’ - sprak schout Papegaai: ‘dat zullen vast hanepooten zijn; maar het is al wel, dat zoo'n gewezen hannekemaaijer dit hier in Holland nog heeft aangeleerd; hij behoeft daarin geen professor te zijn. Ge hebt dan wel eens schrift van hem gezien, al was het gekrabbeld; maar dat toch leesbaar was - niet waar?’</p>
<p>‘Ja, mijnheer,’ hernam Willemse: ‘maar men moet soms naar den zin raden, zoo wonderlijk als het was gespeld.’</p>
<p>‘Dat laat zich verstaan,’ zei de onderschout, en vervolgde tot Willemse: ‘Hoor eens hier, jonge heer, ik weet er nu genoeg van; en wil eens zien, wat er op zit, om u, of liever ver uwe patronen, de heeren Slaap, die twee zakken guldens terug te bezorgen. Wat ik u nu vermaan, is, dat gij en uw neef aan niemand zich over de zaak uitlaten. Ga nu bij provisie maar gerust heen, en zorg, dat gij prompt klokke vijf ure hier aan mijn kantoor terug zijt. Dan zal ik u wel nader spreken.’</p>
<p>Den heer Papegaai voor diens heusch accueil bij voorraad beleefd dank zeggende, verliet de jongman 's mans huis met vrij wat opgeruimder hart dan hij er gekomen was, en maakte, tegen het bepaalde uur van vijven, daar weder present te zijn. Hij stond niet weinig verrast op te kijken, en kon zijne ontroering naauwelijks bedwingen, toen hij, het kantoor of spreekvertrek van den onderschout binnentredende, daar Baltich ontmoette. Tot dezen was, niet lang vóór vijf ure, een schouts-dienaar gekomen met de boodschap, dat hij eens onmiddelijk aan het kantoor van mijnheer Papegaai moest komen, daar de onderschout hem noodzakelijk te spreken had; en Baltich, goed begrijpende waarover dat spreken loopen zou, had zich wel gewacht, van aan dat opontbod niet dadelijk gehoor te geven. Men moet daarom niet denken, dat hij uit vrees zoo spoedig verscheen, of met de zaak in
<pb n="578"/>de klem zat; och, neen! zulke met overleg te werk gaande schelmen als die Baltich er een betoonde te zijn, weten vooraf te goed, hoe ver de justitie hen al of niet deren kan, en laten, gewetenloos, alle onderzoek afstuiten op het gemis aan wettelijk bewijs, dat in regten alleen geldig is, - zonder dat zij zich een haar laten gelegen liggen aan de zedelijke overtuiging van den regter, als wel wetende, dat deze, bij gemis van zoodanig bewijs, niets afdoet en hun dies niet schaden kan.</p>
<p>Ik zal het verhoor, dat nu plaats vond, niet beschrijven, daar de lezer zelf zich, uit het te voren verhaalde, het beloop daarvan wel voorstellen kan. Zonder te verwrikken of ontroeren, trad Baltich niet eens in eene verdediging op al het bezwarende, dat Willemse tegen hem inbragt, als achtte hij dit der moeite niet waardig, maar maakte zich in weinige woorden daarvan af, met te verklaren, dat dit alles logen en laster was, en hij daarvoor, op zijne beurt, dien onbeschaamden jongen zou aanklagen en bij den bevoegden regter vervolgen.</p>
<p>‘Daar hebt gij ook volkomen gelijk in, Baltich!’ sprak schout Papegaai. ‘Maar’ - voegde hij er met aangrijpenden nadruk bij: - ‘weet wel, dat ik u hier niet ontboden heb, om mij een half uur met praatjes bezig te houden, en u dan weder naar huis te laten gaan. Een van u tweeën moet hier schuldig staan, òf de een aan verduistering van dat geld, òf de ander aan laster; en die schuldige verlaat mijn kantoor niet, of hij maakt kennis met dat van den heer hoofd-officier, waarheen ik hem door een paar dienders laat brengen. Ik wil dus weten waar wij aan toe zijn. Is deze jonge mensch stout genoeg, mij hier door logens te willen misleiden, en u lasterlijk te betigten, welnu! zoo kunt gij hem op staanden voet beschamen. Hij zal, hoe jong hij nog is, dan weten, met wien hij in mij te doen heeft. Kom aan! ik zal u in de gelegenheid stellen, hem in eens vast te zetten, als hij gelogen heeft, en gij zijn geld niet hebt. Daar liggen pen en papier. Schik maar wat digter bij de tafel. Gij kunt toch wat Hollandsch schrijven - niet waar?’</p>
<p>‘<hi rend="i">Och, sehr gebrechlich</hi>, <hi rend="i">sehr gebrechlich, mein herr Pfaffekaai...!</hi>’ viel de Westfalinger, eensklaps van toon veranderende en <hi rend="i">schmeichlend</hi> in, - verrast door de ernstige wending welke
<pb n="579"/>de onderschout thans aan de zaak, die hij tot hiertoe vrij lakoniek behandeld had, begon te geven.</p>
<p>‘Dat doet er niets toe!’ hernam de heer Papegaai. ‘Als uwe vrouw het maar lezen kan. - Kom aan! pak eene pen, en schrijf op dit blad papier hetgeen ik u ga vóórzeggen...’</p>
<p>Baltich, die, eenige oogenblikken te voren, zich zoo stout en koelbloedig getoond had, begon eene geheel andere houding aan te nemen, hetgeen zelfs in zijne zich nu bukkende gestalte zigtbaar werd. Hij scheen nog te aarzelen, of bij zich zelven te overleggen wat te doen. Maar er was geen ontwijken mogelijk. - ‘Toe! een beetje haastig!’ beval schout Papegaai, met gestrengen blik en op eenen toon, die ontzag moest wekken: ‘Geen langer tijdverlies!’ En met bevende hand vatte de zich in de klem gevoelende booswicht de pen op, en zette zich als een lam tot schrijven. De onderschout dicteerde:
<q rend="bq">‘Vrouw, geef aan brenger dezes de twee zakken guldens van Willemse mede, of uw ongelukkige man wordt zoo aanstonds door twee dienders over den Zeedijk geboeid weggebragt.’</q></p>
<p>'t Was met het schrijven dier paar regels niet vlug toegegaan; maar zij kwamen toch, hoe onortographisch ook, op het papier. ‘Zie zoo!’ sprak schout Papegaai, na het geschrevene te hebben ingezien: ‘nu zullen we binnen een kwartier-uur wel weten, waaraan de spijker vast zit.’ Meteen greep hij naar eene tafelbel, na het blad papier te hebben digt gevouwen.</p>
<p>‘<hi rend="i">Um Gottes wil, Herr Pfaffekaai...! meine Fran werd dootlich schrecken und sij is hoch schwanger. Ich bitte...eine Weile...ich bitte</hi>...’ Hij ving aan te stotteren, niet meer wetende, wat er uit te brengen.</p>
<p>‘Wat bid je...kerel? Wat heb je nog in te brengen?’ vroeg hem de man der justitie, met gramstorig gelaat, de tafelbel nog niet geluid hebbende, om een zijner dienaren naar binnen te seinen.</p>
<p>‘<hi rend="i">Um 's Himmels wille, mein Herr Pfaffekaai...! Ich hat gefehlt...Ich muss bekennen, schwer gefehlt...Aber ich schaamde me, ja, es zu zeggen...Toen der Herr Willemse kwam, was ein gut Freund hen gegan, met wie ich ein duchtiger Schnaps gebraucht hat...Ich hatt, ja, zu viel getrunken,...zu viel, und</hi>
<pb n="580"/><hi rend="i">das was mir im 's Haupt gestiegen...Herr Willemse hat ganz recht...ich was die Zaak etwas vergeten...Er muss das Geldwerum hebben, dr' ist kein Zweifel an...Doch, um 's barmherzigen Himmels wille, lass dem Brief, bitte ich ganz demuthig bleiben...! meine Frau werd den Tod op 's lijf krijgen...'t Is je nur ja toch richtig, als der Willemse sein Geld zuruck bekomt</hi>...’</p>
<p>‘In orde, meen je...?!’ riep de schout vol verontwaardiging uit. ‘Dat zal ik je wel anders leeren! Was je vrouw niet in hoog zwangeren toestand, kerel! ik liet je geboeid overbrengen. Maar reken er niet op, dat het hiermede zal afloopen. Ik zal je wel nader vinden, schavuit! - U, mijnheer Willemse’ - en hier wendde de schout zich tot dezen, die daar niet weinig verrast ter neder zat: ‘U is het eene les, om naar dien schurk, dien ge zoo vaak met raad en schrift geholpen hebt, niet meer om te kijken...’ - Te gelijk liet de spreker de tafelbel luiden en er verscheen een der dienaren in het kantoor.</p>
<p>‘Bolstra!’ beval de onderschout den agent: ‘gij volgt met uw confrater Dorenberg dezen jongen heer en dien persoon naar den Zeedijk....Of wat ik beter vind: deze heer hier wandelt u vooruit, en gij en Dorenberg gaan met dien persoon, hem goed in 't oog houdende, mede tot aan zijn huis; doch houdt ulieden daar wat op een afstand, omdat zijne vrouw in zekeren toestand is en u niet behoeft te zien. Als dan deze heer, terwijl gij zoo lang wacht, u zal zeggen, dat alles in orde is, brengt gij mij rapport daarvan. In het andere geval behoeft hij u slechts te wenken, en dan is die persoon uw arrestant; gij legt hem dan de handboeijen aan en geleidt hem met u beiden naar hier!’</p>
<p>Op een wenk van zijn meester verliet nu de geregtsdienaar, na deze lastgeving ontvangen te hebben, het kantoor; en de heer Papegaai vervolgde tot Willemse: ‘Gij hebt gehoord, mijne dienaars zullen op een kleinen afstand blijven wachten, tot dat gij, òf uwe twee zakken geld, gaaf en verzegeld uit handen van dezen kerel terug zult hebben, òf, ingeval gij er de minste schending van de zegels aan bespeurt, hebt gij hun maar een wenk te geven, wanneer zij gelast zijn, den dief terstond in verzekering te nemen en naar hier over te brengen. Daarop ontsloot de onderschout de deur
<pb n="581"/>van zijn kantoor, ten teeken, dat de twee partijen nu den weg konden volgen, die hun aangewezen was.</p>
<p>Het behoeft niet gezegd, met wat verschillende gewaarwordingen Willemse en Baltich het huis van schout Papegaai verlieten, - de eerste vast onder de uitdrukking van zijn levendigst dankgevoel aan den wakkeren ambtenaar, die hem, door zijn kloek genomen maatregel, al bij voorraad zoo treffelijk uit den brand geholpen had; - de andere, - ofschoon nog op vrije voeten, vergezeld van twee schoutsdienaren, die een wakend oog onderwege op hem moesten houden - met verbetene woede in 't hart over het mislukken van zijn boevenstuk, en met niet minderen wrok er over, dat hij van nu aan ontmaskerd en, bij de Amsterdamsche justitie als een gewetenlooze schelm aangeteekend stond. - Men begrijpt toch ligt, dat die bezorgdheid voor het schrikken van zijne vrouw in haar zwangeren toestand, welke Baltich betoonde, toen hij zich door schout Papegaai in de klem gebragt vond, niets meer dan een voorwendsel was en eigenlijk hemzelven gold, daar hij wel voorzien kon, waar het op uit zou loopen, als een schouts-dienaar met dien brief aan zijne woning kwam; gelijk het ook bleek uit zijn, nog een oogenblik te voren verstokt volhouden van zijn boosaardig opzet; zoodat men, door dit aan te nemen, hem volstrekt geen onregt doet of liefdeloos behoeft te veroordeelen.</p>
<p>Het was op den Montalbans-toren al half zes ure geslagen, toen Willemse en Baltich - de laatste in gezelschap van zijne twee geleiders - eenige minuten daarover, het huis van den heer Papegaai op de Oude Waal verlieten. En vóór dat nog het carillon, op den, aan den Zeedijk meer naburigen toren der Oudekerk, had uitgespeeld en het uur van zessen daar voluit geslagen was, zag Willemse, tot zijne groote blijdschap, de twee zakken guldens, beide nog goed verzegeld en ongerept, zich door Baltich in handen gesteld, zoodat, op zijn berigt aan de beide schouts-dienaren, Bolstra en Dorenberg, die een paar huizen daarvan daan hadden staan wachten, deze agenten een daarmede conform rapport van den afloop der zaak aan hunnen patroon, den onderschout, konden overbrengen.</p>
<p>Of door den heer Papegaai later nog gevolg werd gegeven aan zijn woord tot Baltich: ‘dat de zaak daarmede niet af-<pb n="582"/>gedaan zou zijn,’ heb ik niet te weten kunnen komen; en evenmin, of die vreemdeling, na de ontdekking van zijn schelmstuk, nog met der woon in Amsterdam is gebleven, dan wel of hij, om met de justitie in geene verdere botsing te komen, de stad verlaten en zich elders heen begeven heeft.</p>
<p>Wat betreft den jongman, dien ik - ofschoon zijn familienaam anders luidde - in mijn verhaal Willemse heb genoemd - ik weet alleen nog van hem te zeggen, dat hij, ondanks de onvoorzigtigheid door hem uit al te goed vertrouwen begaan, op eenen leeftijd, waarin men dit vertrouwen zoo ligtelijk wegschenkt, - de achting en gunst van zijne meesters, de heeren Slaap, bleef behouden, alzoo hij, jaren na dit voorval, en toen bevorderd in rang en inkomen, nog op het kantoor hunner firma werkzaam was. Ik weet niet, of er - daar hij al vóór 1830 overleden is - nog kinderen of bloedverwanten van hem in leven zijn. Indien ja, zoo zullen zij zich het gebeurde met die twee zakken guldens vast wel herinneren. En wanneer zij dan deze vertelling komen te lezen, zullen zij wel zien, vertrouw ik, dat, door de hier en daar dramatische inkleeding van het verhaal, aan de hoofdzaak der gebeurtenis niets te kort gedaan is.</p>
<p>Ten slotte zij nog gezegd, dat, niet lang geleden - het was in 1860 - in eene van onze provinciale hoofdsteden, een dergelijk geval als het hier verhaalde, doch met geheel verschillenden afloop, plaats greep. De kantoor-knecht van een voornaam bankier daar ter stede, liep namelijk bij eene schoonzuster van hem in, aan wie hij eenen zak rijksdaalders ter hand stelde, haar verzoekende, dat geld zoolang voor hem te bewaren, tot hij het, na het verrigten van eenige boodschappen, terug zou komen halen. De vrouw, die, eene kleine winkelnering doende, op dat oogenblik achter hare toonbank stond, nam den zak geld aan, zeggende, dien zoolang in eene kast in haar huisvertrek te zullen bergen. Toen haar schoonbroeder niet lang daarna terugkwam, was de zak geld verdwenen, en de vrouw, die hem had aangenomen, wendde voor, dat zij niet wist, hoe hij was zoek geraakt. Spoedige huisvisitatie van wege het policie-bestuur deed echter den zak geld van onder eene bed-matras te voorschijn komen, en de betrokkene vrouw, werd, als verdacht hem daar verborgen te hebben, in pre-<pb n="583"/>ventieve hechtenis gesteld. De zaak werd toen regterlijk geïnstrueerd, doch liep daarmede af, dat de verdachte aldra weder op vrije voeten kwam; - naar men wil, bij gebrek aan bewijs, dat zij of eene andere - daar er dien morgen eene dienstmeid en nog eene vrouw in hare woning waren geweest - den zak gelds ter bedoelder plaatse zou verborgen hebben. Voor zoo veel het publiek met de zaak was bekend geraakt, baarde die vrijspraak algemeen bevreemding. Voor den kantoor-looper was het intusschen een geluk bij zijn ongeval, dat zijn patroon humaan handelde en met de meeste verschooning omtrent hem te werk ging; en niet minder, dat door de activiteit der policie de zak rijksdaalders, al spoedig na de aangifte der zaak, weder te voorschijn kwam, daar het zich vermoeden laat, dat zonder haar naauwgezet en spoedig onderzoek, het op die wijze verduisterde geld den eigenaar wel niet terug geworden zou
zijn.</p>
<p>&nbsp;</p>
<p>Nadat ons verhaal aan de Redactie der <hi rend="i">Letteroefeningen</hi> ingezonden en reeds ter perse gegeven was, kwam ons nog ter kennis, dat, voor weinige jaren, een soortgelijk geval als de twee hier verhaalde, ook in Amsterdam plaats vond. Een der kantoorknechts van de directie der Nederlandsche Bank gaf, daar hij in die buurt was, doch meerdere boodschappen verder de stad in te verrigten had, eenige zakken gelds in bewaring bij eenen bekende van hem, in de Nes woonachtig en daar een magazijn houdende, waaruit deze turf verkocht. De som moet nog al belangrijk zijn geweest; onze berigtgever, wiens geloofwaardigheid wij niet in twijfel kunnen trekken, meende zich te herinneren, dat zij over de ƒ 3000 beliep. De turfverkooper borg de zakken geld in zijn kantoor, dat in een klein vertrek vooraan in zijn magazijn gehouden werd, en sloot de deur daarvan, in tegenwoordigheid van den brenger, digt; waarna hij, tegelijk met dezen, het magazijn verliet en de straat opging. Toen de loopknecht terug kwam, was de turfverkooper afwezig, en diens vrouw, die al dien tijd in een achter-vertrek was geweest, zeide, van niets te weten; doch liet straks haren man, die zich in de buurt bevond, door iemand zeggen: ‘dat D-n (de bewuste knecht) er was, om zijn
<pb n="584"/>geld terug te halen.’ De turfman verscheen daarop; doch toen het kantoor ontsloten werd, vond men de zakken geld verdwenen. De zaak werd wel terstond met allen ijver onderzocht, doch de in bewaring gestelde som is - zooveel onze berigtgever er van wist - niet weder te voorschijn gekomen, evenmin als het gebleken is, wie in dien tusschentijd dat kantoor-vertrekje ontsloten en de zakken daaruit ontvreemd heeft. Inmiddels is niet genoeg de humane handelwijze te roemen, waarmede ook hier de directie van de Nederlandsche Bank te werk ging, daar zij den knecht met verschooning alleen de poenaliteit van weinige weken schorsing oplegde, doch hem niet uit hare dienst ontsloeg, zoodat de man, die huisvader was en overigens als een vertrouwd bediende bij zijne ambts-supérieuren bekend stond, in staat bleef gesteld, om voor zich en de zijnen eerlijk zijne broodwinning voort te zetten.</p>
<p>Nu kan het, dunkt ons, geen twijfel lijden, of waren dergelijke gevallen meer algemeen bekend, inzonderheid bij lieden, die beroepshalve veel met geld hebben om te gaan, men zou dan niet zoo ligtelijk eene geldsom van eenig belang of andere waarden aan iemand, die men niet van heel nabij als solide en eerlijk kende, in bewaring geven, of dit niet doen, zonder ten minste bewijs daarvan te vragen en in bezit te nemen. Immers, hadden die twee kantoor-loopers iets geweten van het gebeurde bij schout Papegaai, in No. 1 van den jaargang 1861 van het <hi rend="i">Leeskabinet</hi> en in deze aflevering der <hi rend="i">Letteroefeningen</hi> thans verhaald, zij zouden zich zekerlijk wel gewacht hebben van zoo gereed hun vertrouwen te schenken, en niet zijn blootgesteld geweest aan de treurige ondervinding, van met dit vertrouwen bedrogen uit te komen.</p>
<p>Wij gelooven daarom, een niet geheel nutteloos werk te hebben verrigt, toen wij de bedoelde voorvallen - ofschoon wij het verhaal daarvan voornamelijk vermaakshalve voor onze lezers wilden doen dienen - ter neder schreven, vermits de mededeeling er van, wanneer deze meer bekend wordt, de leerzame strekking kan hebben, om menigeen, die met geld of geldswaarde heeft te handelen, op zijne hoede te doen zijn en te waarschuwen voor mogelijke schade; daar er niet overal een schout Papegaai bij de hand is, die, met zoo
<pb n="585"/>kloek beleid, zulke oogenschijnlijk schier onoplosbare gevallen, als hier en in No. 1 van het <hi rend="i">Leeskabinet</hi> zijn verhaald, uit de war en weder te regt weet te helpen.</p></div>
<div type="chapter">
<head rend="h3">God verhoort het gebed des regtvaardigen.</head>
<p>‘Nu Dirk, kom niet te laat te huis. Jannetje is nog niet sterk genoeg om in de avondlucht te rijden.’</p>
<p>‘Neen Els, wij zullen vroompjes vroeg te huis zijn.’</p>
<p>‘Foei Dirk,’ zeide Jannetje, eene jonge boerenvrouw, die met haar kind op den arm aan de deur stond, gereed om te vertrekken.</p>
<p>‘Nu wijfje, wees maar niet boos. Wij gaan toch waarlijk iets vrooms doen.’ En hij legde eenen arm om zijne vrouw en zoende hare bleeke wang.</p>
<p>Jannetje zag hem met eenen vriendelijken glimlach aan, ofschoon hij toch niet alle uitdrukking van ernst uit hare helder blaauwe oogen bannen konde.</p>
<p>‘Nu opgestegen, of de koster zal brommen, dat wij te laat komen,’ zeide Dirk.</p>
<p>‘Geef mij uw kind, Jannetje,’ zeide Els.</p>
<p>Jannetje gaf het kind en beklom den wagen door Dirk geholpen; toen boog zij zich over den kant om de kleine Neeltje aan te nemen.</p>
<p>‘Ik geloof niet, dat gij last van haar zult hebben,’ zeide Els. ‘Het is een engelzoet kind. Hebt gij het flokje wel, Jannetje?’</p>
<p>‘Ja Els, ik heb alles,’ en de moeder drukte haar dochtertje aan hare borst, en vlijde den schoudermantel over haar.</p>
<p>‘Jannetje, het kind zit er warmpjes in; houd dien schoudermantel voor u zelve, gij hebt hem wel noodig,’ zeide Els bezorgd.</p>
<p>‘Wees niet ongerust Els, ik heb het warm genoeg. Tot strakjes!’</p>
<p>En de wagen rolde weg, en de boer liet zijne paardjes draven, en zag er zoo trotsch en gelukkig uit als een <hi rend="i">keuning</hi>, zeiden de buren, die hij op weg ontmoette. Hij had dan ook reden om gelukkig te zijn, die baas Dirk Nooren, merkte meester Atlas aan; hij had niet alleen het mooiste meisje uit de omstreken getrouwd, maar ook het vroomste
<pb n="586"/>en het liefste. Jannetje was zonder twijfel de mooiste en de liefste van de boerenmaagden in S. geweest; en, zoude het al moeijelijk te bewijzen vallen, dat zij de vroomste was, opregt innig vroom was zij toch zeker. En in haar huwelijk bleef zij dezelfde; alleen werden hare wangen iets bleeker, en werd haar vriendelijke blik nog sprekender en eenige schaduwen ernstiger. Elsje, die nu vier weken bij haar was geweest, wist wel van waar dat kwam; zij had gezien hoe Jannetje's oogen zich met tranen vulden, als Dirk iets zeide (en het gebeurde nog al eens), dat niet zoo geheel vroom was. ‘Het is een zwak ligchaampje, en de conscientie is te teêr,’ zeide Els, ‘daar komt het van daan. Want anders houdt ze toch zielsveel van haren man, dat is duidelijk genoeg’</p>
<p>Els had het niet misgeraden. Jannetje had zeer vrome ouders gehad, die beide vroeg stierven, en haar als eene twaalfjarige weeze achterlieten. Zij was verder bij eene moei opgebragt, die nog al verre weg woonde. Bij het overlijden dezer moei, eene goede, maar knorrige vrouw, was zij naar S. teruggekeerd. Als kind was zij met Dirk Nooren bevriend geweest. Bij het wederzien herleefden hunne oude wederzijdsche gevoelens, en versterkten zich al ras, zoodat zij binnen korten tijd elkander trouw beloofden. Eerst dreef er geen wolkje aan hunnen hemel, doch langzamerhand begon Jannetje zich over de godsdienstige gevoelens van haren echt genoot te verontrusten. Hij las wel is waar met haar in den bijbel, en ging met haar ter kerke, maar zij bespeurde, dat hij uit pligtgevoel las en ging, terwijl zij in beide hare vreugde vond. Met het sluiten des bijbels, nam hij voor het overige van den dag afscheid van deszelfs vermaningen en troostwoorden, terwijl dezelve haar onophoudelijk voor den geest zweefden. Zij schrikte, en hoopte, dat zij zich vergiste; angstig hing zij aan zijnen mond als hij de bijbelwoorden met passenden ernst uitsprak, en hoopte en geloofde, dat ook hij een kind Gods was; maar eene scherts, een oogenblik daarna lagchende uitgesproken, eene scherts met hetgeen haar heilig was, kneep haar hart ineen, en zij zuchtte pijnlijk. Zij was niet sterk, en haar zenuwstelsel voor eene boerendochter bijzonder prikkelbaar. Misschien knaagde de stille smart over hare ontdekking aan hare gezondheid; ten minste na hare bevalling bleef zij zwak.</p>
<pb n="587"/>
<p>Nu zag zij er echter gelukkig uit en haar oog straalde van vreugde als zij haar klein, dierbaar kind aan haren boezem drukte. Het was een teêr popje, met het ronde gezigtje aan alle kleine kinderen gemeen, maar hare oogjes geleken al op die der moeder volgens de buren, en bijzonder zoet was het zonder tegenspraak. Zij mogt er dan wel trotsch op wezen, en Dirk zeide lagchend dat zij het was, en als hij dat zeide, lachte de moeder ook.</p>
<p>Zij stegen bij eene nicht in de stad af; (S. was maar een gehucht zonder kerk), en nadat nicht en neef, en nichtjes en neefjes het kind bewonderd hadden, lieten zij het daar, en gingen met neef naar de kerk; nicht zoude het kind later brengen. Het trof dien namiddag, dat er een predikant van de Doopsgezinde gemeente op den Hervormden predikstoel optrad. De heeren predikanten waren bijzonder bevriend, en het Doopsgezinde kerkje werd verbouwd; de heer D. preekte dan in de Protestantsche kerk, maar de heer K. zoude den doop bedienen.</p>
<p>Het onderwerp, dat de heer D. voor dien namiddag gekozen had, was, God, een hoorder des gebeds. Met innige welsprekenheid zocht hij zijnen hoorders deze waarheid regt vatbaar aan hunne harten te maken; met ernstige, treffende woorden herinnerde hij hun welk eene kracht, welk een troost in deze verzekering was opgesloten, en met den apostel drong hij hen, als in Jezus' plaats, om naar zijne woorden te hooren, om van het grootste aller hunner voorregten gebruik te maken. Met zijne zending vervuld, sprak hij bezielde woorden, en zij zonken in de harten van vele toehoorders, als een schild in beproeving, als een steun in zwakte, als eene lafenis in lijden, als een zeker anker der hope in angst en zorg.</p>
<p>Jannetje luisterde met diepe aandoening, de woorden des predikers waren zoo juist voor haar geschikt. Dirk zag haar bezorgd aan; hare tranen vloeiden overvloedig, maar een blik harer oogen, zoo vol zaligheid, stelde hem gerust, en deed hem beschaamd de zijne nederslaan, want hij was koud en ongevoelig gebleven bij de herinnering aan de groote beloften des christendoms. Het Amen was uitgesproken, en de kinderen werden binnengebragt. Er waren er 33 en Jannetje was de 24ste, die ter doopvonte naderde. De
<pb n="588"/>andere vrouwen bewogen zich ongeduldig, of bogen zich om de kleederen der kleine doopelingen in oogenschouw te nemen. Jannetje stond stil daar, de oogen neêrgeslagen, haar kind aan haren boezem gedrukt, en vol van een vast geloof, van eene zekere hope, zond haar hart een gebed hemelwaarts, dat zegenend op het kleine wicht moest nederdalen. Toen zij haar kind aanbood, werd de predikant door de liefelijke uitdrukking van haar bleek gelaat getroffen, en met bijzonderen nadruk sprak hij de zegenende woorden.</p>
<p>‘Ik ben blijde dat het over is,’ zeide Dirk, toen hij zijne vrouw aan de gulle tafel zijner nicht zag nederzitten, ‘ik vreesde dat het te veel voor u was.’</p>
<p>‘Het was heerlijk!’ zeide Jannetje met innigheid.</p>
<p>Dirk zag haar weder verwonderd en eenigzins dwaas aan. Hij begreep haar niet.</p>
<p>‘Kom Jannetje, gij moet nog een kopje koffij en een krentewegje nemen,’ zeide de nicht, ‘gij hebt u braaf vermoeid en nog eenen langen rid te doen.’</p>
<p>‘Als Dirk zoo vlug rijdt als van morgen dan zijn wij er in drie kwartier.’</p>
<p>‘Ja, Dirk liet zijne paardjes merken welke vracht zij trokken.’</p>
<p>‘Ik geloof dat zij het van zelf wisten,’ zeide Dirk vrolijk, ‘de dieren liepen dat het een lust was. Maar het wordt tijd om ze weder te laten loopen. Els heeft voor de avondlucht gewaarschuwd, Jannetje!’</p>
<p>‘Bakers zijn dwingelanden,’ zeide de nicht lagchende; ‘maar niemand durft tegen haar op. Dus wil ik u ook niet terughouden.’</p>
<p>Zij vertrokken, en kregen knorren van Els, toen zij te huis kwamen. Jannetje zag bleek, en ‘zij had zeker de koorts,’ bromde de oude.’</p>
<p>&nbsp;</p>
<p>‘Dirk,’ zeide eene zwakke stem uit de bedstede, ‘wilt gij wat met Neeltje op en neêrgaan. Ik kan haar niet zoet houden; het vermoeit mij te veel.’</p>
<p>Dirk naderde het bed, boog neder tot het bleeke uitgeteerde gelaat, dat op de kussens nederlag, nam met eenen snik, dien hij niet konde bedwingen, het weenende kind op
<pb n="589"/>den arm en ging er het vertrek mede op en neder wandelen. Maar de arme vader wiegde en suste te vergeefs; hij was nooit eene handige kindermeid geweest en de angst en de droefheid van het oogenblik maakten hem onbekwamer dan ooit. Jannetje ging opzitten in bed en vroeg hem bezorgd haar het kind weder te geven. Els kwam gelukkig juist binnen; zij nam de kleine en zette zich hoofdschuddend voor het vuur neder. Dirk zag een oogenblik toe hoe Els het kind tot bedaren bragt, sprak daarna eenige woorden binnen 'smonds en ging naar buiten.</p>
<p>Jannetje zuchtte toen hij de deur sloot. ‘Arme Dirk!’ zeide zij. Els die haar juist een kopje gerstenat bragt, zag met eenen veelbeteekenenden blik op het wichtje, dat zij in hare armen hield. Jannetje volgde en begreep dien blik. Halfluide zeide zij: ‘God zal voor haar zorgen, mijn kind is veilig.’</p>
<p>Els was zoo goed eene ziekenoppaster als men van haren stand en hare opvoeding verwachten konde; het ontbrak haar ook niet geheel aan gevoel of aan kieschheid van gevoel, maar zij konde zich nu toch niet inhouden. ‘Jannetje, dat hebt gij al meer gezegd. Als ik niet wist dat gij uw kind liefhadt!......’</p>
<p>‘Ik heb haar, o zoo lief,’ zeide Jannetje en groote tranen rolden langs hare wangen.</p>
<p>‘En toch zijt gij minder voor haar bezorgd als voor Dirk!’</p>
<p>‘Dirk heeft mij meer noodig dan zij.’</p>
<p>‘Meer noodig dan zij! Zie, Jannetje, ik begrijp u niet. Mannen troosten zich toch wel weder, hoe goed de vrouw ook is, die zij verliezen; maar een arm, moederloos wichtje, wie zorgt daarvoor?’</p>
<p>‘God,’ sprak Jannetje vast.</p>
<p>Els schudde het hoofd, en ging weder naar hare plaats. ‘De ziekte moet haar op het hoofd werken,’ dacht zij, ‘anders is 't niet mogelijk.’</p>
<p>Kort na den doop was Jannetje ziek geworden. Zij had pijn in den rug, en pijn in armen en beenen gekregen, werd nog bleeker en magerder, en was spoedig te onwel om het bed te verlaten. De geneesheer en Els schudden het hoofd; Dirk, bleek en ontdaan hing aan hunne lippen, en zag hen gedurig verwilderd en smeekend aan als wachtte
<pb n="590"/>hij hulp van hen; maar menschelijke hulp baatte niet, en hooger hulp zocht de ongelukkige niet. In die weken van smart en lijden had het Els verwonderd dat Jannetje zoo veel meer bekommering over haren echtgenoot dan over haar kind liet blijken. De eerste dagen, wel is waar had zij dikwijls bitterlijk geweend als haar kind in hare armen lag, maar langzamerhand was er een blik van vertrouwen, ja eindelijk zelfs een glimlach van hoop door hare tranen komen schitteren, en konde zij thans ook niet zonder weemoed het wichtje aan haar hart drukken, angst of zorg scheen zij niet meer voor haar te hebben. Maar als Dirk zoo onrustig in de kamer op en neêr ging, als hij met eenen benaauwden zucht eten en drinken van zich wees, dan betrok haar gelaat met medelijden en bekommering. Somwijlen riep zij hem aan haar bed, nam zijne hand in de hare, en sprak liefelijke, vrome woorden ter bemoediging, maar hij verstond haar niet; versuft en ellendig zat hij dáár en staarde met onuitsprekelijken angst op die ingevallen wangen, en niet in staat het gezigt zijner stervende vrouw langer te verdragen, sprong hij op en snelde naar buiten. De tranen die Jannetje dan weende waren nog zeer bitter.</p>
<p>Els had een poosje bij het vuur gezeten; het kind sluimerde op haren schoot, toen Jannetje haar riep. Els legde de kleine voorzigtig in de wieg en naderde het bed. ‘Els,’ zeide de zieke, ‘ik wil u zeggen wat mij omtrent Neeltje gerust stelt.’</p>
<p>Elsje zette zich zwijgend neder.</p>
<p>‘Herinnert gij u nog, dat gij mij aanriedt mijn kind niet zelve ten doop te houden, Els, omdat gij vondt, ik er nog slecht uitzag?</p>
<p>‘Genoeg,’ zuchtte de oude.</p>
<p>‘Ik voelde zelve ook wel, dat het niet goed met mij was; ik voelde toen reeds, dat ik niet lang konde blijven leven, en de gedachte benaauwde mij. Ik konde toen nog niet mijn kind overgeven, en mijn hart kromp in een als ik het wichtje aanzag, en bedacht hoe zij moederloos zoude opgroeijen, hoe vreemden met onverschillige oogen op haar zouden nederzien, hoe zij aan ligchaam, misschien aan ziel, zoude verwaarloosd worden. Ik had rust noch duur; want ik dacht, dat ik welligt voor eeuwig van mijn kind moest scheiden.
<pb n="591"/>Daarom wilde ik haar zelve ten doop houden. Ik haakte naar troost en ik hoopte dien daar te vinden.</p>
<p>En ik heb ze gevonden. Els, de predikant predikte zoo wonder schoon dien dag. Hij sprak van Gods liefde, hij sprak van Gods beloften om de gebeden van hen, die in Hem gelooven, te verhooren, om hunne beden, met onwankelbaren trouw, al ware het ook na jaren van onzekerheid, te vervullen. Hij sprak opwekkend tot ieder; hij sprak ook tot de christelijke ouders; hij maande ze aan tot het gebed, en hij herhaalde hun de beloften, die hun verhooring verzekerden. Zijne woorden zonken in mijn hart. Het brandde in mij. Mijn gemoed verhief zich tot mijnen God, en ik streed in het gebed voor mijn kind, en vrede daalde neder met de overtuiging, dat God mij zoude verhooren, dat Hij over mijn moederloos meisje zoude waken, dat Hij, die onze haren telt, die de harten als waterbeken leidt, alle gebeurtenissen van haar leven, zij mogten dan blijde of droeve zijn, voor haar eeuwig welzijn zoude bestieren, dat Hij mij haar daarboven zoude te gemoet voeren. Toen het water van den doop op haar voorhoofd nederdaalde, toen wist ik dat God haar in Zijne kudde opnam, en ik had kunnen juichen van vreugde. En toch daarna, toen de dood naderde, en ik aan het bed gekluisterd werd, toen kwam nog een oogenblik de twijfel boven. Maar God heeft mij gegeven hem te overwinnen, en ik laat zonder bekommernis mijn kind in Zijne hand. Ik heb haar aan Hem opgedragen. Hij zal haar vader zijn.’</p>
<p>Els weende, maar sprak niet. Jannetje legde vermoeid het hoofd neder en zweeg eene wijl. Toen zag zij op en ontmoette den medelijdenden blik harer oppaster. ‘Begrijpt gij mij nu?’ vroeg zij vriendelijk.</p>
<p>Elsje schudde het hoofd. ‘Ik hoop, dat gij gelijk hebt,’ zeide zij treurig.</p>
<p>‘Mijn vertrouwen is op eene onwrikbare rots gegrond,’ sprak Jannetje langzaam. ‘Mijne hope zal niet feilen.’</p>
<p>Zij wendde het hoofd om en Els keerde naar den haard terug, nam het kind weder op den schoot, en stortte nog eenige tranen, goede ziel, over het arme wicht, want Els geloofde niet; zij hoorde in de woorden des geloofs slechts de taal eener opgewondene verbeelding.</p>
<pb n="592"/>
<p>Jannetje was ontslapen. Elsje had haar trouw opgepast en toen het stoffelijke overschot ter aarde was besteld, nog eenige dagen op de hoeve doorgebragt om Neeltje te verzorgen; maar haar gezigt was Dirk lastig; het herinnerde hem te sterk aan den afgeloopen tijd. Stil en in zich zelven gekeerd had hij den arbeid weder opgevat en met angstige zorg vermeed hij alles wat hem zijn verlies konde herinneren. Arme man!</p>
<p>Elsje gaf aan Barbara, de meid, menig onderrigt over de behandeling van het kind; hare laatste vermaning was: ‘Wees er goed voor; het wicht heeft geene moeder meer, en in plaats van meer heeft de vader er het minder lief om.’</p>
<p>Els had gelijk. Dirk wendde zich van zijn onschuldig kind af, als de sterkste van alle herinneringen aan hetgene hij gaarne voor altijd had vergeten. Barbara was ondertusschen goed voor de kleine; Neeltje's wieg stond vóór haar bed, en weende zij, dat trouwens niet dikwijls gebeurde, Barbara was terstond bij de hand, en, werd zij ook aan geene moederborst gedrukt en met moederlijke teederheid gesust, het waren toch geene ruwe of onvriendelijke armen, die haar wiegden, en eene welluidende stem zong het: ‘Slaap, kindje, slaap!’</p>
<p>Barbara was een goed mensch. Zij had innig medelijden met Dirk, en deed op hare wijze haar best om hem te verstrooijen. Zij was uit een ander land, en wist van andere menschen en andere zeden en gewoonten te vertellen, en 's avonds, in het stille uurtje bij den haard, praatte en vertelde zij met vriendelijke bedoeling, en langzamerhand luisterde Dirk en antwoordde haar, en werd spraakzamer, en zijn gelaat helderde op.</p>
<p>Zoo verliepen er eenige maanden. Els was in de stad uit bakeren geweest en die bakerdienst had lang geduurd, acht volle weken. Toen zij bij haren schoonzoon en hare dochter (zij woonde bij hen in), was teruggekeerd, ging zij een der eerste dagen de hoeve van Dirk bezoeken. Het was tegen den avond, maar de mannen waren nog niet te huis. Barbara zat bij den haard te breijen; de karnemelk kookte, en de vrolijke schijn van het vuur verlichtte de geheele keuken. Toen Els de klink opligtte en binnentrad, riep Barbara: ‘Wel Els, dat heet ik toch een mensch verschrikken. Ik dacht, dat gij nog goed en wel bij Pietemoei waart.’</p>
<pb n="593"/>
<p>‘Pietemoei heeft mij lang genoeg gehouden, Barbara. Neen, ik ben weder te huis sedert gisteren middag, en ik verlangde hier eens te komen kijken.’</p>
<p>‘Daar doet gij wel aan. Ik heb het hier ook eenzaam genoeg, ofschoon ik anders geen klagen heb.’</p>
<p>‘Waar is Neeltje?’</p>
<p>‘In de bedsteê.’</p>
<p>‘En waarom in de bedsteê en niet in de wieg?’</p>
<p>‘O, straks gaat zij in de wieg. Maar zoo lang als zij licht ziet, wil zij niet slapen; het wiegekleed is niet dik genoeg om het licht er uit te houden, maar in de bedsteê slaapt zij als eene roos!’</p>
<p>‘Met de deur toe?’</p>
<p>‘Ja, voor een poosje.’</p>
<p>‘Barbara, dat mag niet zijn. Het is te benaauwd voor het wichtje. Waarom houdt gij haar niet bij u? Gij zit toch maar te breijen.’</p>
<p>‘Ach Els, gij weet dat Dirk haar niet goed kan zien. De arme man is nog zoo bitter bedroefd.’</p>
<p>Els zag haar scherp aan, keerde zich toen af en zuchtte. ‘Heeft Dirk haar van daag al gezien?’</p>
<p>‘Van morgen vroeg, op den middag sliep zij juist.’</p>
<p>‘Barbara,’ zeide Elsje na eene poos, terwijl zij met het hoofd in de handen en de ellebogen op de kniën in het vuur had zitten te staren. ‘Barbara, gij moogt het kind niet van haren vader afhouden. Het wormpje zal toch niet te veel liefde ontmoeten.’</p>
<p>‘Els,’ zeide Barbara beleedigd; ik ben zeer goed voor haar. Ik sol den ganschen dag met het sukkeltje. Vraag het Maaike, en Janus, en Trijntje maar.’</p>
<p>‘Ik weet het wel, Barbara, ik weet het wel. Maar het kind heeft geene moeder meer. En de vader?’</p>
<p>‘Och, de vader zal er mettertijd wel aan wennen; dat heeft geen nood.’</p>
<p>Met een ging de deur weder open en Dirk trad binnen. ‘Goeden avond Bartje,’ zeide hij op bijna vrolijken toon; maar toen hij Els zag, betrok zijn gezigt plotseling; hij groette haar kortaf en zette zich zwijgend neder. Els bleef nog een oogenblik, en nam toen afscheid. Onder weg veegde de goede vrouw zich eenige tranen af en mompelde binnen
<pb n="594"/>'s monds. ‘Zoo gaat het en anders niet. Ik wist het wel. Dat arme schepsel mogt zich wat verbeelden, de wereld wordt er toch niet anders om. De man troost zich en het kind wordt versukkeld. Och arme!’</p>
<p>&nbsp;</p>
<p>Barbara ging voort met Dirk te troosten en op te beuren, en eindelijk slaagde zij volkomen, en bekroonde haar liefdewerk door de toestemmende woorden, die zij vóór den predikant tot hem sprak. Onder den invloed van zijn tegenwoordig geluk konde Dirk de herinnering aan vroegere tijden weder verdragen. Neeltje was op den trouwdag haars vaders elf maanden oud, een stil, bleek kind, dat niemand tot veel last of veel lust was. Barbara verzorgde haar goed, en Dirk vreesde haar gezigt niet meer, liefkoosde haar zelfs somtijds als hij bijzonder in zijn schik was. De buren spraken er schande van, dat Dirk nu al trouwde, maar kwamen toch volgaarne ter bruiloft. Els zuchtte en nam Neeltje voor dien dag met zich naar huis en zeide tegen hare dochter, dat het arme schaap ten minste geen dansen zoude hooren in het vertrek daar hare moeder voor zeven maanden gestorven was, als zij het helpen konde.</p>
<p>Een jaar daarna was Els weder op de hoeve; maar dezen keer bestond er geene bezorgdheid voor de kraamvrouw. Barbara was spoedig weder op de been, en haar kind, ook een meisje, Diene gedoopt, zag er uit als eene roos. Zoo lang als Els er was, behandelde zij Neeltje met al de toegeeflijkheid, die haar medelijden haar konde ingeven. Het kind won hier intusschen niet veel bij, want was zij vroeger tevreden geweest met de oplettendheid, die haar ten deel viel, en die voor hare ligchamelijke behoeften geheel voldoende was, zij werd nu stuursch en stout als hare moeder het voorbeeld van Els niet volgde, en zich meer met Dientje dan met haar bezig hield. Zij kon haar kleine zusje dan ook niet lijden, en eens, toen Barbara het vertrek verlaten had, wierp zij de wieg om; gelukkig bewaarden kussens en dekens het arme schepseltje voor de gevolgen dezer daad. Dit feit wekte Barbara's verontwaardiging zeer op, en ofschoon zij edelmoedig genoeg was, de zaak voor Dirk, die thans reeds zulk een hemelsbreed onderscheid in de behandeling zijner kinderen maakte, te verbergen, toch had het eenen grooten
<pb n="595"/>invloed op haar eigen gedrag jegens Neeltje. Verzorgde zij haar vroeger goedwillig, al was het dan ook zonder teederheid, zij deed het thans alleen uit pligtgevoel en niet zonder zelfsbedwang. En Neeltje, wier zwak gestelletje haar toch reeds tot korzeligheid deed overhellen, werd nu nog gemelijker en stuurscher. Zij bleef steeds duidelijk haren tegenzin voor het kleine zusje toonen, dat spoedig leerde bang voor haar te zijn. Barbara liet ze nooit alleen, en evenwel gebeurde het nog eens, dat Neeltje een oogenblik waarnam, waarop moeder den rug gewend had, om Dientje een klap te geven. De kleine zette het op een gillen en Barbara, die alle geduld verloor, keerde zich om, greep Neeltje, en gaf haar eenige frissche klappen. Doch de drift, die het kind toen toonde, ontzette haar. Neeltje stond te trappen met de voeten, zij gilde benaauwd en het schuim kwam op de dunne lippen. Pas had Barbara haar losgelaten of zij vloog op den kinderstoel aan, de kleine vuisten zamengeknepen. Barbara greep haar weder en bragt haar naar eene kast, waar zij haar opsloot.</p>
<p>De arme vrouw was geheel ontdaan en een uur daarna had zij naauwelijks den moed om naar Neeltje te zien, die intusschen geheel stil was geworden. Doch Dirk moest spoedig te huis komen, en die gedachte dreef haar. Toen zij de kast opendeed, bewoog zich niets; zij boog zich voorover, en daar lag Neeltje slapende, de handen nog zamengedrukt, maar doodsbleek, akelig bleek. Barbara nam haar op en legde haar in de wieg. Het kind sliep verscheidene uren, en toen Barbara eindelijk beweging hoorde en naar haar toeging, wendde zij het gezigt af. Van dat oogenblik aan besloot Barbara Neeltje nooit weder te straffen. Haar liefde bewijzen, dat kon zij niet, maar zij bevredigde haar ontrust geweten, door het arme schaap met alle toegeeflijkheid te behandelen.</p>
<p>Zoo groeide Neeltje op, een lastig, ondeugend kind. Stil in een hoek gedoken, zag zij hare broertjes en zusjes (want er kwamen er verscheidene), norsch aan, of keek wezenloos voor zich heen. Kwam haar iemand te na, dan opende het arme mondje zich tot scheldwoorden, en somtijds hief zij het armpje dreigend omhoog. Bij zulke gelegenheden nam Barbara de andere kinderen van haar weg, maar haar
<pb n="596"/>straffen deed zij niet; zelden zelfs sprak zij een berispend woord tot haar. Het ondeugende, ondankbare kind liefhebben, dat beproefde zij zelfs niet; maar de herinnering aan het verlies harer moeder, dat Neeltje zoo vroeg geleden had, terwijl de arme kleine nooit de liefde haars vaders bezeten had, en het gevoel zelf dat <hi rend="i">zij</hi> het kind niet liefhad, stemden Barbara tot zwijgende verdraagzaamheid. Medelijdend gaf zij haar de grootste boterham, de mooiste aardappels, zonder haar daarom echter ooit liefderijk toe te spreken of te liefkozen. Waren Dientje, of Maaike of Jantje stout, Barbara bestrafte en bekeef ze; Neeltje konde nog zoo stout zijn, moeder liet haar begaan, en zorgde slechts dat er geene ongelukken gebeuren konden; maar de andere kinderen kregen ook eenen zoen der vergeving als zij bestraft geweest waren, en dien kreeg Neeltje nimmer. Berouw had het arme schepseltje nooit, nadenken over zich zelven, dat had zij niet geleerd, maar toch ontstond langzamerhand de overtuiging bij haar, dat zij zeer, zeer slecht was, en ook die, dat zij nooit beter konde worden. Die overtuiging was niet overdacht of beredeneerd, maar desniettegenstaande wortelde zij diep, en de bitterheid van het kleine hartje werd er nog erger door, en het jonge gezigt nog norscher en driftiger.</p>
<p>&nbsp;</p>
<p>Acht jaren na zijn tweede huwelijk zat Dirk op eenen avond met zijn huisgezin bij den haard. Een klein driejarig meisje danste op zijne kniën, het vierjarige Maaike stond aan zijnen elleboog en lachte met Grietje mede, terwijl zij hare beurt afwachtte. Dientje lag op de kniën en legde hout van de takkebossen op het vuur; Barbara had haren eenjarigen Dirk op den schoot, en Neeltje zat in het verste hoekje van den schoorsteen op eene stoof, het hoofd op de handen gesteund, den norschen blik onafgewend op het vuur gerigt. Daar kruipt Jan, een ondeugende guit, zijns vaders bedorven zoontje, op handen en voeten, achter den stoel van moeder om, en verder in de schaduw van den schoorsteen naar zijn oudste zusje, en trekt haar aan de haren, die van onder het zwart gepluimde mutsje uitkomen. Hoe behendig hij ook achteruit sprong, Neeltje stond het volgende oogenblik met van woede vonkelende oogen vóór hem
<pb n="597"/>en gaf hem eenen slag, die hem een oogenblik bedwelmde, maar daarna onder luidkeels gillen op haar deed losstormen. Barbara vloog op en greep Jan, dien zij wegrukte, vóór dat er een tweegevecht op leven en dood ontstaan konde. Dirk stond ook op en hevige toorn stond ook op zijn gelaat te lezen. ‘Die duivelsche deern,’ riep hij uit, ‘Barbara, gij zijt gek om het zoo te verdragen, maar <hi rend="i">ik</hi> wil het dan niet langer,’ en hij ging met dreigende houding op Neeltje los, die onwillekeurig ineen kromp, ofschoon zij haren boosaardigen blik voor dien van haren vader niet neêrsloeg. Barbara wierp zich tusschenbeiden en hield den opgeheven arm haars echtgenoots vast: ‘Neen Dirk, gij moogt het worm niet slaan. Zij is te zwak.’</p>
<p>‘Te zwak! Wat d......! Zij is niet te zwak om te slaan, maar wel om geslagen te worden! Het zal anders. Ik wil het haar dan wel eens leeren.’</p>
<p>‘Dirk, Dirk, gij moogt niet, als gij haar sloegt, dan zoude het mij zijn als of Jannetje ons kwam verwijten. Neen, neen Dirk laat het blijven.’</p>
<p>Barbara sidderde terwijl zij sprak, en Dirks arm zonk neder. Inmiddels keerde zij zich om en duwde Neeltje naar de deur en naar den trap, die naar het bovenkamertje leidde, waar zij sliep. ‘Maak dat gij weg komt,’ fluisterde zij, ‘straks zal ik uw eten wel brengen.’</p>
<p>Snel keerde zij terug en zocht Dirk door afleiding het gebeurde te doen vergeten; maar dit ging niet; hij bleef somber en ging spoedig naar bed. Dientje, die ook boven sliep, had een paar boterhammen en een kommetje koffij voor Neeltje medegenomen. Al de andere kinderen lagen te bed, en Barbara rekende het vuur in, toen de trapdeur open ging, en zij het hoofd omkeerende Neeltje op bloote voeten en in haar onderrokje vóór zich zag staan. ‘Mijn God, Neeltje! Wat doet gij hier? Zijt gij ziek?’</p>
<p>‘Neen,’ schudde Neeltje.</p>
<p>‘Maar gij zult het worden. Ga naar bed.’</p>
<p>Neeltje verroerde zich niet.</p>
<p>‘Uw vader zal u hooren. Ga toch om Gods wil!’ - en Barbara kwam beangst naar haar toe.</p>
<p>‘Wie is Jannetje?’ zeide Neeltje op eenmaal.</p>
<p>‘Jannetje,’ stamelde de ontzette Barbara.</p>
<pb n="598"/>
<p>‘Gij hebt haar straks genoemd. Jannetje, die u zoude komen verwijten.’</p>
<p>Op nieuw doorliep eene huivering Barbara. De vraag van dat kind, zoo als zij daar stond, zoo wild, zoo zonderling, de losse haren om een gezigtje nederhangend, dat nooit de bekoorlijkheden of de uitdrukking der kindschheid bezeten had, die vraag had iets ontzettends, en het antwoord bestierf op hare lippen. Neeltje bleef staan, hare fonkelende oogen onafgewend op Barbara gerigt. Eindelijk stamelde Barbara: ‘Jannetje was uwe moeder.’</p>
<p>Neeltje verroerde zich nog niet.</p>
<p>‘Uw vader is eerst met haar getrouwd geweest. Zij is gestorven toen gij nog zeer klein waart, kleiner dan Dirk nu.’</p>
<p>Nog stond Neeltje daar, en Barbara voelde het angstzweet uitbreken. Op eens kwam het kind nader; zij boog het bovenlijf naar Barbara en fluisterde heesch: ‘Had zij mij lief?’</p>
<p>‘Ja.’</p>
<p>Zoodra als dit woord was uitgesproken, keerde Neeltje zich om, en snelde den trap op. Nog altijd huiverend deed Barbara de deur achter haar toe. De stiefmoeder had verscheidene dagen hoofdpijn van dit tooneel.</p>
<p>En Neeltje, eene nieuwe snaar was in dit woeste hartje aangeroerd. Zij lag ineen gedoken in het hoekje van haar bed, en het dek op haar mondje drukkende om het geluid te verdooven, weende zij heete tranen, en sprak het woord ‘moeder’ gedurig snikkende uit. Tot nu toe had zij geene behoefte aan liefde gevoeld, daar zij niet geloofd had, dat men haar konde liefhebben. Een licht was haar opgegaan. Eene andere moeder had haar bemind, zoo als deze moeder Dientje, en Maaike, en Dirk lief had, en het ongevoelige hartje was verteederd.</p>
<p>Dientje vertelde den volgenden dag aan Barbara dat Neeltje van nacht zoo vreemd had gedaan. ‘Zij riep u gedurig moeder,’ zeide zij.</p>
<p>Barbara zag Neeltje aan, maar het kleine gezigt stond nog even onaangenaam, nog even stug, en Barbara, die wel wist, wie het kind geroepen had, kreeg een onaangenaam gevoel over zich, dat hare hoofdpijn nog vermeerderde.</p>
<pb n="599"/>
<p>Sedert dit oogenblik was er in der daad eene verandering met Neeltje omgegaan. Zij was wel is waar niet minder stug of onaangenaam; de onvriendelijke plooijen op het kleine gezigt bleven wel dezelfde; maar als zij zoo stil voor zich heen zat te staren, dan kwam er eene uitdrukking van treurigheid op haar gelaat, die daar vroeger vreemd was; de eerste hand ter ontginning was aan den woesten grond haars harten gelegd. Els bleef nog altijd een bijzonder belang in haar stellen, ofschoon zij sedert lang opgehouden had hare partij tegen iemand te nemen. De boosaardige natuur van het kind vertoonde zich te duidelijk en te onophoudelijk, om niet zelfs haar tot zwijgen te brengen, en zij zelve moest meer dan eens Barbara bewonderen, die het ongelukkige meisje zoo geduldig bleef verdragen en beschermen. Els ging niet gaarne meer naar de hoeve van Dirk Noren. Zoo dikwijls zij er was, dan was dat kwaadaardige kind haar een steen des aanstoots. Immers behalve het medelijden en de verontwaardiging, die zij beide gevoelde, zoo zag zij in Neeltje een duidelijk bewijs, dat God de gebeden niet verhoort. En dit was nie langer eene onverschillige zaak voor Els. Haar zoon en hare dochter waren tegenwoordig onder het gehoor van dienzelfden predikant, die bij gelegenheid van Neeltje's doop zulke troostrijke woorden tot het hart van Jannetje gesproken had; beide waren door zijne getrouwe prediking tot de kennis van den Verlosser gekomen, en beide trachtten thans ook hunne oude moeder in hunne zaligheid te doen deelen. Maar Els schudde het hoofd en wilde er niet van hooren; ‘praatjes,’ zeide zij, ‘anders niet.’ Dochter en zoon begonnen echter telkens weder, en ofschoon Els haar hoofd bleef schudden, de heimelijke wensch ontstond toch in haar hart, dat het geene praatjes mogten zijn, zij gevoelde behoefte aan de rust, aan den vrede des geloofs. Maar telkens wanneer die wensch, die behoefte boven kwamen, trad Neeltje haar voor den geest; het ernstige geloof van
Jannetje, ofschoon zij het als dwaasheid beschouwde, had toch eenen diepen, zeer diepen indruk op haar gemaakt. Onwillekeurig had zij acht geslagen of het vervuld zoude worden, en zij had het beschaamd, geheel vernietigd gezien, en zij konde niet gelooven.</p>
<p>Om dezen tijd, kort na het tooneel zoo even beschreven,
<pb n="600"/>erfde Barbara van eene oude tante. De erfenis was nog al aanzienlijk en al de buren gingen Dirk en zijne vrouw geluk wenschen. Els ging er ook op eenen namiddag heen. Barbara was aan het strijken, en kleine Dirk zat naast haar in den kinderstoel. Dientje stond bij de tafel, en gaf hare moeder de ijzers aan. Neeltje zat op hare stoof naast het raam en keek in een leesboek, want Dientje en zij gingen naar school. ‘Wel Barbara, ik wensch u geluk, mensch! Dat is nog eens een fortuintje,’ zeide Els, toen zij binnenkwam.</p>
<p>‘Ja, Els, dat is het wel, en geheel onverwacht, want nicht Trijntje was de oude moei nader dan ik. Trijntje is haar zusters kleindochter, en ik ben de dochter van haar nicht. Maar het komt wel van pas, Els.’</p>
<p>‘Dat geloof ik wel, met zulk een zoodje kinderen.’</p>
<p>‘Ach ja, als men rekent voor zes kinderen, dan is het nog niet zoo veel. De kleuters kunnen wat aan.’</p>
<p>‘Zes?’ herhaalde Els fluisterend, en zij wees op Neeltje.</p>
<p>Neeltje's scherp oor had het woord vernomen, en snel opziende, ontging haar het gebaar van Els niet. Zij legde haar boek neder en ging uit het vertrek. ‘Zal <hi rend="i">zij</hi> voor de erfenis meêrekenen?’ vroeg Els thans luide.</p>
<p>‘Ja,’ hernam Barbara, en zweeg een oogenblik. Zij werd bleek en gaf het ijzer aan Dientje. ‘Zie zoo Dien,’ zeide zij, ‘ik zal even rusten, ga maar wat spelen. - Dat kind benaauwt mij,’ hernam zij. ‘Het is alsof een booze geest mij in haar vervolgt. Voorleden week had ik Jannetje genoemd daar zij bij was, en daar stond zij 's nachts vóór mij, bijna nakend en zoo wild als zij soms wezen kan, en vroeg wie Jannetje was. Het ging mij door merg en been. Zij vroeg mij Els,’ fluisterde Barbara, ‘of Jannetje haar lief had. Ik kan u zeggen, ik ben er ziek van geweest, en ik durfde er Dirk niet van spreken. Maar dat weet ik wel, wat ik aan geld en goed heb, daar zal zij van meê hebben, als ik het haar geven kan, zoo veel als de anderen. Ik wil mijn geweten vrij hebben. Ik kan dien angst niet doorstaan.’</p>
<p>‘Wel, Barbara, gij zijt immers goed voor haar. Mogt het ongelukkige schepsel het maar erkennen en er u wat liefde voor betoonen.’</p>
<p>‘Liefde! haat is er in haar hart en anders niet. Dankbaar-<pb n="601"/>heid, daar merk ik nooit wat van. Ik geef haar van alles het beste, en heb nog nooit een vriendelijk woord van haar gehad. Ik konde haar toch anders behandelen, haar minder eten, minder kleêren geven, maar het schepsel voelt er niets van. Zij zal nog geen speld voor mij oprapen. Last en onkosten hebben wij van haar, dat is alles!’</p>
<p>‘Het is erg, Barbara, het is erg. Maar is zij sedert voorleden week niet veranderd, sedert zij naar Jannetje vroeg?’</p>
<p>‘Ik kan het niet zien,’ hernam Barbara, ‘zij gaat even stug haren gang.’</p>
<p>De vrouwen spraken nog eenigen tijd over dat onderwerp, weinig vermoedende, dat Neeltje ieder woord van haar gesprek hoorde. Het kind had bemerkt, dat het gebaar van Els haar gold, en nieuwsgierig naar hare bedoeling, had zij met opzet het vertrek verlaten, en zich in eene kast verscholen, waar zij ieder woord hooren konde. En daar bleef zij nog lang zitten nadat Els vertrokken was, stil en onbewegelijk, het gelaat in de handen verborgen. ‘Last en onkosten had men van haar, anders niet.’ Die woorden brandden haar in het gemoed. Hare tranen vloeiden weder, en zij reikhalsde om alleen in de wereld te zijn, om stil en onopgemerkt te kunnen leven. Niemand gaf om haar, zij gaf om niemand; maar zij konde de gedachte niet verdragen, dat vader en moeder onkosten van haar hadden, dat zij zich op hunne goedheid jegens haar beroemden; haar onstuimig gemoed kwam er tegen op, om verpligting te hebben aan degenen, jegens wie zij zeer goed wist, niet wel te handelen. Dat zij haar niet liefhadden, daarom gaf zij niet; dat zij hen niet liefhad, dat maakte ook niets bij haar uit; hunne rekening was effen, maar haar hoogmoed, en misschien een ontwakend geweten, maakten het haar onverdragelijk, dat zij zich edelmoedig jegens haar zouden toonen, terwijl zij hen met ondank beloonde. Effen moesten zij blijven. Het was waar, moeder gaf haar van alles het beste en mishandelde haar nooit, spaarde haar zelfs altijd; bittere tranen weenend erkende zij dit, maar het was haar een onverdragelijk gevoel. Konde zij niet iets doen om weder effen te worden. Helpen in de huishouding? Zij had er geen lust in. Zij wilde geene spelden voor Barbara oprapen, stormde
<pb n="602"/>het in haar gemoed; zij wilde niet, maar dan, dan moest zij het gevoel van verpligting behouden.</p>
<p>Sedert dien dag was zij nog stiller en eenzelviger.</p>
<p>&nbsp;</p>
<p>Barbara kreeg het druk met haar zestal, en de arbeid viel haar zwaar, daar zij een zevende verwachtte. Terwijl de geldelijke omstandigheden nu toch gunstig waren, besloot zij twee dagen in de week eene naaister te nemen. Els raadde haar zekere Dieke Grytema aan, die sedert een paar jaren een kamertje bij haren buurman gehuurd had ‘Het is een vlijtig, ordelijk mensch,’ zeide Els, ‘en geene babbeltrien, dat ook nog al pleizierig is.’</p>
<p>Dieke Grijtema werd dus ontboden. Het was eene lange vrouw, nog al mager, met een bleek, alledaagsch gezigt, in eene net geplooide neepjesmuts. Zij was inderdaad eene geschikte naaister, en daarbij stil en ingetogen. Voor een raam van de keuken zat zij met de groote naaidoos, waarop behoorlijk een groen kussentje prijkte, een stoel voor haar om iets uit de hand te liggen, en de hooge, ronde naaimand er naast. Toen de middagmaaltijd was afgeloopen, en zij aan haren arbeid was teruggekeerd, kwamen de kinderen rond haar staan. Er was nog een uur tijds vóór dat de school aan ging, en Neeltje stond met haar boek in de hand op eenen afstand en zag ook toe. Dieke hield van kinderen. Zij sprak met de kleinen en vertelde hun korte geschiedenisjes, en was regt aardig met hen. ‘Maken zij het u niet te lastig, Dieke,’ vroeg Barbara, ‘zij kunnen buiten wel eens wat gaan spelen.’</p>
<p>‘Neen, neen, vrouw, ik houd van dat kleine goedje. Gij hebt al een aardig zoodje bij een.’</p>
<p>‘Zes. Ja het kan schikken.’</p>
<p>‘Zijn ze allen van u? Is er niet een kind van Jannetje Biedewold bij?’</p>
<p>‘Ja, het grootste, Neeltje, was haar kind,’ zeide Barbara haastig. Met een kwam zij naar Dieke toe en begon over een kleedingstuk te spreken, dat versteld moest worden. Toen zij wegging, kwam Neeltje digter bij haar staan, het boek nog altijd in de hand. Telkens wanneer Dieke opzag, veinsde zij te lezen, maar gedurig sloeg zij hare oogen weder van het boek op de naaister. Deze ontmoette eindelijk eens
<pb n="603"/>haren blik, knikte haar vriendelijk toe en zeide: ‘Ik heb uwe moeder wel gekend, liefje.’</p>
<p>Neeltje staarde haar een oogenblik aan en liep toen weg. Om vijf uur kwam zij weder uit de school, en zoolang Dieke nog bleef, stond Neeltje ergens in hare buurt naar haar te kijken; beproefde Dieke haar aan te spreken, dan liep zij weg. 's Avonds werd er over Dieke gesproken: ‘Het lijkt een goed mensch,’ zeide Dirk.</p>
<p>‘Ja,’ antwoordde Barbara, zeer goed. Maar zij heeft toch een gemakkelijk leventje, den geheelen dag op haren stoel en 's avond nog vijf stuivers toe.’</p>
<p>‘Dat is waar, zij kan een aardig sommetje verdienen.’</p>
<p>Den volgenden morgen kwam Neeltje vóór Barbara staan, toen deze de vaten afwaschte. ‘Moeder,’ zeide zij, op haren gewonen, vreemden toon. ‘Moeder, ik wil naaister worden zoo als Dieke Grytema.’</p>
<p>‘Naaister?’</p>
<p>‘Ja.’</p>
<p>‘Maar dat behoeft niet, Neeltje. Uw vader heeft geld genoeg, dat gij te huis kunt blijven.’</p>
<p>‘Ik wil naaister worden.’</p>
<p>‘Nu dan kunt gij bij vrouw Jansen op de naaischool gaan.’</p>
<p>Neeltje keerde zich om en ging heen. Den volgenden dag kwam Dieke Grytema weder. Neeltje stond weder al den tijd, dat zij te huis was, op eenen afstand naar haar te kijken. Dieke sprak haar somtijds aan, maar kreeg geen antwoord; Neeltje wendde het hoofd af, als zij tot haar sprak. Doch 's avonds, toen Barbara in den melkkelder, en de andere kinderen buiten waren, naderde Neeltje Dieke en zeide snel cn schichtig: ‘Was mijne moeder Jannetje net als deze moeder?’</p>
<p>De vrouw zweeg een oogenblik verrast en zeide toen: ‘Uwe eerste moeder was veel kleiner en teerder dan deze. Het was een goed, liefmensch. Ieder, die haar kende, hield van haar.’</p>
<p>Het gelaat van het kind veranderde; de harde, ruwe trekken werden zachter, haar mond beefde; zij zag Dieke nog een oogenblik onbewegelijk aan, als of zij nog meer verwachtte, wierp toen plotseling de schort over het hoofd, en liep snikkende weg. De naaister moest haren bril ver-<pb n="604"/>scheidene malen afnemen en afvegen in het volgende half uur vóórdat het werk weder wilde vlotten, en sedert dat oogenblik sloeg zij het kind met warme belangstelling gade. Neeltje vermeed zorgvuldig met haar te spreken, zoodra er iemand bij was, maar pas waren zij alleen, of zij kwam en deed eene andere vraag omtrent Jannetje, en dikwerf gebeurde het, dat zij daarna ijlings snikkende wegliep.</p>
<p>Eens, verscheidene weken na de komst van Dieke, waren zij, Barbara en Neeltje te zamen in de keuken. Neeltje leunde naast den schoorsteen en staarde in het vuur; Barbara had haren jonggeborene op den schoot, dien zij kleedde. Op den schoorsteenmantel lag een papiertje met spelden. Barbara had het noodig, maar kon moeijelijk opstaan; zij strekte de hand uit om het te nemen, maar het was te ver; zij boog zich nog meer, toen het kind juist eene beweging maakte en zij uit angst, dat het konde vallen, het papiertje los liet, dat op den grond viel, terwijl de spelden her- en derwaarts rolden. Neeltje stond er bedaard naar te kijken, zonder eene beweging te maken om te helpen; Barbara vroeg het ook niet en met een gemelijk, ‘och, lieve tijd,’ bukte zij zich om er eenige op te rapen, toen Dieke toe schoot en haar de meeste aanreikte. Barbara kleedde het kind verder aan, zette het in de wieg naast Dieke, en ging naar den kelder, waar Trijntje op haar wachtte. Met een stond Neeltje weder naast Dieke, en deze, die daaraan gewend was, begon terstond haar iets van hare moeder te verhalen. ‘Uwe moeder, Neeltje, was niet veel grooter dan gij nu zijt, toen hare moeder stierf; haar vader was al lang dood, eene oude moei nam haar tot zich. Ik naaide dikwijls bij de oude Mieke, en daar zag ik uwe moeder dan. Zij was toen al een zeer lief, zacht meisje, zoo goed als er maar weinigen zijn. Eens zat ik daar ook zoo in mijn hoekje bij het raam, terwijl uwe moeder al zingende bezig was het vertrek te vegen, en alles netjes aan kant te brengen. Zij deed al het huiswerk voor hare moei, altijd even gewillig en vriendelijk, ofschoon de oude onophoudelijk bromde en er zelden iets naar haren zin gedaan werd. Jannetje zette, toen zij gereed was, het koffijkannetje op eenige kooltjes aan den haard voor hare moei als zij beneden kwam, en het kopje en schoteltje op de tafel en de
<pb n="605"/>boterham gesmeerd en gesneden er naast. Pas had zij het gedaan, toen oude Mieke uit haar klein kamertje kwam opdagen. Jannetje zeide haar vriendelijk goeden morgen. De oude antwoorde gemelijk en knorde terstond, dat het kabinet niet genoeg gewreven was. Jannetje nam den wrijfdoek en ging weder aan den gang. Mieke wilde zich intusschen een kopje koffij inschenken, maar zij vatte de kan wat onhandig aan, en plof, zij viel om, al de koffij in het vuur, en de kan stuk. Toen zette de oude het op een grommen; het was Jannetje's schuld alleen, zeide zij, die had het kannetje niet goed gezet, en zij zoude het haar wel leeren; zij zoude nu geene nieuwe muts bebben, maar konde nog met de oude blijven loopen, en zoo bromde zij al voort, bij iedere bete van hare boterham, die zij zonder koffij moest gebruiken. Jannetje sprak geen woord, maar haalde haar wat versche melk. In plaats van te danken, bromde de oude dat zij afgeroomd was, juist toen liet zij hare snuifdoos vallen; Jannetje was aan den geheel anderen kant van het vertrek, maar zij schoot toe en raapte de doos op. Naderhand vroeg ik haar: ‘Jannetje, hoe kunt gij zoo geduldig zijn?’ - ‘Ik ben niet zeer geduldig, Mieke,’ zeide zij. ‘Ik voel dikwijls ongeduld als Miekemoei zoo gromt, maar ik doe mijn best om geduldig te worden; het spijt mij zoo als ik het niet geweest ben? - En zoo deed en zoo sprak zij altijd.’</p>
<p>Mieke hield hier op en Neeltje vroeg niet meer, maar bleef stil met het hoofd in de handen zitten. Toen zij Barbara hoorde aankomen, sprong zij snel op, liep naar den haard, raapte eenige spelden die er nog lagen, op, legde ze op het papiertje, en spoedde zich toen weg.</p>
<p>Zulke verhalen deed Mieke haar nog meer, en Neeltje luisterde met onverzadelijke begeerlijkheid, en langzamerhand oefenden zij eenen merkbaren invloed op haar uit. Hare trekken verloren hunne woeste uitdrukking; in plaats van het driftige en norsche, dat haar vroeger kenmerkte, kwam er nu iets zachts en treurigs in haar uiterlijk, maar met dat al bleef zij stil en ingetogen. En die verandering ging niet dan langzaam voort; te langzaam om hare naastbestaanden sterk in 't oog te loopen, ofschoon de verhouding tot hen er ook door verbeterde. Barbara droeg een ligter
<pb n="606"/>hart om; Dirk bejegende haar minder hard, en de kinderen waren niet meer zoo schuw van haar.</p>
<p>&nbsp;</p>
<p>Jaren waren er verloopen. Neeltje had het naaijen bij vrouw Jansen geleerd, en groote vorderingen onder haar opzigt gemaakt. Zij was thans zelve eene naaister, en verstond haar ambacht goed. Haar zwak ligchaam had echter onder het aanhoudende zitten geleden, en voor dat iemand er op lette, had zich eene scheefheid bij haar ontwikkeld, welke met de jaren sterk toenam. Zij droeg, toen zij opwies, den naam van gebogchelde Neele in de buurt, maar die naam wekte hare drift thans niet op, zoo als dit vroeger het geval zoude geweest zijn. Stil en ingetogen als altijd, was zij thans even zacht en geduldig als vroeger ruw en hevig. Haar gelaat was noch schoon, noch in het oogvallend leelijk; klein van gestalte wegens hare mismaaktheid, altijd netjes en eenvoudig gekleed, eenen zwarten rok, een paars jakje aan, eene neepjes muts met een wit lintje op, hare blaauwe oogen, waaruit eene stille, geduldige droefgeestigheid sprak, meest nedergeslagen, ging zij door de wereld, zonder veel opgemerkt te worden. Barbara en zij bejegenden elkander thans met welwillendheid; haar vader was insgelijks vriendelijk jegens haar, en toonde zelfs eenigen hoogmoed over hare handigheid met de naald. Hare stoplappen hingen in bruine lijsten gezet aan den wand der keuken, en Dirk zag gaarne, dat men ze opmerkte.</p>
<p>Dieke Grytema was sedert een paar jaren overleden, maar. Els leefde nog, en haar oog rustte nog dikwijls medelijdend op het arme, gebogchelde meisje, voor wie het leven zoo weinig aanlokkelijks had.</p>
<p>Neeltje kreeg vele naaihuizen, waaronder ook eenigen in de stad. Hare nicht had haar aan de vrouw van den predikant aanbevolen, die op den dag hares doops zoo troostrijk voor hare moeder gepredikt had. Dáár naaide zij thans ook en allengs werd dit het huis waar zij het liefste naar toe ging. Mevrouw Doijer sprak dikwijls met haar over ernstige onderwerpen, en wekte langzamerhand hare belangstelling op. Haar vader had haar gezegd, dat, nu zij naaister bij den heer Doijer aan huis was, zij hem ook wel eens mogt gaan hooren. Op zekeren zondag, eenen merk-<pb n="607"/>waardigen dag in haar leven, zag men Neeltje dan onder de menigte, die in het heiligdom toevloeide. Het krachtige gebed des leeraars en het plegtige gezang, dat vierstemmig door het grootste gedeelte der gemeente werd aangeheven, troffen haar reeds bijzonder, maar hoe anders werd het haar nog bij de predikatie te moede. De heer Doijer sprak over de woorden: ‘Komt tot Mij, gij die vermoeid en belast zijt, en Ik zal u ruste geven.’ - Heerlijk schilderde hij die rust af, toonde het onvoldoende van al wat de wereld vrede en geluk noemt, en drong bij zijnen hoorderen aan, om de uitnoodiging van hunnen verlosser niet te versmaden, om bij hem eeuwigen vrede, eeuwige zaligheid te zoeken. Vooral wendde hij zich tot de vermoeide harten, die het holle der wereld hadden ondervonden, en, moede van de wereld, moede van zich zelven, ter nedergebogen daar heen leefden. Hij sprak hun van de liefde des Heeren, die slechts wachtte tot dat zij tot Hem wilden komen, om hunne harten met zijne rust, met eenen hemelschen, zaligen vrede te vervullen. Hij noodigde ze uit, hunne vermoeide hoofden aan de borst van Hem te leggen, die meer dan eene moeder liefhad.</p>
<p>Gods geest was met den prediker dien dag. Welke woorden, welk eene tijding voor het gemoed der arme Neeltje. Haar hart was sedert lang, o zoo moede, en zij had van geene rust geweten, en daar hoorde zij de woorden, die ook aan haar gewond gemoed vrede moesten aanbrengen. Voorover gebogen, stortte zij heete tranen, en sedert dien dag straalde er eene stille zachte vreugde uit de blaauwe oogen, en verlichtte het bleeke, ziekelijke gelaat.</p>
<p>Zij ging sedert geregeld in die kerk; te huis werd zij nog zachter, nog vriendelijker, nog hulpvaardiger, ofschoon zij stil en ingetrokken bleef; zij sprak nooit van hare gevoelens, maar las vlijtig uit den bijbel, zonder daarvan een geheim te maken. Zij had vrede gevonden.</p>
<p>&nbsp;</p>
<p>Eens op eenen morgen zat Neeltje in het vertrek haars vaders te werken. Zij was duizelig geweest den vorigen dag, en Barbara had haar aangeraden, te huis te blijven. Zij was bezig om eenig linnen te verstellen, toen Els binnen trad. Barbara streek en Dientje stond te schuren. ‘Goeden dag zaam,’ zeide Els, ‘hoe gaat het hier? Ik kom u
<pb n="608"/>uwen grooten ketel te leen vragen, Barbara. Jan heeft zijn varken geslagt.’</p>
<p>‘Goed Els, Dien schuurt hem net. Wel, wat zegt gij wel van Pietemoei?’</p>
<p>En zoo babbelden de vrouwen voort, tot dat op eens een zonderling geluid haar deed omzien. Dáár zat Neeltje, doodsbenaauwd, met bloed bedekt. Verschrikt sprongen zij toe, wendden de gewone hulpmiddelen aan, en bragten haar, toen het bloedbraken wat bedaard was, in de bedsteê te bed. Zij lag uitgeput, de oogen gesloten, doodsbleek.</p>
<p>‘Drink eens, Barbara,’ fluisterde Els. ‘Gij ziet bleek van den schrik en het is mij ook in de beenen geslagen.’ Na een oogenblik voer zij voort: ‘Dat het zoo treffen moest; hare moeder heb ik op haar sterfbed opgepast, en dat ik nu hier moet zijn, nu zij dat overval krijgt.’</p>
<p>De doctor kwam, en schreef Neeltje eene aderlating en volkomene rust voor. Els kwam gedurig kijken; zij had geene rust te huis. Al het gebeurde met Jannetje stond haar weder zoo levendig voor den geest, en onwillekeurig drong het haar naar Neeltje's sterfbed. Geheele dagen bragt zij daar door. Barbara had haar gaarne om te helpen, en eindelijk bleef zij zelfs op de hoeve slapen.</p>
<p>Zekeren dag ging Dirk bij Neeltje, voor dat hij aan den arbeid begon. ‘Hoe gaat het, Neele,’ vroeg hij, ‘zijt gij wat luchtiger?’</p>
<p>‘Ja vader,’ antwoordde de zieke dankbaar, ‘veel luchtiger. Ik gevoel mij zoo wel van daag.’</p>
<p>‘Dat is goed, gij moet maken, spoedig op de been te zijn.’ -</p>
<p>Dirk knikte vriendelijk en ging heen. ‘Ja Neele, wij kunnen u niet meer missen,’ zeide Barbara, terwijl zij haar een kopje gerstennat aanreikte.</p>
<p>Neeltje dankte met eenen glimlach, en zeide toen: ‘Els, heb ik u niet op den dag toen ik ziek werd hooren zeggen, dat gij mijne moeder hadt opgepast?’</p>
<p>‘Ja Neeltje, ja, ik heb uwe moeder, al de weken dat zij ziek was, opgepast. Uwe moeder was eene goede, lieve vrouw.’</p>
<p>Neeltje zweeg een oogenblik en vroeg toen: ‘Heeft zij u ook over mij gesproken?’</p>
<pb n="609"/>
<p>‘Over u? Ja, menige, menige keer, het arme schepsel.’</p>
<p>‘Wat zeide zij Els?’</p>
<p>Els bedacht zich een oogenblik en herhaalde toen alles wat Jannetje haar gezegd had, hoe zij over haren man had gezucht, en haar kind met vertrouwen had kunnen overgeven. Zij herhaalde alles wat Jannetje van de preek bij het doopen verhaald, hoe deze haar getroost en bemoedigd had. Zij verhaalde ook, dat zij in Jannetje's overtuiging niet had kunnen deelen, en haar dit wel getoond had, maar hoe de stervende moeder even vast aan haar geloof was blijven vasthouden. ‘En zij heeft het mede naar het graf genomen,’ besloot zij eindelijk, ‘gelukkig voor haar, want haar hart hing zoo innig aan u. -’</p>
<p>Barbara zat zwijgend voor de bedsteê, en hoorde, het hoofd in de hand geleund, het verhaal van Elsje aan. Neeltje luisterde met diepe aandoening; tranen vloeiden langzaam langs hare ingevallene wangen, en eene zalige uitdrukking van innige vreugde en dankbaarheid verspreidde zich over haar gelaat.</p>
<p>‘Moeder, lieve moeder,’ zeide zij zacht, toen Elsje een poosje had gezwegen, ‘ja, God heeft uw gebed verhoord. God is een hoorder des gebeds.’</p>
<p>‘Neeltje,’ riep Els verwonderd, ‘wat meent gij?’</p>
<p>‘Onze God is een trouwe God,’ zeide Neeltje plegtig. ‘Hij heeft mijner moeder bede vervuld.’</p>
<p>‘Vervuld! Neeltje, gij zijt immers ongelukkig geweest. Gij hebt geen vrolijk uur gehad, arm schepsel.’</p>
<p>‘Ja, het is waar, ik ben ongelukkig geweest, zeer ongelukkig, ik geloof door mijne eigene schuld. Ik was slecht en boos en niemand had mij lief. Maar daarom, omdat mijn kind zoo bedroefd, zoo moede was, daarom heb ik ook de boodschap van mijnen Verlosser, “kom tot Mij, gij allen die vermoeid en belast zijt, en Ik zal u ruste geven,” zoo goed kunnen begrijpen. Daarom trok het mij terstond tot zijn huis, tot zijne liefde. Ik ben hier voor korte jaren ongelukkig geweest, maar het was om mij voor een eeuwig geluk geschikt te maken.’</p>
<p>Neeltje had zich in bed opgeheven; zij strekte de armen uit naar boven, en riep met eene bijna juichende stem: ‘Ja moeder, moeder, God is een hoorder des gebeds.’</p>
<pb n="610"/>
<p>Toen zonk zij verbleekende neder. Haar oog brak, zij gaf nog eenen snik, en Jannetje had haar kind weder.</p>
<p>&nbsp;</p>
<p>Bij het sterfbed van Neeltje zonk Els op hare kniën neder. Haar ongeloof was gebroken, en de juichende woorden van het stervende meisje waren diep in haar hart gedrongen. Zij bad ook en God verhoorde haar en nam haar op in zijne kudde. Neeltje's dood had eenen diepen indruk op haren vader en op Barbara gemaakt, ofschoon zij er zich nooit over uitlieten; en wij mogen hopen, dat het aandenken van het gebogchelde, ongelukkige meisje niet geheel zonder zegen voor de inwoners der hoeve bleef.</p></div>
<div type="chapter">
<interpGrp>
<interp type="secundair" value="indon01"/>
</interpGrp>
<head rend="h3">Uit het soldatenleven op Java.</head>
<p>Het ruime binnenplein der kaserne te Weltevreden is met zoo even uit Nederland aangekomen troepen gevuld. De bloeijende gezigten en het frissche uiterlijk der meestal jeugdige soldaten steken zeer vreemd af bij de bleeke gelaatskleur en de vermagerde gestalten der oudere krijgers, die toegesneld zijn om hunne toekomstige kameraden te verwelkomen. De gezonde zeelucht en het regelmatige scheepsleven, gedurende een drietal maanden, hebben den zwakken gesterkt en den krachtigen noch krachtiger gemaakt; zij zijn vol levenslust en het valt hun inderdaad zeer moeijelijk, zoo lang onbewegelijk in het gelid stil te staan, tot zij door een stafofficier geïnspecteerd zijn. Hunne blikken zwerven van het eene voorwerp naar het andere, want alles is nieuw en vreemd voor hen. De meesten hooren ter naauwernood iets van de korte aanspraak des bevelhebbers, die hen in niet bijzonder bloemrijke soldatentaal mededeelt, dat de geringste overtreding der krijgswetten ten strengste gestraft zal worden, en zij dus te weten hebben, wat hun te doen staat. De weinigen, die nog enkele woorden dezer strafpredikatie opvangen, maken in stilte de opmerking, dat deze toespraak zeer verschilt van die, met welke de kommandant van het werfdepôt te Harderwijk afscheid van hen nam en waarin het heet, dat zij in een land kwamen, overvloeijende van melk en honig, waar ieder soldaat als een deftig heer zou kunnen leven, om later met een goed pensioen weder naar het moederland terug te keeren.</p>
<pb n="611"/>
<p>‘Dat komt door de verandering van het klimaat!’ zegt korporaal Beekman, die door zijne makkers voor zeer geleerd wordt gehouden, en niemand spreekt hem tegen.</p>
<p>Na afloop der inspectie mogen de soldaten de kazerne verlaten; en het is waarlijk belagchelijk hunne verwondering over al het vreemdsoortige dat hen omringt, te zien, alsmede de opregt gemeende vragen te hooren van sommigen, die nieuwsgierig zijn te weten, hoedanig zij zich tegen een onverwachten aanval van tijgers en olifanten moeten wapenen.</p>
<p>De Chinezen loeren op de <hi rend="i">barus</hi><note n="(1)" place="foot">Baru (baroe), scheldnaam voor de uit Europa gekomen blanken.</note>, gelijk de spin op eene vlieg, en wee den soldaat, die lust heeft, zich het een of ander door hunne bemiddeling te verschaffen; hij wordt op planmatige wijze geplunderd, tenzij een oud-gediende hem als mentor ter zijde staat. De kantine wordt het allereerst bezocht, zijnde eene herberg, door de vaderlijke voorzorgen der overheid in de nabijheid der kaserne opgerigt. Het lust mij niet, de tooneelen van dronkenschap te schilderen, waarvan zulk eene kroeg den avond na de aankomst van nieuwe troepen getuige is; het moge genoeg zijn te vermelden, dat zoowel de policiezaal als het cachot weldra met jonge soldaten gevuld zijn, die in genoemde herberg hunne eerste proef in het drinken van arak hebben afgelegd.</p>
<p>Nadat de manschappen eenige dagen met de lans dienst gedaan hebben, worden zij bij de verschillende afdeelingen ingedeeld en over Java en andere Nederlandsche bezittingen verspreid. Hun soldatenleven heeft nu een aanvang genomen; zij hebben de eerste schrede gezet op eene baan, die hen tot geluk of ellende brengen zal.</p>
<p>De nieuweling staart nieuwsgierig rond, wanneer hij eindelijk de kompagniezaal in de kazerne binnen treedt, waar hij nu gedurende eenigen tijd verblijf moet houden. Hij zoekt naar bekende gezigten en hoopt hier of daar het oog van een vriend te zullen ontmoeten, maar hij ziet, helaas! niets dan vreemde gelaatstrekken en koele, onverschillige blikken, die op hem gevestigd zijn. Misschien vraagt deze of gene hem naar zijne geboorteplaats en wijst hem zijne slaapplaats aan, maar geenszins uit deelneming voor den vreemdeling, die zich nog zoo weinig op zijn gemak gevoelt:
<pb n="612"/>o neen! hij doet dit enkel in de hoop, dat de baru nog geld heeft en deze hem voor zijne minzaamheid mede naar de kantine zal nemen. Hij wil zich gaarne vergewissen, of hij zijne belangzuchtige vriendelijkheid nog verder zou kunnen uitstrekken, en vraagt daarom zonder verdere morgenspraak, met den duim en wijsvinger eene veelbeteekenende beweging makende:</p>
<p>‘Zeg eens, kameraad! bezit gij nog iets?’ Indien hierop een ontkennend antwoord volgt, dan verwijdert de nog zoo even vriendelijke krijgsman zich met een kernachtigen vloek en laat eenige gemeene spotwoorden hooren, waardoor een algemeen gelach ontstaat, terwijl de baru zich op zijne eenzame slaapplaats kan nederzetten om te zien en te hooren.</p>
<p>Jeugdige Javaansche vrouwen zijn met eene lieftalligheid, aan die bewoonsters van het morgenland zoo zeer eigen, bezig om voor hare minnaars schotels rijst met sambal<note n="(1)" place="foot">Aan smalle reepjes gesneden augurkjes.</note> gereed te maken, terwijl andere op de ledige slaapplaatsen zitten te snappen, en zich het toilet maken of de saronys<note n="(2)" place="foot">De sarony is het wijde overkleed der Javaansche vrouwen.</note> goed schikken. Gedurende deze bezigheid praten en kakelen zij gelijk een troep hoenders of eenden en twisten niet zelden met eenige Europeanen, die in weerwil der aangegane verbindtenis, hunne zoo even ontvangen soldij niet eerlijk met haar willen deelen.</p>
<p>‘Wij zijn toch inderdaad gelukkige menschen,’ roept een baardige oudgediende lagchend uit, terwijl hij van zijne brits opstaat en het bonte tafereel met spottenden blik overziet. ‘Waarlijk, ieder die gelegenheid heeft een blik in onze huishouding te werpen, moet ons benijden. Ongestoorde rust na gedaan werk; allerliefste zwarte dametjes, die ons met goedgunstige toestemming der overheid gezelschap mogen houden, om ons voor verveling te vrijwaren, en bovendien eene goede soldij! Jongens! wat kunnen wij meer begeeren?’</p>
<p>‘Niets meer!’ antwoordde een soldaat van zeer welopgevoed voorkomen. ‘De regering weet wat voor ons past; zij verzorgt ons gelijk hare kinderen. Zij zorgt zoo regt har-<pb n="613"/>telijk voor de zedelijke ontwikkeling der mannen, die Neêrlands magt in de Oost-Indische bezittingen staande moeten houden en alzoo in den eigenlijken zin des woords die magt vertegenwoordigen, voor welke men van de zijde der inboorlingen den diepsten eerbied verlangt.’</p>
<p>En lagchend en spottend wijst hij nu op een soldaat, die in zeer beschonken toestand het vertrek rond waggelt. Vloekend en razend tuimelt deze van de eene krib naar de andere, eene Javaansche vrouw voor zich uitdrijvende en een hevig geschreeuw doende hooren. Ongelukkigerwijze blijft zij met haar sarony aan eene ijzeren krib hangen, hetgeen haren vervolger de gelegenheid geeft haar te grijpen, die nu met zijne eene hand door hare ravenzwarte haren woelt en haar met de andere derwijze in het gelaat slaat, dat het bloed uit neus en mond stroomt. Onder huilen en schreeuwen vliegen hare bruine zusters haar ter hulp, wier teedere handen den magteloozen dronkaard van zijn offer losscheuren; de geslagen vrouw snelt echter naar buiten om aan de inmiddels zaamgestroomde inboorlingen, onder de hevigste gebaren en met woest gehuil de geleden mishandeling mede te deelen.</p>
<p>Dit schouwspel brengt bij de soldaten een luid gejubel te weeg; alleen de jongeling met zijn welopgevoed uiterlijk schudt treurig het hoofd en spreekt bij zich zelven: ‘zoo moet waarlijk de eerbied der inboorlingen voor hunne blanke meesters voorbij gaan.’</p>
<p>De jongeling heeft gelijk. Zoo moet hij voorbij gaan, om later voor verachting plaats te maken; en dat is het gevolg van eene aan alle soldaten toegestane gunst om met eene inboorlinge te mogen leven, zonder wettig gehuwd te zijn. Dat velen, zoo niet de meesten, daarvan gretig gebruik maken, is ligtelijk te begrijpen. Zoo hebben de diklippige schoonheden toereikende gelegenheid met het ongeregelde en woeste, dikwerf zelfs dierlijke handelen hunner blanke meesters naauwkeurig bekend te worden; en zijn niet zelden getuigen der walgelijkste tooneelen; doch wat haar oor hoort en haar oog ziet, wordt niet in den vrouwelijken boezem begraven, maar met die overdrijving, aan het morgenland eigen, aan alle bloedverwanten en vrienden verhaald.</p>
<div type="section">
<pb n="614"/>
<head rend="h4">II.</head>
<p>Het is een indrukwekkend schouwspel, als het bataillon op twee lijnregte gelederen op het plein der kazerne staat aangetreden en de bruine geweerloopen en blanke bajonetten in het zonlicht blinken. De overste lacht tevreden, nadat de korte inspectie, zonder eenige de minste gelegenheid tot berisping gegeven te hebben, afgeloopen is; nog eenmaal vestigt hij zijne blikken met zigtbaar welgevallen op de mannen, waarop hij als aanvoerder trotsch is. Onbewegelijk gelijk beelden staan zij daar; maar hij weet dat zijne stem die beelden in vurige, eergierige, strijdlustige krijgers kan veranderen, als hij hen, gelijk reeds meermalen plaats had, tegen de oproerige, ongehoorzame inboorlingen moet aanvoeren. Hij kent de mannen van het bataillon schier allen bij hun naam. Hij weet, dat die reusachtige jongeling, ginds aan den vleugel, met zijne vurige blikken en dien zwarten knevel eenmaal kandidaat was, dien het verveelde langer op een beroep te wachten en derhalve zijn geluk in de Indiën wilde beproeven. Hij kent ook zijn nevenman, dien Gelderschen baron, die wegens eene ongelukkige liefde door zijne bloedverwanten verstooten werd en nu met een zekeren trots den soldatenrok draagt. Hij zou ons ook de lotgevallen van den bleeken man kunnen mededeelen, die het penseel met het geweer verwisselde, alsmede die van zijn nevenman met zijne welgevormde gelaatstrekken, die nog voor een klein getal jaren equipage hield en op alle bals en concerten te vinden was. Maar de overste zou ons daartegen ook gezigten kunnen aanwijzen, waarvoor wij als voor den boozen zouden terug deinzen en ons gevallen vertellen, welke ons eene siddering zouden aanjagen! Het bataillon is uit verscheidene bestanddeelen zamengesteld: Hollanders, Duitschers, Italianen, ja zelfs Grieken maken deszelfs kern uit, en nogtans zijn zij allen slechts één hart en ééne ziel, aan de bevelen van een man gehoorzaam!</p>
<p>Daar klinken de kommando's der officieren. Eene schijnbare verwarring, die echter weldra in de beste regelmatigheid overgaat, is het gevolg daarvan. De glad gepoetste wapenen blinken nogmaals in de stralen der ondergaande
<pb n="615"/>zon<note n="(1)" place="foot">In Oost-Indië wordt natuurlijk gedurende de heete middaguren niet geëxerceerd of gemarcheerd, maar alleen in de koele morgen- en avonduren.</note>, en onder den schellen klank der veldmuziek maakt het bataillon op den breeden zandweg eene zwenking. Ja, het is een heerlijk gezigt en het verwondert ons geenszins, dat wij de inboorlingen zien nederhurken om de troepen te zien voorbijgaan, want deze zijn inderdaad wel geschikt, hen voor de Nederlandsche wapenen schrik in te boezemen.</p></div>
<div type="section">
<head rend="h4">III.</head>
<p>De dienst des daags is voorbij, de compagniezalen zijn ledig en verlaten. De kantine is daarentegen tot stikkens toe met soldaten gevuld, die nu gedurende eenige uren van alle krijgstucht vrij zijn en niet langer naar de bevelen van een korporaal of onderofficier hebben te hooren. Zij zijn vrij tot dat de taptoe hen naar binnen roept en zij willen dien vrijen tijd gebruiken, om bij het glas zoo menig geleden onregt geheel te vergeten.</p>
<p>De biljartspelers hebben naauwelijks ruimte genoeg om ongehinderd te kunnen voortspelen en doen menigen valschen stoot, ingesloten als zij zijn door een aantal toeschouwers, die zich om hunne makkers geschaard hebben. Er wordt gedronken, gezongen, gevloekt, dat hooren en zien vergaat. Aan het buffet heerscht een woest gedrang en wild geroep; ieder wil het eerst bediend zijn en de kastelein heeft, niettegenstaande de hulp van een drietal zwarte kellners, werk genoeg allen te voldoen; het zweet parelt hem van de bruine wangen af, en hij kan de glazen niet zoo spoedig vullen als ze geledigd worden. Het geeft hem niets of hij al vraagt geduld te hebben en vol ijver al het mogelijke doet om de dorstigen te verkwikken; het gedrang wordt hoe langer hoe grooter en handen, als van onzigtbaren, doen telkens elk zoo even volgeschonken glas als met een tooverslag verdwijnen; het regent duiten op de winkelbank, en het gedrang neemt nog meer toe.</p>
<p>Verder in de zaal slenteren soldaten rond, die reeds half de hoogte hebben, en ieder dien zij ontmoeten de hand
<pb n="616"/>drukken en hem eeuwige vriendschap zweren. Ginds staat weder een soldaat, met de muts scheef op het hoofd en het glas in de hand; zijn frisch gelaat en bloeijende wangen verraden den baru, die tot het zoo even aangekomen transport behoort. Zijne oogen schitteren van bevrediging, want hij staat midden onder een aantal baardige, door de zon verbrande strijders, die hem - den nieuweling - hun besten kameraad noemen en zich vriendelijk jegens hem gedragen, om op zijne kosten eenige glazen arak te kunnen ledigen. Een grijze vleugelman, wiens groote neus eene zeer verdachte kleur heeft, klopt hem op den schouder en vraagt naar zijn naam.</p>
<p>‘Ik heet Brugman, kameraad!’ - antwoordt de jonge soldaat.</p>
<p>‘Brugman, zegt gij,’ herhaalde de grijze vleugelman met opgetogenheid. ‘Brugman!........drommels! mijne moeder heet ook Brugman. Dan zijn wij neefs!’ En te gelijk drukt hij zijn zoo op eens als uit de lucht gevallen neef de hand en klopt hem vertrouwelijk op de schouders, terwijl hij zijne oude vrienden een sluwen blik van ter zijde toewerpt. Het spijt den ouden krijger zeer, dat hij zoo even de laatste duiten zijner soldij heeft uitgegeven, anders zou hij zoo gaarne met zijn nieuwen neef en diens kameraden eens duchtig willen proeven.</p>
<p>‘Als het anders niets is! Geld genoeg!’ roept de baru blijmoedig en onthaalt zijn neef en de anderen zoo lang, tot hij zich op eens verbeeldt als ware hij nog aan boord en als wierd het schip door een vreeselijken storm heen en weder geslingerd. Hij klampt zich aan de biljarttafel vast en stamelt dat hij zich zeeziek gevoelt en naar zijne hangmat wil.</p>
<p>Niet verre van deze groep bevindt zich eene andere, die met gespannen opmerkzaamheid geheel gehoor is voor een korporaal, die met geheimzinnige orakeltoonen verkondigt, dat er iets bijzonders op til is en de overste hem in vertrouwen heeft medegedeeld, dat zich zwarte wolken aan den horizont op een pakken, die op het punt staan zich boven hunne hoofden te ontlasten.</p>
<p>‘Waarom?’ - vroeg een der toehoorders. De korporaal ziet hem met een verachtelijken blik aan en haalt de schou-<pb n="617"/>ders op; hij verwaardigt zich niet hem te antwoorden en ledigt intusschen zijn zesde glaasje.</p>
<p>‘Nog eentje, kameraad?’ vraagt deze hem nu met verzoenende hartelijkheid. De drinkebroêr knikt thans toestemmend en laat zich nog eenmaal inschenken, waarna hij weder andere geduldige toehoorders opzoekt om hen met eene dubbel slaande tong te herhalen, dat er iets bijzonders op til is.</p>
<p>Al deze tooneelen lossen zich ten laatste in eene Babylonische verwarring op en wanneer men de oogen sluit voor de gelijkheid der uniformen, zou men zich kunnen verbeelden op eene plaats te zijn, werwaarts alle natiën der wereld afgezanten hadden gezonden, om een wedstrijd te houden in het drinken en vloeken.</p>
<p>Daar valt het avondschot, ten teeken, dat het uur der rust is aangebroken en de kantine moet worden gesloten. Wie zich aan geene straf wil blootstellen, snelt naar de kazerne; alles dringt door elkander naar de gapende deuren, ja men strijdt om dezelve het eerst te bereiken. Wie niet meer in staat is op zijne voeten daarheen te gaan, wordt door zijne kameraden medegesleept. Een soldaat, wiens borst met de militaire Willems-orde versierd is, wankelt de laatste voort - hij doet alle moeite om staande te blijven, want alles draait met hem in het rond; hij gaat nog ettelijke schreden voort, maar plofte toen in het slijk neder. Een javaansch soldaat, die eveneens de ridderorde draagt, ziet het en roept met eenige bitterheid uit: ‘Wanneer ik nog tweemaal voor mijn dapper gedrag in den strijd gedecoreerd word, dan ben ik dezen blanke gelijk!’</p>
<p>Welligt hebben wij ons reeds te lang met de beschouwing dezer zich elken avond herhalende tooneelen bezig gehouden; doch wij deden zulks, om eene voorstelling te geven, waar de Indische soldaat zijne eenige uitspanning kan zoeken en waarmede hij zijne uren, gedurende welke hij van de dienst vrij is, doorbrengt. Onwillekeurig komt hierbij de vraag bij ons op: wie geeft er den soldaten gelegenheid toe, zich zooveel als mogelijk den naam eens menschen onwaardig te maken? Wie rigt in de onmiddelijke nabijheid der kaserne deze kantinen op, waar men zich voor ettelijke duiten aan het meest uitspattend genot van arak en andere, zoozeer bedwelmende
<pb n="618"/>dranken kan overgeven? Wie stelt den kastelein aan en geeft hem vrijheid, ja legt hem zelfs den pligt op, dadelijk na de reveille zijne deuren te openen, opdat de tot een slaaf van den bed welmenden drank geworden soldaat geen oogenblik zou behoeven te wachten, zich voor de dagelijksche dienst ongeschikt en voor de disciplinaire klasse<note n="(1)" place="foot">De tweede klasse van den soldatenstand, wier leden ligchamelijk kunnen worden getuchtigd.</note> geschikt te maken?</p></div>
<div type="section">
<head rend="h4">IV.</head>
<p>De visitatie is voorbij en heeft allen present gevonden. Het flaauwe schijnsel eener met slechte olie brandende lamp verlicht slechts schemerend de zaal. De meeste soldaten zijn reeds in diepen slaap; sommigen hunner, bedwelmd door het overmatige drinken, liggen snorkend en nog ten deele gekleed op hunne harde legersteden; enkelen zijn nog wakker en spreken zacht met elkander. Ginds zit een jongeling met gevouwen handen en voorover gebogen hoofd op den rand zijner krib, somwijlen eenige onverstaanbare woorden uitende; hetgeen een zijner makkers in de nabijheid ergert, die zijn hoofd opheft en zegt: ‘Houd u stil en ga slapen; gij stoort ons in onze rust!’</p>
<p>‘Rust - slapen!’ stamelt de jongeling; ‘slaap gij, indien gij zulks kunt, ik wil niet slapen - niemand kan mij daartoe dwingen!’ gaat hij voort met de eigenzinnigheid eens menschen, die te veel gedronken heeft.</p>
<p>Een half geuite vloek is het eenige antwoord, het welk hij hoort.</p>
<p>‘Ja, vloek maar, het deert mij niet. - Ik ben een lafaard! heeft de luitenant gezegd. - Ha! ha! dat heeft mij in cene vrolijke stemming gebragt en ik heb gedronken, veel gedronken...voor de eerste maal in mijn leven te veel, tot dat ik niet meer kon!...ha! ha! -’</p>
<p>‘Wie maakt daar ginds zooveel geraas?’ roept de korporaal van het andere einde der zaal.</p>
<p>‘Dat doe ik en dat wil ik doen!...De luitenant heeft mij voor een lafaard uitgemaakt, omdat ik sidderde toen men dezen morgen de soldaten der klasse afranselde, tot zij om
<pb n="619"/>genade riepen...Ik een lafaard, ik, die alleen daarom voor de Indiën dienst nam, om er roem en eer te behalen en de ridderorde te verdienen...Het was een officier, die mij zulks zeide, anders...’ en de jongeling balt de vuisten en slaat ze op zijne ijzeren bedkrib, dat het bloed er uitvloeit.</p>
<p>‘Houd uw bek!’ beveelt de korporaal, ‘of ik laat u dadelijk in arrest brengen!’</p>
<p>‘Mooi voorwaar! Eerst scheldt men iemand voor een lafaard en dan beveelt men hem te zwijgen!...Een soldaat moet zich dus maar laten beschimpen! Hij mag nimmer zijn eergevoel laten blijken. Zijn wij dan honden?’</p>
<p>Toornig staat de korporaal op, trekt zijn wapenrok aan en begeeft zich naar den rustverstoorder, dien hij gelast oogenblikkelijk te gaan liggen en stil te zijn; doch de door hartstogt vervoerde jongeling stoort er zich niet aan, maar gaat voort met schelden en schimpen.</p>
<p>‘Ontkleed u dadelijk, dronkaard!’ gebiedt de korporaal nogmaals.</p>
<p>Woedend springt nu de jongeling op.</p>
<p>‘Dronkaard!’ brult hij, ‘en dat zegt gij, gij!...Van den luitenant heb ik de beleediging verdragen, maar door u laat ik mij geen krenking welgevallen, al moet mij zulks het leven kosten. Daar!....’ en als met de zwaarte eens hamers valt zijne vuist op het hoofd van den korporaal neder; hij pakt hem bij de keel en verworgt hem bijna, zoodat zijn geroep om hulp naauwelijks hoorbaar is. Het geraas heeft intusschen velen uit den slaap gewekt; zij springen op en snellen den korporaal ter hulp. Alles is in beweging, eenigen houden den woedenden jongeling terug, die nogmaals op zijnen vijand wil instormen, maar deze heeft bereids de vlugt genomen naar de kamer van den sergeant-majoor, om hem zijn bebloed en gezwollen gelaat te toonen en van het voorgevallene rapport te brengen. Eenige oogenblikken later wordt de jeugdige soldaat, in weerwil van een wanhopigen tegenstand, in arrest gebragt.</p>
<p>Niemand van de gansche compagnie slaapt meer: men spreekt ernstig over het voorval en steekt de hoofden te zamen, want wat daar zoo even is voorgevallen, heeft niet alle dagen plaats. Er is zwaar tegen de krijgswet misdreven; de ondergeschikte heeft de hand tegen zijn meerderen
<pb n="620"/>opgeheven; men kent de vreeselijke straf, die op zulk eene overtreding gesteld is en den schuldigen ontegenzeggelijk treffen zal: de straffe des doods!</p>
<p>‘Wie was het, kent gij hem?’ vraagt men elkander; want niemand weet eigenlijk, wie hij is, die zich zoo zeer heeft te buiten gegaan.</p>
<p>‘Hij is een dergenen van het laatste transport, en eenige dagen geleden in onze compagnie ingedeeld,’ luidde het ernstige antwoord.</p>
<p>‘Hij moest dus die groote reis maken en behouden hier aankomen, om op zulk eene wijze te sterven!’ merkt treurig een der manschappen aan.</p>
<p>‘Wij moeten allen ons lot dragen!’ klinkt eene holle zware stem uit het midden van de zaal. Niemand weet tegen die uitgesproken waarheid iets in te brengen en het wordt weder stil; het duurt echter nog lang, alvorens de slaap de moede oogleden andermaal sluit.</p></div>
<div type="section">
<head rend="h4">V.</head>
<p>Met den kogel gestraft! - Welk een diepen indruk schijnt dit woord op de anders zoo hardvochtige krijgslieden te maken! Bij elk ander kommando hangen zij met eene zekere vreugde hunne wapens om en maken daarbij vaak zooveel nutteloos geraas als maar mogelijk is; maar thans hoort men niets daarvan, geen wapengekletter, geen gevloek, noch gezang; zwijgend grijpen zij hunne geweren; droefgeestigheid en ernst staan op aller gelaat te lezen. Zij komen ook thans niet onder de wapenen om eene gewone dienst te doen, om b.v. de wacht te betrekken of een militairen marsch te maken; neen! zij zijn in het geweer om het oordeel des doods aan eenen hunner kameraden te zien voltrekken, die zich gewelddadig tegen de krijgstucht heeft vergrepen; zij moeten tegenwoordig zijn om getuigen zijner laatste oogenblikken en van zijn doodstrijd te worden. Zij hebben dus wel reden om ernstig gestemd te wezen en meer dan gewoonlijk na te denken.</p>
<p>‘Tien gulden voor hem die mij wil remplaceren!’ roept een oud-gediende, die in hevige gemoedsbeweging de zaal
<pb n="621"/>op en nederloopt, te gelijk zijne beurs uithalende en dezelve een zijner kameraden voorhoudende.</p>
<p>‘Ik dank je hartelijk!’ antwoordde deze, het hoofd schuddende, ‘hoewel ik anders voor geld veel doe, dat weet gij. Voor tien gulden wil ik wel mijn geheele leven met de blaauwe boonen te doen hebben, maar om geen tienmaal tien gulden zou ik mijn geweer op dien armen drommel willen aanleggen; ik zou, geloof ik, geene rust noch duur meer kunnen hebben.’</p>
<p>‘En ik dan?....Ik word gedwongen, het te doen!’ roept de eerste spreker op hartstogtelijken toon; ‘ik moet de hand leenen om hem dood te schieten en beulswerk verrigten.’</p>
<p>‘Gij doet geen beulswerk door uw pligt te volbrengen; gij zijt daartoe door uwe meerderen gekommandeerd en het is natuurlijk, dat gij gehoorzaamt, zonder er uw geweten mede te beladen. Maar ik zou een beulswerk doen, indien ik voor eenige guldens in uwe plaats trad; neen, dan zou ik vrijwillig een moordenaar worden....’</p>
<p>‘Dat moge nu al waarheid wezen,’ antwoordde de oude krijger, ‘maar ik wenschte wel de koorts te krijgen als een paard, dan zou ik van dat bloedig werk bevrijd zijn.’</p>
<p>‘Ja! maar men kan niet ziek worden als men wil; men krijgt maar niet zoo op eenmaal de koorts, die gast komt meestal ongevraagd.’</p>
<p>Het gesprek wordt afgebroken, want het oogenblik is daar, op het plein aan te treden. - Weldra heeft men de strafplaats bereikt, waar eene doodsche stilte heerscht, alleen afgebroken door het fluisterend gesprek der officieren. De zandheuvel, voor welken de schuldige moet knielen, is bereids opgehoopt; - de kist, die zijn lijk zal bevatten, staat gereed.</p>
<p>Aller oogen wenden zich naar de zijde, van waar de gevangene moet komen; maar de eene minuut verloopt na de andere, zonder dat men hem ziet verschijnen. Dit wachten heeft iets pijnlijks, want ieder verlangt, alles zoo spoedig mogelijk voorbij te zien gaan, en elke seconde schijnt in uren te veranderen. Eindelijk hoort men eenig gewoel, een luid geraas laat zich vernemen; de wapenen kletteren bij de plotselinge beweging, die voor een oogenblik in de gelederen ontstaat. Hij komt! - Met langzame schreden nadert de
<pb n="622"/>gevangene, door eene wacht omgeven. Aan zijne linkerzijde bevindt zich de predikant, hem nu en dan woorden van troost en bemoediging toesprekende. De gang des veroordeelden is vast, zijn gelaat, ofschoon bleek als van een doode, kenmerkt geen het minste spoor van vrees voor den dood; zijn helder oog blikt vrijelijk rond en blijft lang op den zandheuvel gevestigd, dien men weldra bereikt heeft. Met vaste stem vraagt hij toestemming om van eenigen zijner kameraden afscheid te mogen nemen, welke laatste bede den veroordeelde door den overste niet geweigerd wordt. Zonder een woord te spreken, drukt hij hier en daar een kameraad, een makker met wien hij zich op zijn togt naar de Indiën op hetzelfde schip had bevonden, de hand; hij vraagde ook den korporaal vergiffenis voor de hem aangedane beleediging, die hem trouwhartig de aangeboden hand schudt, maar geen woord kan uitbrengen en slechts met moeite zijne tranen weerhoudt. Ook den officieren zegt hij vaarwel, die hem eveneens, zigtbaar geroerd, hunne groeten toewenschen; daarna begeeft hij zich naar een jeugdig officier, die naauwelijks eenige weken de epauletten draagt en ziet hem met een treurig lachje aan.</p>
<p>‘Gij hebt mij voor een lafaard uitgemaakt, luitenant,’ zeide hij op zachten, weemoedigen toon; ‘zoo gij dit niet gedaan hadt, zoude er veel niet geschied zijn. Ik zal u echter bewijzen, dat ik den dood niet vrees en dus geen lafaard ben. Leef wel, luitenant!’ Diep geroerd vat de jeugdige officier de hand des veroordeelden, maar wendt zijn hoofd af en laat een diepen zucht hooren, want hij gevoelt maar al te wel zijne schuld...</p>
<p>Neen, hij had hem niet moeten beschimpen; hij had moeten bedenken, dat het de eerste pligt des officiers is, zijne minderen met achting te behandelen, om door hen wederkeerig geacht te worden. Maar vele, hoewel gelukkig niet alle jonge officieren, meenen de krijgstucht het best te kunnen handhaven door de soldaten met verachting te behandelen en hen als geringe schepselen te beschouwen, die alleen door schelden en vloeken kunnen geregeerd worden. Zij verbeelden zich, dat het leger te hunnen dienste is en niet zij ten dienste des legers.</p>
<p>De veroordeelde heeft nu zijne laatste aardsche pligten
<pb n="623"/>vervuld en vrede gesloten met de menschen. Hij begeeft zich weder naar den predikant, dien hij verzoekt nogmaals met hem te bidden. Terwijl deze dit doet, buigt hij zijn hoofd, vouwt de handen en spreekt zacht de woorden van den geestelijke na. Nadat het gebed geëindigd is, ziet hij lagchend rond en brengt allen nogmaals een laatst vaarwel.</p>
<p>‘Vergeet vooral niet, mijnheer! wat gij mij beloofd hebt,’ zegt hij tot den predikant, terwijl een sombere wolk voor een oogenblik zijn voorhoofd bedekt; ‘vergeet vooral niet aan mijne arme moeder te schrijven, dat haar zoon haar in zijne laatste oogenblikken om vergeving heeft gebeden voor het leed, dat zij om zijnentwil geleden heeft - en nog lijden zal.’</p>
<p>De geestelijke herhaalt zijne belofte, hetgeen den ter dood veroordeelde blijkbaar bemoedigt.</p>
<p>‘Nu ben ik bereid mijn vonnis te ondergaan!’ roept hij met luider stemme en laat zich daarna zwijgend den doek voor de oogen binden; hij knielt vervolgens voor den zandheuvel neder en beweegt nogmaals zijne lippen om te bidden. De dienstdoende officier kommandeert den manschappen, die het oordeel des doods aan hem moeten voltrekken; naauwelijks hoorbaar leggen zij aan en op een tweede kommando worden de geweren losgebrand...Door een viertal kogels in de borst getroffen, stort de ongelukkige dood neder. Zonder den minsten doodstrijd is hij de eeuwigheid ingegaan en heeft het gekrenkte krijgsregt met zijn dood bezegeld.</p>
<p>Met klapperende tanden en doodsbleek mompelt een der soldaten van het vuurpeloton, ‘de koorts komt één uur te laat.’ Slechts met moeite kan hij zijn wapen houden en wankelt dermate, dat het de opmerkzaamheid der officieren gaande maakt. Naauwelijks in de kazerne teruggekeerd, moet hij naar het hospitaal vervoerd worden: een hevige koorts heeft hem bevangen en luid en onophoudelijk gilt hij: ‘ik ben de beul!’</p></div>
<div type="section">
<head rend="h4">VI.</head>
<p>Het militaire hospitaal te Weltevreden met deszelfs ruime zalen en heerlijke tuinen, is een sierlijk gebouw, en wanneer de vermagerde gestalten, welke men daar overal ziet, niet al te zeer van menschelijk lijden getuigenis gaven, zou men kunnen wanen zich in een vorstelijk paleis te bevinden.</p>
<pb n="624"/>
<p>Hoe stil en rustig is het in die zalen! Eene zuivere koele lucht waait ons uit dezelve tegen en met welgevallen rust het oog op het sneeuwwitte linnen, waarmede de ijzeren slaapkribben zijn bedekt. Maar weldra verdringt treurigheid en weemoed alle behagelijk gevoel, wanneer men de steunende en met den dood worstelende lijders ziet, wier bleeke en vermagerde gezigten boven dit linnen zigtbaar worden. Met bedaarde onverschilligheid slenteren Javaansche bedienden heen en weder, om de zieken de voorgeschreven geneesmiddelen toe te dienen, of naast de sponde van een stervende post te vatten, om hem, zoodra de laatste ademtogt is ontglipt, dadelijk van zijne hospitaalkleederen te ontdoen. Het is een ontzettend schouwspel, dien man daar ginds met den dood te zien worstelen en onder de onuitstaanbaarste pijnen der cholera te zien sterven; nog vreeselijker is het echter te hooren, hoe hij zijn lijden en zich zelven vervloekt en met verstijfde lippen nog godslasteringen van allerlei aard uitbraakt. Neen, dan vertoeven wij liever aan het ziekbed van dezen jongeling, wiens einde evenzeer met rassche schreden nadert. Zonder beweging ligt hij daar neder, en zijn rustig gelaat schijnt dat van een slapende. Wel mompelt hij onzamenhangende woorden en slechts bij tusschenpoozen spreekt hij duidelijk en verstaanbaar, maar soms hoort men hem den naam van moeder lispelen. Arme jongeling! Verre van haar zult gij den geest geven, het is haar niet vergund aan uwe sponde te staan, om met zachte hand het doodzweet van uw voorhoofd te wisschen en u woorden van liefde en troost toe te spreken. Eene vreemde, koude hand zal uwe oogleden toedrukken en eerst, wanneer gij reeds lang in de aarde sluimert, zal uwe moeder de tijding van uw verscheiden geworden.</p>
<p>Wat foltert gindschen krijgsman, wiens kaal geschoren hoofd onophoudelijk in beweging is, als wilde hij de koude waterdruppelen ontvlieden, welke op zijn gloeijend voorhoofd nedervallen? Zijne angstvallige blikken zwerven schuw door de zaal; hij roept de vergeving van onzigtbare wezens in en smeekt om hem niet te dooden. Zijne sidderende ledematen zijn met stevige banden aan zijne krib gebonden. Hij worstelt heen en weder, om zich van zijne boeijen te bevrijden; maar deze wederstaan zijn onmagtig pogen; luidkeels roept
<pb n="625"/>hij om hulp; zijne tanden klapperen en uit zijn door hevige stuiptrekkingen bewogen gelaat spreekt de namelooze angst van een ingebeeld gevaar. Hij lijdt aan die verschrikkelijke kwaal, welke door het onmatig gebruik van bedwelmende dranken wordt voortgebragt, onder den naam van <hi rend="i">delirium tremens</hi> of waanzin bekend en in Azië in de meeste gevallen doodelijk is.</p>
<p>Zoo konden wij ons van de eene sponde naar de andere begeven, om onder velerlei gedaante menschelijke ellende en ligchamelijk lijden te zien. Het zou ons dan duidelijker worden van waar het komt, dat er van honderde gezonde en nog in de kracht huns levens zijnde soldaten, die zich jaarlijks naar de Indiën begeven, zoo weinigen in het vaderland terugkeeren.</p>
<p>De regering moge zich nog zoo beijveren, Nederlanders en vreemdelingen voor de militaire dienst in de overzeesche bezittingen aan te werven; zij moge het handgeld verhoogen en de soldij vermeerderen, zij moge de schoonste beloften geven: slechts weinigen laten zich overreden derwaarts dienst te nemen; want men vreest maar al te zeer eenmaal het lot van die ongelukkigen deelachtig te zullen worden, die met ongeneeslijke kwalen bedekt terugkeeren en voor de verloren krachten hunner jeugd vaak met ondank beloond worden. Men schijnt thans een invalidenhuis voor zulke ongelukkigen te willen oprigten; dat zou eene groote weldaad zijn!</p></div></div>
<div type="chapter">
<interpGrp>
<interp type="secundair" value="veren02"/>
<interp type="secundair" value="groot01"/>
</interpGrp>
<head rend="h3">De zoogenaamde Vereenigde Staten van Amerika.</head>
<p>Engeland beroemt zich, en niet zonder reden, dat het vele belangrijke werken op verschillend gebied tot stand heeft gebragt; dokken en spoorwegen werden daar 't eerst aangelegd, handel en scheepvaart op een beteren voet ingerigt, de wetgeving en de staatsregering verbeterd, staatkundige denkbeelden, het eigendomsregt, de drukpers, de kerk en verschillende geloofsopvattingen genoten dáár volkomen vrijheid, groote geesten van Bacon tot Shakespeare, van Chattam tot Jonson zagen dáár het levenslicht - in Australië, Canada, Nieuw-Zeeland en Indië, legde men het eerst volkplan-<pb n="626"/>tingen aan, maar dit alles gaat John Bull niet zóó na aan 't harte als zijn magtig pleegkind - de <hi rend="i">Vereenigde Amerikaansche Staten</hi>, of zoo als hij die met eene schertsende zinspeling op de (<hi rend="i">United States U.S.) (Uncle Sam</hi>), Oom Sam noemt.</p>
<p>Het is waar de Vereenigde Staten zijn soms gelijk aan een oproerig kind geweest; maar dan ook had John Bull het oor geleend aan onoordeelkundige raadslieden, en daardoor reden tot ontevredenheid gegeven, hij had op zachtzinnige wijze willen straffen, maar juist die zachtzinnigheid had hem de nederlaag doen lijden. Het is aan den anderen kant ook waar, dat de zoon zich onderscheidde door eene ijdele eerzucht, grootspraak en een aanhoudend snoeven, zwetsen en liegen, dat wel veel eigen is aan weinig beschaafde lieden, hoewel het in dien graad toch zelden voorheen werd aangetroffen, maar 't was toch zulk een schoon kind! Het is wel waar dat deze ijdele eerzucht wantrouwen verwekte bij allen, die hem beminden, dat het terugwerkte op zijn vader, en beiden tot schande verstrekte; het is ook waar, dat uit grootspraak en leugen geen goed kan voortkomen, en dat (Oom Sam) zich hieraan toegaf, maar toch hij was zulk een schoon kind! Hetzelfde verschijnsel deed zich hier op, dat wij zoo dikwijls in het huisgezin waarnemen: de ouders zien menigmaal leelijke gebreken, die nog zeer goed zouden zijn uit te roeijen, over 't hoofd, omdat zij met 't goede voorkomen hunner kinderen zijn ingenomen, en wij allen, als wij een mooijen en smakelijken appel hebben, wat geven wij dan om een enkel vlekje dat zich op de schel bevindt?</p>
<p>En dat de zoon een goed voorkomen had, dit is boven allen twijfel verheven; waar kan men op de geheele wereld nu of in vroegere tijden eene volkplanting aanwijzen, die te vergelijken is met Amerika?</p>
<p>De verschillende landen waaruit het werelddeel bestaat, zijn veel uitgestrekter, zijn meer vruchtbaar, hebben meer natuurlijke hulpbronnen, de inwoners zijn meer beroemd om hunne veerkracht en werkzaamheid dan in menig koningrijk in Europa. Over het geheel genomen, vóór die noodlottige afscheiding hadden de Vereenigde Staten wel eenigeaanleiding om te snoeven, en zij hadden regt het volgende motto boven een hunner dagbladen te plaatsen:</p>
<pb n="627"/>
<lg type="poem">
<l>‘'t Is niet één enkle streek waar wij den scepter zwaaijen,</l>
<l>'t Onmeetlijk Vasteland staat onder ons gebied.</l></lg>
<p>Uit alle volksstammen der geheele wereld vormde zich eene bevolking, die zich zoo snel vermenigvuldigde, dat het spoedig elks verwachting overtrof, zoo dat die na een tijdsverloop van tien jaren, een verdubbeld cijfer deed aanschouwen, Het volk gaf in eene hooge mate blijken van vernuft en werkzaamheid, de scheepvaart streefde die der Engelschen spoedig op zijde, en om de waarheid te zeggen, in sommige opzigten werd die door de hunne overtroffen; hunne vlag werd op elke zee geëerbiedigd; hunne kooplieden kochten en handelden op elke markt; vele nuttige uitvindingen hebben wij hun te danken; hunne gezantschappen werden overal geëerbiedigd; overal zag men de sporen van hunne persoonlijke magt en hunnen rijkdom, en dit weinige jaren nadat zij zich zoo roemzuchtig hadden vrij verklaard. De fabel vertelt ons dat Minerva, geheel gewapend uit het brein van Jupiter te voorschijn kwam, even zoo liet Amerika met al het noodige toegerust, eensklaps de armen van Groot-Brittanje los. Geen staat op de geheele wereld was ter gelijker tijd zoo jeugdig en zoo krachtig, maar geene andere natie had ook over zoo veel natuurlijke en staatkundige voordeelen te beschikken. Zij had niet te vreezen voor vijandelijke invallen, ze was niet met schulden bezwaard, het uitgestrekte grondgebied beloonde twintigvoudig alle aangewende middelen, de inwoners kenmerkten zich door jeugdige kracht en ondernemingszucht, het luchtgestel was gematigd, de kusten langs de zee vond men nergens zoo goed gelegen, elke baai vormde eene natuurlijke haven, alles wat zij noodig hadden voor den koophandel en den scheepsbouw was daar in overvloed voorhanden; is het te verwonderen dat Amerika met al deze voordeelen zoo groot is geworden? Neen, veel eer zou men kunnen zeggen: het had nog anders kunnen zijn. - Al te veel voorspoed al te veel rijkdom schijnt zoo min op geheele volken als op bijzondere personen gunstig te werken; de Vereenigde Staten leveren daarvan weder een treffend voorbeeld op; in
eigen boezem werd het zaad van afscheiding gekweekt, de zaden die zij (wij moeten der waarheid regt laten wedervaren) van hunne stichters hadden overgeërfd. Geen volk kan gedurende een lang tijdsverloop een groot onregt plegen
<pb n="628"/>of lijdelijk toezien dat het gepleegd wordt zonder daarvoor gestraft te worden. Sommigen die er eene gewetensvraag van maken zeggen ons dat het dwaas is om van ‘volkszonden’ te spreken, maar de geschiedenis toont ons daarvan menige bladzijde aan. Er zijn bijzondere zonden waaraan een geheel volk zich schuldig maakt, en waarvoor het dan ook zekerlijk gestraft zal worden. De misdaad der Vereenigde Staten was en is <hi rend="i">Slavernij</hi> en, hier komen wij reeds spoediger aan het punt waarvan wij zijn uitgegaan, - dit is de oorzaak geweest die hen van een heeft gescheurd.</p>
<p>Het is waar de slavernij is een van die inrigtingen welke de Staten van het Moederland hebben overgenomen, maar het laatste tot nadenken gekomen door de welsprekendheid van een Granville Sharp, Clarkson, Wilberforce en Brougham zag in dat het onregtvaardig handelde, en nam zich voor te vergoeden wat het misdeed. Niemand komt grooter eer toe voor de groote zaak der afschaffing te hebben gewerkt en gesproken dan de nederige en vergeten stadsklerk Granville Sharp die het eerst de beweging aanwakkerde en zijn leven veil had om zijne plannen uit te voeren. De faam heeft zijn lof niet kunnen uitbazuinen, want anderen maaiden wat hij had geplant, maar toch hij was het die gebogen over oude wetten en instellingen die heerlijke waarheid aan 't licht bragt waarop Engeland zoo trotsch is, die het voetstuk zijner grootheid uitmaakt en door den welsprekenden mond van eenen Mansfield is vereeuwigd: dat de slaaf vrij is op hetzelfde oogenblik dat hij den voet zet op Groot-Brittanjes grond.</p>
<lg type="poem">
<l>‘Wanneer de slaaf <hi rend="i">ons</hi> grondgebied betreedt,</l>
<l>En <hi rend="i">Englands</hi> lucht door zijne longen stroomt,</l>
<l rend="; 1tab">Dan is hij vrij - zijn boeijen vallen af - -’</l></lg>
<p>De afscheiding van de Vereenigde Staten gaf aan Engeland het regt zoo te spreken, voor den hoogst aanzienlijken prijs van 20,000,000 pond kocht het al de slaven in zijne West-Indische bezittingen vrij. Honderd millioen ponden waren niet toereikend geweest om ‘de zwarte bezitting’ in Amerika ook al was dit den eigendom van Groot-Brittanje geweest los te koopen. Hoewel het verval van Jamaïca daarvan het gevolg was, zoo was het toch eene zeer lofwaardige daad, die men nu nog niet genoeg op den regten prijs stelt. Maar
<pb n="629"/>als er ooit in de Zuidelijke Staten een opstand onder de slaven uitbreekt, waarbij al de ijsselijkheden die het oproer van Sepoy vergezelden niet achterwege zullen blijven, dan eerst zal men zien wat Engeland heeft voorkomen door bij tijds wijze maatregelen te nemen.</p>
<p>Andere staten hadden dit nog vroeger ingezien. Oostenrijk schafte den slavenhandel af in 1782; het Fransche verdrag in 1794; Engeland in 1807; Napoléon gedurende de honderd dagen in 1815; Spanje bij het tractaat in 1817; de Nederlanden in 1818; Brazilië in 1826; ja het houden van slaven werd zelfs 't eerst in Amerika onregtmatig genoemd. In 1783 werd in de ‘wettelijke bepalingen van Messachuset’ verklaard: ‘Iedereen is vrij geboren en heeft dezelfde regten’ en deze uitspraak werd ook door de wetgevende magt te Boston als een hefboom tegen de slavernij beschouwd. Vóór 1790 werd het verder invoeren van slaven in vijf andere staten tegen gegaan. In 1787 vaardigde het congres eene onveranderlijke wet uit voor het bestuur van het Noordwestelijk gebied van den Ohio, waarin slavernij of gedwongen arbeid verboden wordt, zoo dat eenige dezer staten toen het roemrijke voorbeeld gegeven hadden, want het was alleen door de afschaffings-wet van Augustus 1833 dat de slavernij in Augustus 1834 in de Engelsche bezittingen eindigde.</p>
<p>De daad dat de sterke het eigendom van den zwakke eerbiedigt, is een van die onwederlegbare proeven dat in de nieuwere tijden het kwade door het goede overwonnen wordt.</p>
<p>Bij alle oude volken was de slavernij geoorloofd. Hoe meer de hoogere standen beschaafd waren, hoe meer zij de arme slaven vertrapten en vernederden; men behoefde zich niet te verontschuldigen voor iets dat elkeen deed; toch was het niet goed. Er zijn lieden die den kostbaren voet waarop de wetgeving is ingerigt, het verval en den ondergang der kanselarij, de gebreken in het zeewezen en de weelde in de kerk verdedigen. ‘Bij zeker volk in Zwitserland’ zegt Goldsmith, vertoont zich aan den hals een zoogenaamd kropgezwel of uitwas, door de gewoonte gaan zij ten laatste in dit wanstaltige eene schoonheid zien en zij eindigen met de vreemdelingen die hen komen bezoeken en van dit gebrek verschoond bleven uit te lagchen en te bespotten. Zoo spreken de schrijvers die vóór de slavernij gestemd zijn van
<pb n="630"/>de Engelschen en van andere afschaffingsgezinden als van een ‘verdoemelijk volk’ omdat zij het houden van slaven ongeoorloofd achten. Het is waar de aartsvaders en veel wijsgeeren hielden slaven zonder te denken dat zij onregt pleegden; maar de gulden wet van de christelijke leer heeft ons eindelijk de oogen geopend.</p>
<p>Michaëlis en de Groot zijn bijna de eenige mannen van gezag die beweerden dat hoewel er veel tegen de slavernij is aan te voeren, zij nogtans ook hare goede zijde heeft. Uit een zuiver zedekundig oogpunt kan er ter verdediging der slavernij geen sprake zijn. De christelijke leer, waar wij ons reeds op beriepen leert: ‘behandel uwen naaste zoo als gij wilt dat hij u doen zal’ en...niemand zou vrijwillig slaaf willen worden. De voordeelen zouden dus geheel aan de eene zijde komen; ja menigeen zegt zelfs dat er in 't geheel geene voordeelen aan verbonden zijn en dat vrije ongedwongen arbeid in alle opzigten voordeeliger en goedkooper is dan slavenwerk. Zij beweren dat de slaaf over 't algemeen geen blijken geeft van veel verstand, dat er onder hen geene uitvindingen plaats hebben, en men geene bekwame werklieden onder hen moet zoeken; dat de geest verstompt wordt, dat bij den vrijen arbeid armoede en nooddruft de drijfveren zijn tot werken, en wij daardoor in een vrij land juist aan onze werklieden de meeste uitvindingen en verbeteringen te danken hebben; zij beweren dat de slavernij in den grond misdadig is en nadeolig werkt; dat als alle landen slavenstaten waren wij dan spoedig tot de grootste ruwheid en barbaarschheid zouden verzinken; de slaaf wordt toch meest gebruikt voor veldarbeid en de geringste diensten, de vrije man besteedt al zijn tijd om het opzigt over de slaven te houden, en hij geeft zich verder over aan vadsigheid en zinnelijke vermaken, aan jagen, kaart- en biljard-spelen, het bezoeken van den schouwburg in een woord aan al datgene wat men in Virginia zegt: ‘dat aan een heer past.’</p>
<p>Er is zeer veel waarheid in deze bewering, maar de voorstanders willen volstrekt de gebreken en nadeelen niet erkennen, het is als of zij zedelijk en natuurlijk met blindheid zijn geslagen; zij hebben Bileäm gedwongen om in hun geest te spreken, kansel en drukpers torschen de slavenboeijen in een slavenland, geestelijken en ministers verkondigen daar
<pb n="631"/>dat de slavernij eene goddelijke instelling is; elkeen die het wagen durft met hen in gevoelen te verschillen wordt mishandeld en vertrapt of als een hond ter neer geschoten. De grootste ruwheid heerscht aldaar; de bewoners van het Zuiden zijn onwellevend, lomp en zelfzuchtig; herbergzaamheid is eene bij hen bijna onbekende deugd; gebeurt het eens dat een reiziger eene schuilplaats krijgt, dan kan hij er zeker van zijn, dat men hem bij 't verlaten van 't huis zijne schatting laat betalen voor 't gebruik van zijn bed en zijn logies; al is hij vermoeid en half ziek, hiermede toont men niet veel medelijden te hebben; men heeft niet veel eerbied voor den ouderdom, en het schoone geslacht wordt er met weinig onderscheiding behandeld; er heeft eene verregaande bandeloosheid plaats zelfs onder jonge lieden die naauwelijks de kinderschoenen hebben uitgetrokken. Daar het besluit bij hen vast staat, dat de slaaf in diepe onkunde zal gedompeld blijven, zoo geeft de meester zich niet veel moeite om zich zelven daaruit op te heffen; zij besteden al hun tijd en al hunne zorgen om de zwarten onder den duim te houden en zoo veel mogelijk partij te trekken van hunne velden. Zij zijn nog niet eens in staat in hun eigen levensonderhoud te voorzien, al wat zij doen is katoen planten; de Zuid-Amerikanen hangen geheel af van de Noord-Amerikanen zoowel in artikelen van weelde als in zaken van dagelijksche behoefte, van de naald tot het ploeg-ijzer en het zwaard, van het kinderhemdje tot het doodkleed, van de pantoffel tot den hoed, van het tafelkleed tot den overjas, alle voorwerpen van nut of van weelde worden van het Noorden aangebragt. Het Zuiden bemoeit zich sedert jaren met niets anders dan met 't onderhouden van slaven en het planten van katoen; zij doen niets anders, zij zijn even min in staat om in hunne eigen behoeften te voorzien, als een meisje dat in eene fabriek werkt en zestien uren van den dag aan de machine doorbrengt, of iemand die les in de muzijk geeft en
denzelfden tijd aan hare piano of harp moet wijden, puddingen zou kunnen maken, gevogelte toebereiden of een maaltijd gereed maken. De zuidelijke bevolking zou niet op zich zelve kunnen staan, of zij moest zich eerst alle noodzakelijke en nuttige kunsten eigen maken.</p>
<p>Verder moeten wij de opmerking maken, dat als het eens
<pb n="632"/>tot een oorlog tusschen de Noordelijke en Zuidelijke Staten kwam, dat de eerste dan met geestkracht zouden strijden, maar dat er voor de laatsten weinig kans op een goeden uitslag zou bestaan, zij zouden spoedig de nederlaag lijden.</p>
<p>Eindelijk moeten wij ook nog zeggen, dat de denkbeelden die men zich van een neger vormt, zoo als die in ‘de hut van oom Tom’ is voorgesteld, geheel valsch zijn, zóó treft men in 't werkelijke slavenleven den neger niet aan, oom Tom heeft veel van een heiligen aartsvader, zoo iets tusschen Wesley, Spurgeon en Cato, maar hij is eene denkbeeldige figuur, zoo veel schooner en zedelijker geteekend, als het onderscheid groot is tusschen de handen van eene Venus de Medicis en eene werkster in eene kolenmijn. Indien het gevolg van de slavernij geweest ware, dat zij veel Oom Tom's had voortgebragt, dan voorzeker zouden wij het stelsel moeten toejuichen. Het is beter om als christen-martelaar onder de zweep van een Legre te sterven, dan om als een verdierlijkte heiden onder een wreeden koning van Dahomey te leven. Maar de waarheid is ongelukkig in dit geval niet in den roman bewaard gebleven. De boschneger is geen heilige, het menschelijke is bij hem ten ondergebragt en vernietigd; hij grenst zoo na aan het dier, als dit bij den mensch mogelijk is: hij wordt als het vee beschouwd en als zoodanig behandeld. Hij weet niets, gevoelt niets, kan niets doen dan het eentoonige katoen plukken, om de markt van Manchester van voorraad te voorzien. Aan den eenen kant der machine in de katoenfabriek staat de slaaf, aan de den anderen de machinist. Voor beiden heeft 't leven niet veel bekoorlijks, maar den slaaf wordt naauwelijks den rang van mensch toegekend; er zijn er velen die den ouderdom van twintig jaren niet bereiken; sommigen weten van afstand noch tijd, behalve dat zij een bepaald aantal uren en zelfs op Zondagen in den oogsttijd, gedurende twee derden van den dag moeten werken. Zelfs bij de grootste beleedigingen worden zij zelden tot wederstand geprikkeld. Het eenige dat zij in de blanken benijden, is dat deze zich meer ongestoord aan luiheid en ondeugd kunnen overgeven; zij eten hun dagelijksch rantsoen als een paard zijn ‘voeder’
en zij zijn even onbekwaam als dit dier, om voor hun onderhoud voor den volgenden dag te zorgen. Op
<pb n="633"/>weinige uitzonderingen na is het eene onbezielde massa, waarin de liefde tot vrijheid nog niet is ontkiemd, geen Spartacus is nog onder hen opgestaan, geen zwarte Brutus heeft nog zijn tijd en leven veil gehad, om hen te onderrigten en voor hen te sterven; hunne geheele ontaarding is de sterkste grond tegen de slavernij, maar de meesters weten hun spel zoo goed te spelen, dat wij geene hoop of vrees kunnen koesteren voor een slavenoorlog in de Zuidelijke Staten, en zelfs als die arme schepsels in dien toestand blijven verkeeren, dan zou eene onmiddelijke in vrijheidstelling slechts wreedheid en onzin zijn. Neen - de niet Vereenigde Staten hebben weinig te vreezen van hunne millioenen zwarte onderdanen; waarvoor zij en de Nieuwe wereld in 't algemeen te duchten hebben, hierop komen wij nader terug.</p>
<p>Hoe meer wij over de zeer ernstige verwikkelingen in de niet Vereenigde Staten nadenken, hoe moeijelijker het ons valt daarvan de eindelijke oplossing te voorspellen; zoo veel is zeker, dat het niet zonder hevige schokken zal gaan. Het zou de staten, die vóór de afschaffing zijn, ligt vallen, om de bewoners van het Zuiden aan haren leiband te doen loopen, maar zij kunnen het niet van zich verkrijgen, om een beslissenden stap te wagen, steeds blijven zij besluiteloos. Indien de Engelschen een hunner forten hadden genomen, op een schip gevuurd of andere blijken van vijandelijke gezindheid hadden gegeven, het geheele land had als een eenig man naar de wapenen gegrepen, door de drukpers waren er de meest vaderlandslievende artikelen in omloop gebragt, men had Mars, Bellona en al de furiën te hulp geroepen, en de bulhonden waren in 't best Amerikaansch-Engelsch losgelaten. Nu evenwel blijft men werkeloos, men hoort niets van dit alles, het staatkundig ligchaam is als verlamd. De een raadt dit aan, een tweede weder wat anders, mannen die vroeger zoo vol leven en zoo naauwgezet waren, hoort men nu stotteren en stamelen. De uitvoerende magt, die zich zoo vrij hield van aristocratischen invloed en geheel uit praktische en vaderlandslievende mannen bestond, heeft het lijdelijk aangezien, dat zijne oorlogschepen verslagen, zijne forten genomen werden en hij laat zich heen en weder bewegen gelijk een stroohalm in den wind.</p>
<pb n="634"/>
<p>Laat ons nu eens zien in welke verhouding de slavenstaten en de vrije staten tot elkander staan. In 1790 was de bevolking der dertien oorspronkelijke staten in Amerika 3,639,005, waarvan het Zuiden 1,825,506 en het Noorden 1,786,499 inwoners telde. In de slavenstaten was het cijfer dus 66,007 hooger. De landen dezer staten hadden eene uitgestrektheid van 88,305 vierkante mijlen. Gedurende zestig achtereenvolgende jaren is de bevolking der slavenstaten verminderd, dit cijfer daalde tot 3,225,611 personen. Na de staatsregeling zijn er achttien nieuwe staten aan de Unie toegevoegd, negen vrije en negen slavenstaten; de laatste winnen het weder aan grondgebied, het Noorden kreeg 488,217 tegen het Zuiden 638,763 vierkante mijlen. Maar de bevolking, de werkelijke rijkdom van een nieuw land had in het Noorden weder de overhand. In 1850 hadden de vrije staten dertien en een half, de zuidelijke slechts negen en een half millioen inwoners. De slavenstaten hebben een veel uitgestrekter grondgebied, maar er zijn geen handen genoeg om het te bebouwen, en deze handen kunnen nog niet eens goed werken. Bloed, beenen en spieren zijn de werktuigen waardoor een land rijk moet worden, maar deze werktuigen moeten door het verstand bestuurd worden. Dit nu ontbreekt meestal den zwarte, en toch aan hem alleen wordt 't werk opgedragen; de blanke acht zich hierboven verheven; hierdoor wordt de voornaamste kracht in de slavenstaten verlamd of door koortsachtige spanning staande gehouden. Van 't onderwijs wordt natuurlijk niet alleen geen werk gemaakt, maar zelfs verhinderd; alle bladen zijn in een geest, die vóór de slavernij ijvert, geschreven; de drukpers wordt aan banden gelegd een het uitgeven van boeken zeer moeijelijk gemaakt; een werk dat den geest zou kunnen opheffen en waarin de vrijheid ter sprake komt, wordt in beslag genomen. In eene uitgave van den bijbel voor de zuidelijke staten bestemd, kwam eene plaat voor genomen naar den ‘Christus Consolator,’
van Arie Scheffer; de schilder heeft daar een neger voorgesteld, die bij de opstanding zijne geboeide handen naar den Verlosser uitstrekt, deze figuur nu moest geheel veranderd worden, anders was het niet geoorloofd het boek uit te geven.</p>
<p>Kan er grooter despotismus bestaan? In Virginia en
<pb n="635"/>Carolina zou men het niet durven wagen, vrij voor zijne gevoelens uit te komen, iemand die zoo vrijmoedig durfde spreken, zoude al spoedig voor altijd den mond gesloten worden.</p>
<p>De groote Schepper, die zeer langmoedig en geduldig is, zal eindelijk wel uitkomst geven, maar voor het tegenwoordige bestaat er nog weinig hoop; één redmiddel heeft die zelfde magt echter reeds aangewend, de stompzinnigheid bij den slaaf is een pijnstillend middel, dat hem redden zal. Geen beschaafd mensch kan vrede hebben met het lot van den slaaf, vooral de ongelukkige veld-arbeider is als een zeer slecht en beklagenswaardig schepsel te beschouwen, nog erger dan men zich kan voorstellen, eer men getuige is van zijne verregaande luiheid, stompzinnigheid, in een woord, van zijne vele grove en dierlijke ondeugden. Zoo als hij nu is, zou hij onmogelijk voor zich zelven kunnen zorgen; indien hij op eenmaal in vrijheid werd gesteld, hij zou niet willen werken, hij zou stelen en moorden en aldus aan zijne behoeften en grove zinnelijkheid voldoen. Deze opmerkingen verschillen veel van 't geen wij van een ‘Oom Tom’ hoorden, maar toch ze zijn waar, en wij gelooven, dat het wezenlijke gevaar voor de Zuidelijke Staten daarin gelegen is; al komt de afscheiding tot stand, dan zijn er in Amerika twee gemeenebesten, het eene een weinig meer of minder trotsch, beuzelachtig en onstandvastig. Al staan er ook partijmannen of volksredenaars op om de gemoederen in beweging te brengen, om niet (het vuur van den haat, want die bestaat reeds) maar de hoop op vrijheid aan te vuren, dan nog zou daaruit een verschrikkelijk ‘Ramoth-Gilead’ voor de ongelukkige slavenstaten ontstaan. Het zou beter zijn om de handen in een te slaan en te beginnen met onderwijzen en opvoeden; om hen zoo langzamerhand voor te bereiden om den rang van ‘mensch’ in de maatschappij te kunnen innemen, en hoe men ook over een eenhoofdig bestuur of eene monarchale regering moge denken, de tegenstanders van dezen regeringsvorm kunnen het niet tegenspreken, dat het despotismus van de nieuwe republiek gelijk staat met dat van den grootsten geweldenaar, waarvan wij
immer hoorden.</p></div>
<div type="chapter">
<pb n="636"/>
<head rend="h3">De arme moeder en het doode kindje.</head>
<q rend="bq">‘Laat de kinderkens tot mij komen, want derzulken is het Koningrijk Gods.’
<lb/><hi rend="sc">Jezus</hi>.</q>
<lg type="poem">
<l rend="; 1tab">Speelt gij niet meer op mijn schoot,</l>
<l rend="; 1tab">Kindjelief! en zijt ge dood?</l>
<l>Was u 't leven zonder waarde?</l>
<l>Hadt ge een tegenzin aan de aarde?</l>
<l rend="; 1tab">Boogt ge, nog zoo jong en teêr,</l>
<l rend="; 1tab">'t Hoofdje reeds ten doodslaap neêr?</l>
<l>&nbsp;</l>
<l rend="; 1tab">Hoog klom, ja, uw moeders nood;</l>
<l rend="; 1tab">Dikwerf brak ze in tranen 't brood:</l>
<l>Maar de levenswel bleef vloeijen,</l>
<l>Die uw leedjes zou doen groeijen,</l>
<l rend="; 1tab">En ge vondt steeds voor uw dorst</l>
<l rend="; 1tab">Laafnis aan de volle borst.</l>
<l>&nbsp;</l>
<l rend="; 1tab">En nu ligt ge zwijgend neêr,</l>
<l rend="; 1tab">Lievling! en gij lacht niet meer,</l>
<l>En uwe oogjes zijn verduisterd,</l>
<l>En uw mondjen is gekluisterd,</l>
<l rend="; 1tab">En uw lipjes zijn als lood,</l>
<l rend="; 1tab">Kindjelief, want ge zijt dood!</l>
<l>&nbsp;</l>
<l rend="; 1tab">'k Droeg u maanden onder 't hart;</l>
<l rend="; 1tab">Baarde u onder wee en smart:</l>
<l>Maar, op 't stroobed neêrgezegen,</l>
<l>Klonk uw stem mij naauwlijks tegen</l>
<l rend="; 1tab">In den eersten levenskreet,</l>
<l rend="; 1tab">Of vergeten was al 't leed.</l>
<l>&nbsp;</l>
<l rend="; 1tab">En nog smaakte ik meer geneugt',</l>
<l rend="; 1tab">En weldra een hooger vreugd,</l>
<l>Als uw vriendlijk oogje lachte</l>
<l>En ge om teedre kusjes prachte,</l>
<l rend="; 1tab">Of ná 't stillen van den dorst,</l>
<l rend="; 1tab">Wegschoolt aan de moederborst.</l>
<pb n="637"/>
<l rend="; 1tab">Uren lang, en vroeg en spâ,</l>
<l rend="; 1tab">Sloeg ik u met aandacht gâ,</l>
<l>Als ge in 't varenbed geschommeld,</l>
<l>Eindlijk, spelende ingedommeld,</l>
<l rend="; 1tab">Als een engeltje zoo schoon,</l>
<l rend="; 1tab">Sliept met rozen op de koon.</l>
<l>&nbsp;</l>
<l rend="; 1tab">En nu, lievling! mij zoo waard,</l>
<l rend="; 1tab">Eens mijn grootste schat op aard',</l>
<l>En, in 't kommervolle leven,</l>
<l>Mij van God ten troost gegeven,</l>
<l rend="; 1tab">Opgeroepen bij den Heer,</l>
<l rend="; 1tab">Ligt gij in uw doodwâ neêr!</l>
<l>&nbsp;</l>
<l rend="; 1tab">'t Oogje sloot zich voor den dag,</l>
<l rend="; 1tab">'t Mondje voor den englenlach</l>
<l>Zelfs geen zuchtje hoor ik glippen,</l>
<l>Hoe ik luister, van uw lippen;</l>
<l rend="; 1tab">Want een onverbidbre dood</l>
<l rend="; 1tab">Nam u weg van moeders schoot!</l>
<l>&nbsp;</l>
<l rend="; 1tab">Weldra daalt ge in de aard', lief wicht!</l>
<l rend="; 1tab">En men sluit uw groefje digt:</l>
<l>En dan blijve ik, droeve vrouwe,</l>
<l>Over met een hart vol rouwe,</l>
<l rend="; 1tab">En alleen met al mijn nood;</l>
<l rend="; 1tab">Want, mijn lievling! ge zijt dood!</l>
<l>&nbsp;</l>
<l rend="; 1tab">Doch uw zieltje zweefde omhoog</l>
<l rend="; 1tab">Naar den blaauwen hemelboog;</l>
<l>En gij gaat in zaalger kringen,</l>
<l>Vroeg den lof van God reeds zingen,</l>
<l rend="; 1tab">En, nabij Zijn eeuwgen troon,</l>
<l rend="; 1tab">U ontwikklen rein en schoon!</l>
<l>&nbsp;</l>
<l rend="; 1tab">Goeden nacht dan, goeden nacht!</l>
<l rend="; 1tab">Lievling! sluimer zoet en zacht!</l>
<l>Tot de stonde zal genaken,</l>
<l>Die heel 't menschdom doet ontwaken,</l>
<l rend="; 1tab">En ik u, verrukt en blij,</l>
<l rend="; 1tab">Weêrvinde in der englen rij!</l></lg>
<p>Z. - 1860.</p>
<p>Br.</p></div>
<div type="chapter">
<interpGrp>
<interp type="primair" value="stei015"/>
</interpGrp>
<pb n="638"/>
<head rend="h3">De Hetman.
<lb/>(Ballade) door F.F.C. Steinmetz.</head>
<lg type="poem">
<l>‘Hop, hop, hop! Trouwe hengst! Spoed u voort, als de wind,</l>
<l>Die de bergruggen scheert en den wouddos verslindt!</l>
<l rend="; 1tab">Rek u uit! rep uw leên! breng mijn buit</l>
<l rend="; 1tab">Naar dàt slot, eer de vijand ons stuit:</l>
<l>En een weide, zoo malsch als de maagd die mij wacht,</l>
<l>Spoed u voort, trouwe hengst! zij ten loon u gebragt.’</l>
<l>&nbsp;</l>
<l>En de Hetman, wiens zwaard in het oorlogsgevaar</l>
<l>Daar het hoofd wierp in 't zand van een rijken Bojaar,</l>
<l rend="; 1tab">Stoof met bloed aan zijn pels en zijn leên,</l>
<l rend="; 1tab">Als de wind, door de krijgsdrommen heen,</l>
<l>En een stofwolk verborg hem voor 't oog van het heir,</l>
<l>Dat nog voortvocht met zwaard, met musket en met speer.</l>
<l>&nbsp;</l>
<l>o, Zijn buit was zoo groot, schoon 't geen goed was noch goud,</l>
<l>Maar toch méér van waardij dan zijn stamtresoor houdt,</l>
<l rend="; 1tab">Want zijn zwaard trof den kop des Bojaars</l>
<l rend="; 1tab">In de stonde des oorlogsgevaars, -</l>
<l>Ja, des mans, die door dwang zou bezitten de maagd,</l>
<l>Die reeds hij in zijn jonkheid ten echt had gevraagd.</l>
<l>&nbsp;</l>
<l>Ziet, hoe draagt hem zijn hengst door de dampige vlakt';</l>
<l>Ziet, hoe 't ros met zijn hoeven de braamstruiken knakt;</l>
<l rend="; 1tab">Ziet, hoe 't schuim, als waar' 't sneeuw, in zijn vaart,</l>
<l rend="; 1tab">Van het lijf valt van 't moedige paard;</l>
<l>Hoort, hoe 't briescht; hoort, hoe 't snuift van geluk en genot,</l>
<l>Want zijn heer, die verwon, wacht het zaligste lot.</l>
<l>&nbsp;</l>
<l>In dat bosch ligt het slot, waar de maagd van zijn hart</l>
<l>Wordt bewaakt door heur vader, en duldlooze smart</l>
<l rend="; 1tab">Moet verduren om hem, dien zij mint -</l>
<l rend="; 1tab">Dien ze lief heeft gehad reeds als kind:</l>
<l>Want al had ook heur vader zijn dochter verpand,</l>
<l>Aan den rijken Bojaar gaf zij nimmer de hand!</l>
<pb n="639"/>
<l>Ziet, daar rent nu de held op het schuimende ros</l>
<l>Door de valpoort - hij blaast: het klinket gaat los;</l>
<l rend="; 1tab">Hij verkondigt zijn roemrijken naam; -</l>
<l rend="; 1tab">Hij verslaat al de dienstknechten 't saêm -</l>
<l>En hij vliegt in der ijl naar de ridderzaal op -</l>
<l>En werpt fluks op den grond een nog bloedenden kop.</l>
<l>&nbsp;</l>
<l>‘Daar!’ zoo roept hij: ‘daar hebt gij het hoofd des Bojaars,</l>
<l>Dat ik afhieuw in de ure des oorlogsgevaars!’</l>
<l rend="; 1tab">En het rolt voor des aardstyrans voet:</l>
<l rend="; 1tab">‘Doe u thans aan zijn schatten te goed!</l>
<l>Maar aan mij is Therésa, uw dochter, mijn bruid;</l>
<l>Ik ben heer hier - gij, onmensch! het slotgebouw uit!’</l>
<l>&nbsp;</l>
<l>En de schrik en de vrees joeg den grijsaard uit 't slot.</l>
<l>Reeds daar buiten bezweek hij: zóó strafte hem <hi rend="sc">god</hi>;</l>
<l rend="; 1tab">Maar al leed ze om heur vader ook smart,</l>
<l rend="; 1tab">- o, Hoe zacht was Therésa van hart! -</l>
<l>Aan de borst van heur held zonk ze liefkozend neêr;</l>
<l>En de Hetman werd groot bij zijn Czaar en zijn Heer!</l></lg>
<p>Ophemert.</p></div>
<div type="chapter">
<interpGrp>
<interp type="primair" value="sass004"/>
</interpGrp>
<head rend="h3">Toen ik nog klein was.</head>
<lg type="poem">
<l>Daar was een lieve tijd dat men mij op zag groeijen,</l>
<l rend="; 1tab">Een tijd, toen ik nog klein was en geen el nog mat,</l>
<l>Wanneer ik daaraan denk, voel ik mijn tranen vloeijen,</l>
<l rend="; 1tab">Ja 'k denk dan menigmaal hoe lief en wèl ik 't had.</l>
<l>&nbsp;</l>
<l>Ik schaterde op den arm van moederlief gedragen,</l>
<l rend="; 1tab">En op mijns vaders knie reed ik met trots te paard;</l>
<l>Ik kende haat noch nijd, geen twist, geen wrok, noch klagen,</l>
<l rend="; 1tab">'t Onschuldig kinderspel was mij het meeste waard.</l>
<l>&nbsp;</l>
<l>Toen scheen mij de aarde toe, veel kleiner dan ik leerde,</l>
<l rend="; 1tab">Maar 'k zeg het tot mijn spijt, ook minder wreed en slecht,</l>
<l>En 't flikkrend starrenheir, dat telkens kwam en keerde,</l>
<l rend="; 1tab">Was mij een lichtgeglim, maar 'k vatte 't toch niet regt.</l>
<l>&nbsp;</l>
<l>O 'k wenschte vleugels om die lichten op te vangen,</l>
<l rend="; 1tab">Wat ware ik blij geweest als 'k daarmeê spelen mogt;</l>
<pb n="640"/>
<l>Maar onbevredigd bleef mijn wenschen en verlangen,</l>
<l rend="; 1tab">En spoedig werd weêr ander speelgoed opgezocht.</l>
<l>&nbsp;</l>
<l>Toen zag ik weêr de maan als uit den grond verrezen,</l>
<l rend="; 1tab">En 'k dacht: ‘Och mogt ik eenmaal op dat plekje zijn,</l>
<l>Wat zou ik vrolijk zijn, wat zou 'k gelukkig wezen,</l>
<l rend="; 1tab">Want zie! wat is zij groot, wat is zij schoon en rein!’</l>
<l>&nbsp;</l>
<l>'k Zag ook God's lieve zon zich spoeden naar de kimme,</l>
<l rend="; 1tab">Zich baden in de zee en haar' vergulden schoot;</l>
<l>En weêr des morgens vroeg zag 'k haar er buiten klimmen,</l>
<l rend="; 1tab">En kleuren 't hemelzwerk in 't oosten purperrood.</l>
<l>&nbsp;</l>
<l>Toen dacht ik aan mijn' God, den Schepper aller dingen,</l>
<l rend="; 1tab">Die mij in 't aanzijn riep en ook deez' schoone zon,</l>
<l>En al de paarlentrits die 's Heeren troon omringen;</l>
<l rend="; 1tab">Dat ik die van nabij toch eens aanschouwen kon!</l>
<l>&nbsp;</l>
<l>Ik bad een stil gebed, het reinste van mijn leven,</l>
<l rend="; 1tab">Gelijk mijn vrome moeder me eenmaal had geleerd:</l>
<l>‘O goede en groote God, o laat mij altijd streven</l>
<l rend="; 1tab">Om wijs te zijn en goed, gelijk Gij zelf begeert!’</l>
<l>&nbsp;</l>
<l>Ja 'k bad toen voor mijn' vader, voor mijn lieve moeder,</l>
<l rend="; 1tab">En voor mijn zuster ook, voor allen in de stad,</l>
<l>Ook zelfs voor koningen en voor den armen broeder,</l>
<l rend="; 1tab">Die krom en afgeleefd, geen bete broods bezat.</l>
<l>&nbsp;</l>
<l>Zij gingen heen, ja heen, die blijde kindsche dagen,</l>
<l rend="; 1tab">Mijn rust, mijn vreugd, mijn al, verdween met dezen tijd,</l>
<l>De erinn'ring rest mij nog; 'k wil slechts nog biddend vragen:</l>
<l rend="; 1tab">‘O laat mij die o God, Gij die de liefde zijt!’</l></lg>
<p><hi rend="i">Naar het Deensch van Jens Baggesen</hi>.</p>
<p>J.S.</p></div>
<div type="chapter">
<pb n="641"/>
<head rend="h3">Mademoiselle Clairon of vier dagen uit het leven eener tooneelspeelster<note n="(1)" place="foot">Het is eene novelle van de ook in ons land zoo zeer gevierde romancière <hi rend="i">L. Mühlbach</hi>, die wij, behoudens eenige verkortingen, welke wij ons veroorloofd hebben, den lezers der Vaderlandsche Letteroefeningen aanbieden, in het vertrouwen, dat deze gave hun welkom zal wezen.</note>.
<lb/>Door Michaël.</head>
<head rend="h4">Eerste dag.</head>
<head>I. <hi rend="i">Des morgens</hi>.</head>
<p>Aan den avond van den twaafden Maart des jaars 1746 zou in het <hi rend="i">théatre francais</hi> een nieuw treurspel van Voltaire opgevoerd worden, en Hippolyte Clairon zou daarin als Mérope de hoofdrol vervullen. Dit was eene gebeurtenis, die geheel Parijs in rep en roer bragt, want Voltaire en Hippolyte Clairon waren de beide lievelingen van het publiek.</p>
<p>Reeds van den vroegen ochtend af heerschte er dan ook eene buitengewone drukte en levendigheid in de rue de la Boudonnerie, waarin het paleis der tooneelspeelster Clairon gelegen was; de eene koets na de andere zag men voor het paleis stil houden, waaruit hertogen en prinsen, markiezen en vicomtes, graven en baronnen stegen, die de receptiezaal van Clairon binnentraden, om de gevierde schoone hunne hulde te brengen.</p>
<p>Na eenige oogenblikken wachtens ging de deur van het boudoir open, en de bevallige tooneelspeelster vertoonde zich met een innemenden glimlach om de lippen aan de verrukte blikken harer bewonderaars.</p>
<p>Clairon echter scheen heden niemand hunner te bemerken, op niemand acht te slaan. Met een trotsch opgeheven hoofd trad zij voort tot in het midden van den salon. Nu eerst neeg zij langzaam en vol waardigheid naar alle zijden heen, en verwaardigde dezen en genen hertog en markies met eenen bijzonderen groet of met eenen ligten handdruk.</p>
<pb n="642"/>
<p>Dat het gesprek spoedig kwam op de voorstelling, die dezen avond in het <hi rend="i">théatre français</hi> zou gegeven worden, valt ligt te begrijpen.</p>
<p>‘Ik brand van verlangen, u in deze nieuwe roi te zien,’ zeide de hertog de Guises.</p>
<p>‘Dat verwondert mij volstrekt niet,’ antwoordde Clairon. ‘Gij zult dezen avond een groot genot smaken, want de nieuwe tragedie van Voltaire is inderdaad een meesterstuk.’</p>
<p>‘Och ik spreek niet van Voltaire,’ riep de hertog, ‘ik spreek van u, die iedereen in verrukking brengt, en aan wie Voltaire het heden weder zal te danken hebben, als men een drama van hem tot in de wolken toe verheft.’</p>
<p>‘Weet gij wel, schoonste der schoonen, dat men elkander gisteren aan het théatre half doodgedrongen heeft, om kaartjes voor de voorstelling van dezen avond te bekomen?’ vroeg een jong heer, die op dit oogenblik de kunstenares naderde.</p>
<p>‘Ik weet het, mijnheer de prins de Soubise, en ik verwonder mij daarover in het geheel niet. Het publiek zal van avond ruimschoots schadeloos gesteld worden, en Clairon zal het eene verrassing bereiden, die het volstrekt niet verwacht.’</p>
<p>‘Welk eene verrassing?’ vroeg de prins Soubise. ‘Zeg het mij, mijne schoone.’</p>
<p>‘Zoo ik uwe schoone ware, zou ik het u ongetwijfeld behooren te zeggen,’ riep Clairon de schouders ophalende, ‘daar dit echter het geval niet is, zult gij wel zoo goed zijn, mij te veroorloven, dat ik mijne verrassing voor u geheim houd. Doch ik raad u, mijne heeren, verzuimt niet de voorstelling van heden avond bij te wonen, want ik geef u de verzekering, dat die voorstelling een beslissenden invloed zal hebben op de geheele toekomst van het théatre français.’</p>
<p>Een gemompel van verbazing ging thans uit den kring harer bewonderaars op. Allen waren nieuwsgierig om te weten, van welk eenen aard de beloofde verassing zijn zou, allen verdrongen zich om Clairon, en smeekten haar om er hun mede bekend te maken.</p>
<p>Doch de tooneelspeelster schudde haar hoofd. ‘Ik wil geheel Parijs, en dus ook u, mijne heeren, verrassen,’ zeide zij met de waardigheid eener koningin, doch voegde er met
<pb n="643"/>al de coquetterie eener actrice bij: ‘ik reken dezen avond op uwe protectie, mijne heeren! Gij zult het niet dulden, dat mijne tegenstanders mij smaden en mijnen triomf vergallen.’</p>
<p>‘Ik zal mijne spionnen in het parterre hebben,’ riep de markies de Latude, ‘en den eerste, die het waagt, te fluiten, zal ik door mijne bedienden de zaal laten uitwerpen.’</p>
<p>‘De donder van ons applaudissement zal elk boosaardig gefluit uwer ellendige vijanden terstond smoren,’ zeide de graaf Besançon.</p>
<p>‘In geheel Parijs zijn er van avond geen bloemen meer,’ riep de vicomte Maubouge, ‘ik heb ze alle opgekocht, om daarmede onze muze op het tooneel te begroeten.</p>
<p>Clairon luisterde naar al deze verzekeringen met eenen kalmen glimlach. ‘Ik reken op uwe goedheid en hulp,’ zeide zij, terwijl zij tusschen de rijen harer bewonderaars doorging en zich weder naar haar boudoir begaf.</p>
<p>Dit was het gewigtige oogenblik, waarop allen gewacht hadden. Want als Clairon de groote receptiezaal verlaten had en weder haar boudoir binnengetreden was, hield zij op koningin te zijn, en was de betooverende kunstenares vol geest en luim. Daar in haar boudoir veroorloofde zij aan hare aanbidders, om haar van liefde te spreken, en hetzij door woorden, hetzij door geschenken, hare gunst te verwerven.</p>
<p>Wat wonder dus, dat al de cavaliers naar deze deur van het boudoir drongen. Ieder wilde de eerste zijn, die achter Clairon hetzelve binnentrad, want niet meer dan een heer tegelijk mogt zijnen voet in dit allerheiligste zetten, ofschoon de deuren wijd open stonden en ieder Clairon zien kon, zoo als zij daar ginds, juist tegenover de geopende deur op de prachtige ottomane zat, en tegenover haar in een fauteuil die gelukkige sterveling, welke het voorregt van eene afzonderlijke audientie genoot.</p>
<p>Ditmaal echter was het gedrang der cavaliers minder onstuimig, want de prins Soubise, die niet enkel de vriend van koning Lodewijk maar ook van diens gunsteling, de markiezin de Pompadour was, zocht de deur van het boudoir te bereiken, zoodat de cavaliers eerbiedig achteruit gingen en den prins den toegang verleenden.</p>
<pb n="644"/>
<p>Hij bedankte hen hiervoor met een vriendelijken hoofdknik en trad digt achter Clairon het boudoir binnen.</p>
<p>‘Weet gij wel, <hi rend="i">ma toute belle</hi>,’ zeide hij, terwijl hij op den fauteuil plaats nam, ‘weet gij wel, dat gij heden buitengewoon schoon zijt? Als men u aanziet, zou men denken, zich niet meer in de residentie van den allerchristelijksten koning van Frankrijk te bevinden, maar plotseling in de gelukkige dagen van het heidendom verplaatst te zijn, toen er nog godinnen somwijlen op aarde nederdaalden, om schoone herders of moedige helden gelukkig te maken. Zweer mij, dat gij niet de koningin des hemels, dat gij niet Juno zelve zijt, zweer het mij, opdat ik u geloove.’</p>
<p>‘Ik zweer u, dat ik niet de gemalin van den trouweloosten, ligtzinnigsten en gevaarlijksten van alle goden ben,’ zeide Clairon glimlagchend. ‘Ik zweer u, prins, dat Jupiter mijn gemaal niet is, en dat hij dit nimmer worden zal.’</p>
<p>‘Ondeugende!’ riep Soubise. ‘Gij weet zeer goed, dat de lieve Parijzenaars mij den bijnaam van Jupiter gegeven hebben, omdat zij beweren, dat ik evenveel avonturen zou gehad hebben als de god der goden. Doch men beschouwt mij geheel verkeerd. Ik heb geen ligtzinnig hart, maar ben, wat Jupiter nooit geweest is, standvastig in de liefde. Slechts aan ééne vrouw behoort sedert langen tijd mijn hart, en deze ééne zijt gij!’</p>
<p>‘Ach, prins,’ riep Clairon, ‘wat zou mademoiselle Guiman, de schoone zangeres, zeggen, als ik deze woorden eens aan haar ging overbrieven?’</p>
<p>‘Ik raad u aan, dit niet te doen,’ zeide hij, ‘want zij zou u ongetwijfeld de oogen uit het hoofd krabben. Zij is smoorlijk op mij verliefd. Ik sta haar toe, mij te aanbidden, en doe de wereld gelooven, dat zij mijne minnares is.</p>
<p>‘En daar men u nu eenmaal den Jupiter van Parijs noemt,’ zeide Clairon, ‘zoo zegt men, dat gij tot de schoone danseres altijd in een regen van goud nederdaalt.’</p>
<p>‘Men overdrijft, <hi rend="i">foi de gentilhomme</hi>, men overdrijft,’ verzekerde de prins. ‘Guiman bemint mij te zeer, dan dat zij het doel zou hebben, om mij te ruïneren. Zij is volkomen tevreden, dat ik haar voor hare tafel slechts honderdduizend francs, en voor hare <hi rend="i">menus plaisirs</hi> niet meer dan vijftigduizend francs betaal.’</p>
<pb n="645"/>
<p>‘Honderdduizend francs voor tafelgeld,’ riep Clairon vol verbazing uit. ‘En deze ongehoorde som geeft gij aan eene ligtzinnige danseres?’</p>
<p>‘Vindt gij deze som zoo aanzienlijk?’ vroeg de prins. ‘Reken dan daarnaar af, wat ik voor u, die ik bemin, die ik aanbid, en aan wie elke ademtogt mijns levens gewijd is, zou over hebben.’</p>
<p>‘En wat zoudt gij dan wel voor mij over hebben?’ vroeg Clairon.</p>
<p>‘Wat ik voor u zou over hebben?’ riep de prins Soubise levendig. ‘Ik zou u niet honderdduizend francs, maar een half millioen voor tafelgeld aanbieden, ik zou voor uwe <hi rend="i">menus plaisirs</hi> maandelijks twintigduizend francs afzonderen, ik zou mij beijveren, dat niemand, zelfs de koningin niet, zulke schoone brillanten bezat en zulk een prachtig paleis bewoonde, als Hippolyte Clairon, de geliefde, de aangebedene, de godin van den prins Soubise!’</p>
<p>‘Gij belooft inderdaad veel,’ zeide Clairon. ‘Gij belooft mij rijkdommen, onmetelijke rijkdommen, gloeijende liefde, eeuwige dankbaarheid. Doch één ding hebt gij nog vergeten, prins, en naar het mij voorkomt, is dat juist de hoofdzaak.’</p>
<p>‘Noem het, mijne allerschoonste,’ riep de prins vol vuur, ‘zeg mij, wat ik vergeten heb, u aan te bieden, en ik zweer u bij mijne liefde, gij zult er mij niet te vergeefs aan herinnerd hebben, ik zal het, wat het ook zijn moge, aan uwe voeten nederleggen.’</p>
<p>‘Nu, het eene dat door u vergeten werd, is dit: gij hebt mij niet gezegd, op welken dag gij mij het grootste geschenk - uwen naam - denkt te geven?’</p>
<p>‘Hoe, mijn naam?’ vroeg de prins.</p>
<p>‘Nu, dat is toch natuurlijk, prins; daar gij mij uw vermogen, uw hart, uw leven biedt, zoo volgt daaruit toch van zelf, dat gij mij tot uwe gemalin verheffen wilt. Zeg mij daarom, prins, wanneer vieren wij ons bruiloftsfeest?’</p>
<p>De prins schoof met zijn fauteuil haastig achteruit, als had eene adder hem gebeten. ‘Ons bruiloftsfeest,’ riep hij verbaasd.</p>
<p>Achter hem klonk een luid, spotachtig gelach, en als de prins zich toornig omkeerde, zag hij, wat Clairon reeds lang gezien had, het gelaat van Voltaire. Hij, de vriend, de
<pb n="646"/>dichter van Clairon, mogt, wat niemand anders veroorloofd was, ongenoodigd het boudoir binnen treden.’</p>
<p>‘Ik verzoek uwe hoogheid om vergeving,’ zeide Voltaire, die den prins genaderd was en zich eerbiedig voor hem boog,’ maar deze scène was zoo zonderling, en had uwe hoogheid haar in een mijner stukken gezien, zij zou zelve hartelijk gelagchen hebben om den van liefde gloeijenden aanbidder, dien men het woord bruiloftsfeest voorhoudt, even als het crucifix, waarmede men den vermomden duivel noodzaakt, zich in zijne ware gedaante te vertoonen.’</p>
<p>‘'t Is waar,’ riep de prins lagchend, ‘het moet eene allerliefste scène geweest zijn. Maar Clairon speelde ook zoo verrukkelijk, dat ik mij werkelijk bedriegen liet, en hare scherts voor ernst opnam.’</p>
<p>‘Hoe, prins, meent gij dat ik scherts?’ vroeg Clairon.</p>
<p>‘Nu, mijne allerschoonste,’ riep de prins, ‘uwe vraag kan immers niet ernstig gemeend zijn, want gij weet toch wel, dat ik gehuwd ben en eene gemalin heb.’</p>
<p>‘Uwe hoogheid herinnert zich dit eindelijk,’ zeide Clairon; ‘gij hebt eene gemalin en toch wilt gij mij uw gansche vermogen schenken, toch wilt gij mij uwe liefde, uw hart, uw leven wijden. Voor uwe gemalin derhalve de armoede en voor mij den rijkdom, maar daarbij tevens de schande. Neen, prins, dat is eene ongelijke verdeeling en met al uwe millioenen en uwe brillanten zoudt gij, wat gij Clairon ontroofdet, haar niet kunnen vergoeden!’</p>
<p>‘Ha, dat is Clairon,’ riep Voltaire. ‘Ziedaar mijne Semiramis, uwe hoogheid, mijne koningin, die eene wereld onder hare voeten treedt en in wier oog kroonen niet meer waarde hebben dan Neurenberger speelgoed.’</p>
<p>‘'t Is waar,’ zeide de prins glimlagchend, ‘Clairon is altijd bewonderenswaardig, zelfs wanneer zij onbegrijpelijk is. Ik leg millioenen aan hare voeten neder, en zij beurt die niet op.</p>
<p>‘Neen, zij beurt die niet op,’ riep Clairon vol vuur. ‘Wat gaan uwe millioenen mij aan, ben ik zelf niet rijk? Gij biedt mij een paleis, zie om u heen, mijnheer, gij bevindt u hier in mijn paleis, dat, naar ik meen, wel de eer waardig is, zelfs eenen koninklijken prins te ontvangen. Ik heb
<pb n="647"/>ook mijne paarden, mijne equipages, mijne brillanten en mijne bedienden. Denkt gij, mijn prins, dat een beetje meer of minder van dit aardsche goed eene Clairon verlokken kan? Dat zijn alle vergankelijke dingen, en alleen het onvergankelijke kan mij bekooren.’</p>
<p>‘Hoe, het onvergankelijke?’ vroeg de prins Soubise, ‘zeg mij toch, wat gij daarmede bedoelt? Ik begrijp u niet.’</p>
<p>‘Vergeving, uwe hoogheid,’ zeide Voltaire levendig, ‘ik begrijp, wat Clairon zegt, en daar zij zoo dikwijls <hi rend="i">mijne</hi> gedachten illustreert, moge zij mij veroorloven, ook eens <hi rend="i">hare</hi> gedachten onder woorden te brengen; uwe hoogheid heeft aan Clairon alle schatten der aarde geboden en haar het prachtigste paleis toegezegd, doch Clairon wil dat paleis niet hebben, want onder al de sofa's en fauteuils waarmede het gemeubeld is, ontbreekt ongelukkigerwijs een stoel, en wel die, welke haar alleen bekoren kan. Deze stoel echter, uwe hoogheid, 't is de stoel der onsterfelijken. Bied Clairon een van deze veertig stoelen der onsterfelijken in de akademie aan, en zij, die door geen rijkdom kan verlokt worden, zal welligt door dien enkelen stoel haar trotsch hart laten vermurwen.’</p>
<p>‘Ha, <hi rend="i">parbleu</hi>,’ riep de prins, ‘gij wilt zeggen, dat Clairon naar roem dorst?’</p>
<p>‘Ik wil zeggen, dat zij even als alle verhevene zielen den roem bemint, want de roem is, gelijk Tacitus zegt, de hartstogt der wijzen. En Clairon is wijs, ondanks hare drie en twintig jaren! Maar nu, Clairon, nu wil ook ik tot u spreken. Ook ik bemin, ook ik vergood u! Ja, ja lach er niet om, mijne schoone, trek de schouders niet op, prins, ik bemin Clairon in weerwil van mijnen twee en vijftigjarigen leeftijd. Schenk mij uwe liefde, Clairon, en ik geef u daarvoor den stoel der onsterfelijken. Ik bezit dien stoel; de trotsche heeren der akademie meenden, dat de baronet Voltaire niet onsterfelijk zou kunnen blijven, als zij hem niet een weinig de behulpzame hand daartoe boden, en dientengevolge hebben zij mij juist van daag een hunner veertig stoelen aangeboden. Hij is breed genoeg voor ons beiden. Clairon, ik bied u eene plaats op mijnen stoel aan. Geef mij uwe hand, ik zweer u, Voltaire zal het als de schoonste roeping
<pb n="648"/>zijns levens beschouwen, om zijne Clairon onsterfelijk te maken.’</p>
<p>‘Goed gesproken, Voltaire,’ riep de prins Soubise met een glimlach, ‘thans willen wij hooren, welk antwoord Clairon ons geeft. Want een antwoord willen en moeten wij hebben, en zij moet eene keuze tusschen ons beiden doen. Ik bood haar het genot, gij biedt haar den roem. Nu, Clairon, spreek, wien van ons beiden kiest gij? Gij zwijgt, <hi rend="i">ma toute belle</hi>? Gij ziet ons met een glimlach aan? <hi rend="i">Parbleu</hi>, waarom lacht gij?’</p>
<p>‘Waarom ik lach?’ zeide Clairon. ‘Ik zal het u zeggen.’ Een voorval uit mijn leven, dat ik mij juist zoo even herinnerde, deed mij lagchen. Ik wil het u beiden, den koninklijken prins en den beroemden dichter, verhalen. Het zal tevens mijn antwoord zijn op uw beider aanzoeken - De gebeurtenis die ik bedoel, viel nu drie jaren geleden voor. Destijds was Clairon nog eene arme, onbekende tooneelspeelster, die in de provinciesteden eenige lauweren zocht in te oogsten, welke men haar te Parijs geweigerd had. Mijne gansche ziel verlangde echter naar Parijs. Men gaf mij te Lyon, waar ik destijds geëngageerd was, wel een tamelijk goed tractement, men applaudisseerde mij vreeselijk, zoo dikwijls ik op het tooneel verscheen, men bragt mij serenades, en de goede fabriekanten schonken mij regt veel kleederen en schoone stoffen als bewijzen hunner tevredenheid. Doch Lyon bleef toch altijd wat het was, eene provinciestad, en de zijden kleederen der fabriekanten hadden volstrekt geene gelijkheid met de lauwerkroon, die ik voor mij zelve wenschte. Ik verbrak daarom mijn contract, betaalde mijne schulden, terwijl ik aan mijne schuldeischers al mijne schoone zijden stoffen en al mijne meubelen en mijne weinige echte brillanten in betaling gaf. Ik had geleefd als eene <hi rend="i">grande dame</hi>, doch ik was te trotsch en misschien ook te eerlijk, om Lyon te verlaten, zonder mijne schulden betaald te hebben. Zoo gaf ik derhalve alles, wat ik mijn eigendom kon noemen, en toen ik Lyon verliet, bezat ik niets anders dan het rijtuig, waarmede ik vertrok, eene tamelijke garderobe en zooveel louis d'or als ik behoefde, om met postpaarden naar Parijs te rijden, onder weg te kunnen logeren en te Parijs eenige dagen in een hôtel te leven, tot
<pb n="649"/>dat het mij gelukt zou zijn, om van den directeur van het théatre français voor het minst eene gastrol bekomen te hebben. - Mijn nachtverblijf hield ik te Macon, een allerliefst klein stadje, dat het voorregt geniet, niet eens een schouwburg te bezitten, maar daarentegen van zeer slechte wegen omringd te zijn. Deze wegen waren oorzaak, dat mijn rijtuig op geringen afstand van de stad brak, en dat de smid, die het repareren zou, er mij toe veroordeelde, vier en twintig uren te Macon te blijven. Vier en twintig uren, dat was eene eeuwigheid voor iemand, die naar Parijs gaan wilde, om roem en lauweren in te oogsten. Ik verveelde mij dan ook vreeselijk, en om mij eenige verstrooijing te verschaffen, verliet ik mijne eenzame kamer, nam plaats aan de <hi rend="i">table d'hôte</hi> beneden in de receptiezaal, met het vaste voornemen, om mij te amuseren, en met den een of ander een gesprek aan te knoopen. Ik trof er drie cavaliers aan, drie jonge mannen, die elkander echter volstrekt niet kenden, maar even als ik aan het regenachtige weder en de slechte wegen hun oponthoud te Macon te danken hadden. De een was een Engelschman, de tweede een Spanjaard, de derde een Franschman. Alle drie hadden ze een zeer gunstig uiterlijk en hoogst beschaafde manieren. Twee hunner deelden met mij hetzelfde lot, zij moesten tot den volgenden dag te Macon blijven, om hunne gebrokene rijtuigen te laten herstellen; de Franschman wachtte op de diligence, die hem naar Parijs brengen zou, en die eerst den volgenden dag vertrok. Vermoedelijk hadden wij allen ons aan de <hi rend="i">table d'hote</hi> neêrgezet, met het vaste besluit, om ons tot elken prijs te amuseren. Zeker is het, dat wij ons amuseerden in elkanders gezelschap. Wij bleven tot laat in den avond bijeen, en toen de logementhouder ons berigtte, dat wij den volgenden dag nog niet konden vertrekken omdat onze equipages nog lang niet hersteld waren, waren wij allen zeer tevreden, daar wij ons
verzekerd hielden, dat wij den volgenden dag even genoegelijk zouden doorbrengen. En daarin hadden wij ons niet bedrogen, want ook den volgenden dag verveelden wij ons geen oogenblik.’</p>
<p>‘Ik vrees, zeide Voltaire glimlagchend,’ dat de slimme hôtelhouder zijn voordeel kende, en dat de equipages ook den volgenden dag nog niet hersteld waren.’</p>
<pb n="650"/>
<p>‘Gij hebt gelijk. Wij moesten nog een dag langer blijven, en dien dag bemerkte ik ongelukkigerwijs, dat de vrolijkheid mijner drie cavaliers verdwenen was, en dat zij helaas! alle drie op mij verliefd waren. De een was jaloersch op den ander, ieder zocht met mij alleen te zijn, om mij zijne liefde te verzekeren, de een begon de tegenwoordigheid van den ander lastig te vinden, en het gevolg daarvan was, dat ons verkeer ophield vrij en ongedwongen te zijn.’</p>
<p>‘Ik besloot,’ aldus vervolgde Clairon haar verhaal, ‘ik besloot aan deze onaangename positie spoedig een einde te maken; ik ontbood daarom de drie cavaliers op mijne kamer en zeide tot hen: Gij bemint mij alle drie, en hebt mij dit alle drie gezegd. Sedert gij dat gedaan hebt, zijt gij verdrietig en onaangenaam geworden; in plaats van met elkander te lagchen en te boerten, twist gij met elkander. Ik houd daar niet van en heb daarom besloten een rijtuig te huren en terstond te vertrekken, zoo gij niet aan mijne voorwaarden voldoet. Alle drie zwoeren, dat zij in iedere voorwaarde genoegen zouden nemen, ten einde mij alzoo langer in hun gezelschap te houden. ‘Wel nu,’ vervolgde ik, ‘hoor mijne voorwaarden. Geen uwer mag heden een enkel woord van liefde tot mij spreken, maar ieder zoekt, door zoo beminnelijk, geestig en aangenaam mogelijk te zijn, mijne wederliefde te verwerven en mijn hart te veroveren. Ieder uwer schrijve mij vervolgens van avond, als wij afscheid van elkander genomen hebben, eenen brief, waarin hij mij zegt, wat hij eigenlijk van mij begeert, en mij te zeggen heeft.’</p>
<p>‘Voortreffelijk, riep Voltaire,’ gij hebt daar een blijspel opgevoerd, dat zoo geestig is, dat ik u om de idée benijd, mijne muze. Hoe gaarne zou ik bij dien wedstrijd in geestigheid tegenwoordig zijn geweest!’</p>
<p>‘Het was inderdaad zulk een wedstrijd,’ zeide Clairon glimlagchend, ‘en ik beken het gaarne, het was de vrolijkste en genoegelijkste dag mijns levens. Ieder der drie cavaliers putte zich uit in geestige gezegden. De een zocht al meer te bevallen dan de ander. Laat in den avond scheidden wij, om na eenen dag van vrolijk en onschuldig genot te gaan slapen. Den volgenden morgen, toen ik ontwaakte, vond ik op mijne toilettafel de drie brieven mijner drie aanbidders.’</p>
<p>‘Hoe gaarne had ik die brieven gelezen,’ riep de prins
<pb n="651"/>Soubise; ik wed, dat zij mij meer zouden geamuseerd hebben dan de geestige brieven van madame de Sévigné.</p>
<p>‘Zij waren inderdaad even interessant als origineel,’ vervolgde Clairon. ‘De eerste brief dien ik opende, was van den Engelschman, mylord Toweskin. Hij beleed mij daarin, dat hij eene gelofte gedaan had, zich nimmer in het huwelijk te begeven, omdat drie zijner vrienden door het huwelijk zeer ongelukkig geworden waren. Desniettegenstaande wenschte hij een erfgenaam te hebben van zijne bezittingen, en door mijne schoonheid en bevalligheid onwederstaanbaar geboeid, had hij, zoo ik hem dit wilde toestaan, mij uitverkoren, hem dezen erfgenaam te schenken. Hij had verder geene betrekkingen, en hij zou daarom mij en mijn kind tot eenige erfgenamen maken.’</p>
<p>‘Een echt Engelsch liefdesaanzoek,’ zeide Voltaire lagchend, ‘ik wed, dat deze lord een roodharige Ierlander was.’</p>
<p>‘Laat ons Clairon niet in de rede vallen, mijnheer de onsterfelijke,’ riep prins Soubise levendig. ‘Ik ben regt nieuwsgierig naar den anderen brief. Wat schreef de Spanjaard?’</p>
<p>‘De brief van den Spanjaard was volkomen met de trotsche grandezza van een Castiliaan geschreven, mijn prins. Don Fuantos zwoer mij daarin, dat ik in zijn oog de schitterendste onder alle starren des hemels was, en dat mijn gelaat schooner was dan de maan, die den nacht verlicht. Sedert hij mij gezien had, was zijn hart door gloeijende vlammen verteerd, en toch was hij niet vermetel genoeg, mij om de eene of andere gunst te verzoeken; alleen de hoop zou ik hem laten, dat het langzamerhand, mogelijk na verloop van een tiental jaren, aan zijne ijverige bemoeijingen gelukken zou, mijne liefde te winnen; deze hoop reeds zou een hemelsch geschenk voor hem zijn, en daarvoor veroorloofde hij zich, om mij als tegengeschenk een tooisel van brillanten ter waarde van twee duizend dubloenen aan te bieden.’</p>
<p>‘<hi rend="i">Diable</hi>, de Spanjaard was bescheiden,’ riep prins Soubise lagchend, ik -’</p>
<p>‘Uwe hoogheid,’ viel hier Voltaire hem in de rede, ‘gij hebt straks bevolen, om Clairon door onze opmerkingen niet te storen in haar verhaal. Houden wij ons aan dit bevel! Ik ben zeer verlangend, om den brief van den Franschman te hooren. Wat schreef hij, Clairon?’</p>
<pb n="652"/>
<p>‘Mijn Fransche aanbidder schreef mij, dat hij mij rondweg wilde zeggen, dat hij arm was aan aardsche goederen, maar des te rijker aan liefde. Hij beleed mij eerlijk, dat hij naar Parijs gaan wilde, om zijn geluk te beproeven, doch dat hij voor het oogenblik niets meer bezat, dan een hond en een louis d'or. De hond was zijn eenige vriend op de wereld, en voor den louis d'or had hij de reiskosten naar Parijs willen betalen en daar een dag leven, tot dat hij de eene of andere betrekking gevonden had. Om mij echter een bewijs zijner grenzelooze liefde te geven, bood hij mij dezen louis d'or ten geschenke en zou met vreugde te voet naar Parijs gaan en van honger sterven, zoo ik hem thans slechts toestond, om een uur met mij zonder getuigen door te brengen.’</p>
<p>‘Ik hoop dat gij hem zijn verzoek hebt ingewilligd,’ riep Voltaire, ‘en dat gij u door dezen jongeling liet verbidden, die u een grooter geschenk bood, dan de Engelschman en de Spanjaard met hun beiden, want deze boden u van hunnen overvloed, deze daarentegen wilde u zijne gansche have en goed ten offer brengen, en zijn leven voor een kort onderhoud met u in de waagschaal stellen.’</p>
<p>‘Stel u gerust, mijn onsterfelijke,’ zeide Clairon glimlagchend, ‘ik redde zijn leven en liet hem zijnen louis d'or behouden.’</p>
<p>‘Hoe, gij versmaaddet dat grootmoedige geschenk?’ vroeg Voltaire.</p>
<p>‘Ik prijs u deswege,’ riep Soubise, ‘gij verkoost liever de twee duizend dubloenen van den Spanjaard aan te nemen, niet waar? Gij liet den Franschman zijnen hond en zijnen louis d'or, en veroorloofdet hem, daarvoor met de diligence naar Parijs te rijden.’</p>
<p>‘Ach, mijn prins,’ zeide Clairon, ‘houdt gij mij werkelijk voor zoo wreed? Denkt gij, dat ik het zou hebben kunnen dulden, dat de arme jonge man zijnen laatsten louis d'or voor eene plaats in de diligence zou uitgeven, terwijl hij toch in mijn rijtuig voor niets eene plaats krijgen kon?’</p>
<p>‘Bravo, mijne muze,’ riep Voltaire, ‘bravissimo! Gij liet den Spanjaard en den Engelschman met hunne equipages verder rijden, en naamt den Franschman in uw rijtuig. Beken het maar, goddelijke Clairon, dat gij een weinig liefde voor hem gevoeldet.’</p>
<pb n="653"/>
<p>‘Ten minste was ik onvoorzigtig genoeg hem in dien waan te brengen,’ zuchtte Clairon, ‘en dit heeft mij reeds vele onaangenaamheden berokkend. Doch mijne geschiedenis is ten einde. Ik hoop dat mijn antwoord u thans bekend zal zijn.’</p>
<p>‘Dat wil zeggen, gij wijst mij af, gelijk gij den Engelschman afgewezen hebt,’ zeide de prins Soubise.</p>
<p>‘Gij ontneemt mij, even als den Spanjaard, alle hoop?’ vroeg Voltaire. ‘Gij wilt niet naast mij op den stoel der onsterfelijken zitten?’</p>
<p>‘Ik wil beproeven, of ik niet alleen door mij zelve een beetje onsterfelijkheid en roem verdienen kan,’ glimlachte Clairon. ‘Voltaire heeft gelijk, mijne liefde behoort aan den roem, maar mijne vriendschap behoort aan de edele mannen, die mij hunne liefde waardig keuren. Zal de koninklijke prins, zal de onsterfelijke dichter mijne vriendschap, die ik hun beiden van ganscher harte aanbied, van de hand wijzen?’</p>
<p>‘Ha, gij biedt ons in plaats van ambrozijn, slechts koek,’ riep Voltaire, ‘doch daar ik hongerig ben, neem ik die aan en getroost mij dat. - Maar wie spreekt daar toch zoo luid? - Wie?’</p>
<p>‘Clairon!’ riep in den salon eene luide stem, ‘waar is Clairon? Ik moet, ik wil haar zien! Houdt mij niet tegen!’</p>
<p>‘Ach, hij is het,’ zuchtte Clairon.</p>
<p>‘De man met den louis dor,’ vroeg de prins lagchend.</p>
<p>‘Ja helaas, prins, hij beweert regt op mijne wederliefde te hebben. Maar ik zal er op staanden voet een einde aan maken.’</p>
<p>‘Komt, mijne heeren, gaat mede naar den salon!’</p>
<p>‘En met gloeijende wangen, met van toorn vlammende oogen verliet Clairon het boudoir en trad den salon binnen.’</p>
<p>‘Laat mij los, heeren,’ riep dezelfde stem. ‘Ik zweer, dat Clairon in haar boudoir is. Ik moet, ik wil haar zien!’</p>
<p>‘En gij zult haar zien, mijnheer,’ zeide Clairon. ‘Hier ben ik, wat hebt gij mij te zeggen?’</p>
<p>‘Wat ik u te zeggen heb,’ vroeg een jong mensch, die met een luiden kreet voor hare voeten was neêrgezonken.</p>
<p>‘Ik heb u te zeggen, dat ik u bemin, dat ik zonder u niet leven kan, niet leven wil.’</p>
<pb n="654"/>
<p>‘Mijn heer,’ zeide Clairon op ernstigen toon, ‘dat hebt gij mij nu reeds drie jaren lang tot vervelens toe gezegd. Ik verbood u daarom mijn huis. Met welk regt waagt gij het dus, desniettegenstaande hier te komen? Uwe liefde, gij weet dit, versmaad ik, hoe kunt gij dus de vermetelheid zoo ver drijven, om mij iets op te dringen, wat ik niet hebben wil, mijn kleine heer Dubois!’</p>
<p>‘Clairon,’ riep de jonge man opspringende, ‘breng mij niet tot het uiterste, want ik zou in staat zijn, aan al deze heeren te zeggen, wat mij zoo vermetel maakt.’</p>
<p>‘Ik wil u die moeite besparen, mijn waarde,’ zeide Voltaire met zijne koude, ironische stem. ‘Ik zal aan deze heeren zeggen, wat hem zoo vermetel maakt. Hoort dus, mijne heeren, van waar Clairon dezen monsieur kent. Zij trof hem voor drie jaren op reis aan, hij bekende haar, dat hij niets meer bezat dan een hond en een louis d'or en dat hij dezen louis d'or voor eene plaats in de diligence betalen moest, zoo Clairon hem niet eene plaats in haar rijtuig afstond. Zij deed het, zij nam den kleinen monsieur Dubois in haar rijtuig mede naar Parijs en bleef ook verder voor hem zorgen. Sedert vervolgde hij zijne weldoenster met de verzekeringen zijner liefde, waarvan deze intusschen niets weten wil. Heb ik de waarheid niet gezegd?’</p>
<p>Dubois keerde langzaam zijn gelaat naar Voltaire. ‘Ja,’ zeide hij zacht, ‘gij hebt de waarheid gezegd. Ja, mijne heeren, Clairon was eens mijne weldoenster, die mij tot eeuwigdurende dankbaarheid verpligt heeft. Ja, het is zoo, zij nam mij in hare equipage mede naar Parijs, aan hare zijde gezeten, reed ik Parijs binnen, en haar invloed verschafte mij de betrekking van eersten boekhouder op een der grootste handelskantoren, zoodat er ruimschoots in mijne behoeften voorzien kon. Zoolang ik echter in dezen afhankelijken toestand verkeerde, verzweeg ik mijnen naam. Doch thans mag iedereen dien weten: ‘ik heet niet Dubois, mijn ware naam is graaf Penoël de St. Andème. Ik ben sinds drie weken rijk en onafhankelijk. Een broeder van mijnen overleden vader verliet het vaderland en ging onder eenen aangenomen naam naar Amerika, om, dewijl hij geruïneerd was, aldaar zijn geluk te beproeven. Wij hielden hem reeds
<pb n="655"/>voor lang gestorven. Doch thans, voor drie weken, ontving ik eenig berigt aangaande hem. Mijn oom is als een rijk koopman te New-York gestorven en heeft mij tot zijnen universelen erfgenaam gemaakt. Hier, Clairon,’ vervolgde hij, terwijl hij eene rol met papieren uit zijn zak haalde en die Clairon overhandigde, ‘hier zijn de bewijzen van mijn eigendom. Mijn vermogen bedraagt twintig millioen francs.’</p>
<p>‘Twintig millioen franes!’ riepen de cavaliers vol verbazing uit.</p>
<p>Clairon alleen scheen niet verrast te zijn en had geweigerd de haar aangebodene papieren in te zien.</p>
<p>‘Clairon,’ riep de graaf de St. Andème, ‘Clairon, neem de papieren aan en overtuig u, dat ik u de waarheid gezegd heb!’</p>
<p>‘En waarom zou ik dit doen?’ vroeg zij. ‘Wat gaat het mij aan, dat gij een nieuwen naam hebt aangenomen? Welk belang heb ik er bij, te weten, hoe groot uwe rijkdommen zijn?’</p>
<p>‘Gij hebt er wel belang bij,’ riep hij driftig, ‘want mijn vermogen behoort u toe. Hier in het bijzijn van al deze getuigen herhaal ik u: ik bied u niet slechts mijn vermogen, maar ook mijne hand aan. Vervul mijne vurigste wenschen en wordt gravin de St. Andème.’</p>
<p>‘En in het bijzijn van al deze getuigen,’ riep Clairon met heldere, krachtvolle stem, ‘zeg ik u, dat ik uwe hand afsla.’</p>
<p>‘Clairon,’ jammerde de graaf de St. Andème, terwijl hij digter naar haar toetrad en hare beide handen vatte, ‘dat is niet waar, dat is niet mogelijk.’</p>
<p>‘Mijnheer,’ riep Clairon, ‘gij wordt onbeschaamd. Laat mijne handen los, of ik vergeet, dat gij goed vindt u zelven graaf te noemen, en ik roep mijne bedienden, om mij van u te verlossen.’</p>
<p>‘Doe het,’ fluisterde hij woedend geworden haar in 't oor, ‘waag het nog verder te gaan, en ik zal het tegen al uwe aanbidders zeggen, dat ik aanspraak op u heb, dat gij twee jaren lang mijne geliefde waart, dat gij -’</p>
<p>‘Antoine, Jacques,’ riep Clairon met luide, gebiedende stem, ‘treedt binnen! Brengt dezen heer mijn huis uit, hij valt mij lastig.’</p>
<pb n="656"/>
<p>De graaf St. Andème stiet een kreet uit. Een doodelijk bleek overspreidde zijn gelaat en bewusteloos zonk hij op den grond neder.</p>
<p>‘Antoine, Jacques,’ riep Clairon volkomen bedaard, ‘draagt dezen heer weg, laat een fiacre halen en hem naar zijne woning brengen.’</p>
<p>‘De heer Dubois is in eene prachtige equipage hier naar toe gekomen,’ zeide de bediende eerbiedig, ‘zijne vier lakkeijen wachten in de voorkamer.’</p>
<p>‘Roept dan zijne lakkeijen, opdat die hunnen heer in zijne equipage dragen,’ beval Clairon.</p>
<p>De bedienden gehoorzaamden, en door de geopende deur traden nu weldra vier lakkeijen in rijk liverei binnen. Eerbiedig naderden zij den graaf St. Andème, die juist zijne oogen opsloeg en met wilde blikken om zich. heen zag. Voorzigtig beurden de lakkeijen hem van den grond op en droegen hem weg.</p>
<p>Clairon zag hem met eene trotsche uitdrukking na, geen zweem van medelijden stond op haar schoon gelaat te lezen.</p>
<p>‘Schoonste der schoonen,’ fluisterde de prins Soubise haar in het oor, ‘ik begin waarlijk bang voor u te worden. Ik geloof waarlijk, dat gij onvatbaar zijt voor liefde. <hi rend="i">Parbleu</hi>, gij zijt eene onneembare vesting. Niets schijnt u te kunnen roeren.’</p>
<p>‘Gij bediegt u, mijn prins, een ding kan mijn hart verteederen,’ zeide Clairon, ‘en dat eene: het is den roem! Alle schatten der wereld, alle titels veracht ik, maar de roem bemin, aanbid ik, en voor een uur van triumf geef ik gaarne, als het wezen moet, een jaar levens.’</p>
<p>‘Nu, ik hoop, dat mijne muze heden avond zulk eene ure van triumf genieten zal,’ riep Voltaire, ‘en die ure zal haar geen jaar van haar leven kosten, maar haar onsterfelijk maken.’</p>
<p>‘En zoo zal het Voltaire zijn, die mij onsterfelijkheid verleent,’ zeide Clairon. ‘Mijne heeren, ik verwacht u heden avond bij de opvoering der nieuwe tragedie van Voltaire. Onze groote dichter zal u een genotvollen avond schenken en ik zal in de Merope aan het publiek eene verrassing bereiden. Ik reken daarbij op uwe toegevendheid. Na den afloop geef ik een klein feest, waarop ik u allen
<pb n="657"/>noodig. Met u allen wil ik den nieuwen triomf van den grooten Voltaire vieren.</p>
<div type="section">
<head>II. <hi rend="i">Des avonds</hi>.</head>
<p>Het théatre français was opgepropt vol. Alle rangen waren meer dan bezet. Het publiek verkeerde in de grootste spanning en opgewondenheid, en sprak over niets anders dan over Voltaire, Clairon en de tragedie, die zou opgevoerd worden.</p>
<p>Ook het koninklijke hof, Lodewijk de vijftiende en zijne gemalin, woonden de voorstelling van dezen avond bij. Nadat hij de bleeke koningin naar haren fauteuil geleid had, ging hij eene dame begroeten, voor wie zoo even de beide vleugels der groote logedeur geopend waren en bij wier verschijning de op den achtergrond der loge verzamelde schaar van hovelingen zich diep eerbiedig boog, als ware <hi rend="i">zij</hi> de koningin en meesteres. Deze dame was niemand anders dan de markiezin de Pompadour.</p>
<p>‘Gelooft gij, markiezin, dat de nieuwe tragedie van monsieur Voltaire ons amuseren zal?’ vroeg de koning haastig.</p>
<p>‘Uwe majesteit is te edel en te gevoelig, om de smart en het verdriet der menschen, die haar in deze tragedie aanschouwelijk zullen worden voorgesteld, als een amusement te kunnen beschouwen,’ zeide de markiezin glimlagchend, ‘uwe majesteit zal door de heerlijke poëzij van deze nieuwe schepping van Voltaire in bewondering weggesleept worden.’</p>
<p>‘Ah bah, mijne lieve,’ mompelde de koning, ‘ik bewonder niets meer, en niets kan mij meer medeslepen.’</p>
<p>‘Ach, sire!’ zuchtte de markiezin, ‘dat is inderdaad een doodvonnis voor allen die u beminnen, en na zulk een woord zou men het verstandigst handelen, als men in den dood ging.’</p>
<p>‘Gij hebt mij dus verkeerd verstaan,’ zeide Lodewijk snel, ‘ik wilde zeggen, ik bewonder niets meer en laat mij door niets meer medeslepen, sedert ik u ken, want u behoort al mijne liefde en bewondering.’</p>
<p>‘Mijn dierbare sire, hoe genadig zijt gij!’ riep de markiezin met een betooverenden glimlach. ‘Doch ten dank
<pb n="658"/>daarvoor wil ik uwe majesteit ook een geheim mededeelen. Uwe majesteit zal heden avond ook een amusement hebben, iets buitengewoons, iets verrassends zal er plaats grijpen.’</p>
<p>‘Wat dan?’ vroeg de koning levendig. ‘Zeg, markiezin, wat zal er gebeuren?’</p>
<p>‘Sire, als ik het u zeide, zou het dan nog voor mijnen dierbaren koning eene verrassing zijn? Geef bevel om te beginnen, en gij zult het zien!’</p>
<p>‘Gij hebt gelijk, wij willen laten beginnen,’ riep de koning, terwijl hij aan den ceremoniemeester, en deze daarop aan den directeur van het theater een teeken gaf.</p>
<p>Het scherm ging op; het stuk begon en zwijgend luisterde het publiek naar de introductie.</p>
<p>‘Ik zie nog geene verrassing,’ mompelde de koning, zich naar de markiezin keerende. ‘Ik verveel mij slechts, dat is alles!’</p>
<p>‘Heb maar geduld, sire,’ zeide de Pompadour glimlagchende, ‘de verrassing zal wel komen, nog is Clairon immers niet verschenen?’</p>
<p>Daar trad eindelijk Clairon op het tooneel; doch zij had niet, zoo als dit tot hiertoe altijd geschied was, een toilet gemaakt, zoo als de mode voorschreef en de dames van het hof droegen, - zij kwam niet, om als eene naar de mode gekleede Française eene koningin der oude wereld voor te stellen, maar zij verscheen in costuum, in een costuum, zoo als dit bij hare rol paste.</p>
<p>Dit had men nog nooit op het tooneel gezien. Dit was iets vreemds, iets ongehoords. Het publiek, dat haar anders bij haar optreden met luide bijvalsbetuigingen begroette, bleef dan ook stom en liet zijne afkeuring onverholen blijken.</p>
<p>Doch Clairon scheen daarop geen achtte geven, zij scheen het gelach, het gefluister en gemompel niet te hooren; met eene inderdaad koninklijke beweging hief zij den arm omhoog, om den priester, die haar had aangesproken, het zwijgen te gebieden.</p>
<p>Doch deze naakte, geheel ontbloote arm was in de oogen van het publiek eene nieuwe absurditeit en schaamteloosheid. Een luid gelach ontstond in de loges, en in het parterre hoorde men hier en daar fluiten.</p>
<p>De koning wendde zich tot de markiezin. ‘Gij hebt ge-<pb n="659"/>lijk,’ zeide hij, ‘dat is eene allerliefste verrassing. Doch hoe dwaas is het publiek! Het komt mij voor, dat Clairon eene voortreffelijke idée gehad heeft.’</p>
<p>‘Mijn dierbare sire,’ fluisterde de markiezin, ‘ik bid u om eene genade. Ziet gij dan niet, dat het publiek daarom alleen Clairon en het drama van Voltaire de nederlaag wil doen lijden, omdat men weet, dat ik Voltaire in Frankrijk teruggebragt heb, en Clairon protegeer? Mijn dierbare sire, eene genade! Red het stuk, red Clairon! Zie hoe bleek zij is! Applaudisseer haar!’</p>
<p>Juist waggelde Clairon, niet meer in staat haren toorn en hare smart te bedwingen, eenige schreden achteruit, en het publiek verstomde een oogenblik, nieuwsgierig als het was, om te zien, wat zij thans doen zou.</p>
<p>‘Sire, ik bezweer u, applaudisseer haar thans,’ fluisterde de markiezin nog eenmaal.</p>
<p>De koning knikte glimlagchend, en te midden der plotseling ontstane stilte, vernam men op eens luid applaudissement,
dat uit de koninklijke loge kwam.</p>
<p>Vol verbazing wendden aller blikken zich derwaarts - ja, daar zat Lodewijk, de destijds nog beminde monarch, met een lagchend gelaat, en waagde, wat niemand anders op dit oogenblik gewaagd zou hebben, - hij applaudisseerde.</p>
<p>En thans veranderde als door een tooverslag de gansche situatie. Het gemompel hield op, geen gefluit werd meer gehoord, alle cavaliers volgden het signaal door den koning gegeven, en weldra dreunde het theatergebouw van de levendigste bijvalsbetuigingen.</p>
<p>Het luide applaudisseren wekte Clairon uit hare verdooving en als de muziek der spheren klonk het haar in het oor. Het bloed stroomde weder naar haar hart toe, haar oog begon weder te schitteren van geestdrift, en zij had weder kracht en moed, om hare rol te vervolgen en af te spelen.</p>
<p>Het publiek hoorde haar in den beginne zwijgend aan, doch spoedig begon het, wat het straks had uitgelagchen, te bewonderen. Tot hiertoe had men slechts actrices, die eene rol speelden, op het tooneel gezien, doch thans zag men iemand uit de oude wereld leven en beweging aannemen, thans gevoelde men zich plotseling als door een tooverslag in de wereld der Grieken teruggeplaatst, en het was
<pb n="660"/>eene Grieksche koningin, die zich daar in de Grieksche kleederdragt bewoog.</p>
<p>Nu scheen er geen einde te komen aan de vivats, die men ter eere van Clairon aanhief, en bravo! bravo! klonk het van ieders lippen.</p>
<p>Een triumferende glimlach plooide zich om hare lippen, en deze glimlach schitterde nog op haar gelaat, toen zij achter de coulissen trad en naar hare kleedkamer ging, om aldaar, zoolang hare rol dit veroorloofde, uit te rusten.</p>
<p>Toen zij echter in hare kleedkamer kwam, stiet zij een kreet van verbazing uit, want daar ginds tegenover haar stond de graaf St. Andème. Met een ontsteld gelaat, met bleeke lippen, met verwilderde oogen stond hij daar, en staarde haar aan.</p>
<p>Eene kille huivering voer haar door de leden, en zij wilde opstaan, om te ontvlugten. Doch hij had de deur achter zich gesloten, en naar haar toetredende, drukte hij haar met onwederstaanbaar geweld weder op den divan.</p>
<p>‘Blijf,’ zeide hij, ‘blijf, ik beveel het u.’</p>
<p>‘Gij wilt mij vermoorden,’ riep zij verschrikt.</p>
<p>‘Wat zou het mij baten, u te vermoorden?’ vroeg hij met een bitteren glimlach. ‘Zoudt gij toch niet blijven voortleven in mijn hart? Neen, ik wil u niet vermoorden! Maar ik wil mij ook door u niet laten vermoorden, Hippolyte, ik kom hier, om u voor eene misdaad te bewaren, bij alles wat u heilig is, neem het woord terug, dat gij dezen morgen in drift gesproken hebt. Ik kan zonder u niet leven, erbarm u daarom mijner, en leef voor mij. Gij weet het, dat ik u grenzeloos bemin, en honderd maal hebt gij mij toch gezworen, dat ook gij mij bemint. O beleedig God en de menschen niet, door nu eene meineedige te worden. Hippolyte, wees barmhartig, bemin mij, wordt mijne gemalin, want ik, ik bemin u grenzeloos.’</p>
<p>‘Clairon zal nimmer de uwe worden,’ riep zij, zich fier oprigtende en den arm naar hem uitstrekkende. ‘Clairon behoort slechts aan zich-zelve toe en aan den roem. Zij wordt nimmer de gemalin van den kleinen graaf St. Andème! Maak de deur open, mijnheer, en laat mij gaan. De roem en het publiek wachten mij!’</p>
<pb n="661"/>
<p>Met opgeheven hoofd en trotsch als eene koningin trad zij naar de deur.</p>
<p>Doch de graaf stond, bleek als een lijk en over al zijne leden bevende, met van toorn flikkerende oogen voor deze deur.</p>
<p>‘Gij wilt henen gaan?’ vroeg hij op dreigenden toon. ‘Gij wilt mij verlaten en mij opofferen?’</p>
<p>‘Ik wil u verlaten en hoop, dat wij elkander nimmer zullen wederzien! Maak de deur open, mijnheer! Val mij niet langer lastig met uwe liefde.’</p>
<p>‘Dat is uw laatste woord? Uw laatste woord ook dan, als ik u zeg, dat ik sterven zal, dat gij mij den doodsteek toebrengt?’</p>
<p>‘Het is mijn laatste woord! Wat bekommer ik mij om uw leven of uwen dood! Vertrek!’</p>
<p>‘Nu,’ schreeuwde de graaf buiten zich zelven, terwijl hij hare beide handen greep en haar met vlammende blikken aanzag, ‘hoor dan nu ook mijn laatste woord. Gij vermoordt mij, om van mij verlost te worden. Welaan, ik sterf, doch mijn dood zal u niet van mij verlossen! Ook na mijnen dood zal ik u vervolgen, zal ik u dagelijks aan mij herinneren en u straffen voor uwe wreedheid, dat zweer ik bij den onsterfelijken geest, die in mij woont. - En thans, mejufvrouw, ga, als het u goeddunkt.’</p>
<p>Hij ontgrendelde zelf de deur en trad vervolgens op zijde, om Clairon te laten passeren. Doch zij stond stil en aarzelde, en zag min of meer beangstigd in zijn bleek en doodelijk ontsteld gelaat.</p>
<p>‘Clairon! mademoiselle Clairon!’ klonk het daar buiten. ‘'t Is weer hoog tijd voor u, om op het tooneel te verschijnen! Mademoiselle Clairon, waar blijft gij zoo lang? Haast u!’</p>
<p>‘Ik kom!’ riep Clairon, en zonder den graaf nog met een enkelen blik te verwaardigen, rukte zij de deur open en begaf zich naar de coulissen.</p>
<p>De graaf oogde haar na met eenen langen gloeijenden blik. Thans zag hij haar niet meer, doch hij hoorde het applaudissement en het gejubel van het publiek, dat hem in de ooren klonk als het hoongelach der duivelen.</p>
<p>‘Zij zal aan mij denken!’ riep hij, zijne beide handen ten hemel heffende. ‘Ja, dat zweer ik, zij zal aan mij denken,
<pb n="662"/>en ook na mijnen dood zal ik haar vervolgen, haar, mijne moordenares Clairon!’ En dit gezegd hebbende, ging hij haastig van daar.</p>
<p>De voorstelling in den schouwburg was afgeloopen. De aanbidders van Clairon hadden zich, ingevolge hare uitnoodiging, naar het paleis begeven, om met haar den triomf, dezen avond bij vernieuwing door haar behaald, feestelijk te vieren.</p>
<p>Met een van blijdschap stralend gelaat ontving Clairon de huldeblijken harer vereerders. Al de bouquets, de lauwerkransen en bloemen, waarmede het verrukte publiek haar bij het einde der voorstelling overlaadde, lagen midden in den salon op eene groote tafel, om welke de cavaliers zich verdrongen, om naar de verzen te luisteren, die aan de kransen en bouquetten waren vastgehecht.</p>
<p>Clairon zelve stond te midden der cavaliers naast de tafel, en nam juist weder een bouquet op, waaruit, nadat zij den strik er van losgemaakt had, een étui viel. Clairon opende met een glimlach het deksel en een kreet van verrassing klonk van hare lippen, want in hetzelve lag een halssnoer, dat uit de grootste en kostbaarste diamanten bestond, die fonkelden als de sterren des hemels.</p>
<p>‘<hi rend="i">Vraiment</hi>,’ riep de markies de Seignac, ‘dat is een cadeau, waarvoor men een landgoed zou kunnen koopen. Zelfs eene keizerin zou er trotsch op kunnen zijn, zulke brillanten te bezitten.’</p>
<p>‘En is mademoiselle Clairon niet verhevener, niet grooter dan eene keizerin?’ vroeg een jong man op bescheiden toon en met een accent, dat den Engelschman verried.</p>
<p>‘Gij hebt gelijk, mylord Spencer,’ zeide de markies, ‘Clairon is grooter dan eene keizerin en verdient, dat men zulke brillanten aan hare voeten legt, doch men moet om dat te kunnen doen, een Nabob zijn, en die zijn er niet veel in de wereld.</p>
<p>‘Waar Clairon is, moeten geene Nabobs zijn,’ antwoordde de jonge lord blozend, ‘alle schatten der wereld moeten aan hare voeten gelegd worden.’</p>
<p>‘Wat zijt gij wreed, mylord,’ riep de markies, ‘zoo Clairon alle schatten bezat, wat bleef ons dan overig, om aan haar, onze godin, ten offer te brengen?’</p>
<pb n="663"/>
<p>‘Ons hart en onze trouw,’ zeide de jonge man op innigen toon.’</p>
<p>‘Ach, mylord,’ riep Clairon glimlagchend, ‘gij noemt daar de eenige schatten, die de markies de Seignac en al deze heeren niet meer bezitten, maar reeds lang in de wereld verspild hebben! Stil, geene verzekeringen, mijne heeren, geene valsche eeden! Laat ons liever de verzen verder lezen!’</p>
<p>En terwijl Clairon aldus sprak, legde zij het kostbare brillanten tooisel in het zilveren mandje, dat op de tafel stond, doch in plaats van het bouquet bij de anderen te werpen, stak zij het op haren boezem vast.</p>
<p>De jonge lord, die ieder harer bewegingen gadesloeg, kleurde, en een blijde glimlach speelde om zijnen mond.</p>
<p>Clairon nam thans een ander bouquet, waarvan zij den strik losmaakte, om het vers te lezen. ‘Och, mylord,’ riep zij, ‘dat zijn Engelsche verzen, kom toch hier en lees ze ons voor.’</p>
<p>Terstond was de jongeling aan hare zijde, om het vers te lezen; doch op dit oogenblik knalde er een schot en wel zoo hevig, dat de vensterruiten er van dreunden. De groote pendule op den schoorsteen sloeg juist elf uur.</p>
<p>Met een luiden kreet was Clairon op den grond gestort, en naast haar lag de jonge lord, even als zij, bewusteloos.</p>
<p>‘Zij zijn vermoord. Men heeft hen beide doodgeschoten! Clairon is dood!’ schreeuwden en riepen allen door elkander. ‘Laat ons den dokter halen! Laat ons de politie roepen!’</p>
<p>Terwijl eenigen de bewustelooze Clairon op den divan droegen, anderen zich met den jongen lord, die langzaam weder bijkwam, bezig hielden, spoedde de markies de Seignac, die een bloedverwant was van den luitenant van politie Marville, in zijn rijtuig naar dezen heen, en nog een ander cavalier begaf zich naar Clairon's geneesheer, om hem te gaan halen.</p>
<p>Er was nog geen half uur verloopen, toen de dokter en de luitenant van politie den salon der kunstenares binnentraden.</p>
<p>De dokter onderzocht het hoofd van Clairon, dat volgens de verklaring der gezamenlijke ooggetuigen door het schot getroffen was.</p>
<pb n="664"/>
<p>De luitenant van politie onderzocht het raam, waardoor, zoo als men eenparig verzekerde, het schot den salon was binnengedrongen.</p>
<p>Doch geen spoor van verwonding was aan Clairon's hoofd te ontdekken, geen enkele lok van heur haar was gezengd, geen droppel bloed, zelfs niet de geringste wonde bespeurde men.</p>
<p>Evenmin was er eenig spoor te ontdekken, dat er een schot door het venster was binnengedrongen, want geen der groote ruiten was gebroken.</p>
<p>De luitenant van politie onderzocht nu met zijne agenten den salon, de aangrenzende kamers en het gansche huis, maar al zijne onderzoekingen waren te vergeefs.</p>
<p>Clairon was inmiddels, dank de bemoeijingen van den geneesheer, weder bijgekomen. - De luitenant van politie deelde haar nu het resultaat van zijn ingesteld onderzoek mede, en vroeg haar, of er ook iemand was, van wien zij vermoeden kon, dat hij het plan had, haar te vermoorden.</p>
<p>‘Ik ken wel iemand, die tot zulk eene daad in staat zou zijn,’ zeide Clairon met bleeke, bevende lippen, ‘maar hij was toch dezen avond niet hier tegenwoordig.’</p>
<p>‘En wanneer zaagt gij hem het laatst?’ vroeg de heer Marville.</p>
<p>‘Dezen avond nog, een paar uur geleden. Hij verlangde, dat ik zijne gemalin zou worden; daar ik dit echter weigerde, verliet hij mij in hevigen toorn ontstoken.’</p>
<p>‘Ha, daar hebben wij dus den moordenaar,’ riep de heer Marville, ‘als wij hem eerst hebben, zullen wij ook wel vernemen, met welk zonderling instrument hij zijn schot gedaan heeft. Heb de goedheid, mejufvrouw, mij zijnen naam en zijn adres op te geven.’</p>
<p>‘Hij noemde zich tot hiertoe Dubois,’ zeide Clairon, ‘doch hij heeft zijnen eigenlijken naam graaf St. Andème weder aangenomen en woont in de straat St. Honoré, nommer honderd en drie.’</p>
<p>‘Binnen een uur ben ik weder bij u, mejufvrouw, om in uwe tegenwoordigheid het verhoor te beginnen,’ zeide de heer Marville, terwijl hij zijne agenten riep en met hen den salon verliet.</p>
<p>Op dringend verzoek van Clairon bleven hare vrienden bij
<pb n="665"/>haar, om de terugkomst van den luitenant van politie af te wachten.</p>
<p>Na verloop van een klein uur trad deze weder de kamer van Clairon binnen. Hij hield een klein verzegeld briefje in de hand. Doch zijne agenten volgden hem niet, om den vermoedelijken misdadiger binnen te leiden.</p>
<p>‘Gij hebt hem gevonden? Gij hebt hem gevangen genomen?’ riep Clairon hem angstig te gemoet.</p>
<p>‘Mejufvrouw,’ zeide de heer Marville op plegtigen toon, ‘ik heb den graaf St. Andème gevonden, doch hem niet gevangen genomen, want ik vond slechts zijn lijk en dit briefje, dat aan u geadresseerd is.’</p>
<p>Clairon nam het met bevende hand aan, opende het en gaf het vervolgens weder aan den heer Marville.</p>
<p>‘Lees gij het, mijnheer,’ zeide zij, ‘de letters dansen mij voor de oogen.’</p>
<p>De heer Marville las nu overluid: ‘Wreede, ik sterf, omdat ik u bemin, en gij mij versmaadt. Doch mijn dood zal u niet van mij bevrijden! Ik houd mijnen eed! Ook na mijnen dood vervolg ik u, en dagelijks zult gij aan mij denken en voor mij sidderen.’</p>
<p>‘Nu,’ riep de markies Seignac zijne schouders ophalende, ‘daar hij dood is, zal men hem niet wegens meineed kunnen dagvaarden, wanneer hij zijn eed niet houdt.’</p>
<p>De heer Marville zag hem met een zonderlingen blik aan. ‘Hoe laat was het, toen het schot viel?’ vroeg hij. ‘Weet gij mij dit naauwkeurig te zeggen?’</p>
<p>‘Ja, zeer naauwkeurig,’ zeide de markies. ‘Juist toen het schot gevallen was, sloeg de pendule hier elf uur en zie slechts, hoe vreemd, de wijzer staat nog op elf. De pendule is blijven stilstaan!’</p>
<p>‘Welnu luister dan,’ zeide de luitenant van politie op plegtigen toon: ‘de bediende van den graaf St. Andème bevond zich in de voorkamer van zijnen heer en telde juist de slagen der pendule, die de elfde ure aankondigde, toen in het vertrek van zijnen heer het schot viel. Precies om elf uur heeft de graaf St. Andème zich doodgeschoten.’</p>
<p>Clairon stiet een kreet uit en zonk bewusteloos ineen.</p></div>
<div type="section">
<pb n="666"/>
<head rend="h4">Tweede dag.</head>
<head>I. <hi rend="i">Des morgens</hi>.</head>
<p>Clairon stond voor den spiegel en beschouwde met de meeste opmerkzaamheid haar gelaat. Zij had heden eene vreeselijke ontdekking gedaan, want zij had op haar voorhoofd de eerste rimpels bespeurd.</p>
<p>Neen, Clairon kon het zich thans niet meer ontveinzen, dat zij oud werd, en even min kon zij dit voor de wereld langer verborgen houden. Voor twintig jaren toch was de brief gedrukt, waarin Voltaire haar zijne ‘muze van twintig zomers’ noemde, en zij durfde het daarom niet wagen, haren veertigjarigen leeftijd te loochenen.</p>
<p>Ja, Clairon was veertig jaren oud, dit moest zij der wereld toegeven; maar de vier jaren, welke zij meer telde, die behoorden haar toe, die mogt zij hopen, voor de wereld geheim te kunnen houden. Deze vier jaren waren haar eigendom, en terwijl zij thans voor den spiegel stond, vroeg zij met een angstig uitvorschenden blik aan haar gelaat, of dit ook soms haar geheim zou verraden.</p>
<p>Maar terwijl zij zoo zich zelve beschouwde en onderzocht, rezen de vervlogene twintig jaren, die haar zooveel lauweren hadden doen inoogsten, voor haren geest, en trad zij min of meer verschrikt voor den spiegel terug.</p>
<p>‘'t Zou vreeselijk zijn, als ik dit alles thans ontberen moest,’ zuchtte zij, en nam plaats in den fauteuil die digt genoeg tegenover den spiegel stond, om er haar altijd nog een blik in te vergunnen. ‘Ja, vreeselijk zou het wezen,’ vervolgde zij, ‘als Clairon eensklaps van haren troon stortte en er zich toe veroordeeld zag, om niets meer te zijn dan eene gepensionneerde tooneelspeelster. Maar neen, eene Clairon kan niet eindigen, gelijk alle tooneelspeelsters eindigen. Als ik het tooneel, waarop ik twintig jaren lang eene vorstin was, verlaat, zoo moet ik de wereld nog in verbazing brengen, en niet met hoon en spot, maar met afgunst en bewondering moet men mij naoogen! Ja, zoo zal, zoo moet het zijn! Zoo slechts kan Clairon eindigen! De koningin van Babylon zal althans eene vorstin van Anspach worden!’</p>
<pb n="667"/>
<p>Een trotsche uitdrukking stond op haar gelaat te lezen; andermaal trad zij voor den spiegel en beschouwde zich nog eens met de meeste oplettendheid, om daarna weder met hare blikken, die nog altijd naar den spiegel gekeerd waren, in den fauteuil plaats te nemen.</p>
<p>‘De markgraaf zegt mij dagelijks, dat ik in zijn oog de schoonste vrouw der wereld ben,’ mompelde zij zacht voor zich heen, ‘en ik zie het, <hi rend="i">nog</hi> ben ik schoon en <hi rend="i">nog</hi> bezit ik de magt, hem tot mijnen slaaf te maken. Ik moet mij dus mijn tijd ten nutte maken. De markgraaf bemint mij en smeekt mij dagelijks, dat ik zijne liefde met wederliefde zal beantwoorden. Maar ik zal hem die nimmer betoonen, zoo als hij dat begeert. Bah, Clairon zal zich niet zoo diep vernederen, dat zij de maitres van een vorst wordt. Neen, dat nimmer! Maar zal ik dan ooit in eene andere betrekking tot hem kunnen geraken? Hij heeft mij gezegd, dat hij getrouwd is, doch dat hij zijne gemalin naauwelijks kent, en sedert den dag hunner echtverbindtenis van haar gescheiden leeft. Omdat hij alle éclat wenscht te vermijden, wil hij zijn huwelijk niet wettig laten ontbinden.’</p>
<p>‘Maar hij moet zich laten scheiden,’ riep zij na eene pauze, ‘want Clairon wil eene vorstin worden, Clairon is er toe geschapen, om een land te besturen! Doch hoe bereik ik mijn doel? De markgraaf van Anspach is trotsch en vergeet nooit, dat hij de neef van den koning van Pruisen is. Hij zou het thans nog voor eene misdaad houden, als hij eene tooneelspeelster tot wettige nicht van Frederik den Groote maakte. Maar het komt er op aan, hem langzamerhand aan dit denkbeeld te gewennen. Hij denkt naar Anspach terug te keeren, waarom noodigt hij mij niet uit, om als zijne vriendin, zijne zuster bij hem in te wonen? Ha, ik zou alsdan zijnen geest wel zoo weten te leiden, dat zijne vriendin en zuster ten laatste zijne gemalin werd! Ik moet een plan, een snel en alles afdoend plan beramen!’</p>
<p>‘Ja,’ riep zij, na eenige oogenblikken in diep gepeins verzonken te zijn geweest, ‘zoo moet het gaan. Ik zal met een groot éclat van het tooneel aftreden, ik zal daardoor den markgraaf noodzaken, mij een asyl in zijne staten aan te bieden. Ik zal bij hem blijven, ik zal hem langzamerhand aan het denkbeeld gewennen, om zich van zijne kranke
<pb n="668"/>gemalin te laten scheiden, en dan - dan, als dit geschied is, zal ik zijne gemalin worden! Nu, haastig aan het werk! Nog dezen dag moet het volbragt worden. Ja, Clairon, Clairon, wapen u met moed, gij zult uwe papieren kroonen met eene werkelijke kroon, uwe lauweren met een mirtenkrans verwisselen! Daarom spoed u, Clairon! en volvoer uw plan!’</p>
<p>En met vasten tred ging Clairon naar de tafel en schelde. ‘Jacques,’ riep zij den binnentredenden kamerdienaar toe, ‘is er nog geen antwoord van den schouwburg gekomen?’</p>
<p>‘Om u te dienen, uwe genade!’ luidde het antwoord, ‘de inspecteur van den schouwburg was zoo even hier en bragt de tijding van de directie van het theater, dat de “Phedra” heden moet opgevoerd worden. De rollen waren bereids, gelijk mademoiselle wist, verdeeld, en daaraan kon niets meer veranderd worden. Het geheele koninklijke hof zal dezen avond den schouwburg bezoeken.’</p>
<p>‘'t Is goed, Jacques. Zend thans oogenblikkelijk mijn lakkei naar de heeren Baron en Lekain. Hij moet de heeren uitnoodigen terstond bij mij te komen, en er bijvoegen, dat ik zeer gewigtige zaken met hen te bespreken heb.’</p>
<p>Baron en Lekain, de beide beroemdste tooneelspelers van die dagen, woonden slechts op geringen afstand van Clairon, en er waren daarom naauwelijks tien minuten verloopen, toen beiden den salon van Clairon binnentraden.</p>
<p>‘Mijne vrienden,’ riep Clairon hen toe, ‘weet gij reeds de beleediging, die men ons wil aandoen?’</p>
<p>‘Men wil ons dwingen, een dief, een schurk, die eerst gestolen, daarna in de gevangenis gezeten en vervolgens de politie tot spion gediend heeft, voor onzen kunstbroeder te erkennen,’ riep Baron.</p>
<p>‘Men begeert, dat wij met dezen spion der politie, dezen galeislaaf en dief op het tooneel verschijnen,’ zeide Lekain, verachtelijk zijne schouders optrekkende. ‘Ha, het is waarlijk om te lagchen, de galeislaaf heeft eensklaps talent voor het theater in zich ontdekt, en zal nu als acteur optreden.’</p>
<p>‘En zullen wij dit dulden?’ vroeg Clairon met vlammende blikken. ‘Zullen wij het dulden, dat men de kunst ontheiligt, en dat haar heilige tempel door den voet van een schurk betreden wordt?’</p>
<pb n="669"/>
<p>‘Neen, neen!’ riepen Baron en Lekain als uit éénen mond, ‘dat dulden wij in der eeuwigheid niet!’</p>
<p>‘Geeft mij dan uwe hand, mijne vrienden,’ zeide Clairon plegtig, ‘wij sluiten te zamen een verbond, en wij zweren aan de muzen en aan de kunst, wier dienaren wij zijn, dat wij haar en ons zelve nimmer zullen onteeren, al moesten wij deswege ook vervolging en straf te verduren hebben!’</p>
<p>‘Ja, dat zweren wij!’ riepen de beide mannen.</p>
<p>‘Wij zweren, dat wij dezen avond niet spelen, als men van ons vordert, met Vauture te gelijk op te treden!’ riep Clairon.</p>
<p>‘Ja, dat zweren wij,’ herhaalden Baron en Lekain.’</p>
<p>‘Wij hebben den eed gezworen, en de goden en de muzen hebben dien aangenomen,’ zeide Clairon plegtig, ‘thans willen wij rustig en bedaard afwachten, wat er gebeuren zal. Keert thans naar uwe woning terug, mijne vrienden, en laat ons doen, wat noodzakelijk is. Laat ons de directie schriftelijk kennis geven, dat wij dezen avond niet optreden, dat wij nimmer weder zullen optreden, als men Vauture niet op staanden voet bedankt’</p>
<p>‘Schrijven wij, dat wij nimmer met hem op denzelfden avond zullen optreden!’ riep Baron.</p>
<p>‘Ja, dat is voldoende,’ zeide Lekain.</p>
<p>‘Als u dat voldoende is, schrijft gij dit dan,’ riep Clairon. ‘Mij is het niet voldoende. Als Vauture blijft, ga ik heen! Eenen misdadiger sta ik niet toe, zich mijnen confrère te noemen!’</p>
<p>Zij reikte Baron en Lekain de hand tot afscheid, en vloog vervolgens naar hare schrijftafel, om onverwijld een brief aan de koninklijke directie van het <hi rend="i">théatre Fraçais</hi> te schrijven.</p>
<p>‘Zie zoo,’ zeide zij, terwijl zij den brief toevouwde, ‘de teerling is geworpen! Ik behaal als kunstenares de zege, of ik stijg van mijnen troon op het tooneel af, om, zoo God wil, eenen werkelijken troon te beklimmen.’</p>
<p>Zij schelde haastig en gaf den binnentredenden dienaar den brief, om dien te bezorgen aan den directeur van den koninklijken schouwburg.</p>
<p>‘Als men vraagt, of ik ongesteld ben,’ beval zij, ‘dan antwoordt gij, dat ik volmaakt gezond en volkomen bereid ben, van avond te spelen, mits men aan mijne gestelde
<pb n="670"/>voorwaarden voldoe. Haast u, en breng mij terstond het antwoord hier in mijne kamer terug, al heb ik ook bezoek bij mij.’</p>
<p>‘Ik hoop, dat de markgraaf bij mij wezen zal,’ zeide zij glimlagchend tot zich zelve. ‘Binnen een uur kan Jacques weder terug zijn, en dan is het juist de tijd, dat de markgraaf gewoon is bij mij te komen. Of zou hij heden niet komen, en zou mijne koelheid van gisteren hem hebben afgeschrikt? Hoe, zou het hem zoo weinig moeite kosten, mij te vergeten? O het zou vreeselijk zijn, als ik mij zoo misrekend had, als...- Ha, daar houdt een rijtuig voor mijne deur stil! Wie kan dat wezen, wie komt zoo vroeg in den morgen naar mij toe?’</p>
<p>Zij spoedde zich naar het raam, om van achter de gordijnen een steelsgewijzen blik naar beneden op het voorplein te werpen.</p>
<p>‘Hij is het, het is zijne equipage,’ riep zij triomferend, ‘hij komt van daag nog vroeger dan anders! Dit is mij een bewijs, dat hij mij bemint, dat -’</p>
<p>‘Zijne koninklijke hoogheid, de heer markgraaf van Anspach,’ riepen de lakkeijen, terwijl zij de vleugeldeuren openden, en een rijzig, jong man van even dertig jaren trad in schitterende uniform binnen.</p>
<p>Clairon snelde den markgraaf met eene uitdrukking van verrassing op het gelaat te gemoet.</p>
<p>‘Uwe koninklijke hoogheid is derhalve nog niet afgereisd?’ vroeg zij verwonderd. ‘Zij heeft dus haar plan opgegeven, en wil niet naar haar somber en vochtig Duitschland terugkeeren?’</p>
<p>‘Ik heb mijn plan niet opgegeven,’ zeide de markgraaf, haar de hand kussende, ‘doch ik kon en wilde niet gaan, zonder u nog eenmaal gezien en afscheid van u genomen te hebben.’</p>
<p>‘Afscheid,’ zuchtte zij. ‘Welk een droevig woord. Ik gevoelde mij zoo gelukkig in het bewustzijn, de vriendschap van den edelen markgraaf te bezitten, dat ik er volstrekt niet aan dacht, dat de dag eenmaal moest komen waarop ik den dierbaren, aangebeden vriend zou verliezen. En nu is eensklaps deze dag daar, die mij van u scheiden zal!’</p>
<p>‘Ik zou dien dag niet overleven,’ zeide de markgraaf plegtig, ‘zoo ik niet wist, dat er spoedig weder een dag
<pb n="671"/>des wederziens op volgen zal. Ik ga slechts voor weinige weken naar mijn land, om eenige noodwendige regeringszaken te regelen. Dan echter keer ik naar Parijs, dat wil zeggen, tot u terug.’</p>
<p>‘Wie weet of gij mij dan nog vinden zult,’ zuchtte Clairon.’</p>
<p>‘Ik zal u vinden, al waart gij ook naar de uiterste einden der aarde gevlugt,’ riep de markgraaf. ‘De liefde toch bezit het vermogen, om alle zwarigheden te overwinnen en alle hinderpalen uit den weg te ruimen. Ik zal u vinden, Clairon.’</p>
<p>‘Maar zal uwe koninklijke hoogheid dit durven doen?’ vroeg Clairon droevig. ‘Zal zij niet ten gevalle harer gemalin, hare ongelukkige vriendin Clairon aan haar lot overlaten en stil in de residentie blijven, om aan hare onderdanen het zeldzame voorbeeld van een gelukkigen echt tusschen een: vorstelijk paar te leveren?’</p>
<p>‘Mijne gemalin zal geen invloed op mij hebben,’ zeide de markgraaf. ‘Zij weet, dat ik haar nooit bemind heb. De wil mijns vaders heeft mij, toen ik nog bijna een knaap was, tot dit huwelijk met de onbehagelijke prinses van Coburg genoodzaakt. Ik had slechts de keus tusschen de gevangenis, of dezen echt. Ik was, gelijk ik zeide, bijna nog een knaap, en mijn angstig hart vreesde voor den toorn mijns vaders en voor de gevangenschap, waarmede ik bedreigd werd<note n="(1)" place="foot">Memoirs of the Markgravine of Anspach, I, 131.</note>. Zoo kwam het, dat ik mij liet bewegen haar tot mijne gemalin te nemen, maar toen ik dit deed, zeide ik haar ronduit, dat ik haar niet beminde, en ik hoopte daarom dat zij bij de voltrekking van ons huwelijk op de vraag des priesters, neen in plaats van ja zou antwoorden. Doch zij deed dit niet, zij nam mijne hand aan, en in het oogenblik, dat haar mond het beslissend ja uitsprak, zwoer ik bij mij zelven, dat zij desniettemin voor mij altijd eene vreemdelinge zou blijven. Ik heb dien eed trouw gehouden; de prinses van Coburg draagt mijn naam, doch zij is noch mijne gemalin, noch mijne vriendin. Ik weet niets van haar, en zij niets van mij. Als ik te Anspach ben, zien wij elkander nooit alleen, maar enkel aan tafel, in tegenwoordigheid van ons hof.’</p>
<pb n="672"/>
<p>‘Maar dat is geen huwelijk,’ riep Clairon, ‘dat is enkel een lastige keten, waarvan uwe koninklijke hoogheid zich hoe eerder hoe liever moet ontdoen. Gij zijt dit aan uw land, aan uwe onderdanen verpligt, mijn dierbare, geliefde vorst. Gij moet deze ziekelijke, onbehagelijke prinses, aan wie gij slechts uwen naam en niet uw hart gegeven hebt, ook uwen edelen naam ontnemen.’</p>
<p>‘Neen,’ zeide de markgraaf ernstig, ‘ik ben eenmaal in het oog van God en van de wereld de gemaal van de prinses Clotilde van Coburg; zoolang zij dus leeft, ben ik verpligt, haar als mijne gemalin te erkennen.’<note n="(1)" place="foot">De eigene woorden van den markgraaf. Zie: Memoirs of the Markgravine of Anspach. Vol. I. 130.</note></p>
<p>‘Neen,’ riep Clairon onstuimig, ‘uwe koninklijke hoogheid laat zich door de grootmoedigheid van haar hart tot het brengen van een offer bewegen, dat de prinses niet aannemen, dat haar volk niet toestaan mag. Gij zijt het, mijn vorst, niet slechts aan uw eigen persoonlijk geluk, maar ook aan het geluk van uw volk verschuldigd, de banden van dezen onnatuurlijken echt van een te rijten, ten einde een ander wettig huwelijk aan te gaan en aan uw volk, dat anders alle kans geeft, om later onder eene vreemde heerschappij te geraken, eene vorstin te geven, die uw land met een erfgenaam, een wettigen opvolger begiftigt.’</p>
<p>‘Och, 't is zulk een dankbaar werk niet, regerend vorst te zijn, om er naar te wenschen, een zoon tot opvolger te hebben. Wie weet, of ik zelf nog niet dien zwaren last van mijne schouders werp en er de voorkeur aan geef, om in plaats van onderdanen te hebben, mijn eigen heer te zijn.<note n="(2)" place="foot">De markgraaf van Anspach verkocht later zijn land aan den koning van Pruissen en ging in Engeland wonen.</note> Doch stappen wij van dit onderwerp af. Ik maakte u bekend met mijn ongelukkig huwelijk, om door u niet van ontrouw beschuldigd te worden, als ik het waag u te beminnen en u dit te verklaren. Ja, Clairon ik bemin u, en de liefde voert mij spoedig weder tot u terug. Ten einde gij mij echter gedurende mijne afwezigheid niet vergeten zult, heb ik iets voor u medegebragt, dat gij mij stellig beloven moet, tot mijne terugkomst altijd te zullen dragen! Gij hebt steeds geweigerd, eenig geschenk van
<pb n="673"/>mij aan te nemen, maar dit moogt gij niet weigeren, dit moet gij aannemen!’</p>
<p>En de markgraaf haalde uit zijn zak een rood marokijnen étui te voorschijn, dat hij Clairon aanbood.</p>
<p>Zij nam het aan en liet het deksel openspringen. ‘Uw portret,’ riep zij vol blijdschap, ‘o en welk een schoon, welgelijkend portret!’</p>
<p>‘En is het niet zoo, Clairon gij belooft mij, dit portret altijd aan uwen arm te dragen?’</p>
<p>‘Het is waar,’ zuchtte Clairon, ‘het is een armband, ik had tot hiertoe enkel het portret gezien, thans zie ik eerst, dat het tevens eene kostbare bracelet is. Hoe heerlijk zouden deze steenen flonkeren, zoo zij dit portret niet omgaven. Maar naast uwe schitterende oogen verliezen de heerlijkste edelgesteenten hunnen glans en hunne waarde. Ha,’ vervolgde zij blijder, terwijl zij den armband naauwkeurig bekeek, ‘het portret kan er gemakkelijk uitgeligt worden, dan is het een medaillon, dat men aan eenvoudig kettingje op het hart kan dragen. O nu neem ik het geschenk van uw portret met blijdschap aan. Geef den armband van brillanten aan uwe gemalin, want hij is waardig door eene vorstin gedragen te worden. Schenk mij echter dit dierbaar portret. Ik beloof u het bij mij te zullen dragen, tot dat gij wederkeert!’</p>
<p>‘Gij zijt eene zonderlinge vrouw,’ riep de markgraaf, haar met teedere blikken aanziende. ‘Ik breng u daar brillanten, van welke gij zelve zegt, dat zij eene vorstin waardig zijn, en toch weigert gij die aan te nemen.’</p>
<p>‘Ik weiger de brillanten, maar ik verheug mij over het bezit van uw portret,’ zeide Clairon met een bevalligen glimlach ‘Wat geef ik om brillanten, ik heb er meer dan genoeg ontvangen van mannen, die meenden, dat zij mijne liefde door kostbare geschenken konden koopen. Al deze geschenken nam ik aan, omdat zij, die ze mij bragten, mij geheel onverschillig waren. Doch van u, uwe hoogheid, van u neem ik geene brillanten aan.’</p>
<p>‘Clairon,’ riep de markgraaf blijde, ‘'t is dus waar, dat gij mij niet op eene lijn plaatst met al uwe overige aanbidders? Gij -’</p>
<p>Juist werd de deur geopend en de kamerdienaar trad bin-<pb n="674"/>nen. Clairon keerde zich met eene toornige uitdrukking naar hem toe.</p>
<p>‘Gij waagt het hier binnen te treden, terwijl zijne hoogheid zich hier bevindt?’ vroeg zij.</p>
<p>‘Vergeving,’ stamelde Jacques angstig, ‘maar ik moest uwe genade het antwoord van den heer directeur brengen. Ik had de eer, hem den brief van uwe genade te overhandigen. Hij las dien met de meeste opmerkzaamheid; toen hij zich daarna tot mij keerde, fonkelden zijne oogen van woede. Zeg aan mademoiselle Clairon,’ riep hij, ‘dat ik de middelen bezit om haar te dwingen, dat zij haren pligt doet en dat ik van die middelen gebruik zal maken. Zij zal dezen avond optreden; zij zal in de Phedra spelen, en de heer Vauture zal de rol van Hippolyte vervullen. Zeg dit aan uwe meesteres!’</p>
<p>‘En wat verder?’ vroeg Clairon. ‘Men liet u immers rustig vertrekken, om mij deze boodschap te brengen?’</p>
<p>‘Neen, uwe genade, de directeur van het theater liet mij door eene patrouille van twintig man hier naar toe brengen en de soldaten houden thans alle deuren van uw hôtel bezet. Zij zeggen dat zij niemand den in- en uitgang beletten, doch dat mademoiselle Clairon het huis niet verlaten mag.’</p>
<p>‘Het is goed, Jacques, vertrek,’ zeide Clairon, terwijl zij den bediende met hare hand een wenk gaf, om de kamer te verlaten.</p>
<p>‘Maar om Gods wil,’ riep de markgraaf ontsteld, ‘wat beteekent dit? Met welk regt waagt men het, u te beleedigen, en u in uw eigen paleis als eene gevangene te behandelen?’</p>
<p>‘Met welk regt?’ riep Clairon. ‘Met het regt, 't welk de sterke arm zich over den geest en het genie durft aanmatigen! Men wil mij dwingen met een man op het tooneel te treden, dien ik veracht, men wil, dat ik de heilige kunst, die ik dien, ontheiligen zal, door een eerloos mensch naast mij in hale heilige zalen te dulden. Doch nimmer zal dit gebeuren, nimmer zal Clairon zich laten vernederen. Ik ben eene vrouw die alleen en verlaten in de wereld sta, ik heb geene soldaten die voor mij vechten, geene wetten die mij beschermen, maar toch neem ik den strijd aan, den strijd van het heilige tegen het lage en gemeene. Haast u, mijn vorst, haast u mij te verlaten en nog dezen morgen
<pb n="675"/>af te reizen, ten einde gij geen getuige zijt van het droevig tooneel, dat heden avond hier zal plaats grijpen. Men wil mij dwingen te spelen, maar ik zal mij niet laten dwingen, al moest ik daarom ook mijn gansche volgend leven in de bastille doorbrengen. Vaarwel, mijn dierbare aangebeden vorst, moge God u nabij zijn op al uwe paden! Gedenk mijner, doch bekommer u over mij niet. Nimmer wordt Clairon aan zich zelven, nimmer aan de heilige kunst ontrouw. Moedig zal zij strijden tegen hare vijanden, zij kan in dezen strijd de nederlaag lijden, maar zij kan zich niet vernederen. Dit zij mijn vaarwel! Spoed u weg mijn vorst, verlaat mij!’</p>
<p>‘Ja, ik spoed mij weg,’ zeide de markgraaf, ‘ik verlaat u, doch niet om af te reizen, maar om voor u te handelen. Ik zal u toonen, dat gij niet alleen, niet verlaten in de wereld staat. Uwe vijanden mogen u aangrijpen, maar uwe vrienden zullen u verdedigen. Vaarwel, Clairon, doch slechts voor korten tijd! Ik verlaat Parijs niet, zoolang gij niet van uwe vijanden verlost zijt.’</p>
<p>‘Ha!’ riep Clairon hem met fonkelende blikken na oogende. ‘Ik zal mijn doel bereiken, ik zal markgravin van Anspach worden!’</p>
<div type="section">
<head>II. <hi rend="i">Des avonds</hi>.</head>
<p>Weder was in het théatre francais iedere plaats bezet, weder, gelijk reeds voor twintig jaren, toen Clairon voor het eerst de Phedra in costuum voorstelde, zag het publiek met verlangen den aanvang van het stuk te gemoet, en weder was het Clairon, wier naam op aller lippen zweefde, en met wie men zich, zoowel in het parterre als in de loges, bezig hield. Een zonderling gerucht van een geschil tusschen Clairon en de directie van het theater had zich door Parijs verspreid; men wilde weten, dat Clairon geweigerd had, heden als Phedra op te treden, dat daarop de koninklijke directeur van den schouwburg Clairon met geweld, onder het geleide van eenige soldaten, naar het theater had laten voeren, en dat men met de acteurs Baron en Lekain insgelijks zoo gehandeld had. Ieder was daarom nieuwsgierig om te vernemen, of deze geruchten gegrond of ongegrond waren.</p>
<pb n="676"/>
<p>Eindelijk gaf de tooneelschel het teeken, en het scherm ging op. In ademlooze stilte keek het publiek naar het tooneel heen.</p>
<p>Daar stond Hippolyte, de nieuwe tooneelspeler Vauture, en tegen over hem zijn leermeester Theramen, de lieveling van het publiek, Baron.</p>
<p>Maar achter Baron zag men vier soldaten met geschouderde geweren staan.</p>
<p>Hippolyte begon zijne rol, doch niemand sloeg acht op hem, ieder wachtte vol ongeduld op het oogenblik, dat Baron moest beginnen.</p>
<p>Thans was de beurt aan hem, maar hij zweeg, en te vergeefs herhaalde Hippolyte zijne laatste woorden; Theramen gaf hem geen antwoord, maar zag met verachting Hippolyte aan. Van achter de coulissen kwam thans een officier der gendarmerie te voorschijn, en met opgeheven arm beval hij met luider stem aan de soldaten: ‘in naam des konings, neem den acteur Baron gevangen en breng hem naar de bastille.’</p>
<p>Baron werd hierop door de soldaten van het tooneel weggevoerd, en een andere Theramen trad in zijne plaats op, die uiterst bedaard, als ware er niets voorgevallen, zijne rol begon.</p>
<p>Doch niemand gaf eenig acht op hem, noch op Vauture, die als Hippolyte alles aanwendde, om de gunst van het publiek te verwerven.</p>
<p>‘Zal Clairon spelen?’ dit was de vraag, die fluisterend van mond tot mond ging. ‘Zal ook zij door soldaten bewaakt verschijnen? Zal men ook haar op het tooneel gevangen nemen?’</p>
<p>Thans was het oogenblik daar, dat Clairon als Phedra te voorschijn trad. Waarlijk, ook haar volgden vier soldaten, maar Phedra zweeg niet, Phedra sprak.</p>
<p>Clairon was van plan veranderd, en toen men Baron naar de bastille voerde, had zij hem in het oor gefluisterd: ‘ik zal voor ons allen eene vreeselijke wraak nemen. Ik zal het publiek, dat niet weet waarom wij niet spelen wilden, daaromtrent opheldering geven. Ik zal spelen tot aan de beslissende scène!’</p>
<p>En deze scène kwam weldra. In het tweede bedrijf stond
<pb n="677"/>Phedra tegen over Hippolyte. Maar met welk eene verachting, met welke toornige blikken zag zij hem in 't gelaat? Thans was zij sprakeloos. - Eindelijk keerde zij zich tot de soldaten en riep met luider stem: ‘neem mij gevangen en voer mij naar den kerker! 't Is beter om vrijwillig naar de bastille te gaan, dan gedwongen te zijn, om de onteerende nabijheid eens misdadigers te dulden!’</p>
<p>Buiten zich zelven, met een kreet van woede op de lippen wilde Hippolyte haar te lijf, doch de soldaten hielden hem tegen en plaatsten zich tusschen hem en Clairon, die langzaam en met deftige schreden het tooeeel verliet.</p>
<p>Toen zij achter de coulissen verdwenen was, kwam Lekain in zijn costuum als Theseus haar tegen. Met eene rustige houding naderde hij Clairon en bood haar den arm.</p>
<p>‘Mijnheer,’ zeide hij lagchend, terwijl hij zich tot den officier wendde, ‘mijnheer, gij zult het den koning Theseus niet ten kwade duiden, als hij zijne verhevene gemalin op haren moeijelijken weg vergezelt. Kom, mijne koningin en gemalin, ik ga met u mede. Waarheen men u ook voeren moge, ik blijf bij mijne edele Phedra.’</p>
<p>De officier durfde Lekain niet op zijde dringen, en moest toelaten, dat zij beiden hem vooruit gingen, om zich naar het rijtuig te begeven, dat hen voor de deur wachtte en naar de bastille zou brengen.</p>
<p>Een half uur later zaten de drie lotgenooten, Clairon, Baron en Lekain, op eene der elegante zoogenaamde logeerkamers in de bastille vrolijk bij een. In deze ‘logeerkamers’ werden zij opgenomen, die niet veroordeeld, maar slechts beschuldigd waren, en die geld genoeg hadden om de hooge huur en de dure rekeningen voor spijs en drank te betalen. Clairon had voor zich de beste logeerkamer in bezit genomen, en bij den kok des gouverneurs een keurig souper voor drie personen besteld, terwijl hare vrienden, die te zamen eene kamer naast de hare bewoonden, had uitgenoodigd, met haar te souperen.</p>
<p>Het souper had niet lang op zich laten wachten, want daar de ‘logeervertrekken’ der bastille destijds zeer dikwijls door prinsen en voorname heeren bewoond werden, was de kok altijd op dergelijke ‘<hi rend="i">soupers fins</hi>’ ingerigt, en Clairon's bestelling had hem daarom niet onvoorbereid gevonden. De
<pb n="678"/>spijzen waren voortreffelijk, de wijnen uitgelezen en de vurige champagne kleurde zelfs Clairons bleeke wangen.</p>
<p>‘Mijne vrienden,’ riep Baron, terwijl hij een stuk van een fasant op zijn bord schoof, ‘ik heb in mijn leven allerlei avonturen beleefd, maar ik moet zeggen, dat het tegenwoordige mij het beste van allen bevalt. Als martelaars der kunst zijn wij de bastille binnen getreden en eensklaps bemerken wij, dat wij in een paradijs gekomen zijn, waar de gebraden fasanten ons in den mond vliegen en rijke champagnebronnen voor onzen voet ontspringen.’</p>
<p>‘Ik vrees echter,’ zeide Lekain lagchend, ‘dat wij ten laatste ondervinden zullen, dat wij in geen paradijs, maar in eene gevangenis zijn. Onze overmoedige directeur, de lieve graaf d'Albert, was woedend, en in allen ernst bedreigde hij mij, dat wij ten minste een jaar lang in de bastille zouden blijven.’</p>
<p>‘En ik zeg, dat wij hier geen dag, geen nacht blijven zullen,’ riep Clairon met een fieren glimlach.</p>
<p>‘Hoe, zelfs geen nacht?’ vroeg Baron verwonderd, ‘gij denkt toch niet, goddelijke Clairon, dat wij thans, nu ons souper afgeloopen is, dezen salon verlaten zullen, om onzen gastheer, den gouverneur, voor zijne vriendelijke ontvangst te bedanken, om vervolgens in onze equipage naar huis te rijden.’</p>
<p>‘Ik denk, dat het ongeveer zoo zal plaats hebben als gij zegt,’ zeide Clairon, ‘al wil ik ook niet beweren, dat wij thans aanstonds na ons souper van hier zullen kunnen gaan, doch wij zullen den nacht hier niet overblijven. Daar slaat de pendule op den schoorsteen juist tien uur! Nu ik beweer, dat wij nog vóór middernacht vrij zullen zijn en in triumf van hier vertrekken.’</p>
<p>‘O dat zou heerlijk zijn,’ zuchtte Lekain, ‘want ik moet erkennen, dat de gevangenislucht mij melancholiek maakt. Deze wanden, hoe elegant zij ook gemeubileerd zijn, vertellen mij de treurigste geschiedenissen van de vroegere bewoners dezer appartementen. Wie weet, of niet de man met het ijzeren masker, wiens vreeselijke geschiedenis Voltaire onlangs aan het licht gebragt heeft, in dezen salon gelogeerd heeft, of -’</p>
<p>‘Om Gods wil, ongelukkige, zwijg en maak ons niet somberder dan wij zijn,’ schreeuwde Baron, terwijl hij zijne hand
<pb n="679"/>op Lekain's arm legde. ‘Maar zeg mij, verhevene Clairon, gelooft gij waarlijk, dat wij nog dezen avond weder op vrije voeten zullen gesteld worden?’</p>
<p>‘Ik houd mij daarvan verzekerd. Onze vijanden hebben ons in de bastille gebragt, onze vrienden zullen er ons uit verlossen.’</p>
<p>‘Ach, van mijne vrienden verwacht ik niet veel,’ zuchtte Lekain, ‘want zij zijn niet magtig genoeg, om den toorn van den minister van politie te ontwapenen, en deze toch is het, dien wij beleedigd hebben, daar wij weigerden, een zijner protegés als onzen kunstgenoot te erkennen.’</p>
<p>‘En wat mijne vrienden betreft,’ zeide Baron, ‘zoo weet ik er geen, op wier trouw en standvastigheid ik zou kunnen rekenen, of het moesten mijne schuldeischers zijn. Deze echter zullen zeer blijde wezen, als ik eenigen tijd hier moet blijven, en daardoor verhinderd word, meer schulden te maken.’</p>
<p>‘Maar ik heb vrienden, die magtig en trouw zijn,’ riep Clairon fier, ‘vrienden, die het als eene schande voor Frankrijk zouden beschouwen, als wij, de helden der kunst, beleedigd werden, en die daarom al hunnen invloed zullen aanwenden, om ons nog heden uit deze gevangenis te verlossen. Ik herhaal het u, ik ben overtuigd, dat wij geen nacht in dit huis van jammer en ellende slapen zullen. Laat ons daarom tot middernacht althans te zamen blijven en rustig en kalm de dingen, die komen zullen, afwachten!’</p>
<p>‘Ja, blijven wij te zamen,’ zeide Baron. ‘En daar wij thans, wat zoo zelden gebeurt, met Clairon, onze aangebedene Clairon, alleen zijn, zoo zou ik haar gaarne een verzoek willen doen.’</p>
<p>‘Spreek, Baron, wat hebt gij mij te verzoeken?’</p>
<p>‘Ik wilde u smeeken, mij de geschiedenis van den ongelukkigen graaf St. Andème te verhalen, waarvan men mij zoo veel verhaald heeft, en die ik slechts gelooven kan, als gij zelve er mij de waarheid van bevestigt.’</p>
<p>‘<hi rend="i">Parbleu!</hi>’ riep Lekain lagchend, ‘hetzelfde verzoek wilde ik ook aan Clairon doen; ‘ik wilde u vragen, schoonste der schoonen, of de fabelachtige spookgeschiedenis, die men van den graaf St. Andème verhaalt, werkelijk op waarheid berust, of zijn geest u inderdaad nog altijd vervolgt, of het pistoolschot - -’</p>
<p>‘Stil,’ riep Clairon angstig, ‘stil, maak hem niet wakker,
<pb n="680"/>opper geen twijfel, anders zouden wij hem spoedig hier vernemen, om u te bewijzen, dat de treurige geschiedenis inderdaad op waarheid gegrond is.’</p>
<p>‘Mijn God, 't is derhalve waar!’ vroeg Baron ontsteld. ‘Deze spookgeschiedenis, waarvan geheel Parijs sedert jaren den mond vol heeft -’</p>
<p>‘Zij is waar,’ zuchtte Clairon smartelijk, ‘gij weet, ik ben eene vriendin van Voltaire en gij zult daarom wel willen aannemen, dat ik niet tot de ligtgeloovigen behoor, die aan bovennatuurlijke verschijningen geloof slaan, en toch verzeker ik u, dat deze treurige geschiedenis waar is. Ik wil u haar verhalen. Men heeft u ongetwijfeld medegedeeld, dat de graaf St. Andème zijn leven door een pistoolschot eindigde, en dat hij in eenen kort voor zijnen dood aan mij geschreven brief plegtig zwoer, mij ook na zijn dood te vervolgen, mij geene rust te laten en zich op mij te wreken, omdat ik zijne liefde versmaadde en zijne gemalin nietworden wilde.’</p>
<p>‘Ja, men heeft mij dit meermalen verteld,’ zeide Lekain, ‘en ieder bewonderde Clairon's eerlijk karakter, dat zij een man niet wilde huwen, dien zij niet beminde.’</p>
<p>‘Is dat alles, wat gij beiden weet?’ vroeg Clairon.</p>
<p>‘Neen,’ antwoordde Baron, ‘ik weet nog meer. Ik weet dat op hetzelfde oogenblik, waarop de graaf door een pistoolschot aan zijn leven een einde maakte, dat zelfde pistoolschot in uw salon gehoord werd, tusschen u en een zekeren lord Spencer, die juist naast u stond, doorging en u beiden haast gedood had.’</p>
<p>‘Ook dat is waar,’ zuchtte Clairon. ‘Het was een vreeselijk oogenblik! De arme lord ontweek sedert mijne tegenwoordigheid, hij wilde mijn salon niet meer bezoeken en verliet Parijs. Dit was het eerste onheil, dat de wraak van den overleden graaf mij berokkende. Maar neen, hij is niet overleden, de graaf St. Andème, hij leeft, hij vervolgt mij met zijne onzigtbare tegenwoordigheid, met zijne vreeselijke jaloezy, hij verontrust sedert twintig jaren mijn leven en slaat al mijne gangen gade. - Nu eens liet hij mij door een pistoolschot bemerken, dat hij mij niet vergeten had, dan weder hoorde ik des avonds juist ten elf ure een vreeselijk gegil onder de vensters van mijn hôtel. Eenige jaren geleden vernam ik in plaats van dat gegil telken avond een
<pb n="681"/>hevig applaudissement en thans laat mijn demon mij, als de klok de elfde ure aankondigt, eene roerende en liefelijke muziek hooren<note n="(1)" place="foot">Göthe heeft zich dit zonderling voorval uit het leven van Clairon in zijne ‘Vertellingen van Duitsche uitgewekenen’ ten nutte gemaakt. Eenige plaatsen in zijn werk komen letterlijk overeen met hetgeen lady Craven, de markgravin van Anspach, er van berigt. Zie Mémoirs of the Markgravine, I. 162.</note>. Maar stil, de pendule slaat elf en thans, o God, hoort gij niets?’</p>
<p>‘Ja, wij hooren,’ fluisterden de beide mannen, ‘wier wangen verbleekten en op wier voorhoofd groote zweetdroppelen parelden.’</p>
<p>Inderdaad, eene zachte, liefelijke muziek liet zich eensklaps in den salon hooren; 't was als of de toonen eener harp door het vertrek ruischten en -</p>
<p>Eensklaps werd deze zonderlinge muziek afgebroken door het gedruisch van voetstappen, die al nader kwamen, en luide en driftig werd er op de deur geklopt.</p>
<p>Baron en Lekain ontwaakten als uit eenen droom; Clairon rigtte zich fier overeind en riep op gebiedenden toon: ‘binnen!’</p>
<p>De deur ging open en de markgraaf van Anspach trad binnen, terwijl de gouverneur der bastille eerbiedig voor de geopende deur bleef staan.</p>
<p>‘Gij ziet, ik houd mijn woord,’ zeide de markgraaf tot Clairon, ‘ik geef u het bewijs, dat gij niet enkel vijanden, maar ook trouwe vrienden hebt. Gij zijt vrij! Koning Lodewijk zelf ontslaat u! Ook gij mijne heeren,’ vervolgde hij, zich tot de beide acteurs wendende, ‘ook gij zijt vrij. Voor de deur wacht u een rijtuig, om u naar uwe woning te brengen.’</p>
<p>‘O,’ riep Baron, ‘hoe zullen wij uwe koninklijke hoogheid danken voor deze genade, hoe -’</p>
<p>‘Bewijst mij beiden daardoor uwen dank, dat gij oogenblikkelijk vertrekt,’ zeide de markgraaf met eenen goedigen glimlach. ‘Vaartwel, mijne heeren! Tot wederziens!’</p>
<p>Baron en Lekain, zeer goed begrijpende, dat de markgraaf met Clairon alleen wenschte te zijn, haastten zich, aan dit verzoek te voldoen en verlieten, gevolgd door den gouverneur, den salon.</p>
<p>‘Nu, Clairon,’ vroeg de markgraaf, toen zij alleen waren,
<pb n="682"/>‘hebt gij thans de overtuiging bekomen, dat gij niet verlaten en alleen in de wereld staat, maar een trouwen vriend bezit, die over u waakt en u beschermt?’</p>
<p>Clairon reikte hem hare beide handen. ‘De vriendschap van een groot man is een geschenk der goden,’ riep zij in verrukking uit. ‘Ja, Racine heeft gelijk, zulk eene vriendschap is een geschenk der goden, en uit den diepsten grond mijns harten zeg ik er u dank voor, dat gij mij de waarheid zijner woorden hebt leeren kennen.’</p>
<p>‘O deze bekentenis maakt mij tot den gelukkigste der stervelingen,’ riep de markgraaf, terwijl hij Clairon's handen aan zijne lippen drukte. ‘En thans, Clairon, ga mede, mijn rijtuig wacht ons.’</p>
<p>‘Waarheen wilt gij mij brengen?’ vroeg Clairon.</p>
<p>‘Voorloopig naar uw hotel,’ antwoordde de markgraaf met een glimlach.</p>
<p>‘Doch voordat ik uwe koninklijke hoogheid derwaarts volg, moet zij mij veroorloven, eene vraag aan haar te doen.’</p>
<p>‘Vraag, Clairon.’</p>
<p>‘Heeft de koning mij onvoorwaardelijk begenadigd? heeft hij geene voorwaarden aan mijne loslating verbonden?’</p>
<p>‘Ja, Clairon, de koning hergeeft u de vrijheid, maar beveelt u daarentegen, morgen avond in de rol van Phedra op te treden, terwijl monsieur Vauture de rol van Hippolyte vervult.’</p>
<p>‘Ik kan aan dat bevel niet voldoen,’ riep Clairon hartstogtelijk. ‘Ik heb gezworen, het théatre français niet weêr te betreden, als deze Vauture, wiens tegenwoordigheid de kunst en de kunstenaars onteert, niet terstond zijn ontslag bekomt. Men behoudt hem, en derhalve kan ik niet blijven. Ik moet óf altijd hier in de bastille blijven, óf ik moet het tooneel voor goed verlaten!’</p>
<p>‘Dat zult gij ook,’ zeide de markgraaf met eenen teederen glimlach, ‘ja, gij zult het tooneel verlaten. Clairon, morgen vroeg zeg ik Parijs vaarwel, om naar mijn land terug te keeren. Neemt gij er genoegen in, om als mijne aangebedene vriendin, als mijne hooggeachte zuster op mijn slot te wonen? Clairon, vriendin, zuster, wilt gij in mijn gezelschap Parijs verlaten?’</p>
<p>Zij zag met een langen uitvorschenden blik in het ernstige
<pb n="683"/>gelaat van den markgraaf; vervolgens legde zij langzaam hare regterhand in de zijne.</p>
<p>‘Ik neem genoegen in uw aanbod,’ zeide zij plegtig. ‘Ja, ik verlaat met u Parijs, om als uwe vriendin, als uwe zuster bij u te blijven.’</p></div></div>
<div type="section">
<head rend="h4">Derde dag.</head>
<head>I. <hi rend="i">Des morgens</hi>.</head>
<p>Het somber klokgebrom, dat vier dagen lang van den toren van het slot te Anspach weergalmd had, was eindelijk verstomd; de lijkplegtigheden bij gelegenheid van de ter aarde bestelling der vorstin waren afgeloopen; de markgraaf had zich in zijne vertrekken afgezonderd, en ook Clairon die het lijk naar de familiegroeve vergezeld had, keerde thans langzaam naar hare apartementen terug, gevolgd door hare kamenier en den hofmeester van den vorst.</p>
<p>Aan de deur gekomen, die naar hare afzonderlijke vertrekken leidde, bleef Clairon staan en keerde zich tot den hofmeester.</p>
<p>‘Gij hebt in last, mij iets mede te deelen?’ vroeg zij koel en trotsch.</p>
<p>‘Om u te dienen, uwe genade,’ antwoordde de hofmeester zich diep buigende. ‘Zijne koninklijke hoogheid, de heer markgraaf wenscht heden den ganschen dag in diepe stilte en strenge afzondering door te brengen, en door niets in zijne overdenkingen en zijne droefheid gestoord te worden. Ik moest daarom aan uwe genade vragen, op welk uur zij in haar apartement verlangt te dineren.’</p>
<p>‘Bestel mijn diner op het gewone uur,’ zeide Clairon uiterst bedaard, ‘ten vier ure!’</p>
<p>Hierop trad zij hare vertrekken binnen en zeide tot hare kamenier, die haar volgen wilde: ‘ik wil alleen zijn. Niemand mag mij storen. Blijf in de toiletkamer, mejufvrouw, ik zal wel schellen, als ik u noodig heb.’</p>
<p>‘Mevrouw de markgravin van Anspach,’ zeide zij, toen zij alleen was en voor den spiegel staande zich diep voor hare eigene beeldtenis boog, ‘mevrouw de markgravin van Anspach, ik maak u mijn compliment. <hi rend="i">La markgravine est</hi>
<pb n="684"/><hi rend="i">morte</hi>, <hi rend="i">vive la markgravine!</hi> Het doel is bereikt, na zeventien jaren gewacht, gevleid en geïntrigueerd te hebben, - eindelijk bereikt! De markgravin is gestorven en ik zal hare opvolgster zijn!’</p>
<p>Zij trad voor den spiegel terug en ging met trotsche schreden op en neder. ‘Ja,’ zeide zij zacht voor zich heen, ‘ja, ik zal hare opvolgster worden. De markgraaf bemint mij en vreest mij tevens, hij zal het niet wagen, om mij ter wille van eene andere vrouw te laten varen. Ik heb hem zeventien jaren van mijn leven opgeofferd, hij zal, hij moet mij thans beloonen voor mijne trouw en liefde. Zeventien jaren lang heb ik op dit sombere slot in het gezelschap van vervelende menschen doorgebragt. Maar ik hield mijn doel voor oogen en daarom bleef ik. Nu heb ik dit doel bereikt, de dood heeft de kroon van het hoofd der ziekelijke vorstin gerukt, en de mijne is gereed.’</p>
<p>‘Ja, Clairon,’ vervolgde zij, terwijl zij haastig weder voor den spiegel trad, ‘ja, Clairon, uwe vorstenkroon is gereed, en nog heden zal zij uw hoofd sieren!’</p>
<p>Glimlagchend beschouwde zij zich zelve, doch langzamerhand verdween die glimlach, en eene donkere schaduw vloog over haar gelaat.</p>
<p>‘Deze zeventien jaren staan op mijn gezigt geteekend,’ fluisterde zij, ‘en het baat mij niets het te loochenen, dat Clairon oud is en reeds meer dan vijftig jaren telt. Maar voort, voort,’ riep zij gebiedend, terwijl zij zich met de vlakke hand over het voorhoofd streek, ‘voort, gij rimpels, gij jaartallen, eene kroon zal weldra dit voorhoofd overschaduwen!’</p>
<p>Maar ach, de rimpels verdwenen niet op haar bevel, maar bleven. Clairon zag dit en trad met een zucht weder voor den spiegel terug, om andermaal met haastige schreden op en neder te wandelen.</p>
<p>Plotseling bleef zij voor de groote marmeren tafel in het midden van den salon staan. Haar oog had daar een brief ontdekt, een brief, welken waarschijnlijk de courier, die dezen morgen uit Parijs gekomen was, had medegebragt.</p>
<p>Haastig nam zij den brief in handen. Ja, zij had zich niet vergist, het was een brief uit Parijs, en hij kwam van haren bankier, die haar vermogen te Parijs administreerde.</p>
<pb n="685"/>
<p>Een angstig gevoel greep Clairon aan, toen zij den brief openbrak, want in deze zeventien jaren had monsieur Levy haar nooit anders geschreven, dan geregeld ieder vierendeeljaars, als hij haar de interesten van haar vermogen overmaakte.</p>
<p>Maar het was nu nog vier weken vóór het einde van het kwartaal - wat kon monsieur Levy haar dus tusschentijds te schrijven hebben?</p>
<p>Hare handen beefden, toen zij den brief opende. Doch toen zij dien las, verschrikte zij hevig, en een kreet van ontzetting ontglipte haren mond.</p>
<p>‘Geruïneerd, ik ben geruïneerd,’ jammerde zij, ‘schier mijn geheele vermogen heb ik verloren. Mijn God, ik meende, dat ik mijn kapitaal zoo zeker had uitgezet, en thans slaan de vier grootste bankiershuizen van Parijs een bankroet. En Clairon is eene bedelares, als zij heden geene vorstin wordt!’</p>
<p>Zij las den noodlottigen brief nog eens over en zuchtte diep. ‘Een half millioen francs zijn verloren,’ jammerde zij, ‘niets rest mij dan de vijftig duizend francs, die ik hier van mijne interesten bespaard en aan den markgraaf geleend heb. Vijftig duizend francs, dat is mijn gansche vermogen! O God, God - maar stil,’ viel zij zich zelve in de rede, ‘geene tranen, geen nutteloos geween. Wat schaadt het, dat Clairon arm is, daar zij toch welhaast markgravin zal wezen? Neen, neen, geene tranen. Niemand mag vermoeden, welk een verlies mij heden getroffen heeft. Niemand - maar hoe,’ viel zij zich zelve andermaal in de rede, ‘hoor ik daar niet de stem van den markgraaf beneden op het plein, komt er niet eene equipage voor?’</p>
<p>Zij snelde naar het raam en keek naar beneden. ‘Ja, hij is het,’ riep zij verschrikt, ‘hij neemt plaats in het rijtuig en rijdt weg! En hij ziet niet eens tot mij op! Hij heeft geen blik voor mij! Mijn God, wat beteekent dit? Mij laat hij zeggen, dat hij alleen en ongestoord in zijne vertrekken blijven wil, en dat ik alleen moet dineren. En thans verlaat hij het slot, zonder er mij kennis van te geven, zonder mij te laten verzoeken, om hem te vergezellen? Maar dat is immers iets ongehoords?’ En waar rijdt hij heen? Ik moet dit weten!’</p>
<pb n="686"/>
<p>Haastig schelde zij, en weldra trad nu hare kamenier binnen.</p>
<p>‘Madame Senay,’ riep Clairon haar toe, ‘ik zag u zoo even op het plein staan, toen de heer markgraaf wegreed. Is het niet zoo, gij waart daar?’</p>
<p>‘Om u te dienen, uwe genade,’ zeide madame Senay, ‘ik was beneden op het plein. Ik was nieuwsgierig te weten, waar de markgraaf heenreed, daar hij toch aan mijne verhevene meesteres liet zeggen, dat hij dezen dag geheel alleen op zijne kamers wenschte door te brengen’</p>
<p>‘En weet gij, waarheen de graaf gereden is?’</p>
<p>‘Ja, uwe genade, ik hoorde het, toen hij den koetsier zijne bevelen gaf, dat hij naar het hotel “in het gouden hert” gereden is.’</p>
<p>‘Naar het grootste hotel in de stad,’ zeide Clairon nadenkende. ‘Er moeten dus aldaar wel zeer aanzienlijke vreemdelingen zijn afgestapt.’</p>
<p>‘Ja, uwe genade,’ fluisterde de kamenier, ‘er bevinden zich aldaar zeer voorname vreemdelingen, doch zij zijn niet eerst van daag aangekomen, maar reeds sedert acht dagen daar, en iederen dag heeft de markgraaf hen des avonds bezocht.’</p>
<p>‘Ongelukkige, en dat zegt gij mij eerst nu?’ riep Clairon toornig.</p>
<p>‘Ik kon het uwe genade niet eerder zeggen, want ik heb het zelve eerst zoo even vernomen. Ik heb den heer Dubois, den vertrouwden kamerdienaar van den markgraaf, met veel moeite het geheim ontlokt, en eerst nadat ik hem plegtig gezworen had, dat ik het uw genade niet zou mededeelen, heeft hij het mij toevertrouwd.’</p>
<p>‘En weet gij ook, wie de vreemdelingen zijn, die de heer markgraaf sedert acht dagen in het hôtel bezoekt?’</p>
<p>‘Ja,’ zeide madame Senay zacht, ‘ik weet het.’</p>
<p>‘Nu, spreek, wie is het?’</p>
<p>‘Uwe genade, het is eene dame, eene jonge schoone dame. Uwe genade kent haar. Uwe genade heeft reeds voor een paar jaar, toen zij hier gelogeerd was, veel verdriet om harentwil gehad.’</p>
<p>Clairon ontstelde, en ondanks haar blanketsel zag men haar verbleeken. ‘Lady Craven?’ vroeg zij verschrikt. ‘Spreek, is het lady Craven?’</p>
<pb n="687"/>
<p>De kamenier knikte. ‘Helaas, uwe genade, zij is het.’</p>
<p>Clairon stiet een kreet van woede uit en hief hare beide armen ten hemel. ‘Ik ben bedrogen,’ riep zij, ‘schandelijk bedrogen. Mijne vijandin is er weder, schoon de markgraaf mij een jaar geleden zwoer, haar nimmer te zullen wederzien - zij is gekomen om mij mijn levensgeluk te ontrooven. Maar ik zal dit niet dulden. Ha, gij zult zien dat Clairon geene vrouw is, die zich laat bedriegen. Senay, begeef u nu naar het kleine hoekraam, van waar men den weg naar de stad kan overzien. Zoodra gij de equipage van den markgraaf in het gezigt krijgt, moet gij het mij komen berigten. Ga, Senay, en let goed op!’</p>
<p>De kamenier vertrok en Clairon zonk als vernietigd in een fauteuil neder. ‘Mijn vermogen verloren,’ mompelde zij, ‘en nu ook mijne toekomst, mijn levensgeluk in gevaar! Maar neen, 't is geen tijd om te jammeren en te klagen, ik moet handelen. Wat kan ik echter doen, om dit dreigend onweder af te wenden? Hoe kan ik den markgraaf haastig en voor goed van dezen demon bevrijden, die het waagde, zich tusschen mij en hem te plaatsen?’</p>
<p>Zij zweeg en geraakte in diepe gedachten verzonken. Na eene lange pauze rigtte zij zich vast besloten overeind. ‘Ja,’ riep zij, ‘zoo moet het wezen! Ik moet alles wagen, om alles te winnen. Ik moet mij in al de droefheid mijner gekrenkte liefde aan hem vertoonen en den schijn aannemen, als wil ik hem voor altijd vaarwel zeggen. Dan zal hij gevoelen, dat hij mij bemint en zonder mij niet leven kan. Haastig dus aan het werk! Den brief geschreven en al zijne geschenken bijeen gepakt!’ Hierop begaf zij zich naar haar boudoir, waar zij zich ter neder zette, om een brief aan den markgraaf te schrijven.</p>
<p>Er was ongeveer een uur verloopen, toen de kamenier Clairon's boudoir binnentrad.</p>
<p>‘Uwe genade,’ zeide zij snel, ‘de heer markgraaf komt terug.’</p>
<p>‘Het is goed, ik ben klaar,’ riep Clairon, die zich juist onledig hield, eene menigte groote en kleine versierselen in een zilveren mandje te leggen. ‘Wacht, Senay, wacht! Gij moet met dit mandje en dezen brief in de antichambre van den markgraaf gaan staan, en hem, als hij komt, beide ter hand stellen.’</p>
<pb n="688"/>
<p>‘Maar als de heer markgraaf weigert, het mandje en den brief van mij aan te nemen?’</p>
<p>‘Het is waar, hij zou dit kunnen weigeren,’ mompelde Clairon, ‘en hij zal het weigeren, als hij iets kwaads tegen mij in den zin heeft. Ik zal zelve gaan, ik zal zelve hem deze zaken overhandigen, en om er zeker van te zijn, dat hij kennis bekomt van den inhoud van mijnen brief, zal ik hem dien zelve voorlezen.’</p>
<p>‘Spoed u, uwe genade, het rijtuig rijdt het plein reeds op.’</p>
<p>‘Voort derhalve, voort!’ riep Clairon, ‘het oogenblik der beslissing is gekomen!’</p>
<p>Zij nam het mandje en den brief, en spoedde zich naar den anderen vleugel van het kasteel, dien de markgraaf bewoonde.</p>
<p>Juist toen zij daar was aangekomen, trad de markgraaf om den hoek van den corridor te voorschijn. Hij bleef staan en werd verlegen, toen hij Clairon daar bleek en ademloos tegen den muur zag leunen, en eene donkere wolk vloog over zijn voorhoofd.</p>
<p>‘Hoe,’ vroeg hij en reikte haar de hand, ‘ik vind u hier Clairon? Men heeft u dus niet gezegd, dat ik u verzoeken liet, van daag alleen te wezen?’</p>
<p>‘Men heeft het mij gezegd, uwe hoogheid,’ zeide Clairon plegtig. ‘Maar desniettegenstaande kom ik! Ik kom, om van uwe hoogheid eene audientie te verzoeken.’</p>
<p>‘Eene audientie? Wat klinkt dat deftig, Clairon,’ riep de markgraaf. ‘Doch gij zult die hebben, en wel terstond! Heb de goedheid binnen te treden!’</p>
<p>Hij opende zelf de deur der antichambre en liet Clairon voor hem uitgaan; zonder een woord te spreken volgde hij haar, tot dat zij zijn kabinet bereikt hadden.</p>
<p>‘Spreek nu,’ zeide hij, terwijl hij de deur van het kabinet achter hen beide sloot, ‘wat is er? Welke gewigtige zaak hebt gij mij mede te deelen?’</p>
<p>‘Ik heb uwe hoogheid dit te brengen,’ riep Clairon, en bood hem het zilveren mandje.</p>
<p>‘Nu, wat is dat?’ vroeg de markgraaf.</p>
<p>‘Uwe hoogheid, het zijn de geschenken, waarmede uwe vriendschap en goedheid mij gedurende zeventien jaren vereerd heeft, en die ik u heden moet terugbrengen.’</p>
<pb n="689"/>
<p>‘En waarom moet gij dat?’ vroeg de markgraaf. ‘Wie dwingt u daartoe?’</p>
<p>‘Dat, uwe hoogheid, staat in dezen brief, waarmede ik de geschenken van uwe hoogheid wilde terugzenden. Doch ik herinnerde mij, dat uwe hoogheid er niet van houdt brieven te lezen, en dat uwe hoogheid mij zeventien jaren lang de eer gunde, om zich door mij hare brieven te laten voorlezen. Ik verzoek haar ook thans om deze gunst; uwe hoogheid, veroorlooft gij mij, u dezen brief voor te lezen?’</p>
<p>‘Wel nu, doe het, zeide de markgraaf glimlagchend. Neem plaats en sta mij toe, tegenover u te gaan zitten. Zie zoo, nu ben ik geheel gehoor! Lees, dierbaarste Clairon!</p>
<p>Clairon opende haren brief en begon te lezen:</p>
<p>‘De sluijer is gevallen. Ik zie dat ik het slagtoffer uwer luimen, uwer zelfzucht geworden ben. Ik vertrouwde zoo vast op uwe vriendschap, op uwe liefde. Doch nu bemerk ik, dat ik mij bedrogen heb. Gij hebt mij misschien nooit bemind. Want hadt gij mij bemind, dan zoudt gij mij steeds dat vertrouwen geschonken hebben, hetwelk ik mij nooit onwaardig gemaakt heb. Hadt gij mij bemind, dan zoudt gij eene vrouw, die u zeventien jaren lang gediend heeft zoo wuft, niet verstooten. Ik kan mij niet begrijpen, dat gij niet voor mij en voor u zelven bloost, daar gij lafhartig genoeg waart, mij te misleiden. Groote God, is dat de man, dien ik bemind heb als een ideaal van zedelijke grootheid? Niet zonder bittere smart vernam ik, wat gij gedurende de laatste acht dagen gedaan hebt! Ik zie er de noodzakelijkheid van in, om de banden, die ons aan elkander hechten, voor altijd te verbreken. Ongetwijfeld verheugt gij u over uwe daden, terwijl ik mij verlaten zie. Ik heb nogtans medelijden met u en vergeef u.</p>
<p>Met onbeschrijfelijke droefheid leg ik de geschenken, die ik van u ontving, aan uwe voeten neder. Mogelijk beschouwt gij dit als eene beleediging, doch ik verzeker u, dat ik daarmede volstrekt niet de bedoeling heb u te beleedigen. Ach, uw gedrag heeft het mij ten pligt gesteld, zoo te handelen. Herinner u, dat ik nooit iets voor mij zelve begeerd en er nooit aan gedacht heb, mij zelve te verrijken. Uw geluk was mijne eenige zorg. Herinner u, dat gij mijn gebieder niet zijt, en dat, als ik u de vrijheid gaf, mijn wel-<pb n="690"/>doener te zijn, gij u als een getrouwe vriend jegens mij hadt te gedragen! Ik ben niets, genadige heer, ik heb dit steeds gaarne erkend. Mijne ziel is echter altijd iets, en tot mijnen jongsten snik zal ik u noodzaken, mij ten minste achting toe te dragen. Vaarwel! vaarwel voor eeuwig<note n="(1)" place="foot">Deze brief van Clairon is authentiek. Lady Craven, de latere markgravin van Anspach, deelt dien zelve mede in hare <hi rend="i">Mémoires</hi> I, bl. 152.</note>!’</p>
<p>Zij zweeg en wendde hare betraande blikken naar den markgraaf heen. Hij glimlachte en knikte haar toe.</p>
<p>‘Een zeer schoone brief, die geheel en al mijne edele vriendin waardig is. Ik dank u, dat gij mij dien zelve hebt voorgelezen, want van uwe lippen klonken uwe grievende verwijtingen zelfs als hemelsche muziek. Dank, dierbaarste Clairon, duizendmaal dank!’</p>
<p>‘En uw antwoord?’ vroeg Clairon ademloos.</p>
<p>De markgraaf glimlachte en zag haar lang en diep in de oogen. ‘Gij wilt dus volstrekt een antwoord, wreede Clairon? Een antwoord op uwe beschuldigingen en verwijtingen? Wel nu, ik onderwerp mij gelijk altijd aan uwen wil. Gij zult mijn antwoord bekomen, zorg dat gij heden avond ten acht ure reisvaardig zijt. Precies op dat uur zult gij mijn antwoord bekomen! En thans, dierbaarste Clairon, veroorloof mij u den arm te bieden en u naar uwe vertrekken te leiden. Het mandje met de geschenken zend ik u heden avond met mijn antwoord terug. Kom, Clairon, ga met mij mede.’</p>
<div type="section">
<head>II. <hi rend="i">Des avonds</hi>.</head>
<p>De dag was eindelijk gedaald en de donkerheid van den avond had zich over het aardrijk uitgespreid. Hoe langzaam waren voor Clairon de uren voorbij gegaan, hoe had zij al hare krachten moeten bijeenrapen, om hare trotsche houding, hare vorstelijke waardigheid althans tegenover anderen te bewaren! Hoevele vragen had zij niet bij zich zelve gedaan! Wat beteekende het, dat de markgraaf haar niet terstond antwoordde? Wilde hij haar verrassen? Wilde hij met haar eene reis gaan doen en zich onderweg op de eene of andere plaats in stilte met haar laten trouwen? Hoe kwam het, dat hij, die anders zoo ligt geraakt was, heden
<pb n="691"/>de voorlezing van haren brief zoo bedaard aangehoord en op al hare beschuldigingen volstrekt niet geantwoord had?</p>
<p>Hoor, daar rijdt een rijtuig het plein op - de reiskoets van den markgraaf - en vervolgens nog een tweede rijtuig! - De equipage, die de markgraaf nog slechts weinige weken geleden aan Clairon ten geschenke gegeven had!</p>
<p>‘Ja, het is zoo gelijk ik dacht,’ jubelde Clairon, ‘de markgraaf wil met mij op reis gaan! Ons huwelijksreisje! Zijn kiesch gevoel komt er tegen op, om hier op het kasteel, waar nog voor weinig tijds het lijk zijner gemalin gestaan heeft, zijn tweede echtfeest te vieren. O hij heeft een edel, grootmoedig hart! Hij verdient het, dat Clairon hem bemint. Hoor, daar slaat het acht uur, de beslissende oogenblik nadert!’</p>
<p>Juist werd er tegen hare deur getikt; Clairon ging bedaard in een fauteuil zitten en riep op gebiedenden toon: ‘binnen!’</p>
<p>Terstond ging de deur open en de hofmeester van den markgraaf trad binnen.</p>
<p>‘Zijne hoogheid, de heer markgraaf heeft mij bevolen uwe genade dit ter hand te stellen,’ zeide hij, terwijl hij Clairon het zilveren mandje met de geschenken, waarin tevens een brief en een verzegeld paket lag, aanbood. ‘Zijne hoogheid laat uwe genade weten, dat de brief en het paket het antwoord van den heer markgraaf behelzen.’</p>
<p>‘Het is goed, vertrek,’ beval Clairon.</p>
<p>‘Met uw verlof, uwe genade, zijne hoogheid verlangt van uwe genade een klein schriftelijk bewijs, dat zij de versierselen, den brief en het geld ontvangen heeft.</p>
<p>‘Het geld?’ vroeg Clairon verwonderd. ‘Waar is het geld?’ De hofmeester wees met den vinger op het verzegelde paket. ‘Daar, uwe genade. Het zijn vier rollen met louis d'ors, iedere rol bevat een duizend twee honderd vijftig stuks, te zamen vijf duizend louis d'ors. Uwe genade hebbe slechts de goedheid het na te zien.’</p>
<p>Clairon brak met bevende hand het zegel van het paket los.</p>
<p>Ja, er bevonden zich werkelijk vier zware rollen geld in, en toen zij er een van opende, rolden de geldstukken haar in den schoot.</p>
<p>‘Uwe genade bemerkt dat ik gelijk heb,’ zeide de hofmeester. ‘Mag ik u thans om het bewijs verzoeken?’</p>
<p>‘Geef mij ginds van de tafel papier en potlood aan,’ beval Clairon.</p>
<pb n="692"/>
<p>De hofmeester voldeed aan dit bevel en bragt haar het verlangde.</p>
<p>Clairon nam het potlood en schreef met vaste hand: ‘Ik heb de versierselen, den brief en het geld in goede orde ontvangen’ en gaf vervolgens dit geschreven bewijs aan den hofmeester.</p>
<p>‘Nu?’ vroeg zij ongeduldig, toen de hofmeester nog niet vertrok. ‘Hebt gij mij nog iets te zeggen?’</p>
<p>‘Neen, uwe genade. Ik wilde mij slechts veroorloven te vragen, hoe laat gij heden avond verkiest af te reizen?’</p>
<p>‘Hoe? Bepaalt de markgraaf niet het uur onzer afreize?’ vroeg Clairon verwonderd.</p>
<p>‘Zijne hoogheid heeft mij gezegd, dat het geheel en al aan de keus van uwe genade moest overgelaten worden, of zij heden avond of morgen vroeg wenschte te vertrekken.’</p>
<p>‘Zonderling,’ mompelde Clairon. ‘Ik moet eerst den brief van zijne hoogheid lezen. Die zal mij oplossing geven. Begeef u naar de voorkamer. Ik zal u terstond roepen.’</p>
<p>De hofmeester boog zich en vertrok. Clairon opende met sidderende handen den brief.</p>
<p>‘Mijn God!’ fluisterde zij diep adem halende, ‘wat beteekent dit? Waarom schrijft hij mij, in plaats van zelf te komen? Waarom.’ - Als zij thans hare oogen in den brief sloeg, gaf zij een gil en verschrikte geweldig.</p>
<p>‘Neen,’ riep zij, ‘neen, dat is onmogelijk, dat kan niet zijn, mijne zinnen zijn verward, en de letters dansen voor mijne oogen. Ik wil nog eenmaal lezen.’ - Zij nam weder den brief in de hand, en las: ‘Dierbaarste Clairon! Gij hebt gelijk, ik ben een ondankbare, die uwe vriendschap niet meer waardig is, die al de verwijtingen verdient, die gij mij doet. Daar ik mijne schuld erken en gevoel, durf ik niet meer onder uwe oogen verschijnen. Ja, ik heb u misleid, uwe edele vriendschap was mij niet genoeg, maar ik had voor mijn geluk ook nog behoefte aan de liefde eener jeugdige en brave vrouw. - Wees boos op mij, maar veroordeel mij niet. Ontvang hiernevens de geschenken terug, die ik u, mijne vriendin, in gelukkigere dagen gegeven heb, Draag ze tot een aandenken van mij. Ontvang tevens de vijftigduizend francs, die gij mij voor tien jareu geleend hebt, en vergeef het mij, dat ik de som verdubbeld heb,
<pb n="693"/>want ik weet, Clairon heeft eene milde hand - en zij doet gaarne wel. Veroorloof mij dus, dat ik u voor uwe armen in plaats van twee duizend vijf honderd, vijf duizend louis d'ors zende! En thans, mijne vriendin, vaarwel! Keer naar Parijs terug en gedenk mijner. Ik ga naar Italië. Lady Craven vergezelt mij, en heeft er in toegestemd, om mijne gemalin te worden. Wij zullen ons, nadat wij onze reis volbragt hebben, in Engeland vestigen, en ik zal nimmer weder naar Anspach terug keeren, waar ik aan de zijde van mijne vriedin Clairon zeventien gelukkige jaren doorgebragt heb. Ik ben het moede regent te zijn, en zal er mij mede vergenoegen, voortaan een vrij man te wezen. Ik heb mijn land aan den koning van Pruissen verkocht, en Lady Craven, mijne toekomstige gemalin, is niet eerzuchtig genoeg, om deswege boos op mij te zijn. Zij begeert niet te heerschen, maar slechts te beminnen en bemind te worden. En nu nog eenmaal vaarwel! Als gij dezen brief leest, ben ik reeds ver van u verwijderd, en wij zullen elkander zeker nimmer wederzien. Altijd echter blijf ik uw vriend Alexander!’</p>
<p>‘Afgereisd, hij is afgereisd,’ schreeuwde Clairon buiten zich zelve, ‘hij ontvlugt mij, hij vertrekt met haar. Maar neen, neen, dit is alles bedrog. 't Is niet mogelijk, dat hij gaat, zonder van mij afscheid te nemen. Hij is hier! Ik wil, ik moet hem zien!’</p>
<p>Zij snelde naar de deur en riep met luide stem den hofmeester.</p>
<p>‘Welk rijtuig reed daar straks weg?’ vroeg zij den binnentredende.</p>
<p>‘De reiskoets van den heer markgraaf, die hem te München moet opwachten.’</p>
<p>‘Ha, de markgraaf is dus nog niet afgereisd?’ vroeg Clairon.</p>
<p>‘Vergeving, uwe genade, de heer markgraaf is reeds twee uur geleden met Lady Craven afgereisd. Hij begaf zich te voet naar haar hotel, van waar zij te zamen in het rijtuig der lady zijn vertrokken.’</p>
<p>Clairon antwoordde niet. Hare wangen waren doodsbleek, hare lippen trilden en heete tranen ontvloeiden hare oogen.</p>
<pb n="694"/>
<p>‘Uwe genade,’ zeide de hofmeester ten laatste, ‘wanneer zijt gij voornemens af te reizen, dezen avond nog, of morgen vroeg eerst?’</p>
<p>Langzaam en fier keerde zij het hoofd naar hem toe.</p>
<p>‘Laat terstond inspannen,’ zeide zij. ‘Ik wil dit huis oogenblikkelijk verlaten!’</p>
<p>En zij deed eenige schreden vooruit naar deur. Plotseling echter begon zij te waggelen en zonk bewusteloos op den grond neder.</p></div></div>
<div type="section">
<head rend="h4">Vierde dag.</head>
<head>I. <hi rend="i">Des morgens</hi>.</head>
<p>Drie en twintig jaren waren verloopen, sedert den dag dat Clairon diep vernederd en in doffe vertwijfeling het slot te Anspach verlaten had en naar Parijs teruggekeerd was.</p>
<p>Drie en twintig jaren! Zij hadden in Frankrijk eene nieuwe orde der dingen in het leven geroepen. Bonaparte heerschte thans in het jaar 1803 als eerste consul over Frankrijk.</p>
<p>Het was op een kouden somberen Novemberdag van dat jaar, dat voor een der huizen in het dorp Passy bij Parijs een fiacre stil hield. Een heer, diep in zijn pels gewikkeld, steeg er uit en vestigde zijne blikken onderzoekend op het ijzeren hek, waardoor het voorplein van het huis van de straat was afgescheiden.</p>
<p>‘Het moet hier zijn,’ mompelde hij voor zich heen.</p>
<p>‘Hé, koetsier, kunt gij het nommer op de deur van het gindsche huis ook lezen?’</p>
<p>‘Nommer vijftig, genadige heer.’</p>
<p>‘Dus is het het regte nommer. Ha, en daar hangt ook eene bel.’</p>
<p>De heer schelde aan, en na eene geruime poos gewacht te hebben, ging de huisdeur open en eene oude vrouw, gekleed in het costuum, dat toen ter tijde de soubretten op het tooneel plagten te dragen, en omringd door vier springende en blaffende honden kwam langzaam over het voorplein aanloopen.</p>
<p>De tachtigjarige soubrette had eindelijk de poort van het
<pb n="695"/>hek bereikt, en hare oogen op den vreemdeling vestigende, vroeg zij naar zijne begeerte.</p>
<p>‘Ik ben de secretaris van den minister Chaptal,’ zeide de heer, ‘en ik kom......’</p>
<p>‘Ik weet het al,’ riep de oude vol blijdschap, terwijl zij zich haastte de poort te openen. ‘Treed binnen, mijnheer. Mademoiselle zal zich gelukkig gevoelen, u te zien. Kom mijnheer!’</p>
<p>Bedaard liep zij voor den vreemdeling uit, en terwijl zij met de karwats, die zij in de hand had, nu en dan de honden die tegen haar opsprongen van zich weerde, zeide zij zwoegende en hoestende: ‘O hoe blijde zal mademoiselle zijn, u te zien, mijnheer. Het was intusschen ook hoog tijd, dat wij hulp kregen. Wij hebben gebrek aan alles, en toch zou mademoiselle liever van gebrek gestorven zijn, dan dat zij de hulp van anderen ingeroepen had. Maar Frankrijk, dat is wat anders, van Frankrijk mag zij wel ondersteuning aannemen, want Frankrijk heeft aan haar groote verpligting. Nu hier zijn wij in de woonkamer van mademoiselle,’ vervolgde zij, terwijl zij thans een ledig, ongemeubileerd vertrek binnen traden, ‘wacht slechts, als het u belieft, een oogenblik, tot dat ik u aangediend heb.’</p>
<p>Zij trippelde haastig door de kamer naar de tegenover gelegene deur, doch vóór die te openen, keerde zij nog eens om en vroeg den vreemdeling: ‘Uw naam, mijnheer?’</p>
<p>‘Menneval!’</p>
<p>‘Heer Menneval,’ riep de oude soubrette, terwijl zij de deur wijd opende, ‘heer Menneval, secretaris van zijne excellentie den heer minister Chaptal.’</p>
<p>‘Laat hem binnen komen,’ riep eene gebiedende stem uit de kamer, en Menneval trad thans in het vertrek. De oude soubrette volgde hem, en plaatste zich achter den fauteuil, die midden in het vertrek stond.</p>
<p>In deze fauteuil zat eene dame, die mogelijk nog ouder was, dan de soubrette, maar die in weerwil van haren hoogen leeftijd en hare omgeving nog een imposant voorkomen had.</p>
<p>Toen de oude dame, die als eene koningin in haren leuningstoel gezeten was, den binnentredenden heer in het oog kreeg, trok zij hare wenkbraauwen te zamen on drukte
<pb n="696"/>hare lippen vast op elkander, als wilde zij het toornige woord binnen houden, dat reeds op hare lippen zweefde.</p>
<p>‘Mademoiselle,’ zeide de heer Menneval met eene diepe buiging, ‘de heer minister Chaptal zendt mij naar u toe.’</p>
<p>‘Doet hij dat?’ riep zij, het hoofd fier achterover werpende. ‘Herinnert hij er zich eindelijk aan, dat de muze van Frankrijk zich zoo diep heeft moeten vernederen, om Frankrijk's hulp in te roepen, ten einde niet van honger te sterven? Doch waarom is de minister Chaptal niet in eigen persoon gekomen? Hij had zich dan met eigen oogen kunnen overtuigen, hoedanig de gesteldheid van het toevlugtsoord is, dat door Idomené, Semiramis en Electra bewoond wordt!’</p>
<p>En terwijl zij aldus sprak, hief zij langzaam de armen op en wees naar een gat in het plafond, waardoor eenige regendroppelen neêrvielen.</p>
<p>‘Zie,’ vervolgde zij, ‘dat is het treurig uiteinde van een roemvol leven! Clairon, de muze der vorige eeuw, Clairon, aan wier voeten eenmaal eene wereld lag, Clairon moet bij Frankrijk gaan bedelen om eene bete broods, opdat men niet tot schande van Frankrijk zal kunnen zeggen: het ondankbare Frankrijk liet zijne groote Clairon van honger sterven.’</p>
<p>‘De minister was daarom ook diep getroffen bij het lezen van den brief, dien gij hem schreeft, mademoiselle,’ zeide Menneval uiterst beleefd, ‘en hij zendt mij, om te vernemen, in welk opzigt mademoiselle Clairon ondersteuning behoeft.’</p>
<p>‘Zie dan om u heen, en gij zult het weten, riep zij. ‘Zie dit vochtige, vervallen landhuis, dat Clairon's laatste toevlugt is, en waaruit zij, om te kunnen leven, langzamerhand het geheele meublement, hare gansche have en goed verkocht heeft. Zie Electra, Amenaide, Semiramis, zie de kunstenares, die door Voltaire bezongen werd, zie haar thans in armoede gedompeld, vergeten door de geheele wereld en bij Frankrijk bedelende om een stuk brood, ten einde voor den hongerdood bewaard te blijven, want ik verzeker u, dat ik de nabijheid van den dood die zijne hand naar mij uitstrekt, gevoel. Mogelijk zoudt gij, als gij een uur later gekomen waart, Clairon als lijk hebben aangetroffen!’</p>
<pb n="697"/>
<p>‘O mademoiselle, mijne dierbare aangebedene mademoiselle!’ zuchtte de oude soubrette, terwijl zij van achter den leuningstoel te voorschijn trad en naast haar nederknielde. ‘Heb medelijden met mij, spreek niet van den dood, verscheur mijn zwaar gefolterd hart niet, dat op de wereld niets bemint, dan Clairon alleen.’</p>
<p>‘Het is waar, Senay, gij hebt een trouw en edel hart,’ zeide Clairon hare hand op het hoofd van hare weenende kamenier leggende. ‘Mijnheer, vergeef aan mijne goede madame Senay de hevige aandoening, die zich op dezen stond van haar meester maakt. Zij is dertig jaren in mijne dienst geweest, zij heeft de dagen van mijn geluk met mij doorgebragt en in de dagen mijner armoede, toen ik niets meer had, dat ik met haar deelen kon, niets dan mijne tranen, heeft zij mij niet verlaten! Ween niet langer, Senay, vergun mij te sterven en over te gaan in het land der onsterfelijken, die mij wachten. O hoe vurig verlang ik er naar, om mijnen onsterfelijken vriend Voltaire, om Molière en Baron te ontmoeten.</p>
<p>‘Ik zal,’ vervolgde Clairon, ‘hun treurige tijding te brengen hebben, ik zal hun moeten zeggen, dat er in Frankrijk geene kunst en geene kunstenaars meer bestaan. O het is tijd, dat Clairon de wereld verlaat, want de wereld is Clairon niet langer waardig.’</p>
<p>‘Maar zij wenscht toch zooveel mogelijk te toonen, dat zij zich jegens Clairon verpligt gevoelt,’ zeide Menneval vriendelijk, ‘zijne excellentie wenscht niets vuriger, dan u voor gebrek te bewaren en van alle zorg te ontheffen. Men zal niet kunnen zeggen, dat Frankrijk zich jegens de groote Clairon ondankbaar gedragen heeft.’</p>
<p>‘Ha, mijn vaderland is altijd zeer dankbaar en zeer vrijgevig jegens mij geweest,’ riep Clairon met een bitteren glimlach. ‘Frankrijk heeft mij zeer vele kroonen aangeboden. Zie, daar liggen al die kroonen!’</p>
<p>Zij wees met de hand op de buste van Voltaire, waarvan het voetstuk bedekt was met eene menigte verwelkte lauwerkransen en bouquetten.</p>
<p>‘Zie,’ zeide zij, ‘daar liggen de kroonen der onttroonde koningen. Ik heb al die huldeblijken, welke men mij aanbood, voor de voeten van Voltaire nedergelegd, want
<pb n="698"/>aan hem mijnen grooten leermeester heb ik ze allen te danken.’</p>
<p>Hier zweeg Clairon en liet het hoofd op hare borst zinken. Toen zij na eene poos hare oogen weder opsloeg, naderde de heer Menneval haar, en waagde het, eenige goudstukken naast haar op de tafel neer te leggen.</p>
<p>‘Veroorloof mij,’ zeide hij zachten min of meer verlegen, ‘dat ik in naam van mijnen minister deze goudstukken hier neêrleg, ten einde voor het oogenblik in uwen nood te voorzien.’</p>
<p>Clairon knikte deftig. ‘Zij zijn mij zeer welkom,’ zeide zij, ‘want de slagter wil de koningin van Babylon niet meer borgen<note n="(1)" place="foot">De eigen woorden von Clairon. Zie <hi rend="i">Mémoires de la duchesse d'Abrantes</hi>. Vol. V. 255</note>.’</p>
<p>‘Ik zal mij haasten den heer minister omtrent uwen toestand in te lichten,’ vervolgde Menneval. ‘Ik twijfel niet, of hij zal mij terstond weder naar u toezenden, om u op meer voldoende wijze uit uwe ongelegenheid te helpen.’</p>
<p>‘Haast u terug te komen,’ zeide Clairon afgemat, ‘haast u, opdat de geschiedenis niet eenmaal berigte, dat Frankrijk zijne Clairon van honger liet sterven! Senay, laat mijnheer uit!’</p>
<p>De oude soubrette hief zich langzaam van hare kniën op en waggelde naar de deur, terwijl zij Menneval een teeken gaf haar te volgen.</p>
<p>Clairon oogde beiden na, terwijl zij door de ledige voorkamer heen gingen. ‘Hij zal te laat komen.’ prevelde zij, ‘ik voel, dat ik ga sterven.’</p>
<div type="section">
<head>II. <hi rend="i">Des avonds</hi>.</head>
<p>Toen de avond begon te vallen, hield weder een fiacre voor het vervallen landhuis te Passy stil, en weder was het de heer Menneval, de secretaris van den minister Chaptal, die er uitsteeg en het hek naderde.</p>
<p>‘Doch deze keer behoefde hij niet aan de schel te trekken en te wachten, tot dat men hem open deed. De poort van het hek stond open, en niemand belette hem binnen te
<pb n="699"/>treden. Zelfs de honden, die des morgens zoo vreeselijk geblaft hadden, lagen thans stil voor de deur van het huis en hieven niet eens den kop op, ofschoon het een vreemdeling was, die hun naderde en het waagde, tusschen hen door te loopen en de woning binnen te treden.</p>
<p>Maar ook in de woning zelve was het doodstil en nergens was de oude soubrette te zien.</p>
<p>Met een beklemd hart trad de heer Menneval de ledige voorkamer binnen en haastte zich het woonvertrek van Clairon te bereiken.</p>
<p>Niemand antwoordde intusschen op zijn geklop, en hij besloot ten laatste de deur te openen. Een zacht gejammer drong thans tot zijne ooren door, en een hartverscheurend tooneel vertoonde zich aan zijnen blik.</p>
<p>Daar in het midden van de kamer, in den fauteuil naast de tafel, zat Clairon in hetzelfde gewaad, waarin Menneval haar dezen morgen had aangetroffen, alleen met dit onderscheid, dat eene kroon van verwelkte lauweren op haar voorhoofd rustte, en dat zij in de handen, die in haren schoot gevouwen lagen, een verdorden lauwerkrans hield. Hare oogen waren gesloten en een zonderlinge glimlach speelde om hare bleeke lippen. Aan hare voeten, met het gelaat in Clairon's schoot verborgen, lag madame Senay, de oude soubrette, zacht snikkende en biddende, terwijl de beide marmeren busten van Voltaire en Lekain, waar naast eenige lichten op eenvoudige kandelaars brandden, de actrice schenen toe te lagchen en welkom te heeten in het oord der onsterfelijkheid.</p>
<p>De heer Menneval, die bij dit gezigt eene ligte huivering door zijne leden voelde gaan, boog zich tot de kamenier neder en tikte haar op den schouder.</p>
<p>‘Sta op,’ zeide hij zacht, ‘ik kom van den minister Chaptal. Ik breng hulp voor mademoiselle Clairon. Zie hier, lees dit papier!’</p>
<p>De oude soubrette hief zich langzaam van hare kniën op; zij staarde den spreker verwonderd aan en nam werktuigelijk het papier in de hand, dat hij haar overgaf.</p>
<p>‘Lees,’ zeide Menneval, ‘het is eene blijde tijding voor uwe meesteres.’</p>
<p>En madame Senay las: ‘Goed voor twee duizend francs,
<pb n="700"/>op vertoon te betalen aan mademoiselle Clairon - Chaptal<note n="(1)" place="foot"><hi rend="i">Mémoires de la duchesse d'Abrantes</hi>. V. 247.</note>. Mijnheer,’ riep zij verontwaardigd uit, ‘wat zal de groote Clairon met uwe nietige aalmoes doen? Ziet gij dan niet, dat zij gestorven is?’</p>
<p>‘Hoe,’ riep Menneval, ‘Clairon is gestorven?’</p>
<p>‘Neen,’ zeide madame Senay plegtig, ‘Clairon is niet gestorven, zij heeft slechts deze rampspoedige wereld verlaten, die harer niet waardig was. De onsterfelijke Clairon is heengegaan naar het land der onsterfelijken. Zij heeft tachtig jaren geleefd, om 's werelds ondank te leeren kennen. Thans leeft zij daar boven in heerlijkheid en zaligheid. Ik hoop, dat zij mij spoedig tot zich zal roepen, om haar daar te dienen, zoo als ik haar hier gediend heb. Ga heen, mijnheer, breng uwen minister zijn grootmoedig geschenk terug. De groote Clairon behoeft geene aalmoezen meer! De groote Clairon is dood!’</p></div></div></div>
<div type="chapter">
<interpGrp>
<interp type="primair" value="hiss002"/>
</interpGrp>
<head rend="h3">Anna de Waanzinnige.
<lb/>Medegedeeld door L.A.H.</head>
<head rend="h4">1780.</head>
<p>Graaf Lodewijk van Pertcan had afstand gedaan van het woelige hofleven te Versailles, om het te verwisselen met het zachte en vreedzame leven van een' landedelman, en bewoonde, in het hierboven genoemde jaar, zijn prachtig kasteel, aan de oevers der Loire.</p>
<p>Pieter, de eenige zoon van den graaf, een jongman van vijfentwintig jaren, was aan het hof gebleven. Hij was vlug van geest, doch zeer los van zeden, zoodat zijn gedrag menigmaal aanstoot gaf, zelfs aan de losbandige hovelingen te Versailles, die, vooral in de laatste jaren der regering van den ongelukkigen Lodewijk XVI, zich tot taak stelden, om beter te schijnen dan zij inderdaad waren.</p>
<p>Ieder jaar, gedurende den jagttijd, bragt de jonge graaf een paar maanden op het landgoed van zijn' vader door.</p>
<p>Op het goed van graaf Lodewijk leefde eene jonge wees, de dochter van een' voormaligen jagtopzigter van dien edel-<pb n="701"/>man. Zij bestond van den arbeid harer handen, en ook gedeeltelijk van eene kleine jaarwedde, welke graaf Lodewijk haar had toegelegd, uit achting voor de nagedachtenis van haren overleden' vader, die hem steeds getrouw gediend had.</p>
<p>Anna, zoo heette het meisje, was eene blondine, met groote blaauwe oogen, zoo schoon en zacht, als men ze gewoonlijk bij eene romanheldin kan wenschen. Haar wandel was, naar de loopende geruchten, steeds onberispelijk geweest, en geen boerenknaap zou zich eenige vrijheid ten haren opzigte hebben durven veroorloven. Hare schoonheid en hare fraaije blonde haren hadden haar den bijnaam doen verwerven van Anna de Schoone of Anna de Blonde. Wij zullen spoedig zien, hoe zij den naam van Anna de Waanzinnige ontving.</p>
<p>Zij woonde geheel alleen in een lief huisje, gelegen aan het uiteinde van het park, dat zich achter het kasteel Pertcan uitstrekte. Ofschoon arm, zou het haar niet aan minnaars ontbroken hebben; maar geen der jongelieden uit het dorp zou het hebben durven wagen naar hare gunst te dingen, sedert dat men wist, dat zij verloofd was aan Bertus, den jagtopzigter van den graaf, een' sterken en vurigen jongeling, opvliegend van aard, en die op vijftig passen afstands nooit zijn schot miste.</p>
<p>De graaf zelf had de jongelieden met elkander verloofd. Wij beweren echter niet, dat Anna haren aanstaanden man beminde; maar wij kunnen verzekeren, dat Bertus zijne toekomstige vronw hartelijk lief had.</p>
<p>Sedert eenigen tijd, had Bertus meenen op te merken, dat Anna er peinzend en treurig uitzag. Dit wekte ongerustheid bij hem op, zoodat hij eindelijk besloot zijne bruid met teedere ijverzucht te ondervragen.</p>
<p>Anna antwoordde niets, en, toen hij aandrong, begon zij te weenen. De vrouwentranen bragten het gewone uitwerksel te weeg. Bertus erkende, dat hij ongelijk had, en schreef de verandering van Anna aan ongesteldheid toe.</p>
<p>Niet ver van het huisje van Anna, bevond zich eene deur in den muur, die het park omringde. Het was nog een half uur voor zonsopgang, en de daauw glinsterde op het gras en de planten, in afwachting van de zonnestralen, die
<pb n="702"/>glans zouden aanbrengen. Eene heldere stem klonk in de verte. Er volgden eenige oogenblikken van stilte. Toen hoorde men het geblaf van honden, en daarna het gezang van iemand, dien men onmiddellijk daarna door het park zag gaan, en de deur in den muur openen, om zijne honden er uit te laten. Een geweer rustte op zijn' schouder.</p>
<p>Bertus, want deze was het, begaf zich naar de deur van het huisje, en was op het punt om aan te kloppen, toen hij bedacht, dat het nog wel wat vroeg was, om zijne bruid een bezoek te brengen. Hij zette dan ook zijnen weg voort; maar alvorens het park te verlaten, keerde hij zich nog eens om, en bleef staan, om het dak te aanschouwen, onder hetwelk zijn kostbaarste schat zich bevond.</p>
<p>Eene blijde verrassing deed Bertus stil staan. De deur van het huisje werd eensklaps geopend. Bertus wilde Anna zien, zonder dat hij door haar bemerkt werd. Hij verborg zich schielijk achter een' boom, waar men hem, van het huisje komende, niet konde zien.</p>
<p>Anna trad naar buiten, en deed eenige schreden. Zij wierp een' onderzoekenden blik rondom zich, en ging weêr naar binnen. Eenige seconden later, verscheen zij op nieuw; maar ditmaal was zij niet alleen. Een man vergezelde haar. Zij sloeg hare armen om zijn' hals, en gaf hem een' teedren afscheidskus. De man verwijderde zich langzaam, in de rig-ting van het kasteel.</p>
<p>Bertus voelde zijn hart van verontwaardiging bonzen. Zijn hoofd brandde, alsof het plotseling met een gloeijend ijzer in aanraking ware gekomen. Hij drukte de kolf van zijn geweer tegen zijn' schouder, haalde den haan over, en legde op den vreemde aan.</p>
<p>Wij hebben het reeds gezegd: Bertus miste het doelwit nooit. Nog een oogenblik, en de minnaar van de blonde Anna zou dood ter aarde vallen, en Bertus als moordenaar voor altijd geschandvlekt zijn!...</p>
<p>Maar de onbekende keerde zich eensklaps om. Het wapen van Bertus ontviel aan zijne handen. Hij had den jongen graaf Pieter herkend, den zoon van zijnen meester. Hij wachtte, tot dat de jonge graaf uit het gezigt verdwenen, en Anna weder in haar huisje gegaan was. Hij keerde toen naar het kasteel terug, verwisselde zijne liverei van jagtop-<pb n="703"/>zigter met de boerenkleeding, die hij vroeger gedragen had, en vertrok zonder iemand gesproken te hebben.</p>
<p>Alle nasporingen waren vruchteloos; Bertus, de jagtopzigter, was verdwenen, en Anna bleef als verlatene bruid achter.</p>
<p>De gevolgen der liefdesbetrekkingen van den jongen graaf met de jeugdige boerin, lieten niet op zich wachten. Hij had naar het bezit van Anna gehaakt; zij was de zijne geworden, en werd spoedig daarna vergeten. De bezoeken van Pieter werden zeldzamer. Eindelijk hielden zij geheel op.</p>
<p>Pieter kwam niet meer bij Anna: zij begaf zich naar hem. Zij bewees hem, dat hij haar niet mogt verlaten; want, dat zij moeder zoude worden. Pieter antwoordde, dat het zekerlijk eene lastige zaak was, indien zij op waarheid aanspraak konde maken, en dewijl hij een edelmoedige edelman was, bood hij haar zooveel goud aan, als zij voor zich en haar kind kon verlangen. Anna voelde den smaad. Zij verwijderde zich, zonder iets te antwoorden. Pieter verwonderde zich over de zonderlinge belangeloosheid van eene boerin, die rijk kon worden en het toch niet wilde zijn!</p>
<p>Eenige dagen daarna vertrok de jonge graaf naar Parijs, en dacht spoedig in het geheel niet meer aan de blonde Anna. Deze, in haar huisje teruggekomen, ging op eene voetbank zitten en weende...</p>
<p>Dagen, weken, maanden verliepen. Anna ging niet meer uit. De tranen hadden haar schoon gelaat zoodanig verwilderd, dat zij bijna onkenbaar was geworden. Eindelijk schonk zij het leven aan een' zoon. Van dien stond zag men haar niet meer schreijen, maar hoorde men haar schier onophoudelijk zingen. De boeren veranderden haren naam: zij was nu niet meer Anna de Schoone of Anna de Blonde.</p>
<p>Men noemde haar Anna de Waanzinnige.</p>
<div type="section">
<head rend="h4">1793.</head>
<p>De altijd voortrollende tijdstroom had dertien jaren verzwolgen. De vernielende fakkel der omwenteling had Frankrijk verwoest, en den adel met het koningschap omvergeworpen. De wapenschilden waren verbrijzeld, en de kasteelen der edellieden verbrand.</p>
<p>De oude graaf van Pertcan was overleden. Pieter, zijn zoon, had zich bij de uitgewekenen te Coblentz gevoegd.</p>
<pb n="704"/>
<p>In Maart 1793, werd hij met eene geheime zending vereerd, en waagde het toen naar Frankrijk terug te keeren. De politie van het Schrikbewind kreeg berigt van zijne aankomst te Parijs. Hij werd vervolgd, en vlugtte nog bij tijds uit de hoofdstad. Hij begaf zich naar de streek, waar hij geboren was, en verschuilde zich in de bosschen, gevolgd door eenige getrouwe aanhangers van de verdrevene Bourbonsche prinsen.</p>
<p>Midden in die bosschen bevond zich een gehucht. Boven de deur van een der huizen van dit gehucht, las men de volgende woorden, met rood krijt geschreven: ‘Tapperij. Uitmuntende wijn te koop, tegen vier stuivers de kan.’</p>
<p>De kroeg bestond gelijkvloers uit eene enkele kamer. Twee langwerpige tafels, drie houten banken en eenige matten stoelen maakten het geheele huisraad uit. Daar de herberg niet zeer drok bezocht werd, en geen genoegzaam middel van bestaan opleverde, had de herbergier achter zijn huis eene soort van bakkerij opgerigt, die vrij goede winsten gaf.</p>
<p>Een twaalftal soldaten van de Republiek zaten aan eene der twee tafels, en bragten den tijd door met drinken, rooken en kaartspelen. Op korten afstand zat, onder den wijden schoorsteenmantel, een officier, die met niemand sprak. Zijne epauletten waren die van een' eersten luitenant, en naar zijn voorkomen te oordeelen, moest hij een' zeven- of acht en dertigjarigen ouderdom hebben bereikt. Zijne gelaatstrekken waren schoon en regelmatig, maar de diepe rimpels, die er zich op vertoonden, verraadden de smarten, welke die man had ondervonden. Het was, alsof een oude wond zich weder opende.</p>
<p>De deur van de kroeg werd van buiten geopend. Een soldaat trad de kamer binnen en sloeg militairsgewijze aan. ‘Bevindt zich hier de burger-luitenant Bertus?’ vroeg hij.</p>
<p>‘Die ben ik!’ antwoordde de officier, terwijl hij opstond en den soldaat wenkte hem te naderen.</p>
<p>De soldaat overhandigde hem een' brief. De officier verbrak het zegel, en las: ‘Burger-luitenant, wij hebben dezer dagen eene ontmoeting gehad met de bandieten, aangevoerd door den voormaligen graaf Pieter van Pertcan. Wij hebben hen, voor het grootste gedeelte, in de pan gehakt, doch hun
<pb n="705"/>opperhoofd is ons ontkomen. Zoo even verneem ik, dat hij zich in de bosschen van zijn voorvaderlijk landgoed schuil houdt. Daarom beveel ik u, hem op te sporen, gevangen te nemen en daarna te fusilleren, als een' verklaarden vijand der heilige Republiek.’</p>
<p>&nbsp;</p>
<p>‘Kapitein Cato Doodal.’</p>
<p>&nbsp;</p>
<p>Luitenant Bertus, dezen brief gelezen hebbende, fronselde hem met woede in één en sprak in zich zelven: ‘Zoo is dan eindelijk de blijde dag aangebroken, waarop ik mij aan den ellendeling zal kunnen wreken! Dezen keer zal ik hem niet laten ontsnappen!’</p>
<p>Hij riep zijne manschappen te zamen. - ‘Soldaten,’ zeide hij hun, ‘het berigt, dat ik zoo even ontvangen heb, geeft mij de verzekering, dat de beruchte partijganger Pertcan zich in onze nabijheid bevindt. Onze eer eischt gebiedend, dat wij hem meester worden. Helpt mij allen; zoekt met onverflaauwden ijver. Hij, die het roofdier opspoort, en zich van het monster meester maakt, zal de sergeantsstrepen tot belooning ontvangen. Vooruit, burger-soldaten: op de jagt van ons wild!...’</p>
<p>De soldaten antwoordden door een vrolijk gejuich, dat hunnen ijver bewees, die door zulk een schoon vooruitzigt ontvlamde.</p>
<p>De kleine troep was op het punt, om de herberg te verlaten, toen een nieuw persoon binnentrad, op wien niemand in het eerst acht sloeg. Het was een kind, klein van gestalte, maar dat, naar zijne gelaatstrekken te oordeelen, twaalf jaren oud konde zijn. Hij droeg de kleeding van den armen boerenstand, en onderscheidde zich door de fraaije blonde haren, die in talrijke krullen zijn hoofd versierden.</p>
<p>Het kind naderde den waard, gaf hem een stuk zilvergeld en zeide: ‘Mag ik twee brooden van u hebben?’</p>
<p>‘Wat duivel!’ riep de herbergier uit, ‘welk een' eetlust hebt gij toch met uwe moeder sedert drie dagen! Zij is zekerlijk nog gekker dan gewoonlijk, daar zij u zooveel brood laat halen. Wat doet zij er toch mede, kleine Pieter?’</p>
<p>Bij het hooren van dien naam, bleef de luitenant staan. Hij zag het kind met een' doorborenden blik aan, en werd door eene hevige ontroering aangegrepen. De kleine jongen
<pb n="706"/>verdroeg dien blik met volkomene onverschilligheid, nam zijn' pet van het hoofd en groette den luitenant. Deze rigtte zich tot den waard, en vroeg wie dat kind was.</p>
<p>‘Burger-luitenant,’ antwoordde de herbergier, ‘het is de zoon van Anna de Waanzinnige.’</p>
<p>- ‘Van Anna! En hoe heet hij?’</p>
<p>- ‘Pieter, burger-luitenant.’</p>
<p>- ‘Draagt hij geen' anderen naam?’</p>
<p>- ‘Neen, burger-luitenant.’</p>
<p>- ‘Maar wie is dan zijn vader?’</p>
<p>- ‘Dien heeft men nooit gekend.’</p>
<p>Terwijl Bertus met den waard sprak, had het kind de twee brooden onder den arm genomen, en was gereed, om te vertrekken. De officier tikte hem even op den schouder.</p>
<p>- ‘Hoor eens, vriendje, waar gaat gij heen?’</p>
<p>- ‘Die brooden wegbrengen.’</p>
<p>- ‘En waar brengt gij die brooden naar toe?’</p>
<p>- ‘Naar...’</p>
<p>Het kind scheen te aarzelen, en bleef steken.</p>
<p>- ‘Nu! aan wien?’</p>
<p>- ‘Aan mijne moeder, bij ons in huis.’</p>
<p>- ‘Is dat wel waar?’</p>
<p>- ‘Ja, luitenant.’</p>
<p>Bertus nam een norsch voorkomen aan, en zeide met eene donderende stem:</p>
<p>- ‘Gij liegt!’</p>
<p>Het kind begon van angst te beven.</p>
<p>- ‘Gij liegt!’ herhaalde de officier. ‘Die brooden zijn niet voor uwe moeder...’</p>
<p>Het kind zweeg en zag bedremmeld voor zich neêr. Bertus vervolgde met eene zachtere stem:</p>
<p>- ‘Men heeft u eene boodschap gegeven, niet waar?’</p>
<p>Het kind rilde als een eikenblad, dat door den wind bewogen wordt. Bertus herhaalde zijne vraag, waarop het jongentje stamelde:</p>
<p>- Ja, heer luitenant.’</p>
<p>- ‘En wie heeft u die boodschap opgedragen?’</p>
<p>De kleine jongen antwoordde niet. Bertus vervolgde:</p>
<p>- ‘Lieg niet; dat zou u niet baten, want ik weet alles.’</p>
<pb n="707"/>
<p>- ‘Als gij alles weet, waarom...waarom ondervraagt de luitenant mij dan?’</p>
<p>- ‘Om te zien, of gij waarheid spreekt. Om u te beloonen of te straffen, naar omstandigheden. Luister, en gij zult zien, of ik alles weet. Gij hebt een' man in de bosschen ontmoet, een' man, die zich verbergt. Die man geeft u geld om brood te gaan koopen, en gij hebt hem beloofd niets te zeggen. Weet ik het, of niet?’</p>
<p>- ‘Ja, heer luitenant.’</p>
<p>- ‘En waar is die man?’</p>
<p>- ‘Gij weet het dus niet!’</p>
<p>- ‘Neen, maar gij zult het mij oogenblikkelijk zeggen!’</p>
<p>Het kind schudde van neen.</p>
<p>- ‘Komaan ik wacht op antwoord!’</p>
<p>- ‘Ik zal niet spreken.’</p>
<p>- ‘Hel en duivel! zult gij het niet zeggen?’</p>
<p>- ‘Neen!’</p>
<p>- ‘En waarom niet?’</p>
<p>- ‘Omdat ik beloofd heb hem niet te verraden.’</p>
<p>Bertus stampvoette van woede. Hij greep het kind bij den arm, en kneep het met kracht. Het jongentje slaakte een' kreet van smart en begon bitter te schreijen, zonder een enkel woord te uiten. Bertus begreep, dat hij de zaak verkeerd aanvatte, en dat hij van batterij moest veranderen.</p>
<p>- ‘Kom, vriendje!’ zeide hij nu met eene zachte stem, ‘ik zie met genoegen, dat gij een standvastige jongen zijt; maar in dit geval, doet gij verkeerd. Als gij blijft zwijgen, zal ik u in de gevangenis laten werpen; vervolgens, zal ik mijne soldaten in de bosschen zenden, en zij zullen zekerlijk den man wel krijgen, voor wien gij hier die brooden zijt komen halen. Hij wordt dus bepaald gevangen genomen, en gij zult zwaar gestraft worden. Integendeel, als gij waarheid wilt spreken, zal ik u alles geven, wat gij verlangt. Gij hebt het maar te vragen, hier, dadelijk, en ik zal het u geven. Ik beloof het u plegtig.’</p>
<p>De oogen van het kind schitterden van hebzucht, en het vestigde den blik op den degen van den officier.</p>
<p>Bertus had deze wending zijner oogen opgemerkt.</p>
<p>- ‘Ik geloof, dat gij gaarne dien mooijen degen zoudt willen hebben, beste jongen?’</p>
<pb n="708"/>
<p>- ‘Ja, heer luitenant.’</p>
<p>Bertus gespte zijn' degen los, en nam hem in de hand.</p>
<p>- ‘Welnu, antwoordt slechts op mijne vraag van straks, en mijn degen behoort u!’</p>
<p>Het kind strekte de hand uit, om het vurig begeerde voorwerp te grijpen. Bertus week een paar schreden achteruit.</p>
<p>- ‘Antwoord eerst.’</p>
<p>De verzoeking was te groot. Satan zegepraalde op den Engel, zoo als het, helaas! maar al te dikwijls op deze aarde gebeurt.</p>
<p>- ‘De man wacht mij bij den grooten eik, op vijf minuten afstands van den kruisweg.’</p>
<p>- ‘Wijs ons den weg.’</p>
<p>De kleine troep begaf zich naar het bosch, voorafgegaan door het kind, dat luitenant Bertus aan de hand vast hield.</p>
<p>Een kwartier uurs was verloopen, toen eene vrouw de kroeg binnentrad. Zij zag er bleek en vervallen uit, en hare oogen verrieden eene zachtaardige waanzinnigheid. Het was Anna, vroeger de Blonde en Schoone. Zij sprak niemand aan, en ging op hare hurken in een' hoek van den haard zitten, waar zij hare handen warmde. De herbergier zeide haar:</p>
<p>- ‘Zijt gij het Anna? Wilt gij wat te eten hebben?’</p>
<p>- ‘Eten....’ sprak de waanzinnige, ‘eten? waarvoor? Ik eet immers niet meer!’</p>
<p>Zij liet haar hoofd op hare handen vallen, en sliep in.</p>
<p>Twee uren verliepen. Na verloop van dien tijd, kwam Bertus met zijne soldaten in het gehucht terug. Te midden van hen, zag men een' man, als een boer gekleed. Maar ondanks dit geringe voorkomen, behield deze man eene trotsche houding. Hij wist, dat men hem naar den dood voerde; doch hij wilde dien bode der verschrikking zonder vrees te gemoet gaan.</p>
<p>Achter hen zag men het kind, dat de rol van Judas had vervuld. Het liep als aan alle leden geslagen, met rood gekretene oogen, en als iemand die zich voor zich zelven schaamt.</p>
<p>‘Ellendig kind! Verrader!’ had de gevangene onder weg gezegd: ‘hoeveel hebt gij gekregen, om mijn leven te verkoopen?’</p>
<pb n="709"/>
<p>Toen men voor de deur van de kroeg was aangekomen, riep de officier op eens: ‘Halt!’</p>
<p>Vervolgens liet hij den gevangene de kamer van de herberg binnen gaan, waar Anna de Waanzinnige zich nog bevond en ingeslapen scheen.</p>
<p>Bertus kruiste de armen, zag den gevangene strak aan, en zeide toen:</p>
<p>- ‘Burger, voormalige graaf van Pertcan, herkent gij mij niet?’</p>
<p>- ‘Neen,’ antwoordde graaf Pieter, ‘ik herken u niet.’</p>
<p>- ‘Welnu! ik ben Bertus, eertijds uw knecht, heden officier der Republiek.’</p>
<p>- ‘God zij geloofd, dan zult gij mij redden, niet waar?’</p>
<p>- ‘Dat geloof ik niet burger-graaf.’</p>
<p>- ‘Wat hoor ik! Haat gij mij dan?’</p>
<p>- ‘Ja! ik haat en veracht u diep.’</p>
<p>- ‘En waarom?’</p>
<p>- ‘Waarom? - Omdat ik de bruidegom was van eene vrouw, die gij onteerd hebt. Voormalige graaf Pieter van Pertean, herinner u Anna de Blonde, en beveel uwe ziel aan God, indien gij in Hem gelooft; want, zoo waar ik Bertus heet, gij zult poedig sterven!’</p>
<p>De ongelukkige vrouw, die ineengedrongen in den hoek van den haard lag, en die men slapende waande, sprong bij het hooren dezer onheilspellende woorden eensklaps op.</p>
<p>Zij vestigde op den graaf en den luitenant hare voorhêen zoo schoone, thans doffe oogen, en bleef hen eene poos besluiteloos aanstaren.</p>
<p>Pertean en Bertus zagen elkander verwonderd aan, en eene zonderlinge gewaarwording maakte zich van hen meester.</p>
<p>Plotseling drukte de waanzinnige hare handen tegen haar brandend voorhoofd, als of zij den sluijer wilde verscheuren, die haar geheugen bedekt hield. Eindelijk riep zij uit: ‘O God! ik herinner mij! Pieter!’ En zij wierp zich in de armen van den gevangene.</p>
<p>- ‘Wie is die vrouw?’ vroeg deze.</p>
<p>- ‘Uw slagtoffer...Anna de Waanzinnige!’ antwoordde hem Bertus met woede.</p>
<p>- ‘Neen, neen!’ schreeuwde Anna, ‘ik ben niet meer de waanzinnige, ik ben Anna, de blonde Anna; ik herinner
<pb n="710"/>mij; ik heb mijn verstand terug bekomen; ik zie hem weêr; ik ben gelukkig. Ik ben niet meer krankzinnig; maar hij is het, die man, welke zoo even mijn' welbeminde zeide, dat hij zich ter dood moest voorbereiden.’</p>
<p>Bertus riep twee zijner soldaten, en zeide hun:</p>
<p>- ‘Voert den gevangene weg! Zijne misdaad is bewezen en hij moet sterven. Schiet hem neder!!...’</p>
<p>Anna wierp zich neder voor de voeten van den officier, en smeekte met eene snikkende stem:</p>
<p>- ‘Genade, genade! Heb medelijden! Dood hem niet!!..’</p>
<p>‘Neen!’ antwoordde Bertus. ‘Noch genade, noch medelijden! Ik heb te veel geleden!...Het is te laat!! Dat hij sterve!!!...’</p>
<p>De officier gaf een' wenk aan de soldaten, en deze ruwe mannen sleepten den ongelukkigen graaf met geweld uit het vertrek!</p>
<p>Anna de Waanzinnge sprong gelijk eene tijgerin, aan wie men hare jongen ontrukt heeft, op den luitenant toe en gilde:</p>
<p>- ‘Maar wie is toch de ellendeling, die hem verraden heeft? Wie heeft de laagheid gehad hem te verkoopen? - Zeg het mij, en ik zal hem met mijne tanden verscheuren!...’</p>
<p>- ‘Wie?’ antwoordde Bertus met een' boosaardigen grimlach, ‘gij wilt dan weten <hi rend="i">wie</hi> dat is? - Welaan! ik zal het u zeggen...Hier is hij! Dit kind!! Ziedaar dengene, dien gij dooden wilt!!’</p>
<p>- ‘O! regtvaardige God, zijn zoon!’</p>
<p>De ongelukkige was weêr krankzinnig geworden, en begon luidkeels te zingen.</p>
<p>Bertus was naar buiten getreden.</p>
<p>‘Legt aan! Vuur!!’ hoorde men hem kommanderen.</p>
<p>De graaf viel dood neder.</p>
<p>Op het hooren van de geweerschoten, zakte de vrouw in een, als of dezelfde kogels haar te gelijk getroffen hadden. Zij stond niet meer op.</p>
<p>Eene plotselinge beroerte had haar overvallen, en een einde aan haar rampzalig leven gemaakt.</p>
<p>Anna de Waanzinnige bevond zich met graaf Pieter van Pertcan voor den troon van hunnen eeuwigen Regter.</p></div></div>
<div type="chapter">
<interpGrp>
<interp type="primair" value="veld097"/>
</interpGrp>
<pb n="711"/>
<head rend="h3">Een beeren gevecht.
<lb/>(Naar het Hoogduitsch.)</head>
<p>Als wij de natuurlijke historie openslaan, vinden wij, dat de beer een goedaardig beest is; een dier, wars van valschheid of looze streken, maar ook juist daardoor niet zeer listig noch vindingrijk. Als een echt ridder uit den goeden ouden tijd vertrouwt hij op zijne kracht, ligt nooit op den loer, om zijnen vijand in eene hinderlaag te verschalken, maar gaat hem met open vizier te gemoet, vertrouwt verder op de ongemeene kracht van zijne armen, waarmede bij zijnen bespringer zoo hartelijk en vol liefde omvat, terwijl hij maar zelden zijne tanden gebruikt, als had hij eenen hekel, om met meer dan één wapen te strijden. Hij is veel zachter van aard dan de wolf en eet dan ook planten zoo als: kastanjes, aardbeziën en ander fruit.</p>
<p>Na al het gezegde zoude men gereedelijk tot het besluit komen, dat de beer een alleraardigst, hartelijk en onschadelijk dier is, maar dan haasten we ons, om er bij te voegen, dat hij een geheel ander beest wordt, wanneer de honger hem kwelt, en is hij in gevaar, dan is hij een geduchte vijand. De bewoners der Rhetische Alpen, alwaar de beer op de steile, ontoegankelijke rotsmassa's een veilig verblijf vindt, en met geene mogelijkheid geheel uit te roeijen is, kunnen daarvan menig voorbeeld aanhalen. Onder de menigte kozen wij voor onze lezers het volgende;</p>
<p>Op zekeren morgen bemerkten de herders, die tot eene zeer eenzame hut op den ruwen Alp behoorden, dat een ongenoodigde gast aldaar den vorigen nacht een bezoek moest afgelegd hebben, want aan de deur van den geitenstal vertoonden zich duidelijke sporen van vreeselijke klaauwen en tanden. De herders meenden dat het een wolf was geweest, doorzochten den geheelen omtrek, benevens een lager liggend dennenwoud, maar konden den nachtelijken bezoeker niet ontdekken. Zij besloten evenwel om in allen gevalle op hunne hoede te zijn, en een van hen ging naar beneden in het dal om uit het dorp een oud geweer te halen, dat behoorlijk en zwaar geladen werd. - Uitgerust met dit geweer
<pb n="712"/>en eenige andere geïmproviseerde wapenen, bewaakten de herders hunne kudden dag en nacht met de grootste zorgvuldigheid, maar toen het gevreesde wilde dier volstrekt niet kwam opdagen, besloten zij, dat een van hen om de beurt de wacht zou houden, tot dat het gevaar geheel geweken was.</p>
<p>Den derden nacht was de schildwacht bij ongeluk ingeslapen, maar tegen den morgen, toen de schemering langzamerhand in helder daglicht begon te veranderen, werd hij door een vreemd gedruisch aan den geitenstal gewekt. De wachter haalde den haan van 't geweer over en sloop voorzigtig langs de helling, om van daar den roover eenen kogel door het lijf te jagen, maar naauwelijks had hij eenen blik op den stal geworpen, of een uitroep van verbazing ontvlood zijne lippen. Daar stond waarlijk een groote bruine beer voor de deur van den stal en was druk bezig, om al knagende en krabbende, zich zonder vragen ingang te verschaffen.</p>
<p>Koni, de wachter, was voor geen kleintje vervaard. Hij nam dood bedaard het geweer, legde aan, mikte en schoot. Donderend weerkaatste de losbranding tusschen de bergen en rotsspleten, maar bragt niet de gewenschte uitwerking voort. De ligt gewonde beer werd boos, liet den schutter zijne witte, vreeselijke tanden zien, maar daarna ging hij even als vroeger voort om de staldeur met geweld te openen, en verwaardigde zijnen aanvaller zelfs met geenen enkelen blik!</p>
<p>Op ongeveer dertig schreden afstands stond de herdershut, zoodat de bewoners door het schot dadelijk op de been kwamen. Maar tevens gelukte het ook den beer, om de staldeur in te drukken, en verschrikt ijlden de geiten naar buiten, terwijl de roover eene der vlugtelingen op den grond wierp, en gretig zijn lievelingsgeregt, de uijers, begon af te vreten. Daar dit in den stal geschiedde, zagen de lieden, die op het schot waren komen toesnellen, natuurlijk geenen vijand. Koni riep hun echter toe, waar het monster verborgen was, en smeekte hen dringend, weder naar de hut te gaan, werwaarts ook hij zijne schreden rigtte.</p>
<p>Groot was evenwel de ontsteltenis der herders, toen zij plotseling voor de deur hunner woning eenen tweeden beer ontdekten, die hen zeer bedaard aankeek, en in behagelijke rust zich op zijne achterpooten heen en weder wiegde. Luid schreeuwende namen twee knechten en eene vrouw, de boerin,
<pb n="713"/>de vlugt; Koni had daarentegen een plat rotsblok beklommen, en laadde op nieuw zijn geweer. Met vasten blik legde hij het slechte geweer op den beer aan, die juist magtig veel genoegen scheen te vinden in het naar beneden werpen van allerlei vaatwerk, kannen en potten, en wilde juist afschieten, toen Grethli, het zesjarig kind zijner overledene zuster, uit de opene deur naar buiten wilde gaan. Naauwelijks had de kleine het vreeselijke dier gezien, of half dood van schrik viel zij op de kniën neder, en strekte hare bevende handjes smeekende tot den beer omhoog. Deze besnuffelde haar verscheidene malen, greep haar eindelijk bij haar rokje en met het kind in den bek ging hij naar het naastbij gelegene woud.</p>
<p>De beer in den stal scheen nu met zijn ontbijt gereed te zijn, want met bloedigen muil kwam hij naar buiten, en keek rond, waar zijn makker gebleven was. Toen hij dezen in 't oog kreeg, draafde hij hem achterna, terwijl Koni, als door schrik verstijfd, nog altijd op het rotsblok stond. Schieten durfde hij niet, ten einde den beer niet in woede te ontsteken, daar het kind ongetwijfeld daarvan het offer moest worden. Terwijl hij daar zoo stond, en kostbare oogenblikken liet verloren gaan, hoorde hij eene krachtige stem roepen:</p>
<p>‘Kom Koni, neem je mes en geef mij 't geweer, ik zal je toonen, hoe men met zulke klanten moet omspringen.’</p>
<p>De herder keerde zich om en bemerkte den bode Riedi, een' ouden gemsjager, van wien men wonderbare zaken uit den Franschen tijd vertelde. Tegenwoordig was hij de postbode tusschen Gama en Grono, en een zeer bedaard en geschikt mensch.</p>
<p>Riedi nam den herder het geweer uit de hand en deze greep het scherpe, breede mes, 't welk ieder alpenherder steeds bij zich draagt. Zwijgend volgden de beide mannen de vreeselijke dieren, die al meer en meer het woud naderden. Voorop liep de beerin, die door Koni's kogel ligt gewond was geworden, en achter haar, de heer gemaal met het kermende kind in den bek. Zoodra de beeren bemerkten, dat zij vervolgd werden, hielden zij aan den ingang van eenen smallen hollen weg halt, en wendden zich moedig tegen hunne vervolgers.</p>
<p>Op eenen afstand van twintig schreden bleef Riedi staan
<pb n="714"/>en schoot op den beer, die het kind in den bek had. Een bloedstroom gudste uit de schouders van het monster; hij slingerde het kind van zich af, ging op de achterste pooten staan, en liep op den schutter toe, terwijl de beerin een vreeselijk gebrul uitstiet.</p>
<p>‘Wat kan men met zulk een slecht geweer ook uitvoeren?’ riep Riedi, het wapen op den grond werpende; ‘Koni, laadt dat oud stuk ijzer, ik zal het beest met het mes eens gaan toespreken!’</p>
<p>Met vonkelende oogen en de pooten tot eene hartelijke omhelzing wijd uitgestrekt, kwam het beest op hem aan. Riedi nam zijn uit dik leder vervaardigd valies van den schouder, wond het om arm en hand en ging, met zijn mes zwaaijende, den vreeselijken vijand te gemoet. De beer sloeg zijne zware pooten om de borst van den bode, maar op hetzelfde oogenblik stiet deze hem zijnen linker, met leder bedekten arm in den muil, en te gelijker tijd verdween het scherpe mes in de zijde van den beer. De eene steek volgde op den anderen. Plotseling liet de beer zijne pooten zakken, een groote plas bloed stroomde uit zijnen muil en het zwaar gewonde dier stortte, met den dood worstelend, op den grond neder. Riedi was evenwel ook blijde, dat hij eens goed adem kon halen.</p>
<p>‘Hé!’ riep hij, ‘ik dacht dat hij mij dood gedrukt zou hebben! maar de uitgeloofde premie is verdiend en het kind is gered. Zie daar komt de beerin ook aan! Geef mij het geweer en loop naar Grethli!’</p>
<p>De kleine, die zeer weinig door de tanden van den beer had geleden, was op de rots geklommen, en zat weenend en sidderend onder de takken van eenen jongen dennenboom. Koni riep het kind toe, dat het maar vrolijk moest zijn en op hem wachten, want hij wilde zijnen getrouwen makker in den nood niet verlaten. De beide mannen gingen daarop de beerin te gemoet; deze keerde zich evenwel om en ging een dertig passen ver, waar eene vreeselijke rotsspleet zich even als een hol in een nachtelijk donker als verloor. Hier vormde eene rots eenen scherpen vooruitstekenden hoek, en op deze plaats bleef de beerin staan, en wachtte hier den strijd op leven of dood, want bij de kromming van den weg viel er aan geen schot te denken.</p>
<pb n="715"/>
<p>‘Draag het kind naar de hut, Koni, en breng een brandend hout mede, wij moeten het beest uit dien hoek verdrijven, ten einde het onder schot te kunnen krijgen,’ riep de bode. ‘Loop schielijk, jongen, ik zal zoo lang wel wacht houden en oppassen, dat de beer ons niet ontloopt.’</p>
<p>Met de geredde Grethli op den arm, ijlde Koni naar de woning, in welker nabijheid de vlugtelingen op eene rots getuigen waren geweest van den vreeselijken strijd van Riedi met den beer. Nadat hij het kind aan de nog bevende boerin had overgegeven, keerde Koni met de beide knechten, welke ieder eene scherpe bijl droegen, naar de rotsspleet terug, en bragt aan Riedi het gevraagde brandende stuk hout. De bode hing nu het geweer over den schouder, kroop op de smalle vooruitstekende rots naar den brommenden beer en hield hem het brandende hout voor. De oogen van den beer gloeiden van woede, maar de vrees voor het vuur dreef hem langzaam achteruit. Naauwelijks was hij eenige schreden achterwaarts gegaan, of de rots liep bij eene kromming in een naauw donker gat uit, en hierin verdween de beerin. Slechts een poot stak er uit, en wel zoo digt bij den vervolger, dat hij dien bijna met de hand kon aanraken.</p>
<p>Riedi nam het geweer van den rug. Hij wilde het schot in het donkere, smalle hol wagen, terwijl de vurige beerenoogen hem onbewegelijk uit die duisternis tegenblonken. Tweemaal weigerde het oude, verroeste geweer, en eerst bij de derde poging knalde het schot, waarop binnen in het hol een vreeselijk gebrul volgde. Riedi ging zoo ver mogelijk achteruit, want hij vreesde, dat het beest uit het hol zoude vliegen, maar dit geschiedde niet. Nu waagde de onverschrokkene man zich nogmaals bij het hol, maar de poot en de oogen waren verdwenen; hij hoorde niets dan een flaauw krabbelen en kreunen, maar nu vreesde hij meer dan vroeger, daar hij nu met eenen onzigtbaren vijand te doen had, Was de beer dood of niet? Zoo scheen het, en Riedi besloot, om den volgenden dag bij zijne terugkomst uit Gama de noodige nasporingen te doen. Onder luid gejubel werd de gedoode beer naar de herdershut gebragt, en na eene ferme hartversterking genomen te hebben, zette de bode zijne reis voort.</p>
<pb n="716"/>
<p>De bode, Koni en de beide herdersknechten, welke laatsten zelfs niet gewapend waren, terwijl de bode eene goede buks en Koni het reeds bekende geweer bij zich hadden, keerden den volgenden morgen naar het beerenhol terug. Zij naderden het van boven en wilden juist langs eenen aan de helling des bergs staanden dennenboom naar beneden klimmen, toen de beerin plotseling verscheen en met een paar vreeselijke sprongen als een razende op den bode toesprong, hem met zijne pooten omvatte en op den grond wierp.</p>
<p>Vreeselijk was de strijd, en niet dan na de grootste inspanning gelukte het Riedi om zich van die hatelijke omarming los te maken en de buks van zijnen rug te nemen. Bij ongeluk had hij geen tijd om behoorlijk aan te leggen, en kon niets anders doen dan zijnen vijand de kolf voor te houden. Nu kwam Koni en schoot de beerin in de zijde, waarop het beest eenige passen achteruit ging, ten einde eenen nieuwen sprong op de jagers te wagen. Riedi maakte van dit oogenblik gebruik, om de buks in orde te maken, en op het oogenblik toen de beerin aan Koni het afgeschoten geweer uit de hand rukte, en het als een wilgen takje in stukken brak, doorboorde de kogel van den bode den kop van het dier.</p>
<p>Het bleek nu, dat de kogel, dien de bode den vorigen dag in het donker hol had afgeschoten, het gebit van het dier had verbrijzeld. Dit en zelfs het bloedverlies konden het woedende beest den moed niet doen verliezen, en bijna ware zijne wraak bevredigd geworden, want Riedi en Koni waren gedurende het gevecht tot aan den rand van eenen afgrond gerold, en slechts door een wonder aan eenen wissen dood ontkomen. Toen zij weder veilig en wel op vasten grond stonden, vouwden zij zwijgend hunne handen en dankten God voor hunne redding, en Riedi bekende dat dit beerengevecht tot een zijner voornaamste jagtavonturen behoorde.</p>
<p>Elk der beide gedoode beeren woog meer dan 400 pond, en toen zij in het dal gebragt waren, stroomden de menschen uit alle oorden toe om ze te zien, en de ambtman hing Riedi eene gouden medaille om den hals wegens zijnen betoonden moed, en omdat hij het meisje gered en de omstreek
<pb n="717"/>van twee monsters bevrijd had. Voor de premie, welke hij van de regering ontving, kocht hij in Gama een aardig huisje, waarin hij nu nog als grijsaard woont. Grethli, het geredde meisje, is de waardin, welke tegenwoordig de vreemdelingen in de nieuwe herberg ‘de Dennenboom’ zoo vriendelijk welkom heet, en de geschiedenis, hier boven medegedeeld, gaarne aan de reizigers vertelt.</p>
<p>Beek.</p>
<p>P. <hi rend="sc">van de Velde Mz</hi>.</p></div>
<div type="chapter">
<interpGrp>
<interp type="secundair" value="turki01"/>
</interpGrp>
<head rend="h3">Godsdienstige feesten der christenen in Europisch Turkije.</head>
<p>De Christelijke bewoners van Europisch Turkije vieren de verschillende verdeelingen des jaars door zekere godsdienstige feesten, zooals het feest van den heiligen Gregorius, waarop men voor het eerst lamsvleesch eet, of dat van den heiligen Demetrius, waarop men zijne koopmansboeken afsluit, de pachten betaalt enz. enz. In sommige bergachtige streken daarentegen wordt de geboorte van lammeren, het scheren der schapen, de oogst der maïs en de wijnlezing met vele vermakelijkheden gevierd. Wanneer b.v. in Bosnië en Turksch-Croatie de maïs geoogst is, trekken de jonge lieden naar de bergen, om zich daar met zingen en het afschieten van pistolen te vermaken. In Grieksch-Albanië viert men nog, vroeg in het voorjaar, het oude Heidensche feest <hi rend="i">Erosantia</hi>. Op den laatsten Februarij werpen de Grieksche vrouwen de gebroken potten en scherven het venster uit, roepende: ‘Weg vlooijen en wandluizen! kom binnen bruid met uwe lusten!’ Eenigen meenen daarin een overblijfsel van den aanvang van het Romeinsche jaar te vinden, dewijl deze vreemde gewoonte op den laatsten avond voor hetzelve plaats heeft. Het Paaschfeest (in het Grieksch <hi rend="i">Lampri</hi>, dat wil zeggen, heldere of luisterrijke dag) begint des middernachts, zoodra de priester het <hi rend="i">Christus opgestaan</hi> in de kerk gezongen heeft. De geloovigen geven elkander dan wederkeerig den kus des vredes, en zijn opgetogen van vreugde. De huisgezinnen vereenigen zich tot het eten van het Paaschlam, en het is tevens de tijd van trouwen. Ieder moet dan eene zekere hoeveelheid gewijd brood hebben; vóór het feest gaan alsdan de bedienden in de kloosters en de geestelijken in de dorpen rond, om brood
<pb n="718"/>uit te deelen en ontvangen daarvoor eijeren. Op Paschen heeft men de gewoonte zich met eijeren te vermaken, en die een ander een ei brengt, heeft het spel gewonnen. In de steden deelt men bontgeverwde eijeren onder de kinderen en dienstbaren uit, en aan hen, die deze eijeren het langst weten te bewaren, pleegt men een langdurig leven te voorspellen. Het hoofd des gezins verdeelt de eijeren, beginnende met het oudste lid. Zulks doet men insgelijks in de kloosters en vaak onderzoekt men daar de eijeren, of zij ook met was kunstmatig gevuld zijn, om langer te kunnen duren. Komt men tusschen het Paasch- en Hemelvaartsfeest een zijner bekenden op straat tegen, dan zegt men: <hi rend="i">Christus is opgestaan</hi>, waarop de andere antwoordt: <hi rend="i">Hij is waarlijk opgestaan</hi>. Op den tweeden maandag na Paschen begeven zich de boeren en boerinnen in Servië en Syrmië, inzonderheid de vrouwen, voor het middagmaal naar de begraafplaatsen, om er te bidden voor de zielen der afgestorvenen. In sommige streken verzamelen zich de jonge lieden en de monniken op denzelfden tijd, om tusschen mannen en kinderen en vrouwen het verbond van vriendschap te sluiten. Men maakt kransen en vlecht wilgen takken in een, waarmede men hen aan elkander verbindt; men geeft hun roode of geverwde eijeren ten geschenke; men verwisselt de kransen, door die van het hoofd des eenen op dat des anderen te plaatsen en zweert elkander broederlijke en zusterlijke liefde. Deze verbroedering duurt het gansche jaar door en wordt in het volgende vernieuwd of verbroken. Gedurende dien tijd noemt men elkander <hi rend="i">broeder</hi> en <hi rend="i">zuster</hi>. - Op den gedenkdag van den heiligen Gregorius (23 April) baadt de Serviër zich voor de eerste maal, en wel voor den opgang der zon. De vrouwen en slavinnen halen, den avond te voren, water en vergaderen bepaaldelijk dat water, dat bij het omdraaijen van het molenrad afspat, omdat zij wanen, dat zij daardoor alle
mogelijk ongeluk van zich keeren, gelijk het water zich van het rad afscheidt. Vervolgens werpen zij in dat water verschillende soorten van kruiden, die zij er des nachts in laten liggen. Den volgenden morgen baden zij zich in dit water. Vóór den dag die aan Gregorius toegewijd is, is het volstrekt verboden kruiden te plukken en te rieken, maar op dien dag plukt ieder een ruiker, dien de vrouwen
<pb n="719"/>op hare borst dragen. In de steden slagten de meer gegoeden op dien dag een lam, dewijl men van oordeel is, dat lamsvleesch, vóór den dag van Gregorius gebruikt, hoofdpijn veroorzaakt. In sommige gedeelten van de landen, door de Slavoniërs bewoond, b.v. in Syrmië plukken de meisjes, daags voor den dag van Johannes onthoofding, het loof van den Johannes beziënstruik en versieren daarmede het huis of de hekken, die rondom het huis zijn. Bij die handeling bedient men zich van bepaalde gezangen. In andere oorden maken de herders, des avonds voor den dag van Johannes onthoofding, fakkelen van de takken der berken- en kersenboomen en omringen daarmede hunne kudden en veestallen. Insgelijks worden er op den dag aan Petrus gewijd, takkelen aangestoken. In Opper-Albanië brandt men, gedurende den ganschen nacht voor dit feest, vuren in de lusthoven, en de vrouwen en kinderen vermaken zich met over deze vuren te springen. De Katholieke Albaniërs vieren het feest van den heiligen Florianus, door zich den geheelen nacht te laten slingeren op schoppen. Op Palmzondag, en hier en daar ook op den dag van de aankondiging des Engels aan Maria, vereenigen zich de boerenmeisjes vóór den opgang der zon en spoeden zich naar eene beek, om daar de <hi rend="i">kolo</hi> te dansen en liederen aan te heffen, waarvan het referein is; <hi rend="i">Jelo le selo</hi> (goed meisje). Als het in Servië in het voorjaar en den zomer lang gedroogd heeft, trekken de meisjes van twaalf tot vijftien jaar van dorp tot dorp, om voor elk huis bijzondere gezangen te zingen, waarin zij den Hemel om regen smeeken. Een dezer meisjes geeft men den naam van <hi rend="i">Dodola</hi>, zij overdekt haar ligchaam geheel met riet, wilgentakken, kruiden, bladeren en bloemen. Deze zonderlinge bekleeding maakt, dat men van hare gestalte bijna niets ziet. Voor ieder huis, waar de stoet stil houdt, draait de Dodola zich telkens om, terwijl
hare vriendinnen zich al dansende en zingende rondom haar vereenigen, tot dat er iemand uit het huis treedt, die de Dodola met water overgiet.</p>
<p>Op den eersten Zondag na Trinitatis trekken in Slavonië de jonge meisjes van tien tot vijftien jaren dansende en zingende langs de huizen. De schoonste onder haar draagt den titel van <hi rend="i">kralitza</hi>, d.i. koningin, en daarom heeft men aan dit feest den naam van <hi rend="i">kralitze</hi> of koninginnenfeest gegeven.
<pb n="720"/>De kralitza houdt in hare hand een met zakdoeken omwonden staf; een ander meisje heet koning, een derde vaandrager, een vierde de minister, terwijl de overige, met bloemenkransen versierd, voorname vrouwen of krijgslieden met houten sabels verbeelden. Het hoofd en het gelaat der koningin is met een witten zakdoek bedekt; de koning draagt eene met bloemen versierde muts, alsmede een sabel; de vaandrager heeft een standaard met eene witte en roode vlag. Als men voor de huizen stil houdt, plaatst de koningin zich op een voetbankje; aan hare zijde staan de ministers en overige meisjes, die een halven cirkel om haar vormen en dansen om haar heen een <hi rend="i">kolo</hi>. De koning staat aan de linker-, de vaandrager aan de regterzijde der danseressen, doch deze dansen niet mede.</p>
<p>Het is vooral in Servië, dat deze gewoonte in zwang is, doch in Syrmië en Bannaat heeft de geestelijkheid haar verboden.</p></div>
<div type="chapter">
<interpGrp>
<interp type="secundair" value="turki01"/>
</interpGrp>
<pb n="721"/>
<head rend="h3">Over Turkije.</head>
<p>De gevolgen der gebeurtenissen in Syrië en de beteekenis der voortdurend ongunstige berigten uit de Slavische provinciën van Turkije, laten zich dan eerst berekenen wanneer men eenen opmerkzamen blik slaat op den toestand van Turkije, gelijk deze zich na den veldtogt van de Krim en sedert het uitvaardigen van den Hatt-i-Sherif van Gul-Háneh van 3 November 1839 en van den Hatt-i-Humáyun van 18 Februarij 1856 liet aanzien. De veldtogt naar de Krim heeft den verbondenen Franschen en Engelschen meer dan 200,000 manschappen en ontzaggelijk veel geld gekost. Hoewel de geheime bedoeling daarvan was Rusland te vernederen en te verzwakken, werd toch openlijk als doel opgegeven: de instandhouding van Turkije en de poging om ‘den zieken man’ nieuwe levenskracht in te storten. Volgens de beschouwing der verbondene Engelschen en Franschen, schijnt het herstel van dezen zieke ten minste eene treurige noodzakelijkheid te zijn. Ook de Hatt-i-Humáyun moest tot zijne genezing bijdragen. Of en in hoeverre nu deze pogingen tot herstel gelukt zijn, of in plaats daarvan niet andere pogingen denkbaar en raadzaam zouden zijn, of een Staat, waarin omkooping, geweld, knevelarij, onverzoenlijke haat heerscht tegen de onderdanen, die een ander geloof belijden, een Staat waarin men noch aristocratie, noch burgerstand, noch openbare meening, noch drukpers, noch middelen van verkeer enz. heeft, kan blijven bestaan of dat het geoorloofd zou zijn eenen zoo ingerigten Staat die over millioenen christelijke onderdanen heerschappij voert, verder nog in schijn te doen bestaan, - over al deze punten geeft een ten vorigen jare verschenen Engelsch werk: ‘<hi rend="i">A Journal kept in Turkey and Greece in the autum of</hi> 1857 <hi rend="i">and the beginning of</hi> 1858, by W. Senior, Esq. London, 1859,’ allerbelangrijkste inlichtingen.</p>
<p>De schrijver ontleent zijne mededeelingen en opmerkingen meest aan de plaats zelve of put uit eene niet minder goede bron, de gesprekken namelijk met aanzienlijke en schrandere inboorlingen of wel met zoodanige buitenlanders, die hetzij door hunne betrekking, hetzij door een veeljarig verblijf in Turkije en andere omstandigheden, geschikt zijn een
<pb n="722"/>grondig oordeel te vellen. Van alles wat genoemde schrijver gehoord en gezien heeft, laten wij hieronder enkele brokstukken volgen.</p>
<div type="section">
<head rend="h4">Achmed-Vefic-Effendi-kief.</head>
<p>De Engelsche gezantschaps-secretaris Alison en ik werden bij den minister van justitie Achmed-Vefic-Effendi op het middagmaal verzocht. Wij troffen daar nog den gouverneur van Samos, vorst Ghika aan. Vefic-Effendi is een man van omstreeks vijf en veertig jaren; hij spreekt vloeijend Fransch en verstaat Engelsch. Zelfs in Europa zou hij voor eenen zeer beschaafden man doorgaan.</p>
<p>Toen wij te half vijf ure aankwamen, werden eerst pijpen, koffij en anijswater rondgediend. Bij het diner stond een groote, ronde zilveren schotel op tafel; bij de soep had men lepels maar geen borden. Na de soep kwam een op den rooster gebraden lam; de gastheer maakte met het mes eenige insnijdingen waarop ieder zich met zijne vingers van de beste beetjes meester maakte. Daarna volgden gestoofde lamscoteletten met verschillende groenten, een pillau, gestoofde artisjokken enz., doch altijd slechts één geregt te gelijk. De voortreffelijke Bordeaux-wijn werd ook door den gastheer niet versmaad. Na den maaltijd keerden wij naar de bibliotheek terug, en staken onze pijpen weder aan, terwijl Effendi zich met eene Hukah verlustigde. Hij klaagde dat de eerste uren na tafel zijn akeligste tijd waren.</p>
<p>Het gesprek kwam op schilderijen. Voor deze liefhebberij hebben wij niets over, maar ik wil u laten zien wat ons daarvoor schadeloos stelt. En nu bragt hij eenige boeken die met zwarte inkt op het fijnste perkament geschreven en met arabesken versierd waren. Dat hebben eenige onzer ondermeesters in de calligraphie geschreven; de namen en werken dezer mannen zijn bij ons niet minder beroemd, dan bij u een Raphael of Titiaan. Zij behooren tot de groote zestiende eeuw, de gouden eeuw der calligraphie. Nooit zult gij iets uitgeschrapt of tusschen de regels geschreven vinden; er is geene enkele fout in.</p>
<p>Wij spraken over den toestand van het land. Wat ons hoofdzakelijk ontbreekt, zijn wegen en straten. Behalve de naaste omstreken der steden is het land niet half bebouwd,
<pb n="723"/>dewijl de boer zijne vruchten niet ter markt kan brengen. Daarom verbouwt hij meestal slechts zooveel als hij tot eigen gebruik noodig heeft. Hij is niets dan een arm man en draagt wel tot vermeerdering der bevolking, niet van de welvaart des lands bij. - Gij schijnt den grooten zeeweg dien de natuur u schonk te veronachtzamen; gij bezit immers naauwelijks een paar stoombooten op den Bosphorus, en deze voldoen, ondanks hunne bovenmatige prijzen, niet ten halve aan de behoefte. - Dit is volkomen waar, want eene maatschappij heeft het monopolie, en vindt het oneindig voordeeliger slechts weinige tot hooge prijzen overladene stoombooten te bezitten, dan vele, waar de vracht middelmatig betaald zou worden. Dit monopolie is nog niet ten einde. - En zal het vernieuwd worden? - Dat hangt er van af wat de houders van het monopolie daarvoor willen geven, en wie dan juist aan het bestuur is. Onze regering is voor het belang der bestuurders, niet der onderdanen, en wanneer eenmaal de vraag van de vernieuwing van het monopolie ter sprake zal komen, zal het publiek het minst in aanmerking worden genomen.</p>
<p>Op mijne verklaring dat mij, gedurende mijne reis op de stoomboot, de rust der stad tusschen tien en elf uur 's avonds bevreemd had, daar ik ter naauwernood een licht zag schemeren en ik buiten het blaffen der honden geen enkel geluid had vernomen, gaf Vefic ten antwoord: En toch wordt in deze groote, volkrijke, niet verlichte en bijna onbewaakte stad slechts zelden eene misdaad gepleegd, niet het tiende deel zooveel als in de Frankische wijken van Galata en Pera. Stamboel is in distrikten verdeeld, en de voornaamste bewoners van ieder distrikt, maken eene soort senaat uit. Slechts diegenen worden als bewoners dier distrikten toegelaten, op wier gedrag niets valt aan te merken; de onwaardigen worden buiten gestooten. Wij kennen in Stamboel de misdadigers van beroep niet, die de meeste andere groote steden zoo onveilig maken. Onze gevaarlijkste vijanden zijn de honden; waren deze er niet, dan kon men gerust op ieder uur van den nacht door Stamboel gaan.</p></div>
<div type="section">
<head rend="h4">Turken en Grieken. - Tripolis.</head>
<p>Op eene wandeling met iemand die de omstandigheden
<pb n="724"/>zeer goed kende, kwam het gesprek ook op Tripolis. Mijn medgezel gaf de voorkeur aan de Arabieren; hoewel ook zij een afschuw van de christenen hebben, zijn zij toch eerder dan Turken of Grieken in staat, enkele personen naar waarde te schatten. Ook de wegen, straten en huizen van Tripolis zijn altijd nog dragelijker dan hier. Op mijne vraag of de regering van Tripolis meer of minder bedorven was dan die van Konstantinopel, antwoordde hij: ik geloof niet meer en niet minder. Eenige jaren geleden maakte ik kennis met eenen man die Defterdar of minister van financien was. Hij toonde mij twee boeken. Het eene zeide hij, bevat eene naauwkeurige optelling van de te betalen en reeds betaalde gelden. Dit boek bezig ik tot eigen gebruik. Het andere zend ik naar de Turksche regering op; daarin zijn alle sommen op de helft gebragt. - Wat beliepen de ontvangsten in het waarachtige boek? Nagenoeg 50,000 beurzen of 250,000 p. st. - Dus behield hij jaarlijks 125,000 p. st. voor zich zelven? - De Turksche regering deed hij jaarlijks voor dit bedrag te kort, maar voor zich zelven behield hij waarschijnlijk slechts 50,000 p. st.; het overige moest hij onder de ambtenaren verdeelen om hun stilzwijgen te koopen. Gaarne zou ik, voegde hij er bij, eerlijk zijn, hoeveel opziens dit ook hier te lande zou baren; maar geene maand zou ik mijne betrekking behouden, indien ik niet alle lieden mijner omgeving en ook een zeker aantal in Konstantinopel wilde omkoopen. Daar leven zij van, en wilde ik dat van mijne zijde veranderen, dan zou men mij al spoedig belasteren, ontslaan, uitplunderen, misschien zelfs de bastonnade geven. Daarenboven moet ik ook iets oversparen tegen den tijd wanneer ik mijn ambt kwijt raak, en moet ik bebben omgekocht om weder tot een anderen post te kunnen geraken. Daartoe is mijne bezoldiging immers op verre na niet voldoende.</p>
<p>Tripolis is zeer uitgestrekt, ofschoon men de bevolking op slechts twee millioen kan schatten. Geldelijk voordeel trekt de Turksche regering van deze bezitting niet; de Turksche ambtenaren daarentegen des te meer. Elk officiëel inkomen in Konstantinopel bestaat uit omkooping, en deze wordt te Tripolis op ruime schaal gedreven. Een mijner vrienden was de Kadi. Men zendt hem uit Konstantinopel;
<pb n="725"/>drie jaren lang behoudt hij zijn ambt, maar moet zich daarin ieder jaar laten bevestigen. Mijn vriend was een goed mensch en zou, indien hij Arabisch verstaan had, ook een goed regter zijn geweest. Hij ontving in het eerste jaar 10,000 beurzen (50,000 p. st.) van de lagere regters die hij aanstelde of bevestigde.</p>
<p>Hoe kwaamt gij aan dit geld? vroeg ik - Door geschenken en omkooping der mededingers naar de opengevallen plaatsen. - Zou Tripolis beter of slechter beheerd worden, indien de waardigheid van den Bey erfelijk ware? - Zooals het thans is, houd ik het in zeker opzigt voor beter, daar een slechte Bey teruggeroepen kan worden; slechter, omdat de Bey geen belang in zijne tijdelijke onderdanen stelt, en er alleen op bedacht is hun geld af te persen.</p></div>
<div type="section">
<head rend="h4">De Hatt-i-Humáyun.</head>
<p>Op zekere heerlijke wandeling toonde onze gids ons een bergketen die onder den naam van het roovergebergte bekend staat. Nog voor vier jaren, zeide hij, huisde daar eene rooverbende die den omtrek van Kandili Monate lang onveilig maakte, totdat zij eindelijk bij de komst der verbondene mogendheden verdreven en gedeeltelijk vernietigd werd. Anders zouden wij thans dezen weg niet kunnen gaan. In het algemeen hebben wij aan het verbondene leger de weinige verbeteringen te danken die ons te beurt vielen; naauwelijks echter ging het weder heen of dadelijk hield de vooruitgang op. Onze bondgenooten maakten zich aan eene groote fout schuldig, van namelijk heen te gaan voor zij ons tot eenige wezenlijke hervormingen hadden gedwongen. Want de Hatt-i-Humáyun is geene hervorming, maar een ijdel stuk papier waarvan de Turken niet eens den inhoud verstaan; het is niet dan een uittreksel van Fransche regeringsbeginselen in het Turksch vertaald, met eene gebiedende wijs voor elken volzin. Sedert zijne verschijning zijn nu een paar jaren verloopen, maar ik zou u niet eene bepaling kunnen noemen die werkelijk ten uitvoer is gelegd. - De Turken kunnen zich nu immers niet meer wettelijk tegen hervormingen verzetten, hernam ik. Zij kunnen toch niet beweren dat deze tegen de rijkswetten strijden. Ik geef toe dat de Hatt-i-Humáyun niets anders is dan eene
<pb n="726"/>verzameling van algemeene stellingen en regels, maar het is toch ook reeds iets waard algemeene goede regeringsbeginselen te bezitten, die van het hoogste gezag uitgaan. Met der tijd zal men er ten minste eenige vruchten van zien. - Noch den Hatt-i-Sherif van Gul-Háneh, noch den Hatt-i-Humáyun, die niets anders dan eene omschrijving van den eersten is, heeft eenige vruchten opgeleverd. Wanneer Frankrijk en Engeland zich niet vereenigen om Turkije tot werkelijke hervormingen te noodzaken, dan vrees ik, zal het vroeg of laat toch onder het juk van Rusland komen. Wij zeggen Rusland heeft eene les gehad; dat is waar, en het zal zich die ten nutte maken. Weldra zal het zijne spoorwegen bezitten; onder het voorwendsel van eene handelsvloot schaft het zich eene vloot stoomschepen aan waarmede het in weinige uren van Odessa tot aan den ingang der Zwarte zee een leger kan vervoeren, 30,000 man doen landen en op de batterijen aanrukken die aan de landzijde geheel onverdedigd zijn, en waarmede het den Bosphorus en Konstantinopel in eene week bezetten kan. Ik beweer niet dat dit in de eerste tien of twintig jaren zal geschieden, maar ongetwijfeld eer dertig jaar verloopen zijn, indien wij toelaten dat Turkije hoe langer hoe meer in verval geraakt. Onze staatslieden zijn helaas te oud om zich te bekommeren over hetgeen misschien over dertig jaar gebeuren zal. Dat is voor hen eene eeuwigheid en - après nous le déluge. - Wat bedoelt gij er echter mede dat men Turkije tot hervormingen moet noodzaken? - dat is ook niets anders dan eene algemeene wijze van spreken, even als de bepalingen van den Hatt-i-Humáyun. Hoe wilt gij eene regering tot actieve hervormingen dwingen? Wel tot negatieve; gij kunt haar namelijk beletten dit of dat te doen, maar gij kunt haar niet dwingen zelve iets te doen. - Is dit niet mogelijk, dan kan men haar ten minste noodzaken er in toe te stemmen dat anderen voor haar handelen, en op dit punt kan ik slechts
herhalen: laat men haar dwingen de monopoliën af te schaffen die alle zaken en handelsbetrekkingen belemmeren; laat men haar dwingen aan de bepaling van den Hatt-i-Humáyun gevolg te geven, waarbij het vreemden veroorloofd is land aan te koopen. Laat men haar dwingen vreemde maatschappijen verlof te geven om die wegen te maken die zij zelve niet wil aan-<pb n="727"/>leggen, en daarvoor tollen te heffen. Is Turkije eenmaal voor europesche ondernemingen, europesche nijverheid en kapitalen opengesteld, dan wordt het een tweede Amerika met nog betere luchts- en grondgesteldheid. Anglo-Saksen en Germanie zullen het verwilderde land spoedig een ander aanzien geven. De Turken houden zich hier alleen staande door angst en verschrikking, door plundering en onderdrukking van de beschaafde volksstammen. Indien Grieken en Slaven dezelfde regten genoten dan zouden deze alleen hen reeds verdrijven, te meer indien zij hierin worden bijgestaan door het voorbeeld en de ondersteuning van krachtige, onversaagde mannen.</p></div>
<div type="section">
<head rend="h4">Turksche regtsbedeeling.</head>
<p>Ik sprak met den heer Horby, die juist uit Engeland was aangekomen om zijne plaats als regter bij het geregtshof van het consulaat in te nemen, over de Turksche justitie. Het hoofdzakelijk streven van den regter heeft ten doel den gevangene tot bekentenis te brengen, dewijl de regter zich aan bepaalde regels moet houden. Meestal zijn twee getuigen of eene bekentenis noodzakelijk. Heeft de regter nu de overtuiging dat de gevangene schuldig is, zonder dat het tastbare bewijs daarvoor te leveren is, dan tracht hij dit te bekomen door middelen, die met onze begrippen van regt en regtvaardigheid geenszins strooken. Men belooft b.v. den gevangene kwijtschelding, wanneer hij bekent, en heeft hij dit gedaan, dan wordt hij in de gevangenis opgesloten of teregt gesteld, zonder de gedane belofte in het minst in aanmerking te nemen. Het merkwaardigste daarbij is dat deze kunstgreep telkens op nieuw wordt herhaald en telkens op nieuw gelukt; bijna ieder misdadiger valt in dezen strik. Bovendien verschaft men zich een gemakkelijk bewijs door getuigen. Zoo verhaalde een Mullah of regter bij een der hooge geregtshoven van Klein-Azië: ‘Bij mijn geregtshof hebben wij eene geheele bende getuigen, die even goed geoefend zijn als een van de regementen des sultans. Dit is een zeer geregeld beroep. Zoo zie ik dag aan dag dezelfde personen komen en zweren, dat zij gezien hebben hoe het geld den beklaagde geleend of door den aanklager terug betaald werd; of wel dat zij er getuige yan waren,
<pb n="728"/>hoe A.B.C.D is aangevallen, enz., in een woord, dat zij alles gezien hebben, wat een der beide partijen wenscht te hebben gezien. Nu geloof ik wel is waar geen woord van hetgeen zij zeggen, maar hunne getuigenis is nuttig. Ik zou anders waarlijk dikwijls niet weten, wat ik beginnen moest. Wanneer het zedelijk bewijs voorhanden is en slechts het tastbare bewijs ontbreekt, dan vullen zij deze leemte aan, en dit getuigenis van beroep is eigenlijk niets anders dan ‘eene wettelijke fictie,’ (Men zou hierbij kunnen voegen: het geregtshof wordt op deze wijze nog beter in staat gesteld ten voordeele dier partij te beslissen, die het meeste betaald heeft.)</p></div>
<div type="section">
<head rend="h4">Staatkundige loopbaan van eenen Turk.</head>
<p>Turkije, zeide W., bestaat voor twee oogmerken. Ten eerste gelijk de hond aan den trog; het moet beletten, dat een andere christelijke staat een land bezit, dat de Turken in hunnen tegenwoordigen toestand onbekwaam zijn te regeren of te beschermen. In de tweede plaats ten voordeele van een vijftig of zestig bankiers en woekeraars; en een dertig à veertig pachas, die zich met den buit verrijken. Het is het land der geluksridders. Al deze paleizen en met terrassen versierde tuinen zijn de vrucht der gelukzoekerij, zoo niet van iets ergers. Zelfs de achtenswaardigste staatslieden zijn gelukzoekers. Zoo kocht Redschid-Pacha tijdens zijn vizierschap, verscheidene malen groote stukken staatslanderijen tegen de laagste prijzen. Vervolgens bouwde hij een paleis te Balti-Liman en verkocht het voor 200,000 pond aan den sultan, die het zijne dochter, welke met Redschid's zoon gehuwd was, ten geschenke gaf. - Hij moet zeer rijk zijn, zeide ik. - Men kan eenen man onmogelijk rijk noemen, die om de vijf of zes jaar in geldverlegenheid is, en slechts door een geschenk van den sultan van vijftig tot zestig duizend pond daaruit gered kan worden; doch ofschoon hij meer verteert dan hij ontvangt, heeft hij toch ontzaggelijke inkomsten. Over het algemeen maakt iemand hier zijne fortuin niet, wanneer hij geld tracht te sparen en te verdienen, maar alleen wanneer hij de kunst verstaat schulden te maken. De groote armenische bankiers, die hier te lande thans den geheelen geldhandel in handen
<pb n="729"/>hebben, pogen altijd jonge lieden te lokken, waarbij iets te verdienen valt, namelijk jonge talentvolle menschen met voorname kennissen en een ruim geweten. Aan deze leenen zij gaarne 10,000 ja 20,000 pond om daarmede om te koopen en een kwistig leven te leiden, waardoor men in Turkije tot hooge posten geraakt. Terwijl deze nog aan het klimmen is, valt natuurlijk aan geene rentebetaling te denken; naauwelijks heeft hij echter eene betrekking, een contract of een monopolie verkregen, dan betaalt hij tien, vijftien, twintig per cent. Ondertusschen is de bankier zijn beschermer, schiet geld voor wanneer een ambtenaar omgekocht, eene aanklagt gesmoord, een getuige of ook wel een regter gewonnen moet worden, en weet zich later wel weder door zijn beschermeling schadeloos te doen stellen.</p></div>
<div type="section">
<head rend="h4">Redmiddel en toekomst van Turkije.</head>
<p>Gij hebt, sprak ik tot W., zoovele jaren in dit land geleefd en kent zijne gebreken en hulpmiddelen; weet gij geen middel om zijn volkomen ondergang te verhoeden?</p>
<p>Hoe dien geheel tegen te houden, daarvoor weet ik geen middel. Want het is mij onbegrijpelijk hoe men er in slagen zou, de Donauvorstendommen, Sevië, Egypte, ook Thessalië op den duur met Turkije te vereenigen; maar om den verderen voortgang der wanorde eenigzins te stuiten, daarvoor zou mijns inziens nog wel het eene of andere middel te vinden zijn. Het eerste dat ik als sultan zou doen, zou daarin bestaan alle gezanten weg te sturen. Een land, in welks bestuur vreemdelingen zich voortdurend mengen, kan niet gedijen. Zelfs wanneer zij eerlijk waren en de beste bedoelingen hadden, zouden zij misslagen begaan; daar zij echter in plaats daarvan baatzuchtig en ter kwader trouw zijn, bederven zij alles voorbedachtelijk. Laten wij een zeer eenvoudig voorbeeld aanhalen: straten en wegen, waaraan men voor alles behoefte heeft. Lord Stratford overtuigde de Turken met onbegrijpelijk veel moeite, dat van Trapezonde naar den Euphraat eene straat moest worden aangelegd. Hij was een van diegenen, welke in vollen ernst Turkije's toestand wenschen te verbeteren en was in dit opzigt eene uitzondering van de overigen. Nu bemerkten de Russen natuurlijk dat deze straat den handel van Turkije
<pb n="730"/>met Perzië van den tegenwoordigen weg over Tiflis en Georgie zou afleiden, en stelden nu alles in het werk, om de uitvoering van het plan tegen te gaan. Te dien einde poogden zij het zoover te brengen, dat een pacha, op wien zij invloed hadden, naar Trapesonde werd afgevaardigd, en hem lieten zij weten, dat, indien de bedoelde straat niet tot stand kwam, hij op hunne bescherming zou kunnen rekenen. Gedurende de twee of drie jaren dat hij daar vertoefde, droeg hij zorg, dat niet meer dan twee à drie mijlen werden voltooid, stak het daarvoor bestemde geld in den zak, en keerde terug toen men den weg geheel vergeten had. Zoo gaat het hier met alles. Ieder grootvizier heeft zijne buitenlandsche beschermers en tegenstanders.</p>
<p>En wat zoudt gij dan doen?</p>
<p>Vooreerst de verdragen verscheuren, want deze verheffen eene menigte Ioniërs, Malthesers, Algerijnen en Kroaten, het schuim van hunne half barbaarsche landen, boven de Turksche wet, terwijl deze onder bescherming der consuls straffeloos stelen, rooven en moorden. Eenige dagen geleden doodde een Maltheser eenen man in Bujukdere, was echter zoo weinig voor de gevolgen zijner daad beducht, dat hij een uur later in het bureau van den Britschen consul zijne zaken waarnam; hij weet immers dat hem niets ergers kan gebeuren dan naar Malta te worden gezonden en daar door Malthesische gezworenen vrijgesproken te worden. Loopt het vee zijns buurmans in den wijnberg van eenen Engelschman, dan begeeft hij zich onmiddelijk naar lord Stratford. ‘Hebben wij daarom ons bloed voor die ellendige Turken vergoten,’ roept hij uit; ‘opdat zij hunne ossen door mijnen wijnberg zouden drijven; zij hebben mij ten minste duizend pond schade berokkend.’ Lord Stratford levert nu zijn beklag in bij den minister van buitenlandsche zaken. Deze kan of niet opsporen wien het schuldige vee toebehoort, of hij meent dat de schuld alleen aan den Engelschman ligt die zijne schutting niet goed onderhoudt, of wel hij begroot de schade op vijf shillings, in plaats van op duizend pond. En nu begint eene tot boekdeelen aangroeijende briefwisseling, tot eindelijk het geheele dorp veroordeeld wordt honderd pond voor een half dozijn wijnranken te betalen. Het gevolg daarvan is dat de Turken alles in het werk stellen
<pb n="731"/>om deze bevoorregte indringers op een afstand te houden. Wie dus aan eenen buitenlander grond en akkers verkoopt wordt door zijne naburen verfoeid, dewijl hij eenen twistzieken, boven het bereik hunner wetten staanden en voor hunne denkbeelden onverschilligen dwingeland onder hun midden brengt. Indien nu de overeenkomsten werden opgeheven en Turkije in staat werd gesteld de regten weder te genieten die iederen Europeschen staat worden toegekend, indien allen die Turkije's grondgebied bewonen ook aan de wetten van dat land waren onderworpen, dan zouden regering en volk pogingen doen om vreemden aan te lokken(?)</p>
<p>Zullen er echter vreemdelingen komen, vraagde ik; zullen zij zich prijs willen geven aan de onregtvaardigheid der omkoopbare Turksche geregtshoven? - Ja, zij zullen komen. Het klimaat en de grond van vele streken in Turkije zijn zoo bewonderenswaardig, de prijzen waarvoor men land koopen kan, zoo matig, dat er duizende landverhuizers zouden komen, zoodra de hinderpalen werden opgeheven, waarmede de Turken de landverhuizing belemmeren. Zij hebben het kapitaal, de vlijt, de behendigheid, ja zelfs de ligchamelijke diensten der landverhuizers noodig. Want Turkije is over het geheel te weinig bevolkt, en er zijn vruchtbare en gezonde distrikten die bijna ontvolkt zijn.</p>
<p>Welk Christen zal evenwel een land willen bewonen, waar hij niet eens een eed tegenover een muzelman kan afleggen, welke zekerheid bestaat daar voor eigendom en leven? - De Hatt-i-Humáyun verbiedt elk onderscheid tusschen den eed van eenen muzelman en eenen christen. Aan deze bepaling kunnen en moeten wij ons houden. - En welken maatregel zoudt gij verder nemen? - Deze is reeds voldoende. Wanneer Turkije van de aanhoudende vreemde inmenging bevrijd is en nieuw leven door de landverhuizing ontvangt, dan kan het verder voor zich zelve zorgen. - Dat uw voorstel onpraktisch is behoef ik u wel niet te zeggen, want het lijdt geen twijfel dat de christelijke mogendheden in het ontslag hunner gezanten geen genoegen zullen nemen, evenmin zullen zij in de afschaffing der verdragen toestemmen. Kunt gij geen meer praktischen raad geven? - Neen ik geloof ook niet dat men iets waarlijk nuttigs kan raden, zoo lang Turkije niet verlost wordt van diplomaten en verdragen. Zonder
<pb n="732"/>eene voorspelling te willen doen kan ik toch verzekeren, dat als Turkije op den eens ingeslagen weg voortgaat, het eindelijk te gronde zal gaan. Hoe of wanneer dit zal geschieden laat zich niet bepalen. Spoorwegen kunnen den ondergang slechts verhaasten. Zij zullen den buitenlanders, den Engelschen namelijk, gedurig meer vasten voet in Turkije verschaffen. Daarbij zal het niet aan twisten ontbreken; nieuwe vlugschriften zullen dagelijks het licht zien en eindelijk zal men geene andere uitkomst weten dan het land in te rekenen. - Dit wordt door ons noch door Frankrijk bedoeld; ook is deze bezitting te ver van ons afgelegen. Alleen naburige staten zoo als Oostenrijk of Rusland kunnen dit rijk innemen en behouden......</p>
<p>Op den terugweg van een bezoek bij den minister van koophandel Ismail-Pacha, sprak ik met R.S. over hetzelfde onderwerp. - Ik zie geen vooruitzigt voor de Turken zoolang zij muzulmannen blijven. Geen land waarin veelwijverij en opsluiting der vrouwen heerscht, kan beschaafd worden. Een Turk heeft geen vrienden, want vriendschap vordert vertrouwelijkheid tusschen familiën, en een Turk mag niet eens van den harem zijns vriends gewagen. Broeders van dezelfde moeder kunnen misschien vrienden zijn, maar de kinderen van verschillende moeders zuigen reeds van hunne vroegste jeugd af aan den wederkeerigen haat der moeders in. Turken lezen niets en houden geene gesprekken; hun eenig streven is geld te verkrijgen, het in allerlei buitensporigheden te verspillen, of wel voor vrouwen, paarden en houten huizen te besteden, terwijl de naaste erfgenaam zich daar volstrekt niet om bekommert. In een land waar geene andere aristocratie bestaat dan die welke de telkens afwisselende beambten en bestuurders uitmaken, waar geboorte, rijkdom noch beschaving den minsten voorrang geven, waar ieder, hoe rijk en hooggeplaatst hij ook zij, weet dat zijne kleinkinderen of achterkleinkinderen sjouwerlieden of houthakkers en waterdragers, of pantoffelmakers zullen zijn even als hunne eigene vaders of grootvaders waren, bestaat de ware prikkel niet tot sparen, of om zijn geld tot duurzame doeleinden te besteden. Buitendien staat de openbare eerlijkheid, door gebrek aan opvoeding en aangeboren beschaving zoo als men die in aristocratische landen vindt, en tevens
<pb n="733"/>door gebrek aan eene openbare meening, op een zeer lagen trap. Wie een ambt heeft wordt letterlijk door allerlei ongeoorloofde aanbiedingen belegerd; de middelen om de openbare schatkist hetzij direct of indirect te bestelen maken daarvan gebruik. Meestal heeft hij zelf tot kuiperijen zijne toevlugt moeten nemen om zijn ambt te bekomen, en om zich daarin te handhaven gaat hij voort met omkoopen. Hoe kan men verwachten dat hij onbevlekt en eerlijk blijve? Al de heerlijke paleizen, de bekoorlijke kiosken, de op terrassen aangelegde tuinen langs den Bosphorus, die alle hoogten en heuvelen versieren, zijn de vruchten van bedrog, omkooping en afpersing, aan het hoofd waarvan de Sultan staat, daar hij zelf meer dan een derde gedeelte der openbare inkomsten uit de schatkist steelt. De buitenlanders, waaronder ook Engelschen en Franschen, kunnen zich aan dien besmettelijken dampkring niet onttrekken. Bij het onderzoek van de rekeningen der commissarissen gedurende den oorlog zijn zeer merkwaardige dingen aan 't licht gekomen. Over het algemeen weigerden zij met de groote handelshuizen te deelen; zij verkozen liever hunne inkoopen in de bazars en kramen of winkels te doen. Ik weet meer dan een geval waarbij zij de aanbiedingen der achtenswaardigste firma's afsloegen, om tegen veel hoogere prijzen, bij lieden zonder kapitaal, die zij buitendien vooraf moesten betalen, te koopen. Ik ken eenen man, eenen kleermaker, welke drie jaren geleden nog niets bezat, en thans 150,000 p. st. heeft. In Varna brak een brand uit en vernielde eene groote hoeveelheid Fransch buskruid. Nu spoorde een Fransch koopman een inwoner aldaar op, die bereid was kruid te verkoopen doch bij de gegeven omstandigheden slechts tegen een hoogen prijs. Men kocht bij hem voor het Fransche leger en later heb ik mij overtuigd, dat men een deel van den uit den brand geredden voorraad gekocht had. - Bepaalt zich dit bedrog tot de ambtenaren? - Ik moet u met een Turksch spreekwoord antwoorden:
‘de visch stinkt het meest aan den kop.’ Het is opmerkelijk dat het bederf zich juist uitgebreid heeft sedert het tijdstip dat sultan Mahmoud eenen eed van de ambtenaren vergde, waarbij strikte eerlijkheid werd beloofd. - Gij zeidet straks, hervatte ik, dat gij niets van de Turken hoopt zoo lang zij muzulmannen blijven.
<pb n="734"/>Koestert gij dan de hoop christenen van hen te maken? - Neen, maar somwijlen heb ik gedacht, dat wanneer een man van genie sultan werd, het hem met den bijstand van Europa mogelijk zou zijn, zich aan het hoofd der christelijke bevolking te plaatsen en een nieuw Grieksch rijk te grondvesten. - Daarvoor moest hij echter zelf eerst christen zijn. - Helaas! ja, en hierdoor valt mijn geheele plan in duigen. Want hoe welopgevoed en beschaafd een sultan ook zijn moge, is het toch onmogelijk dat hij ooit begrijpe wat het christendom is. Dewijl men den sultan onbeperkte magt en dus ook onbeperkte pligten heeft gegeven, dewijl men het eene noodzakelijkheid heeft geacht elken maatregel van eenige beteekenis door hem goedgekeurd, bijna ieder geschrift door hem onderteekend te zien, dewijl men hem verpligt zijne ministers te kiezen zonder daarin bijgestaan te worden door een parlement, de drukpers of de openbare meening, - hebben de Turken er voor gezorgd hem voor allen arbeid onbruikbaar te maken, en hem tevens buiten staat gesteld de minste kennis van menschen of zaken op te doen. Zonder vrienden en bekenden leeft hij in volslagen afzondering en ziet tot den dag waarop hij den troon beklimt niets dan zijne vrouwen en slaven. Bijna even afgezonderd leeft hij later ook. Zijne ministers ziet hij alleen dan wanneer hij hen voor zaken laat ontbieden; hij doet en ontvangt geene bezoeken en leeft alleen te midden zijner dienaren en in zijnen harem. De eenige uitspanning van dien man bestaat in bouwen. Hij laat langs beide oevers van den Bosphorus allerlei werken aanleggen en rigt mijlen ver paleizen en kiosken op. Van de acht millioen p. st. die de openbare inkomsten uitmaken, besteedt hij voor zijn persoon en zijne paleizen tusschen de twee en drie millioen; daaronder zijn zijne bijzondere schulden niet begrepen, welke nagenoeg 800 millioen piasters bedragen. Wat Azië betreft wil ik niets voorspellen, maar in Europa sterft de Turksche bevolking uit. Eenige jaren
geleden leefde ik eenen geruimen tijd onder de radjaks van den berg Pelion. Daar is eene gemeente van omstreeks 60,000 zielen, welke nooit eenen Turk heeft toegestaan daar zijn verblijf te houden. Zij hebben scholen, kerken en betere huizen dan in Pera. In de daaraan grenzende vlakten rooven en moorden de Turken en komen er van honger om. Geen
<pb n="735"/>spoor van eene Turksche wet is onder die woeste benden te ontdekken. Hier worden zij door het Europeesch toezigt nog eenigzins in toom gehouden, maar in de meer afgelegen distrikten waar men geene consuls als bemiddelaars heeft, worden de christenen, indien zij niet talrijk en dapper genoeg zijn om zich te verdedigen, niet alleen als slaven, maar als door hunne meesters gehate slaven behandeld. En wat zulk eene slavernij te beteekenen heeft, waar de meester een barbaar is, kan men ligt begrijpen. - Op mijne vraag welke bescherming een consul dan toch wel verleenen kon, kreeg ik ten antwoord: geene wettelijke, maar eene praktische bescherming. Wordt een christen onderdrukt, of acht hij zich verongelijkt, dan verhaalt hij den consul zijne lijdensgeschiedenis. Deze vat vuur, hij weet hoe algemeen de Turksche onderdrukking is, misschien is ook de pacha of mudir over wien men zich beklaagt, een oud vriend of vijand van zijn eigen pacha, wiens gewelddadigheden en knevelarijen hij bij ondervinding kent. Daarom gelooft hij alles wat hij hoort; ook toont hij zich gaarne werkzaam, mild en vol gevoel voor den onderdrukte. In deze gemoedsstemming stelt hij zijn berigt aan den gezant op. De gezant ‘hoewel verre van zich een regt van tusschenkomst aan te matigen, acht het toch zijn pligt den minister van buitenlandsche zaken of ook wel den groot-vizier, kennis te geven van de door hem ontvangene mededeeling.’ Niettegenstaande zijn wrevel en zijne verlegenheid daarover, is de minister of vizier ‘den gezant toch zeer dankbaar voor zijne mededeeling, te meer daar hij weet dat zijne excellentie daarbij slechts door den belangeloozen wensch voor het welzijn van het Turksche rijk bezield was, en den grondslag voor dit welzijn zag in de regtvaardigheid en regtschapenheid der ambtenaren.’ Ten slotte ontvangt de mudir of pacha eene berisping waarin hem gezegd wordt dat zijn gedrag ongelegenheden veroorzaakt, en dat hij zorg dragen moet in 't
vervolg alles te vermijden waardoor de vooroordeelen van een lid van het consulaat gekwetst konden worden.</p>
<p>Heden ontving ik het bezoek van T.U. Hij is een Engelschman die langen tijd een hoogen rang in Turksche dienst bekleedde. Ook met hem sprak ik over de toekomst van Turkije. Dit land, zeide hij, heeft veel overeenkomst met
<pb n="736"/>den zieken man in Molière, die aan drie dokters en twee apothekers stierf. Turkije is het krijgstooneel waarop zeventien gezantschappen elkander wederkeerig ten koste van het land beoorlogen. Staat Reschid aan het hoofd dan tracht Frankrijk zijne staatkunde te bederven; is Fuad of Mustapha zijn opvolger dan vindt hij in Engeland zijne tegenpartij. Zoo ook hebben Oostenrijk en Engeland ieder hunne beschermelingen en slagtoffers. Voor éénen vriend heeft ieder minister zestien vijanden die allen tegen hem zamenspannen, den argwaan van hunnen gebieder tegen hem opwekken, hem in den harem belasteren, zijne hervormingen verdacht maken, hare uitvoering verhinderen of wel ze nutteloos maken wanneer zij eenmaal tot uitvoering zijn gekomen. Wanneer men Turkije maar tien jaren met rust liet zou het zich ten minste in zekere mate zelf hervormen. Maar het eeuwige twisten der gezanten, hunne wederspannigheid en hun onderlinge naijver waardoor zij zooveel onheil stichten, maakt al wat Europeesch is, bij de Turken gehaat. Het doel wordt verijdeld. Zoo wenschen wij teregt de landverhuizing van christenen naar Turkije te bevorderen. Doch ieder christen die zich daar vestigt en onder bescherming van zijne verdragen en zijnen consul staat wordt een kleine dwingeland die de Turken beleedigt, hunne wetten minacht en de bescherming van zijnen consul inroept. Men moet vooral niet gelooven dat de Europesche beschermelingen, met uitzondering van de Grieken misschien, uit edele vertegenwoordigers van hun volk en van hun land bestaan. Integendeel, zij zijn gewoonlijk het uitvaagsel hunner landgenooten. De Engelsche <hi rend="i">protégés</hi> zijn Ioniers en Malthesers, de Fransche Arabieren en Kabylen, de Oostenrijksche Kroaten en Dalmaten.</p>
<p>De Turken zijn een trotsch, terughoudend volk, bijna even fier en ongezellig als de aristocratische Engelschman. Daarom grijpen zij alle middelen aan, om 't even of deze eervol zijn of niet, om de gemeene, onbeschaamde heerschzuchtige vreemdelingen van zich te weren, en dat zullen zij volhouden, zoo lang deze in het bewustzijn van de diplomatische bescherming hoogmoedig en wreed blijven. Indien men hen dwong zich behoorlijk te gedragen en zich aan de wetten van het land te onderwerpen, dan zouden de Turken hen welkom heeten of ten minste dulden. - Houdt gij ook
<pb n="737"/>de kwaal van Turkije voor doodelijk? - De innerlijke waarde houd ik niet voor doodelijk, althans niet zoolang wij en onze kinderen leven. Maar in ieder geval moet Turkije bezwijken, wanneer Engeland, Frankrijk of eene andere groote mogendheid dit wil; en mij dunkt, dat zich aan den gezigteinder reeds allerhande oorzaken opdoen, die er wel zorg voor zullen dragen, dat deze ondergang zich geene eeuwen wachten laat. Moeijelijk zal Turkije aan de kwaal van buiten, aan het gif der diplomatie, langen tijd kunnen weêrstand bieden.</p>
<p>En waarin bestaan de hoofdzakelijkste innerlijke ziektestoffen?</p>
<p>Eene der voornaamste is de vermindering van het aantal Turken, deels feitelijk, deels in verhouding tot andere Muzelmannen, en nog meer in vergelijking met de Grieken. De Turk is trotsch en lui, hij brengt niet voort; hij kan alleen zijne bezittingen vermeerderen wanneer hij overwonnen volksstammen dwingt voor hem te arbeiden; de vrouwen die door eene onnatuurlijke levenswijze verzwakt worden, zijn niet zeer vruchtbaar. Op den schouder van den Turk drukt de geheele last van de krijgsdienst en de verliezen die de oorlog na zich sleept, zijn ontzaggelijk. Ik ben door geheele districten gekomen, waar ik slechts vrouwen en oude mannen zag. - Maar nu nemen de Rayahs immers ook deel aan de krijgsdienst? - Ja, de gezanten dwongen den ongelukkigen Reschid deze bepaling ook in de Hatt-i-Hamayun op te nemen. Zij verlangden voor de Rayahs de eer en het voordeel zich bij de verdedigers des lands te mogen aansluiten; doch de Rayahs kwamen tegen dit nieuwe voorregt op. Daarentegen was de Indische opstand voor de Turken een afschrikwekkend voorbeeld, en de eenige uitkomst is, dat de Rayahs eene nieuwe en grootere belasting betalen, om zich van de krijgsdienst los te koopen. Onder dergelijke omstandigheden sterven de Turken in Azië langzaam en in Europa spoedig uit. - Weet gij nog eene andere oorzaak van deze kwaal? - Ik was onlangs bij iemand op het middagmaal verzocht en at daar met verscheidene pacha's. Welke groote verandering, vraagden zij, hebt gij gedurende uw dertigjarig verblijf kunnen bespeuren? - Het gedurig toenemen der omkooping, gaf ik ten antwoord. - Ik verwonder mij niet
<pb n="738"/>over uw antwoord, zeide een der pacha's, en de overigen stemden eveneens toe.</p>
<p>Dat is erg, niet enkel als eene oorzaak van het kwaad, maar nog meer als een kenteeken daarvan. Het bewijst, dat de hoogere klassen de achting voor zich zelven verloren hebben, dat zij aan de toekomst wanhopen en er slechts angstig op bedacht zijn, zooveel mogelijk van het oogenblik partij te trekken. Daarbij komt de trotschheid op hunne onkunde, de zorgeloosheid van het karakter der Muzelmannen, het gebrek aan beschaving bij hunne staatslieden, de nalatigheid waarmede deze verkozen worden, het wederkeerig gebrek aan vertrouwen, de onophoudelijke kuiperijen en geschillen. Dit alles zijn, dunkt mij, voldoende gronden om den man ter dege ziek te maken, ofschoon hij zich, wannneer men hem aan zich zelven overliet, nog lang zoude kunnen voortslepen.</p></div>
<div type="section">
<head rend="h4">Een bezoek bij Vefik-Effendi.</head>
<p>Ik reed met Aliison naar Rumeli-Hissari, om bij Vefik-Effendi het ontbijt te gebruiken. Daarna zaten en wandelden wij een paar uren in zijnen tuin, op een der schoonste heuvels langs den Bosphorus gelegen.</p>
<p>Huis en tuin, zeide hij, en de geheele helling van den heuvel tot aan de stad, kocht ik vijf jaren geleden. Sedert kon ik daarvoor wel tienmaal meer ontvangen dan ik er voor gegeven heb. Doch, ofschoon mijn kapitaal is toegenomen, ben ik toch ten gevolge van de algemeene prijsverhooging armer geworden. - Aan welke oorzaken schrijft men deze algemeene prijsverhooging toe? - Er zijn vele oorzaken voor de verhooging van het arbeidsloon. Ten eerste het groote verlies aan manschappen gedurende den oorlog; ten tweede de uitbreiding van den handel, waardoor de vraag naar werk buiten 's huis ontzaggelijk vermeerderd is. Bij ons moeten de menschen de plaats der lastdieren vervullen. In onze straten kunnen geene voertuigen met raderen of sleden gebruik worden, zoodat het vervoer hier door menschen in plaats van paarden geschieden moet. Ten derde wordt de in den oorlog verkregen rijkdom op eene domme verkwistende wijze door menschen verspild, die geene gere-<pb n="739"/>gelde uitgaven gewoon zijn en er misbruik van maken. Wat nu de verhooging der waarde van den grond betreft, hebben de stoombooten de oevers van den Bosphorus, die tot nu toe hoofdzakelijk door staatslieden en rijke menschen bezocht werden, ook bij den koopmansstand in de mode gebragt. En ten slotte is bij de beperkte ruimte voor goede gebouwen, de mededinging van eenen zoo grooten liefhebber der bouwkunde, als de sultan, van zeer veel invloed.</p>
<p>Is de waarde van den grond ook naar evenredigheid in de provincie toegenomen?</p>
<p>Niet naar evenredigheid, maar toch ook eenigzins gedurende de laatste twintig jaren. De hervormingen van Reschid-Pacha, de regtstreeksche inning der grondbelasting die vroeger verpacht was en de opheffing der monopoliën, der regten op in- en uitvoer, schonken nieuw leven aan den landbouw. Dit wordt het best bewezen door zijnen invloed op de inkomsten. Toen hij zijne hervormingen begon, bedroegen de inkomsten ongeveer vijf millioen pond sterling, daarna daalden zij plotseling tot twee en een half, rezen het volgende jaar tot zes, dan tot zeven en beloopen thans tusschen de acht en negen millioen.</p>
<p>Reschid's afschaffing der monopoliën was echter zeer onvolledig. Naar ik hoor, zijn de slagters, bakkers, kleermakers, kortom alle ambachten te Konstantinopel in gilden verdeeld, waarvan elk een monopolie van zijn eigen handwerk en handel heeft, de prijzen bepaalt en elke hervorming poogt te weren.</p>
<p>Dit is waar, voor zoover Konstantinopel aangaat. Tegen de koop- en handwerkslieden dezer stad kan Reschid, hoe vastberaden hij ook zij, niets uitrigten.</p>
<p>Op mijne vraag of de Engelschen inderdaad onder bescherming van hun handelsverdrag, ondanks de gilden, winkels openen en zich het regt aanmatigen om handel te drijven in dingen, die bij de algemeene landswetten verboden zijn, zoo als b.v. in wijn en sterke dranken, antwoordde hij: het is helaas zoo. Ik kan deze uitlegging van het verdrag niet eerlijk noemen. Doch tusschen volkeren heeft men geenen regter, gij zijt de sterksten en wij moeten ons onderwerpen. Misschien is het eene welverdiende straf die ons treft. Ten tijde toen wij magtig waren, waren ook wij onbeschaamd
<pb n="740"/>en onregtvaardig jegens vreemde volkeren; nu wij ongelukkig zijn, worden wij door hen met voeten getreden.</p>
<p>Gij noemdet Reschid vastberaden? vraagde ik.</p>
<p>Ik ken niemand die meer zedelijken moed heeft, antwoordde Vefik. Hij en sultan Mahmoud waren de twee grootste Turksche staatslieden van mijnen tijd. Mahmoud verwekte daarom welligt meer belangstelling, omdat hij grootere hinderpalen te bestrijden had. Reschid was zeer beschaafd, Mahmoud volstrekt niet; hij bezat zelfs niet de minste wereldkennis. Toen zijn broeder vermoord werd, bragt men hem plotseling uit de afzondering van het serail op den troon. De Janitsaren waren meesters van Konstantinopel, ja zelfs meesters van het rijk. In het geheel telden zij ongeveer 60,000 man, waarvan zich te Konstantinopel slechts 10,000 bevonden. Nadat hij besloten had hen uit den weg te ruimen, bereidde hij tien jaren lang in de grootste stilte en stelselmatig de uitvoering van zijn oogmerk voor. Hij koos langzamerhand al hunne beste officieren uit, liet de onschadelijken op hunne posten, en maakte zich de bruikbaren die hij verwijderd had, tot vrienden. Toen dus de muiterij uitbrak, viel hij hen met zijne geregelde troepen aan, droeg echter zorg, dat hun de aftogt open bleef. Zij vloden na de eerste losbranding van het geschut. Daarop vaardigde de sultan hevige proclamatiën tegen hen uit, beval echter in het geheim dat allen die hunne eigenschap als Janitsaar loochenden, gespaard zouden worden. Nagenoeg 6000 bevonden zich aan boord van de vloot. Toen nu het bevel kwam hen uit te leveren, gaf de kapitein-pacha ten antwoord, dat hij er geene had, want geen hunner erkende een Janitsaar te zijn. Omstreeks 800 evenwel, die zich door hunne misdaden hadden berucht gemaakt, werden na een geregeld onderzoek teregt gesteld. Nooit heeft zulk eene groote omwenteling met zoo weinig bloedvergieten plaats gehad. Alle Europesche mededeelingen daaromtrent zijn valsch van begin tot einde.</p></div>
<div type="section">
<head rend="h4">Turksche wetten.</head>
<p>Hoewel men zich naauwelijks een denkbeeld kan vormen van de ongerijmdheid der Turksche strafwetgeving, is deze
<pb n="741"/>toch nog loffelijk in vergelijking met de burgerlijke wetgeving. Zoo moeten b.v. alle kosten door de winnende partij gedragen worden. Deze beloopen drie per cent van de som in geschil, en de reden dat in deze omstandigheid geene verandering komt, ligt hierin dat men advocaten, procureurs, noch dagvaarding van getuigen heeft. Men vertelt hoe het met de zaak gelegen is, de verdediging doet hetzelfde, is een getuige noodig, dan moet hij op eigen kosten komen. Dikwijls moet men de getuigen even als het geregtshof omkoopen, doch dergelijke uitgaven zijn niet onder het woord kosten begrepen. De eigenlijke kosten bestaan in één per cent van de som in geschil, dat men den schrijver betalen moet die het mondelinge vonnis van het geregtshof op papier brengt, en twee per cent van de bestreden som, te betalen aan den deurwaarder of dien geregtelijken ambtenaar die met het beteekenen van het vonnis belast is. Hieruit volgt dat iemand die zijnen buurman berooven wil, slechts een millioen piasters van hem behoeft te vorderen; zoo kan hij hem, zonder dat het hem zelven iets kost, noodzaken den schrijver bij de regtbank en den deurwaarder 30,000 piasters te betalen. Of wel hij kan tot zijnen vijand zeggen: ik zal u voor een millioen piasters aanklagen; dit kost u 30,000 piasters; geef mij 20,000 en ik wil u met rust laten. - Hoe kan op deze wijze iemand rijk blijven, vraagde ik, wanneer het zoo gemakkelijk is hem te plunderen? - Een arm man zal zulk een spel niet wagen, want de rijke zou hem laten vergeven of doodslaan; immers ontbreekt het niet aan lieden die dergelijke diensten veil hebben. Indien echter een rijke die in staat ware zich beschermmiddelen te verschaffen, zoo iets wilde beproeven, dan zou de vrees voor de openbare meening hem daarvan terughouden. Dat zoo iets nogtans voorkomt, namelijk van Turken tegenover Rayahs, is aan geenen twijfel onderhevig; niettemin waagt niemand het zich hiervan een beroep te maken, en het alzoo herhaaldelijk en op
groote schaal te doen. - Hoe wordt, vroeg ik verder, een Engelsch onderdaan bestraft, die een moord heeft gepleegd? - Hij wordt in 't geheel niet gestraft; wij laten het niet toe dat de Turken hem in onderzoek nemen, of de vermoorde moest een Turksch onderdaan zijn, en in dat geval trekt de consul zich de zaak aan. De consul kan echter de zaak niet zelf
<pb n="742"/>geregtelijk beslissen, en wanneer de moordenaar dan, gelijk dat somtijds geschiedt, naar Maltha voor het geregt gedaagd wordt, kunnen slechts zelden getuigen derwaarts worden gezonden, of de Malthesische gezworenen spreken hem vrij. - Zoo iets komt echter zeer zelden voor? - O, volstrekt niet. Er bestaan geen ruwer, laaghartiger menschen dan de Ioniërs en Malthesers, die naar het oosten verhuizen, om daar onder Britsche bescherming te bedriegen en te moorden.</p></div>
<div type="section">
<head rend="h4">De zwartooren.</head>
<p>Men ried ons af naar de hooge porte te gaan, dewijl wij daar niemand zouden vinden. De zwartooren waren des middernachts bij Mustapha Pacha geweest om hem het staatszegel af te nemen. - Wat wil dat zeggen: zwartooren? - Kara-Konlai zegt men in het Turksch en dat beteekent een officier wiens ambt het is den grootvizier en de overige ministers hun ontslag aan te kondigen. De boodschap zelve brengt hij steeds des middernachts. - Eene onaangename betrekking, zeide ik. - Volstrekt niet, zij levert veel op. In den goeden ouden tijd behoorde hij den vizier te worgen. Nadat deze verpligting had opgehouden, bragt hij hem de boodschap der verbanning. Tegenwoordig wordt het ontslag door een aanzienlijk pensioen, omstreeks 6000 p. st. jaarlijks, dragelijker gemaakt.</p></div>
<div type="section">
<head rend="h4">De christelijke bevolking.</head>
<p>Tegenover de jongste gebeurtenissen in Syrië en na alles wat men uit de Slavische gewesten van Turkije verneemt, is de volgende opmerking van den heer von Spiegelthal dubbel de aandacht waardig, te meer daar zij reeds een jaar te voren gemaakt werd. De stemming en opgewondenheid der christelijke bevolking is van dien aard, dat een opstand tegen de Turken binnen vijf of zes jaren onvermijdelijk is. Hun haat tegen de Turken groeit aan, naarmate zij zelve rijker, vernuftiger en talrijker worden, en het gedrag van Turkije meer bedorvenheid en zucht om te onderdrukken aan den dag legt. Dit gedrag moet niet beoordeeld worden volgens hetgeen men aan den Bosphorus of Hellespont ziet, waar zich consuls en een Europeesch publiek bevinden. In het binnenland heerscht eene ongeloofelijke mengeling van re-<pb n="743"/>geringloosheid en dwingelandij, vrees, nalatigheid, wreedheid en roofzucht. De regering verleent bescherming noch bijstand; zij doet niets voor het welzijn van het volk, laat echter ook niet toe dat een ander daar iets voor doet. Kortom, het geheele regeringswezen is hier niets dan eene roofmachine. In de groote steden hier te lande liggen naauwelijks meer dan 300 Turksche soldaten in bezetting. De oproerlingen zullen door de eilanden Candia, Cyprus, Rhodus en Mitylene ondersteund worden, waar de kern der bevolking Grieksch is, en zoo zullen zij op zee de overmagt hebben. Zoo lang zal de strijd voortduren, tot dat eene Europesche mogendheid of Europa gemeenschappelijk tusschen beide treedt, om de geheele verwoesting van het schoonste gedeelte der aarde te beletten.</p></div>
<div type="section">
<head rend="h4">Bevolking en ontvolking van Klein-Azie.</head>
<p>Wij ontleenen de volgende bijzonderheden aan een gesprek van den schrijver met den Pruissischen consul von Spiegelthal in Smyrna. Een bewijs van de ontvolking van het land leveren de zwervende stammen der Turkomannen, die dikwerf in benden van dertig tot veertig huisgezinnen met rundvee, kameelen, paarden en duizenden schapen door de onbevolkte streken van het land rondtrekken. De Turkomannen zijn enkel herders; somwijlen bouwen zij ook dorpen uit hout en slijk. Zulk een dorp vond ik twee jaren achtereen op dezelfde plaats. Op mijne vraag hoe lang zij hier dachten te vertoeven, kreeg ik ten antwoord: ‘dat weet God!’ Het volgende jaar waren zij verdwenen. Het land waar zij hun leger opslaan, behoort gewoonlijk den sultan en voor het gebruik daarvan behoeven zij niets te betalen. Eigenlijk moesten zij een tiende opbrengen, doch zoodra de ontvanger der belastingen verschijnt, is dit voor hen een teeken om te vertrekken.</p>
<p>In Klein-Azië is 99/100 van het land onbebouwd; in de rigting van Magnesia kan men tien uren lang door de schoonste streken rijden zonder eene menschelijke woning te ontdekken. Doch de vruchtbaarheid van dit honderdste gedeelte, dat bebouwd is, is zoo groot, dat wanneer men hier wegen had, dit op de markten van Europa eenen aanmerkelijken invloed zou uitoefenen. Eenige jaren geleden
<pb n="744"/>mislukte de meekrap in het Zuiden van Frankrijk; toen werd het verlies grootendeels gedekt door den uitvoer uit Smyrna. Hadden wij slechts wegen, dan zouden wij de Fransche meekrap geheel van de markt verdringen.</p></div>
<div type="section">
<head rend="h4">Turksch Armenië.</head>
<p>Ik zat aan tafel naast V.W., die eerst kortelings van de grens teruggekeerd was, welke Turksch- en Russisch-Armenië van elkander scheidt. Hij vertelde verschrikkelijke dingen van de gruwelijke wijze waarop Turksch-Armenië bestierd wordt. De regering is daar zoo slecht, dat het volk letterlijk naar de Russische heerschappij smacht. Zoodra een nieuwe pacha aankomt, hetgeen om de drie of vier jaren geschiedt, laat hij aan alle ondergeschikte plaatselijke ambtenaren zijne komst melden. Dit is zooveel als een sein om hunne geschenken in gereedheid te houden, terwijl allen die een post verlangen eveneens zorg moeten dragen hunne geschenken dan aan te bieden.</p>
<p>En hoe krijgen zij, die hem geschenken brengen, hun geld terug?</p>
<p>Doordien zij hooger belasten, een deel der ontvangsten niet in ontvangst stellen, doordien zij oogluikend toelaten wanneer er inbreuk wordt gemaakt op de quarantaine-wetten of wanneer de tol aan de tolhuizen niet wordt betaald, door het regt aan den hoogst biedende te verkoopen en door heerendiensten. Laatstgenoemde bron is de vruchtbaarste. Wanneer de pacha eene reis wil doen, dan moeten de dorpen welke op zijnen togt liggen, de kameelen en paarden leveren; de Nazir bestelt nu twee-, somtijds vijfmaal zooveel als hij noodig heeft en wordt nu omgekocht om van zijn eersten eisch af te zien. Is het dorp rijk en betaalt het goed, dan behoeft het niets te leveren, en de geheele last komt nu op hen neder die zich niet kunnen loskoopen. Dan moeten zij met hunne dieren tien, soms twintig dagreizen ver henen trekken, zonder de minste schadevergoeding; zelve moeten zij hun voedsel en voeder voor de dieren medebrengen of het des noods stelen, en honderd mijlen van hun huis verwijderd, worden zij en hun vee, uitgehongerd en lam van vermoeijenis ontslagen. Hoe vreeselijk de dwingelandij is, kan men uit de ontvolking opmaken. Men vindt
<pb n="745"/>er groote distrikten zonder eenen inwoner; daar ontdekt men nog de sporen van een groot beschaafd volk, namelijk groote, thans vervallene waterwerken en puinhoopen van verlatene steden. Niet ver van de grens ligt eene stad met hooge wallen en groote steenen huizen die thans geheel onbewoond is, terwijl zij eenmaal 60,000 inwoners telde. Aan den Bosphorus verrijst geen enkel paleis dat niet aan een gedeelte der provinciebewoners het leven heeft gekost.</p>
<p>Naast de knevelarij in het groot van wege de hoog geplaatste Turken, wordt er nog eene onderdrukking op kleinere schaal door de mindere Turken uitgeoefend. Den gordel met pistolen voorzien, begeeft een zoodanige zich deftig naar het huis van een Rayah. Hij roept den heer des huizes, somtijds den voornaamsten man van het dorp, en beveelt hem zijn paard vast te houden. Daarop treedt hij binnen, zet zich neder en laat zich door de vrouwen zijne pijp aansteken. De meisjes vlugten waar dit mogelijk is in het huis der buren. Is de pijp uitgerookt, dan verlangt hij eten, het liefst gevogelte. Men antwoordt hem dat dit niet voorhanden is. Nadat hij eenige slagen uitdeelt, wordt er iets gevonden, en gaat hij met deze behandeling voort, dan verschijnt ook brood en wijn. Van waar deze onbeschaamdheid? Omdat hij gewapend is, en niemand buiten hem in het dorp een wapen heeft. Van tijd tot tijd onderzoeken de Turken de huizen der Rayahs, en vinden zij wapenen, dan worden deze in beslag genomen en ontvangen de bewoners van het huis een aantal stokslagen. De Turksche regering heeft eenige jaren geleden de gunstigste gelegenheid voorbij laten gaan om eene zekere gelijkheid tusschen hare volksstammen te herstellen. Voor zij haar leger ontsloeg had zij er gebruik van moeten maken om de Turksche bevolking te ontwapenen, nu is het te laat. Dit Turksche leger heb ik dikwijls gezien, de officieren waren zoo slecht mogelijk, de soldaten uitstekend. Hun moed, hunne matigheid, hun geduld, hunne volharding bij gebrek, nood en vermoeijenissen waren bewonderenswaardig. Doch waarlijk onverantwoordelijk was de behandeling die hun na den oorlog ten deel viel. Men voerde hen uit de Krim naar Vaina of Trapezonde over, gaf ieder drie shillings en eenige pence en liet het hun nu over om hunnen weg huiswaarts te vinden, welke somtijds dertig tot
<pb n="746"/>veertig dagreizen duurde. Een gedeelte poogde zich door roof te onderhouden, anderen bedelden, velen stierven van honger. De overgeblevenen bereikten hunne woonplaats vol haat en woede tegen de Turksche regering en vast besloten haar nooit weder te dienen.</p>
<p>&nbsp;</p>
<p>Uit de verschillende gesprekken die de schrijver deels met hooggeplaatste Turken hield, deels met mannen die, ofschoon buitenlanders, toch lang in Turkije geleefd hadden, en door hunne betrekking in staat waren een juist oordeel te vellen - willen wij hier nog slechts eene opmerking over de toekomst van Turkije mededeelen: Ik vraagde hem (eenen Franschman), of het waar was dat de sultan den heer Thouvenel kennis had gegeven dat Reschid terug geroepen werd? - Ja, maar dat is eene zaak van louter Turksch belang. Wij bekommeren ons daar niet veel om. Thouvenel kon op deze mededeeling niets anders antwoorden, dan dat hij hoopte dat het ten goede mogt zijn. Alle deze veranderingen van ministers hebben niets te beduiden. De eene grootvizier is even goed of slecht als de ander. Dit land is reeds geheel aan het verderf ten prooi. Het is onmogelijk de muzelmannen te beschaven. Het eenige wat wij vermogen is te trachten de christenen op te heffen. Zij hebben reeds te lang dit lijk op hunne schouders getorscht. Engeland en Frankrijk moeten hen gezamenlijk helpen dezen last af te schudden, en te dien einde vóór alles de Turken noodzaken den Hatti-Humayun eerlijk ten uitvoer te leggen. Daar gij naar Smyrna en Griekenland gaat, verzoek ik u Ephesus te bezoeken. Vijftig Engelsche mijlen ver zult gij door de vruchtbaarste, met het heerlijkste klimaat gezegende landstreek rijden, maar geen enkelen inwoner, geen enkel bebouwd veld ontdekken. Dat is Turkije. In Griekenland of de Vorstendommen vindt gij daarentegen bevolking en welvaart in gepaste evenredigheid. Zij werden slecht geregeerd en waren het tooneel des oorlogs; zij hebben echter het Turksche juk afgeschud.</p>
<p>Sedert de Engelsche schrijver op eene wijze, die evenzeer van onpartijdigheid als van zaakkennis getuigt, het belangrijke werk schreef, waaraan wij eenige bladzijden hebben ontleend, en waarin hij treffend aanwees de oorzaken van
<pb n="747"/>den val van het Turksche rijk, ook door hem als onvermijdelijk beschouwd, - heeft eene plotselinge gebeurtenis de algemeene aandacht in meerdere mate dan vroeger op het ineenzinkende, waggelende rijk der Ottomannen gevestigd. Wij bedoelen het overlijden van den vadzigen, ziekelijken sultan, den in alle opzigten buitensporigen beheerscher, die zich weinig bekommerde om het volk, aan zijne hoede toevertrouwd, die den troon, welken hij innam, slechts als het middel beschouwde om zijne hartstogten te voldoen en den luister van het sérail te verhoogen, en die, toen hij van deze aarde scheidde, niet beweend en zelfs niet beklaagd, een roemloozen naam, eene uitgeputte schatkist en een nog dieper vervallen rijk achterliet. Wij voorspellen het u, Abdul Medjid, gij zult vergeten worden! Doch zoo gij uw erfgoed hebt verkwist, uw dood zal voor Turkije welligt kunnen zijn wat uw leven niet geweest is, - eene weldaad, eene zegening. Abdul Azis, die den zwakken man is opgevolgd, heeft zich eene andere gedragslijn afgebakend, De eerste besluiten, welke hij hetzij steunende op de bewustheid van eigen kracht, hetzij dan aan de inblazingen der Engelsche staatslieden gehoor gevende, heeft genomen, de eerste handelingen, welke van hem zijn uitgegaan, duiden onmiskenbaar aan eenen volhardenden moed, die geene tegenwerking schroomt, eene vastheid van beginsels, die het waagt met het verledene te breken, ten einde de verschijning eener betere toekomst zoo niet tot eene zekerheid, althans tot eene mogelijkheid te verheffen. De oogen zijn den nieuwen sultan geopend, de wonden van Turkije worden niet meer door een bedriegelijken sluijer bedekt gehouden. De wezenlijke vijand, welke Turkije heeft aangetast, het is voor den sultan geen geheim meer, is niet in Rusland gelegen, gelijk het heette, toen de natiën van het Westen den sultan in een vernielenden en al te onvruchtbaren krijg ter bescherming waren gesneld: hij woelt in Turkije's eigen ingewanden: het is de worm
der anarchie, welke in de laatste jaren met steeds sneller en wisser gang de zuilen van het gebouw heeft doorknaagd. Dien vijand wil de nieuwe sultan betoomen en daardoor tevens de beschuldiging logenstraffen, waarvan zijn voorganger zich steeds vergeefs poogde te zuiveren, dat de Porte niet in staat zoude zijn zich zelve te besturen. Doch
<pb n="748"/>is het te verwachten dat de loffelijke poging van den stoutmoedigen opvolger met eenig goed gevolg zal worden bekroond? Het kan moeijelijk worden voorspeld of het gebouw nog tegen slooping zal kunnen worden beveiligd, hetwelk thans meer op de pijlers der vreemden dan op eigen steunsel is gegrond. Veel zal nogtans afhangen van de wijze, waarop de grootsche arbeid wordt voortgezet, met zooveel geestkracht, met zooveel goeden wil aangevangen. Tot het behoud van Turkije wordt echter meer vereischt dan een onmeedoogend ledigen van den keizerlijken harem, dan een schroomvallig onderzoek naar de gebreken en misbruiken van vroegere regeringen. Dit laatste onderzoek zou ook als overtollig kunnen worden beschouwd: het zou tijdverspillend kunnen worden genoemd en enkel strekken om het tot stand brengen van nuttige hervormingen te belemmeren. De wonde behoeft niet meer gepeild te worden: ieders blik kan haar diepte meten. Bezuiniging, opbeuring der geldmiddelen - ook dit zal welligt het leven van den zinkenden staat verlengen, maar zijn onoplosbaar bestaan in de toekomst niet kunnen waarborgen, zijne integriteit niet kunnen handhaven. Eerst, wanneer de orde en de veiligheid in het rijk zullen zijn wedergekeerd, wanneer gunstbetoon en omkooping zullen zijn opgeheven, wanneer het den sultan zal zijn gelukt om den nationalen arbeid, dat is tevens de nationale welvaart op te wekken, waartoe Turkije zulke rijke hulpbronnen aanbiedt, eerst wanneer hij er in zal kunnen slagen om de verschillende stammen, waaruit de onderdrukte bevolking is zamengesteld, onderling te bevredigen, wanneer hij dweepzucht en godsdiensthaat zal weten te beteugelen met eene eigene en dappere krijgsmagt, welke in hem vertrouwen stelt, omdat door hem aan hare aanspraken naar billijkheid wordt voldaan, eerst wanneer het regeringswezen, niet zoo als Senior zich uitdrukt, zal zijn en blijven eene roofmachine, welke het volk uitzuigt, maar een regelmatig staatsmechanisme, waarvan het belang en het
welzijn van het volk de spil uitmaken, eerst wanneer beiden geheel zelfstandig en beschaafd zullen zijn, heerscher en volk, beiden geneigd tot ontwikkeling, beiden gezind tot regtvaardigheid, eerst dan zal aan Turkije voortdurend eene plaats in de rij der Europesche mogendheden kunnen verzekerd worden.</p></div></div>
<div type="chapter">
<interpGrp>
<interp type="primair" value="brui013"/>
</interpGrp>
<pb n="749"/>
<head rend="h3">Belooning voor den eerlijken vinder.
<lb/>(Naar het Deensch van J.L. Heiberg,) door S. de B....</head>
<p>In het dagblad ‘<hi rend="i">de Vliegende Bode</hi>’ las men onlangs, natuurlijk in verschillende nommers, de drie hieronder volgende</p>
<div type="section">
<head rend="h4">Ingezonden stukken.</head>
<head>I. <hi rend="i">Inleiding</hi>.</head>
<p>Mijn waarde Vliegende Bode!</p>
<p>Mijne kennissen steken sedert eenigen tijd den draak met mij: ze zeggen, dat ik een <hi rend="i">idée fixe</hi> heb, en daarover maken ze zich vrolijk. Nu weet ik niet of iemand om zulk eene reden, in de oogen van zijne kennissen, te belagchen of te beklagen kan zijn; maar zooveel is zeker, dat hun beklag mij evenmin zou behagen als hun gelach; en daar ik met mijn geheim, dat zij een <hi rend="i">idée fixe</hi> noemen, niet langer op het hart kan blijven loopen, neem ik de vrijheid mijn geval aan u bloot te leggen.</p>
<p>Mijn ongeluk, of misschien mijn geluk, bestaat hierin, dat ik smoorlijk verliefd ben op een meisje, dat ik nooit gezien heb, wier geluid ik nooit gehoord heb, ja, wat meer zegt, over wie ik nooit iem and heb hooren spreken; ik heb nooit haar portret gezien, ik heb nooit een brief van haar gelezen, ik weet haren naam niet, en evenmin in welk oord van de wereld ik haar zoek en moet - en toch, in weerwil van dat alles, geloof ik haar zóó goed te kennen, haar uiterlijk zoowel als haar innerlijk, dat het mij onmogelijk toeschijnt te leven zonder haar, en dat ik niets vuriger verlang, dan om mij zelven en al wat ik bezit te kunnen nederwerpen aan hare voeten. Zoo nu door middel van deze regelen die innige hartewensch mogt kunnen worden verwezentlijkt, mijn waarde Vliegende Bode, zou ik u levenslang beschouwen als mijn grootsten weldoener. Vergun mij daarom, dat
<pb n="750"/>ik u en uwe lezers moge lastig vallen met de navolgende mededeelingen.</p>
<p>Omstreeks eene maand geleden kwam ik op zekeren avond stadwaarts van eene wandeling buiten de Westerpoort; en tusschen het kommiezen-huisje en het ravelijn stiet ik in den donker met den voet tegen iets, dat ik opraapte, en dat een mandje bleek te zijn, zooals de vrouwen doorgaans hebben om er haar brei-, borduur- of ander werk in te bergen. Ik hield het er voor, dat dit mandje waarschijnlijk uit een rijtuig was gevallen. Op die gedachte kwam ik omdat ik het een weinig te groot vond voor een mandje, zooals de dames gemeenlijk aan den arm dragen. Het was zeer fijn gevlochten, en er was een deksel op, dat digt was gebonden met een lint. Met het voornemen om het den volgenden morgen naar het commissariaat van policie te brengen, en het te laten aankondigen in het advertentieblad, nam ik het mede naar mijne woning. Ik zou er mijn hoofd onder durven verwedden, dat er tooverwerk bij dat mandje in het spel is; want anders weet ik mij geen verklaring te geven van de onbeschrijfelijk aangename gewaarwordingen, die ik ondervond zoolang ik het aan mijnen arm droeg. Eene mand is toch anders een ding, dat niet veel aanlokkelijks heeft voor een man, vooral als hij die een goed eind weegs moet medeslepen. Maar duizenderlei vreemde gedachten vlogen mij door het hoofd over mijnen toestand als een man in het best van zijn leven, die ruimschoots in staat was een huisgezin te verzorgen; over het geluk een lief vrouwtje te hebben, wier mandje ik, zooals dat vreemde mandje nu, aan mijnen eenen arm droeg, terwijl zij zelve op mijn anderen arm leunde. Onder al dergelijke overpeinzingen kwam ik te huis. Ik zette het mandje op de tafel, ging er voor zitten op de sofa, en bekeek het eens goed aan alle kanten. Het was mij niet mogelijk mijne nieuwsgierigheid te bedwingen; ik maakte het lint los waarmede het deksel vast zat, opende het mandje, en haalde de voorwerpen, die er in zaten, een voor een er uit. Ziehier de artikelen, die het mandje uitleverde:</p>
<list>
<label>1.</label><item>Eene vrouwenmuts, van de stoffaadje die men, geloof ik, blonde-tulle noemt. Het was een klein, eenvoudig mutsje met twee linten van blaauwe zijde er aan, om het vast te strikken onder de kin.</item>
<pb n="751"/>
<label>2,</label><item>Een lijf van een japon van gestreept katoen. NB. nog niet geheel afgewerkt.</item>
<label>3.</label><item>Een paar handschoenen.</item>
<label>4.</label><item>Eene breikous.</item>
<label>5.</label><item>Eene papieren doos, waarin een zilveren vingerhoed, eene schaar, eenige klosjes garen en zijde, een naaldenkoker, tamelijk gevuld met naalden, en een speldenkussentje, waarop eenige naalden en spelden, alsmede in een stukje groen papier gewikkeld een langwerpig stukje witte was, blijkbaar reeds gediend hebbende om er draden garen mede te bestrijken.</item>
<label>6.</label><item>Een psalmboek, gebonden in zwart lederen band, verguld op snede, en op de eene zijde met een jaartal, op de andere zijde met de letters M.F. gemerkt - de cijfers zoowel als de letters verguld.</item></list>
<p>Ziedaar den volledigen inventaris van alles wat het bewuste mandje inhield. Ik vond intusschen zooveel behagen in het beschouwen van die voorwerpen, dat ik daarmede ruim den halven nacht bezig bleef, en dat het mij den volgenden morgen niet mogelijk was, van mijn gevonden schat te scheiden. Ik stelde dat uit tot een dag later, en toen weder tot een dag later, en zoo ging het van den eenen dag op den anderen eene geheele maand lang, onder aanhoudend zelfverwijt, dat ik dus gevonden goed, dat mij in allen gevalle niet toebehoorde, wederregtelijk onder mij hield. Wie weet, knorde ik gedurig op mij zelven, wie weet hoe verlegen de eigenares om die voorwerpen is - de eigenares, die ik voor een ideaal houd van alle vrouwelijke volmaaktheden; want levendig overtuigd houd ik mij, dat die dame in zich vereenigt al de hoedanigheden, die ik sedert mijne vroegste jongelingsdroomen als onmisbaar heb beschouwd voor haar, die eenmaal de koningin van mijn hart en de gezellin mijns levens zal worden. Die overtuiging is gegrond op de inlichtingen, die ik, na langdurige en naauwgezette overweging, heb mogen trekken uit de zes bovengenoemde voorwerpen. Want ik neem als eene uitgemaakte waarheid, aangaande de eigenares van het naaimandje, de volgende punten aan:</p>
<p>Zij is ongetrouwd en heeft nog niet eens verkeering. En hierbij moet ik in de allereerste en voornaamste plaats uitroepen: God zij geloofd en gedankt! - Wijders veronder-<pb n="752"/>stel ik dat zij Mathilde heet, een naam, voor welken ik altijd eene bijzondere voorliefde heb gehad.</p>
<p>Zij is tusschen de 16 en 20 jaren.</p>
<p>Zij is eerder klein van gestalte dan groot; zij heeft een dun middeltje, eene welgevormde leest, kleine handjes, een zeer klein voetje en allerliefste beentijes. Zij heeft een klein mondje en regelmatige tanden, als twee rijën parelen; de linkerhoektand is echter min of meer beschadigd.</p>
<p>Zij heeft zeer licht blond haar, zacht als zijde.</p>
<p>Aan deze uitwendige voortreffelijkheden paart zij nog de navolgende van meer degelijken aard:</p>
<p>Een edel karakter, een liefdevol en trouw gehecht hart, verstand en smaak. Zij is goed voor zieken, vergenoegd, spaarzaam, vlijtig, ordelievend en uitermate zindelijk. En als ik nog daarbij voeg, dat zij de beminnelijkheid en innemendheid zelve is, dan vraag ik: Kan een verstandig man zich ooit een beter lot wenschen? Want dat zij volstrekt geen fortuin bezit, dat zij ouderloos is en niet tot eene aanzienlijke familie behoort - dat zijn altemaal dingen, die hare waarde in mijne oogen eerder verhoogen dan verkleinen, daar ze mij het streelende vooruitzigt openen, dat ik haar het leven zal kunnen veraangenamen door de wereldsche goederen, waarmede ik het geluk heb gezegend te zijn.</p>
<p>Mijn waarde Vliegende Bode! ik geloof haast, dat gij de zaak precies opneemt, gelijk mijn broeder gedaan heeft, toen ik hem, in een oogenblik van vertrouwelijkheid, mededeelde al wat ik thans aan u medegedeeld heb. Hij schoof namelijk zijn stoel verschrikt achteruit, stond op, en ging, achteruitloopend om mij in het oog te kunnen houden, naar de deur, het hoofd schuddende over de krankzinnigheid, waaraan hij mij ter prooi waande. Doch laat ik u met weinige woorden zeggen, welke gronden ik vermeen te hebben voor mijne gissingen aangaande mijne onbekende.</p>
<p>In het mandje bevond zich: No. 1. Eene <hi rend="spat">vrouwenmuts</hi>. Die muts was van voren open, en van achteren digtgehaald met een bandje of een koordje door eene schuif. In die schuif zaten eenige haartjes, die zij vermoedelijk had uitgetrokken bij het digthalen. Die haartjes waren blond, van de kleur die naar het wit trekt, niet naar het rossige, en ze waren uitermate fijn en zacht.</p>
<pb n="753"/>
<p>No. 2. Een <hi rend="spat">japonne</hi>-<hi rend="spat">lijf</hi>. Ofschoon nog niet geheel klaar, was het toch genoegzaam voltooid, om er met zekerheid uit te kunnen afleiden, dat de gestalte, waarvoor het bestemd was, zich onderscheidde door geëvenredigdheid en schoonheid van vormen. Het was niet uit één nieuw stuk gemaakt, maar met zuinig beleid zamengesteld uit verscheidene kleine stukken, zoo keurig netjes, dat men in allen deele geregtigd was de gevolgtrekking te maken, dat de eigenares spaarzaamheid, naarstigheid, tevredenheid en netheid in zich vereenigde in hooge mate.</p>
<p>No. 3. Een <hi rend="spat">paar handschoenen</hi>. Daar deze gebruikt waren, gaven ze de juiste maat aan van eene lieve kleine hand; en hunne zindelijkheid en frischheid, als ook de netheid waarmede ze zaamgelegd waren, leverden het bewijs voor de deugden vermeld sub No. 2.</p>
<p>No. 4. Eene <hi rend="spat">breikous</hi>. Dit was eene fijne katoenen kous, kunstig opengewerkt op den voet en op den enkel; zij was bijna geheel af, zoodat men er met volkomene zekerheid de lengte van den voet en de welgemaakte vormen van het been uit konde afleiden. Ook deze kous was niet geheel en al nieuw, maar aan een reeds gebruikt been was slechts een nieuwe voet aangebreid. Deze bijzonderheid en de heldere witheid en netheid van de geheele kous, getuigen almede van de hierboven vermelde, prijzenswaardige hoedanigheden der eigenares. Uit de lengte van deze kous en uit die van het japonne-lijf kan men met genoegzamen grond eene gevolgtrekking maken aangaande de lengte en den ligchaamsbouw van den persoon.</p>
<p>No. 5. Eene <hi rend="spat">papieren doos met naai</hi>-<hi rend="spat">gereedschappen</hi>. De netheid van deze voorwerpen en de orde waarmede ze behandeld waren; de soort van symmetrie, die in het geheel aanwezig was; de kleine bijzonderheid, dat zich op het speldenkussentje ook eenige afgebrokene naainaalden bevonden, op welke een speldeknop van lak was nagemaakt, zoodat ze dus als fijne spelden nog dienst konden doen, dit alles pleit voor de ordezucht, de zuinigheid, enz., enz., die ik aan mijne onbekende als de haar eigene hoedanigheden toeschrijf. Evenzoo doet het volslagen gemis van al wat slechts naar pracht zou kunnen zweemen en de groote eenvoudigheid van al de genoemde voorwerpen, mij tot de slotsom
<pb n="754"/>komen, dat de eigenares niet tot den stand der rijken behoort, daar rijkdom zich anders, zelfs bij de grootste zucht naar eenvoudigheid, toch alligt in het een of ander verraadt. In een oogenblik van afgetrokkenheid heeft de eigenares stellig het stukje was in den mond gehad; althans in hetzelve stonden, duidelijk zigtbaar, twee rijën tanden afgedrukt, die allen door het groene papier waren heengedrongen. Dit model van een lief mondje is zoo volkomen, dat men er duidelijk aan zien kan, hoe er aan den eenen kant van den linkerhoektand een, overigens slechts zeer klein, stukje ontbreekt.</p>
<p>Nu komen wij aan het allerbelangrijkste en meest licht verspreidende gedeelte van den gevonden schat, namelijk</p>
<p>No. 6. Een <hi rend="spat">psalmboek</hi>. Het geheele uiterlijk van dit boek doet veronderstellen, dat het een geschenk is geweest aan iemand die belijdenis gedaan had; en in dat vermoeden wordt men versterkt door een groen blaadje, waarschijnlijk van een bouquet afgeplukt, dat als merkteeken ligt bij de Nachtmaals-psalmen. Het vergulde jaartal op den band is 1856. Bij gevolg kan zij, die in 1856 aangenomen is, nu achttien à negentien jaren oud zijn. In dit psalmboek, dat in een foedraal zit, liggen buitendien nog eenige kleinigheden, die almede groote ophelderingen verschaffen. In de eerste plaats twee recepten van middelen, die gebruikt plegen te worden in gevallen van podagra, en dan een digtgevouwen papier, waarin eene rekening van een hovenier op Norrebro, over eenige boomen en bloemen, die door hem geplant zijn op een graf op het hulp-kerkhof. Wijders een kleiner stuk fijn postpapier, eveneens digtgevouwen, en waarin drie lokjes haar: het eene geheel grijs, het tweede lichtbruin met ettelijke grijze haartjes er door; en het derde roodachtig blond, naar het schijnt afkomstig van een kind; - overigens in dit papiertje ook nog een paar blaadjes van eene acacia, die ook op de hoveniersrekening voorkomt. Uit dit een en ander maak ik op: Het vrome meisje heeft hare ouders beiden verloren; eene haarlok van ieder, en een dito van een overleden broertje of zusje, bewaarde zij zorgvuldig met en benevens eenige blaadjes van een der boomen, die zij, hoezeer het eene opoffering was voor hare geringe middelen, uit kinderlijke vereering heeft laten planten op het graf harer
<pb n="755"/>dierbare afgestorvenen. Het papier, waarin dit alles besloten lag, was een stuk van een brief, en de weinige daarvan overgeblevene regelen luiden als volgt: ‘Ik kan dus niet gelooven, neen, niet eens denken, lieve.....’ (Hier was er een stukje uitgescheurd, zoodat alleen de drie letters <hi rend="spat">lde</hi> waren blijven staan; en daar dit latijnsche letters waren, en de brief overigens geheel in Deensch letterschrift was geschreven, spreekt het van zelfs, dat die drie letters deel hadden uitgemaakt van eenen naam; en het psalmboek brengt mij tot de natuurlijke gevolgtrekking, dat die naam geen andere wezen kan dan <hi rend="spat">Mathilde</hi>).....‘dat gij door eene nieuwe afwijzing van dit aanzoek, eenen man kunt willen bedroeven, die u zoo onuitsprekelijk bemint, en die de middelen en den wil bezit, om u gelukkig te maken. Neem de zaak dus nogmaals een paar dagen in bedenking. Overweeg wel uwe vooruitzigten voor de toekomst, uwe omstandigheden op dit oogenblik en die, welke u door mij worden aangeboden - en nu genoeg daarvan. Mijne zuster zendt u hare groeten, doch is een weinig boos op u, dat gij verleden zondag niet met haar mede hebt willen gaan naar de liefhebberij-komedie. Zij kan niet gelooven, dat gij voor die weigering geene andere reden gehad hebt dan de reden die gij er voor gaaft, namelijk dat gij er meer genoegen in vond thuis te zitten bij uwen ouden oom en hem zijn podagra eenigzins te verligten, door iets voor hem te lezen uit “Amor en Psyche.” Mijne zuster zegt dat gij niet geschikt zijt om vriendinnen te hebben, dat het is of......’</p>
<p>Nu vraag ik aan iedereen: Is hetgeen ik hierboven heb aangenomen aangaande het karakter en het verstand van mijne onbekende, niet zoo klaar als de zon? Zij weigert een voordeelig huwelijk, dat haar wordt aangeboden door eene kiesche hand; want dat zij bij hare weigering is blijven volharden, lijdt geen den minsten twijfel: anders toch zou zij dezen brief niet gebruikt hebben als een omslag. Zij slaat dit huwelijks-aanzoek af, in weerwil dat hare omstandigheden niet zeer gunstig en hare vooruitzigten niet zeer bemoedigend zijn. Zij blijft liever zitten lezen voor een zieken oom, dan mede te gaan naar eene (doorgaans flaauwe) liefhebberijkomedie, en zij is niet geschikt om vriendinnen te hebben. Zijn er wel sterker bewijzen dan deze noodig voor haar ver-<pb n="756"/>stand en haar edel karakter? En is het niet zeer natuurlijk, dat ik op zulk een allerbeminnelijkst meisje smoorlijk verliefd ben geworden?</p>
<p>Ik moet openhartig bekennen, dat die liefde mij derwijze beheerscht, dat ik er menigmaal zelf om moet lagchen. Dikwijls als ik uitga, ben ik kinderachtig genoeg om eerst de meer besprokene muts op de ruggeleuning van mijne sofa te hangen, en een stoel bij het raam te zetten, met een tafeltje er voor, waarop ik het naaigereedschap en de breikous uitspreid, louter om bij mijne tehuiskomst een oogenblik in den zoeten waan te kunnen verkeeren, dat de eigenares van al die voorwerpen in mijne woning troont als vrouw des huis, en dat zij slechts even de kamer uit is, maar dadelijk wel weder binnen zal komen. Deze mijne verliefde narrenstreken bragten mij onlangs in eene groote verlegenheid. Omstreeks veertien dagen geleden, werd ik bij mijne tehuiskomst aangesproken door mijne hospita en haren zoon, die mij verzochten of zij mijne kamers eens even mogten zien, daar zij van plan waren er eenige veranderingen in te laten maken. Ik kon geen een geschikt voorwendsel vinden om hen buiten mijne deur te houden; doch toen zij, dadelijk bij hun binnentreden al de opgenoemde voorwerpen zagen liggen, merkte ik dat zij beiden verlegen werden; en, spoediger dan zij gewild hadden, onverrigter zake gingen ze heen. Nu is mijne hospita eene zeer fatsoenlijke en beschaafde vrouw; en haar zoon, die kandidaat is in de regten, is een allerhupst jong mensch. Ik breng hun dikwijls een bezoek, en stel zeer veel prijs op hunnen omgang. Toen ik hen, een paar dagen na dat voorval, wederzag, merkte ik dat beiden, en inzonderheid mevrouw, eenigzins knak op mij waren, en dat zij mij verdachten alsof ik heimelijk bezoeken bij mij ontving die het daglicht niet konden velen. Dat was genoeg voor mij om niets meer te verzwijgen; en, half en half ook in de hoop dat ik misschien wel door hen eenig licht konde krijgen in de duisternis, waarin de zaak voor mij gehuld bleef, vertelde ik hun den ganschen zamenhang. Zij hoorden mij verschrikt aan, met eene uitdrukking op het gelaat van medelijden, zoo als men
een zieke aanziet, die raaskalt in eene ijlende koorts. Sedert dien dag houden ook zij het er voor, even als mijn broeder,
<pb n="757"/>dat ik een <hi rend="i">idée fixe</hi> heb, en zij raden mij aan veel afleiding en diëet. Nu zou ik dat alles geduldig verdragen, en nog oneindig meer zelfs, als ik slechts een middel zag om mijne onbekende te vinden; maar op dat punt schijn ik aan de vervulling van mijn vurigsten wensch te zullen moeten wanhopen. Ik kan eene advertentie in de courant zetten, dat een mandje zoo en zoo terug te bekomen is daar en daar - dat spreekt van zelfs. Maar wat helpt dat? Dan komt er misschien een man of eene dienstmeid, geeft de kenmerkende teekenen op, en neemt mijn dierbaren schat in ontvangst, zonder mij eens den naam te noemen van de eigenares. Ik heb mij dikwijls verbeeld, dat ik uit al de schoonen van de stad, ja van de gansche wereld, de <hi rend="spat">mijne</hi> zou kunnen herkennen, en in dat gelukzalige geloof ben ik uitgegaan op avontuur; maar ach! op die wegen heb ik niets anders ontmoet dan schade en schande. Ik heb begrepen dat bals en dergelijke gezelschappen de plaats niet waren, waar ik mijne stille, eerzame Mathilde behoorde te zoeken; als ik kans had haar te vinden, dan was het op straat, in de kerk of in den schouwburg. Ik heb straat in straat uit geloopen in het oneindige. Ik heb vele blonde jonge dames ontmoet, maar die hadden òf een heer bij zich, òf een paar heel hardop sprekende vriendinnen; of ze waren al te prachtig gekleed, of het is mij niet doenlijk geweest haar digtbij te naderen. Eens zag ik een meisje, dat mij goed overeenkwam met mijn ideaal. Zij was alleen, en ging in een winkel. Ik volgde er haar, en hield mij juist of ik ook kwam om iets te koopen. Ik keek echter te naauwernood naar de artikelen, die mij voorgelegd werden, doch hield het oog onafgebroken op de jonge dame gerigt, die stil en weinig spraakzaam hare inkoopen volbragt. Hare stem had een liefelijk geluid, en hare houding was zeer zedig. Ik kwam op den inval, naar een kanten dames-kraagje te vragen; en toen men er mij eenige liet zien,
betuigde ik dat ik er geen verstand van had, en verzocht haar beleefdelijk of zij de goedheid wilde hebben eene keus voor mij te doen. Zij zette wel een verwonderd gezigt, maar voldeed toch stil en zonder veel omslag aan mijn verzoek. Nu dacht ik niet anders of ik was mijn geluk reeds zeker. Met de meeste dankbetuiging nam ik het gekochte in ontvang en terwijl
<pb n="758"/>ik het bij mij stak, nam ik de vrijmoedigheid en vroeg, of zij niet degene was, die buiten de Westerpoort een naaimandje verloren had uit een rijtuig. Zij zag mij met een paar groote oogen aan, en als verschrikt stamelde zij: ‘Ik begrijp u niet;’ waarop zij den winkel verliet in zulk eene haast, dat zij vergat mede te nemen wat zij gekocht had. Ik ging beschaamd naar huis met mijn dameskraagje. Nu ligt dat bij al het andere. In de kerk, waar ik elken Zondag strijk en zet geweest ben, zag ik verleden twee dames zitten, ver van mij af in een afgelegen hoek. De eene was juist een figuurtje, zoo als ik mij mijn ideaal voorstelde. Met zeer veel moeite werkte ik mij, nog onder de preek, door de menigte heen naar de plaats waar zij zaten, en ging daar vlak naast het bedoelde dametje zitten. De preek was ten naastenbij uit, doch mijne jonge dames schenen er volstrekt niet naar te luisteren, ten minste zij zaten aanhoudend met elkander te praten, en tusschen beide zoo hardop, dat ik het beeld van mijn ideaal hoorde zeggen: ‘Ziet gij dien gouden ketting wel, dien Louise om heeft? Dien heeft’....Hier besloot de dominé zijne preek met het Onze-Vader. Mijne jonge dame hield op met praten, boog het hoofd half voorover zoolang het gebed duurde, en hervatte toen hare mededeeling waar zij die had afgebroken: ‘Dien heeft zij van haren <hi rend="i">beau</hi>, want gisteren is de verkeering er door gegaan.’ - Dat nu dit meisje mijn ideaal niet wezen kon, sprak wel van zelfs. - In de komedie zat ik verleden in den bak, en zag daar met mij op de zelfde bank een lief meisje zitten met een oudachtig heer naast zich. Dat is misschien mijne Mathilde met haren ouden oom! dacht ik. Ik verzocht mijn buurman met mij van plaats te verwisselen, en zoodoende had ik het geluk, vlak naast mijne schoonheid te komen zitten. De oude heer had geen affiche, ik bood hem het mijne aan; mijn dubbele tooneelkijker stelde ik almede tot zijne dienst,
en ik wist het zoover te brengen, dat hij met mij in gesprek kwam, hetgeen hij scheen te doen met minzaamheid. De jonge dame nam ook deel aan het gesprek, dat natuurlijk over het opgevoerd wordende stuk liep. Zij was levendig en geestig. De oude heer noemde haar: ‘mijn kind! mijne dochter!’ maar ik spitste te vergeefs mijne ooren of hij haar ook niet eens zou aanspreken
<pb n="759"/>bij haar <hi rend="i">nomen proprium</hi>. Maar nu hoorde ik haar zeggen: ‘Ik had dit stuk al eens gelezen, oom! - Dus: <hi rend="i">oom!</hi> Geen twijfel meer: het was stellig mijne Mathilde. Mijn hart begon te jagen als eene stoompomp; en toen het stuk ten einde liep, dacht ik bij mij zelven: nu moet het buigen of barsten! Met alle bescheidenheid begon ik te spreken over de ongelukkige mand, en vroeg of ik het wis had of mis, dat ik haar in het rijtuig had zien zitten, toen het mandje er uit viel. Zij begon hartelijk te lagchen. ‘Een mandje,’ zeide zij, ‘dat gij reeds eene geheele maand bewaard hebt! Neen, van <hi rend="i">mij</hi> is het niet; maar al ware het van mij, dan zou ik het toch niet van mijn hart kunnen verkrijgen, u er van te berooven. Ik zou dan veel liever het genoegen hebben u het mandje, met al wat er in was, present te doen!’ <hi rend="spat">Zoo treurig eindigde deze pret</hi>!</p>
<p>O waarde Vliegende Bode! gij zijt mijne laatste hoop. Mogte het u mogelijk zijn deze regelen in de handen te brengen van mijne geliefde! - O dierbare Mathilde! of hoe anders uw naam moge zijn, beminnelijke onbekende! wie gij zijt of waar gij zijt! Geef een teeken van uw medegevoel voor hem, die verteerd wordt door verlangen naar u! Vergun mij u te naderen om den liefelijken glans te aanschouwen van uw aanminnig oog, en aanzoek te doen om uwe hand. Zend slechts een briefje aan de redactie van den Vliegenden Bode, niet met het opschrift ‘Hoop,’ ook niet met ‘Toekomstig Geluk’ of dergelijke toepasselijke dingen meer; maar ook vooral niet met het woord ‘Mand’ - dat klinkt zoo mand-achtig. Schrijf eenvoudig als opschrift op het briefje, wat ik hoop deelachtig te worden, namelijk: ‘Belooning voor den eerlijken Vinder.’</p>
<p>A***.</p>
<div type="section">
<head>II. <hi rend="i">Antwoord van Neef Christiaan</hi>.</head>
<p>Onbekende Vriend!</p>
<p>Ik zou in gemoede dezen brief kunnen aanvangen met betuigingen van de levendige deelneming en vriendschappelijke belangstelling, welke bij mij zijn opgewekt door uw ingezonden stuk in den Vliegenden Bode van den 10 April jongstleden; maar aangezien wij thans reeds in September
<pb n="760"/>zijn, zou het niet zonder reden wezen, als gij op mijne beste betuigingen eenvoudig antwoordet: ware het u inderdaad ernst geweest met uwe deelneming en uwe belangstelling, dan zoudt gij mij niet zoolang hebben laten zitten, zonder iets van u te laten hooren. - Ik beken dan ook openhartig, dat de ophelderingen, die ik van plan ben hier te laten volgen, u even goed den eigen dag, toen ik uw ingezonden stuk las, door mij gegeven hadden kunnen worden. Maar, wat zal ik u zeggen?....Omstandigheden, allerlei bedenkingen hebben mij daarvan weerhouden. Als gij deze regelen gelezen zult hebben, mag ik hopen, dat gij mij mijne nalatigheid niet al te streng zult aanrekenen. En nu ter zake:</p>
<p>De jonge dame, wier mandje gij gevonden hebt, is mij zeer goed bekend; wat meer zegt, zij is mijne eigene vleeschelijke nicht. Zij heet, zooals gij zeer juist vermoedt, Mathilde - Mathilde F. Zij is twintig jaar oud, ongehuwd en zelfs nog onverloofd. Zij heeft een mooi gezigtje, lichtblond haar, eene fijne, tengere gestalte, teere handjes, mooije beentjes - alles juist zoo als gij haar beschreven hebt, tot zelfs den gedeeltelijk afgebrokenen hoektand. Ook is zij ordelievend in hooge mate, vlijtig, huiselijk, spaarzaam - kortom uwe gissingen zijn in alle opzigten overeenkomstig met de waarheid. Maar wat de gevolgtrekkingen aangaat, die gij uit de door u gevondene voorwerpen hebt afgeleid, daar stuiten wij op zulk eene groote en verschrikkelijke ‘<hi rend="spat">Maar</hi>,’ daar zijt gij de plank zoo geheel en al mis, dat ik, toen ik uw ingezonden stuk ten einde had gelezen, niet nalaten kon een pijnlijken zucht te slaken over de bittere ironie, waarmede een boosaardige demon vaak met eene enkele penseelstreek, als voor onze oogen ons lievelingsbeeld herschept in eene geheel nieuwe, ons vreemde, onbehagelijke gestalte.</p>
<p>Ik merk nu zelf, dat ik eene netelige taak op mij genomen heb, u dezen brief te willen schrijven. Het is in waarheid mijn pligt geheel onpartijdig te zijn, mij te onthouden van alle overwegingen en gevolgtrekkingen, en slechts de eenvoudige daadzaken te verhalen, natuurlijk die ik gezien heb <hi rend="spat">met eigen oogen</hi>; en dit is al ongeluk genoeg; want daar het karakter van ieder mensch verandert van kleuren, naar gelang van de oogen waarmede het beschouwd wordt,
<pb n="761"/>volgt daaruit ook van zelfs, dat het moeijelijk, ja schier onmogelijk is voor een nietig sterveling, een strikt onpartijdig beoordeelaar te zijn. Maar om nu, zoo ver mijne menschelijke zwakheid dat toelaat, mijne nicht aan u voor te stellen in het ware daglicht, is het onvermijdelijk noodig, eerst met een paar woorden te spreken over mijzelven en mijne familiebetrekkingen, weswege ik u bij voorbaat om verschooning vraag.</p>
<p>Ik, die u op dit oogenblik, zonder het zelf te willen, moet lastig vallen met mijne eigene persoonlijkheid, ben een jong kandidaat in de godgeleerdheid. Ik zelf en een broeder, die een jaar jonger is dan ik ben, wij waren nog zeer klein toen wij onze ouders beiden door den dood hebben verloren. Onze oom, een welgesteld man in Koppenhagen, heeft zich onzer aangetrokken. Hij en zijne vrouw hadden geen kinderen, zij namen ons in huis, en gaven ons onze opvoeding met al de teedere bezorgdheid van een vader en eene moeder. Onze kinderjaren en die onzer jongelingschap zijn zeer gelukkig geweest. Het was bij onze pleegouders een stil en ordelijk huis, en, zooals dat betaamt bij lieden die geld hebben, heerschte er eene zekere mate van weelde en gemak, die echter nooit ontaardde in pronk of verkwisting. Het bestuur der huishouding werd uitsluitend gevoerd door tante. Zij is eene zeer beschaafde en vriendelijke vrouw, en daarbij de goedheid zelve. In haar gezelschap bragten wij onze meeste vrije uren door. Onzen pleegvader zagen wij niet zoo dikwijls, daar hij den ganschen dag bezig was met zijne zaken. Op de gewone uren, als de geheele familie bijeen was, redeneerde hij opgeruimd en minzaam met zijne vrouw en met ons, prees ons en had er genoegen van als wij ons op school goed gedragen en onze lessen goed gekend hadden, en zette daarentegen een knorrig gezigt tegen ons, wanneer wij geen bewijs van goedkeuring mede van school bragten. Wij hadden veel ontzag voor hem en hielden bijzonder veel van tante. Zoo groeiden wij op in ongestoorde broederlijke toegenegenheid voor elkander. Ik koos tot studievak de theologie; mijn broeder Lodewijk de regtsgeleerdheid. Toen wij groot begonnen te worden, hoorden wij onze goede pleegouders dikwijls zamen raadplegen over onze toekomst, en met blijdschap zinspeelden zij dan op hunne fortuin als een krachtdadig
<pb n="762"/>middel om onze toekomst en ons geluk te verzekeren. Menigmaal zeiden zij dan: ‘Gij zijt zoo goed als onze kinderen! wij hebben immers niemand anders in de wereld om lief te hebben, dan u.’</p>
<p>Ik herinner mij, dat het juist op den dag was waarop ik mijn examen moest doen, toen ik Mathilde zag voor het eerst van mijn leven. Hare moeder is de zuster van mijnen oom en van mijn vader zaliger. Deze mij tot dusverre onbekende tante, die met haren man in het Sleeswijksche gewoond had, was omstreeks een jaar te voren weduwe geworden, en was zich toen met der woon komen nederzetten in eene koopstad in Zeeland, waar zij een eigen huis had staan. Zij kwam nu op een schoonen morgen eens over met rijtuig, en bragt bij die gelegenheid hare dochter mede, die destijds 13 jaar was, en haar oudsten zoon, een langen lummel van een jongen met eene groote hangende onderlip en een paar ronde, domme kalfsoogen. Dit jong mensch, had in Kiel gestudeerd en was juist klaar om eene plaats te gaan aanvaarden op een advokaten-kantoor in het Holsteinsche. Mevrouw F. zeide: ‘Ik ben zoo vrij eens ongenood over te komen met mijne arme vaderlooze kinderen, om hen voor te stellen aan hunne onbekende, ofschoon naaste familie-betrekkingen. Onze lieve Heer verlaat niet degenen, die de menschen verlaten. Mijn zoon heeft zich door eigen vlijt en oppassendheid eenen weg gebaand in de wereld, zoodat ik mag hopen, dat hij niet ten laste zal behoeven te komen van anderen. En God zal ook wel zorgen voor mijne lieve Mathilde! Het arme kind beleeft juist van daag haar verjaardag; en daar ik zelve niets kan doen om haar dien gewigtigen dag zoo aangenaam te maken als ik wel wenschte, heb ik toch gedaan wat ik konde, door te maken dat zij haren oom en hare tante eens een bezoek kan komen brengen, en kennis maken met hare neefjes, die het geluk hebben hier te zijn als kind in huis.’ Deze belangwekkende toespraak, die mij nu voorkomt als eene inleiding tot de tragi-komische voorvallen, welke vervolgens plaats grepen, werd geuit op een klemmenden toon, met eene soort van bitterheid, om niet te zeggen geraaktheid in de gelaats-uitdrukking. Ik heb die voor eeuwig in mijn geheugen geprent, even
als de toedragt van het geheele
<pb n="763"/>tooneel. Nooit zal ik vergeten de verlegenheid van mijne tante, de gemelijkheid die op het gelaat van mijn oom duidelijk werd, de gezigten die mijn broeder Lodewijk tegen mij trok, en het behagen dat ik vond in de blozende Mathilde, die zwijgend en stemmig in een hoekje stond. Haar beeld vergezelde mij op mijn examen, en werd bijna oorzaak dat ik er niet door kwam. En toen ik des middags afgedaan en mijne laatste proeven doorstaan had op eene voldoende wijze, toen, gelukkig over dien goeden uitslag naar huis keerende, ging ik onderweg in eenen winkel en kocht een klein geschenk voor Mathilde, dat zeer minzaam werd aangenomen. Oom en tante hadden intusschen ook reeds aan den heugelijken verjaardag geofferd. Lodewijk daarentegen niet. ‘Neen!’ zeide hij tegen mij; ‘ik gaf liever mijn laatsten cent aan de openbare bedelaars, die mij op straat om eene aalmoes aanspreken, al wist ik dat ze zich regelregt dronken gingen drinken van mijne gift - liever nog dan iets ten offer te brengen aan zulke geveinsde fleemsters.’ Een paar dagen bleef mevrouw F. met hare kinderen bij ons doorbrengen. Oom gaf den naar zijne bestemmingsplaats vertrekkenden zoon een goeden uitzet; en aan de moeder gaf hij een aardig sommetje gelds, onder bijvoeging dat hij haar jaarlijks eene zekere toelage zou verstrekken, voor zoo ver haar weduw-pensioen en verdere inkomsten niet toereikend mogten zijn. Tot niet weinig genoegen van ons allen nam toen de moeder met hare kindertjes de terugreis aan. Sedert dien tijd kwam Mathilde, hetzij alleen, hetzij met hare moeder, jaarlijks tweemaal over, op kersmis en op haren verjaardag. Zij bragt dan kleinigheden ten geschenke mede, door haar zelve vervaardigd, en ontving daarvoor in de plaats allerlei giften en gaven, die vrij wat degelijker waarde hadden. Toen reeds begon ik de ongemeene behendigheid te bewonderen, waarmede zij van ter zijde te verstaan wist te geven welke geschenken haar het meest aangenaam zouden zijn.
Eindelijk in 1856, op nieuwjaarsdag, kwam mevrouw F. met hare dochter, en verzocht haren broeder en hare schoonzuster om Mathilde's hoogsten wensch te vervullen, hierin bestaande, dat het meisje bij ons in stad mogt worden aangenomen, en dat zij daartoe den winter ten onzen huize mogt blijven doorbrengen, ten einde bij den
<pb n="764"/>dominé ter leering te kunnen gaan. Nu zijn dit van die verzoeken, die men eigentlijk nooit behoorde te doen aan zijne vrienden, daar ze er niet gevoegelijk neen op kunnen zeggen al wilden ze zulks ook nog zoo gaarne, hetgeen, geloof ik, thans wel het geval was met tante. Oom daarentegen, die al lang een zeker behagen had gevonden in Mathilde's omgang, was dadelijk bereid om het verzoek in te willigen; en zoo doende nam de moeder de terugreis aan en liet hare dochter achter - en van dat oogenblik af begon er een geheel nieuw tijdperk voor ooms huis.</p>
<p>Wat men ziet gebeuren bij scheikundige proefnemingen, dat een enkele droppel van eene heterogene stof beroering en verdeeldheid te weeg brengt in datgene, dat tot dusverre stil en ongestoord vereend was geweest - dat zelfde ziet men nu en dan ook gebeuren in de zedelijke wereld, wanneer een vaak onbeduidend, ja afhankelijk schepsel den voet komt te zetten in eene tot dusverre eensgezinde en gelukkige familie. Mijn oom is een goed man, niet ontbloot van verstand, maar hij bezit volstrekt geene menschenkennis. Hij heeft nooit eene eigene dochter gehad; Mathilde's aangenaam uiterlijk en innemende manieren, verschafte haar weldra in zijn hart de plaats van eene geliefde dochter. Ook wist zij hem op alle bedenkelijke wijzen voor zich te winnen. Zij was een vlug meisje. Des morgens vroeg was zij op, eer nog iemand in huis er aan dacht om te ontwaken; en dan zat zij, gekleed en wel, met de thee klaar als hij beneden kwam, waar zij hem met een vriendelijk gezigt en met vleijende woorden ontving; zij bragt hem vervolgens zijne pijp, gestopt en aangestoken, en terwijl zij hem dan liet zien wat zij dien morgen reeds gedaan had, liet zij er doorgaans de eene of andere variatie op volgen op dit thema: ‘Ja, ik ben gewend te werken en te ontberen. Het heeft voor mijne arme moeder der en voor mij geen rozen gesneeuwd sedert vaders dood; en in de laatste jaren van zijn leven waren wij ook al hard achteruit gegaan, door zijn toedoen, niet door het onze.’ Door al dergelijke klaagtoonen wist zij de snaar van ooms medelijden aan te roeren; en van die vroege ochtenduren trok zij zoo goed partij, dat die week in week uit een aardig voordeeltje opleverden, niet alleen voor haar, maar ook voor hare moeder, wier omstandigheden trouwens
<pb n="765"/>volstrekt zoo knellend niet waren. Terwijl zij dus aan den eenen kant meer en meer de lieveling werd van oom, bragt zij juist het tegenovergestelde te weeg in de gestemdheid ten haren aanzien bij tante. Bij elke gelegenheid heette het: ‘Lieve hemel! neen, zóó mooi ben ik het niet gewend. Ik ben niet zoo in de ruimte groot gebragt als mijne neven. Mijne arme moeder en ik dankten God, als wij het noodige hadden!’ Toen mijne pleegouders haar, bij gelegenheid van hare aanneming, geheel in het nieuw wilden steken, en tante haar, in bijzijn van oom, vroeg wat zij het liefst wilden hebben, antwoordde zij: ‘Ach, voor een arm meisje zoo als ik ben, is het allereenvoudigste het meest gepast. Het zou zeer onbescheiden van mij zijn, als ik niet koos wat het allerminst kost.’ En dien eigen dag ging zij met een vriendinnetje de winkels afloopen, en kwam tehuis met de allerduurste pronkartikelen die er te krijgen waren; doch zij zeide: ‘Had ik mijn eigen zin had, dan zou ik zulk duur goed nooit gekocht hebben; maar Rika heeft niet opgehouden of ik moest <hi rend="i">dit</hi> kiezen.’ Op die manier wist zij zich altijd schoon te praten. En nadat zij aangenomen was, wist zij ook - de hemel moge weten onder welke voorwendsels - telkens haar verblijf in ons huis nog voor eenen tijd te verlengen; zoodat zij op het laatst van geen heengaan voor goed meer sprak, maar integendeel van tijd tot tijd eens een uitstapje is gaan maken naar hare moeder. De laatste twee jaren is zij dan ook in allen deele als eene dochter beschouwd en de verklaarde lieveling geweest van oom. Hij kan er niet van uitscheiden haar verstand te roemen, dat veel grooter is, zegt hij, dan bij eenig ander meisje van hare jaren; en evenzoo prijst hij hemelhoog hare spaarzaamheid en haren weergaloozen werkijver. Tegen mij en mijnen broeder is hij geheel en al veranderd. Het gebeurt dikwijls dat hij op ons knort, zonder dat wij weten waarom; en als
Mathilde bij iedere gelegenheid spreekt over het geluk dat wij gehad hebben, en waardoor wij, naar zij beweert, geheel verwend zijn - dan geeft hij haar gelijk, en dan moeten wij gedurig van hem hooren, hoeveel geld wij hem gekost hebben. Hoe grievend dit ons ook moge vallen, zal ik het toch altijd beschouwen als een geluk voor ons; want het is een prikkel
<pb n="766"/>voor ons geweest, om niet stil te zitten, maar om zooveel mogelijk lessen te krijgen - en zoodoende hebben wij de laatste twee jaren met les geven genoeg verdiend, om een groot gedeelte van onze uitgaven te bestrijden uit onze eigene beurs. Maar het ergste van alles is, dat de inmenging van dit jonge meisje aanleiding geeft tot gedurige ononeenigheid en kibbelarijën tusschen het reeds bejaarde echtpaar, dat zoo lang een gelukkig leven geleid had in de grootste eendragt en eenstemmigheid. Mathilde heeft zich van lieverlede weten te doen gelden als de oppermagtige, als de hoogste gezaghebbende in huis. Zij maakt zelfs nu en dan gebruik van de zoogenaamde <hi rend="i">argumenta ad hominem</hi>, welke niet gevoegelijk kunnen worden bestreden, om redenen, die ik wel niet zal behoeven toe te lichten. Nu eens heet het: ‘Ja, in rijke huizen, zoo als hier, hebben de dienstboden het zóó goed van eten en drinken en alles, dat arme familiebetrekkingen zich gelukkig zouden rekenen, als zij in hunne plaats stonden.’ Dan weder: ‘Ja, dat tante goed huishouden kan uit eene ruime beurs, dat is geen wonder; maar mijne arme moeder kan huishouden met weinig.’ Deze en dergelijke aanmerkingen, wil ik zeggen, heeft zij zoo bij herhaling en zoo onder allerlei vormen te berde gebragt, dat mijn oom, zonder het zelf te willen of te weten, ongemerkt tot de overtuiging is gekomen, dat zijne vrouw, met wier huishoudelijk bestuur hij zoovele jaren achtereen tevreden is geweest, eigenlijk volstrekt geen verstand heeft gehad van huishouden, en dat zij daarin een lesje zou kunnen nemen van dit jonge meisje. Mathilde's haan kraait altijd koning, en als tante zich daartegen somwijlen verzet, dan zegt oom: ‘Och, moeder! hoe kunt gij toch zoo malen; waarom zou het arme kind het genoegen niet mogen hebben, dat in te rigten, zoo als <hi rend="i">zij</hi> het goedvindt? Voor de jongens zijt gij altijd eene goede moeder geweest; maar ik
begin wezentlijk te gelooven, dat gij niet even onpartijdig en goedgunstig denkt over de lieve Mathilde, die, met dat al, als eene beminde dochter voor u moest zijn.’ Op zulk eene aanmerking zwijgt tante, en strijkt voor Mathilde de vlag. De bijzonderheden die het jonge meisje inrigt, <hi rend="spat">zooals</hi> <hi rend="i">zij</hi> <hi rend="spat">het goedvindt</hi>, strekken intusschen tot niets anders, dan om al het genoegen, dat vroeger in onzen huiselijken kring
<pb n="767"/>heerschte, daaruit te bannen. Het zijn eigenlijk slechts bagatellen, maar die juist de proef op de som leveren, dat kleinigheden het meest in staat zijn, om het dagelijksch leven te veraangenamen of te verbitteren. Onder anderen wil ik enkel de instelling vermelden, dat de linnenmeid een groot gedeelte van den dag en den ganschen avond in de huiskamer moet zitten, opdat Mathilde haar aanhoudend onder haar dadelijk toezigt zoude hebben. Dit alleen reeds is natuurlijkerwijze voldoende, om alle vertrouwelijkheid uit ons huiselijk verkeer gebannen te houden. Tante is altijd beschouwd als eene degelijke en voorbeeldige huishoudster. Nu spreekt het van zelfs dat het haar ijselijk moet grieven, te zien hoe een ander, ongeregtigd, alle gezag en alle bestier uit hare handen neemt. Mathilde berispt, beknort en bestraft de dienstboden; zij zendt hen weg, als het haar goeddunkt, zonder dat tante er iets tegen doen kan; want zij weet aan alles wat zij doet zulk eenen glimp te geven, dat oom haar altijd in het gelijk stelt. Er heerscht eene spanning, eene gedwongenheid in ons huis, zoo als wij vroeger nooit gekend hebben: tante's humeur is op verre na niet meer zoo aangenaam als het voorheen plagt te zijn; en het humeur van oom is er ook alles behalve op verbeterd. Onze dagelijksche avondgezelschappen, die zich vroeger kenmerkten door gulle hartelijkheid en ongedwongene opgeruimdheid, waar verscheidene vrienden, jongen en bejaarden, hun genoegen plagten te vinden, en die mijn broeder en ik nooit zouden hebben misgeloopen, zijn tegenwoordig geheel en al vervallen. Ook oom zelf ondervindt den onbehagelijken invloed van die veranderingen, zonder dat hij er voor durft uitkomen. Zijne grootste uitspanning is des avonds een kaartje te kunnen spelen met een paar oude vrienden of, als die er niet zijn, met mijn broeder en mij; vooral wanneer hij nu en dan aan podagra lijdt, is dat zijn grootste vermaak: maar Mathilde veroordeelt het kaartspel als eene afschuwelijke zonde, en
zegt: ‘Bij moeder mogten er nooit kaarten in huis komen; menschen, die moeite hebben om rond te komen, zouden God tergen als zij hun geld nog gingen verspelen er bij. Dat is nu hier in huis wel een ander geval; maar toch: beschaafde menschen kunnen hun tijd wel met edeler uitspanning doorbrengen, ver-<pb n="768"/>beeld ik mij.’ Om intusschen die ‘edeler uitspanning’ te bevorderen, schijnt zij niets te kunnen uitdenken. Mijn broeder en ik hebben daartoe eene poging aangewend, door des avonds iets voor te lezen; doch daar onze toehoorders niet allen op den zelfden trap van ontwikkeling stonden, is de poging mislukt. Wij kozen natuurlijk boeken, die òf door hunne nieuwheid de belangstelling verdienden, òf algemeen werden geroemd; maar zoodoende gebeurde het, dat oom somwijlen gansche avonden moest zitten luisteren naar dingen, die zoo goed als hebreeuwsch voor hem waren. Onder anderen een werk, dat veel opgang gemaakt heeft, ‘Amor en Psyche,’ is ons voorgelezen door Mathilde; maar al de avonden, die dat geduurd heeft, zat oom, die in de mythologische poëzij een volslagen vreemdeling is, te kijken met een gezigt of hij zijn doodvonnis hoorde voorlezen. Op het laatst is die ‘edele uitspanning’ dan ook geheel en al te niet geloopen.</p>
<p>Allerbevreemdendst is de wending, welke opvoeding en gewoonten hebben te weeg gebragt in Mathilde, daar de grondtrekken van hare jeugdige ziel haar bestemd schenen te hebben tot iets beters. Ik vergelijk haar menigmaal bij de allegorische voorstelling van een nieuw land, van eene pas gestichte volkplanting, waar alles zich draait rondom hetgeen onmisbaar noodig is voor 's levens onderhoud, rondom bedrijf en nijverheid, waar een strenge regel geldt in alle moraal, zonder de minste uitzondering te dulden, en waar alles gebannen is, wat voor ons andere Europeërs en ouderwetsche christenen 's levens genoegen uitmaakt. Ik zou een boek kunnen vol schrijven met anekdoten, die daarvan het bewijs leveren; doch ik zal mij bepalen bij eene enkele, die te meer indruk op mij gemaakt heeft, omdat die mij zelven aangaat. Onlangs kwam Mathilde voorbij de voorkamer, waar ik juist stond te praten met mijn kleermaker. Loffelijker gewoonte bleef zij voor de opene deur staan, kwansuis in beraad of zij de tegenoverliggende kamer wilde ingaan, doch eigenlijk met geen ander inzigt, dan om af te luisteren wat ik met dien man sprak. Zoo doende hoorde zij, dat ik mij verontschuldigde zijne rekening niet in eens te kunnen voldoen; maar dat ik mij verbond hem te betalen in zekere termijnen, waarmede de man dan ook zonder de
<pb n="769"/>minste tegenbedenking genoegen nam. Toen hij vertrokken was en ik weder in de huiskamer kwam waar zich ook mijne pleegouders bevonden, begon Mathilde mij te kapittelen: ‘Het is nog al fatsoenlijk,’ riep zij uit, ‘kleeren te laten maken die gij niet kunt betalen!’ - Ik antwoordde zeer bedaard, dat ik ze wel betalen kon; maar daar ik, zooals haar bekend was, mijne kleeding bestreed uit hetgeen ik verdiende met les geven, en die verdiensten niet anders inkwamen dan bij kleine bedragen te gelijk, was ik ook verpligt te betalen met kleine sommen te gelijk. Zij hervatte, dat het dan pligtmatig zoude zijn, eerst het geld, dat met kleine sommen te gelijk ontvangen werd, op te garen tot men genoeg bij een had om nieuwe kleederen te bestellen en die kontant te betalen; en toen ik daarop antwoordde, dat ik toch in dien tusschentijd niet met eene gelapte broek kon loopen, hernam zij: ‘Ik zou niet weten waarom niet, daarin steekt volstrekt geene schande! Mijn arme broeder heeft een heelen tijd met eene verstelde broek moeten loopen; omdat wij geene nieuwe konden bekostigen, en zijne mede-studenten hebben hem toch niets te minder er om geacht - integendeel!’ Ik had haar kunnen antwoorden, dat het studenten-leven van haren broeder, naar hetgeen ik er van gehoord had, van zoodanigen aard was geweest, dat eene verstelde broek er hoegenaamd geene schande meerder aan konde toebrengen; doch ik begreep dat het verstandiger was te zwijgen.</p>
<p>Nu ben ik genaderd tot het punt, waarnaar gij denkelijk het meest verlangend zijt, namelijk: wat betreft de door u gevondene mand en de gissingen die gij gemaakt hebt op grond van hetgeen er in zat. Juist is het, dat het mandje uit een rijtuig is gevallen in de nabijheid van de Westerpoort; doch niet uit onachtzaamheid van de eigenares, maar door mijn toedoen. Verleden voorjaar was Mathilde eenige dagen gaan doorbrengen bij hare moeder, en toen wij haar terug verwachtten, moest ik, op verlangen van oom, haar gaan afhalen met rijtuig. Een goed eind weegs deden wij den togt zonder haken en oogen, tot dat wij in het gezigt kwamen van Koppenhagen; nu zeide zij mij dat zij een honderd jonge spersies bij zich had, als eene kleine verrassing voor oom en tante. Zij liet het rijtuig stilhouden, pakte
<pb n="770"/>die spersies zorgvuldig in een naaizak, dien zij op den schoot had, wikkelde toen dien zak even zorgvuldig in een omslagdoek, en verborg toen het pakje onder haren mantel, zeggende, dat zij dit een en ander deed om er geen accijns van te betalen. Ik bragt haar te vergeefs het verkeerde en het ongerijmde van hare handelwijze onder het oog, en zeide dat de accijns slechts eenige centen kon bedragen, en dat <hi rend="i">ik</hi> die des noods zou betalen, maar dat zij de spersies moest aangeven. ‘Ja wel, gij speelt liever den grooten heer,’ riep zij, ‘dat begrijp ik wel. Bij u komt het er op geen geld aan - als gij te kort komt, dan kan oom het er bijpassen!’ - Wij geraakten in zulk eene warme woordenwisseling, dat ik, toen wij in de nabijheid van de Westerpoort kwamen, verklaarde, dat ik de schande niet wilde bijwonen, haar in het kommiesen-huisje te zien brengen, blootgesteld aan eene ruwe bejegening, waartoe zij zelve aanleiding gaf. In mijne opgewondenheid sprong ik meteen uit het rijtuig, en zal toen waarschijnlijk het mandje medegesleept hebben. Intusschen hield ik toch het rijtuig in het oog; en toen ik zag dat Mathilde er gelukkiger doorkwam dan zij verdiende, spoedde ik mij te voet naar huis, waar ik bijna gelijktijdig met haar aankwam. Toen het rijtuig uitgepakt en het mandje vermist werd, zag ik mij natuurlijk door allen in het ongelijk gesteld; en aan Mathilde's klaagliederen over haar verlies scheen geen einde te zullen komen. Den volgenden morgen echter vereerde tante haar een smaakvol naaikistje en een keurig uitziend psalmboek, bij wijze van schadeloosstelling voor haar verlies, en zeide: ‘Nu moet gij over het mandje niet meer spreken; en wij zullen ook maar geene advertentie plaatsen, want het verlies is te gering om er zooveel geloop en gemaal voor te heben!’</p>
<p>Eer ik verder ga met mijn verhaal, moet ik tegen eenige uwer gevolgtrekkingen opkomen, aangaande de onderscheidene in het psalmboekje gevondene voorwerpen. Het boek zelf, gelijk gij zeer juist gegist hebt, is een geschenk, aan haar vereerd bij gelegenheid toen zij hare belijdenis gedaan heeft. Wat de recepten betreft, weet ik u niets te zeggen; vermoedelijk echter zijn die gebruikt om <hi rend="spat">witte voeten te krijgen</hi>; maar wat de hoveniers-rekening aangaat, is de ware toedragt der zaak zoo hemelsbreed verschillend
<pb n="771"/>van hetgeen gij u daarvan voorsteIt, dat men er waarlijk over zou kunnen lagchen en weenen beiden. De zaak is deze: Oom, die nu en dan wel eens alleen gaat wandelen, zeide eens op een dag toen hij van zulk eene wandeling te huis kwam, dat hij, van het Hulpkerkhof komende, het graf van zijnen broeder (mijn dierbaren vader) in zulk een vervallen staat had gevonden, dat het hem leed had gedaan, en dat hij daarom bij een hovenier op Nörrebro geweest was, met wien hij een akkoord had getroffen om voor eene zekere som een en ander op het graf te laten planten. Mathilde sloeg, gelijk men dat noemt, een gat in de lucht over het geld dat die hovenier daarvoor hebben moest; zij noemde het eene afzetterij, en vond het overigens eene noodelooze uitgaaf. Nadat zij nu een paar dagen 's morgens zeer vroeg uitgegaan was, kwam zij bij oom met eene rekening van den hovenier, dien zij ruim 8 gulden minder betaald had dan de aanvankelijk bedongene som, daar zij hem eenige andere boomen en bloemen op het graf had laten planten, dan de eerst aan hem bestelde. De door haar thans gekozene, zeide zij, waren meer dan voldoende voor hetgeen waartoe ze moesten dienen; en de hoveniers-jongen stond in den gang te wachten op betaling. Oom gaf haar een bankbriefje van 25 gulden, en daarmede ging zij de kamer uit om de rekening te voldoen. Terugkomende gaf zij aan oom de acht gulden, die zij op het bankbiljet terug had ontvangen, doch hij liet haar die houden met de woorden: ‘Die zijn voor u, mijn kind! wat gespaard is, is verdiend!’ Mathilde wendde zich nu tot mijn broeder Lodewijk, en zeide: ‘Mag ik u dit acacia-blaadje vereeren, als een aandenken aan het graf uwer ouders?’ Maar hij wilde het niet aangemen, en gaf haar ten bescheid: ‘Houd het zelve maar, als een aandenken aan de voordeelige moeite die gij u getroost hebt. Zoodoende wordt een treurig aandenken een aangenaam souvenir!’ - Dit nu zijn waarschijnlijk de acacia-blaadjes, die
gij in het psalmboekje gevonden hebt met de bedoelde rekening en de drie haarlokjes, welke ik mij herinner dikwijls in Mathilde's bezit te hebben gezien. De twee van grijs en bruin haar, zijn van oom en tante; ik ben er bij geweest toen Mathilde zoolang gefleemd heeft tot haar die gegeven zijn, op den dag toen zij hare belijdenis gedaan
<pb n="772"/>had, en toen zij vervuld was van dankbaarheid voor al de goedheden haar bij die gelegenheid door oom en tante bewezen. Wat het derde, roodachtige haarlokje betreft, dat is niets anders dan haar van een jongen hond. Gij zult daarover lagchen! Maar ik voor mij heb dit altijd een trek gevonden, die mij, van al wat ik ooit van Mathilde gezien heb, het best is bevallen. Voor dat goede dier was zij uitermate goed geweest, toen het dood was had zij het beweend met opregte tranen; en dat zij nu een lokje van zijn haar in haar psalmboekje bewaart bij andere reliquiën, is de eenige kinderlijke en naïve trek, dien ik ooit van haar gezien heb. Zoo wil ik het ook tot hare verdienste rekenen, dat een welgesteld en allezins achtenswaardig man, en nog wel iemand van aanzien, reeds over de anderhalf jaar naar hare hand heeft gedongen, zonder dat het hem tot op dit oogenblik is mogen gelukken haar jawoord te verwerven; en dat zij, toen hare moeder daarover ten hoogste misnoegd was, als reden voor hare weigering opgaf, dat die man haar te leelijk was. Ik heb dan ook duidelijk kunnen merken, dat zij gedurende het laatste jaar al het mogelijke doet om lief en vriendelijk te zijn tegen mijn broeder, die inderdaad een knappe en goed uitziende jongen is. Deze bijzonderheid nu zou wel in staat hebben kunnen zijn mij te nopen, mij langzamerhand mot haar te verzoenen, indien ik niet bij verschillende gelegenheden duidelijk had begrepen, dat het louter eene fijne berekening is van haren kant, naardien zij door een huwelijk met Lodewijk zoo goed als verzekerd is, dat het grootste gedeelte van het vermogen mijner pleegouders in hare handen zou komen. Op hare listige manier heeft zij het reeds zoover weten te brengen, dat oom, die door haar het eerst op dat idée is gebragt, thans niet beter weet of het is een plan dat allereerst bij hem is opgekomen. Ik heb dit reeds lang gemerkt en ik heb er Lodewijk van verwittigd; doch de manier, waarop hij mijne waarschuwing
heeft opgenomen, heeft mij de overtuiging verschaft, dat Mathilde nooit mijne schoonzuster zal worden. Op den 10 April, toen uw geëerd stuk in den <hi rend="i">Vliegenden Bode</hi> opgenomen was, leverde het huis van mijn oom het schouwspel van de grootste opschudding; want wij hadden juist het middagmaal gebruikt, toen Mathilde's hierboven bedoelde aanbidder de kamer in
<pb n="773"/>kwam stormen, met een nommer van dat blad in de hand; hij was buiten zich zelven van verontwaardiging, dat er een stuk van zijnen brief aan Mathilde publiek in eene courant gedrukt stond; hij had de drukpers altijd geschuwd als de pest, zeide hij, en dat nu juist hèm zoo iets moest overkomen, en dat nog wel door een meisje, dat hij opregt beminde en dat hij gelukkig wilde maken! Het duurde lang eer wij hem begrepen; maar eindelijk nam ik het blad uit zijne hand, en las uw ingezonden stuk hardop, tot niet weinig verwondering van ons allen. Met behulp van Lodewijk en van mij gelukte het Mathilde eindelijk mijnheer den justitie-raad (want dien titel droeg haar aanbidder) eenigzins tot bedaren te brengen en hem te doen begrijpen, dat niemand, en wel het minst van allen de schrijver van het bedoelde stuk, wist van wien hier eigenlijk sprake was; en dat overigens niemand dan hij zelf en Mathilde wist wat er in zijnen brief gestaan had, niemand dan wij nu, daar hij het nu zelf aan ons bekend had gemaakt. Mijne tante zeide: ‘Kom, de geheele zaak is eene grap, louter geschreven om de menschen eens te laten lagchen. Wel tien jaar geleden heb ik nog eens iets van dien aard gelezen in een Duitsch boek.’ - ‘Neen, tante!’ riep Mathilde, ‘het lijdt geen twijfel dat die mijnheer mijn mandje gevonden heeft, en dat hij het opregt meent! Het wonderlijkste er van vind ik, dat hij bijna alles zoo precies raadt gelijk het werkelijk is!’ - ‘Ja,’ zeide Lodewijk, ‘dát vind ik ook. En mij dunkt dat gij dadelijk het mandje moet opvragen, en u bekend maken aan zulk een eerlijken en vurigen aanbidder. In uwe plaats zou ik verlangend zijn om met zulk een vrijer kennis te maken!’ - ‘Hé, vindt gij dàt?’ zeide Mathilde eenigzins geraakt; ‘nu, dan zal <hi rend="i">ik</hi> u nu eens laten zien, dat ik zulk een vrijer zeer goed missen kan!’ - Mijnheer de
justitieraad kon geene woorden genoeg vinden om Mathilde over deze repliek te prijzen, terwijl oom zich boos maakte op Lodewijk, en driftig verklaarde: dat hij liever honderd rijksdaalders uit zijn zak wilde geven, dan zijnen naam en dien van zijne familie-betrekkingen bekend te gaan maken - vergeef mij zijne uitdrukking - aan zulk een mallen kwast, die in eene courant ging vrijen naar een meisje, dat hij in het geheel niet kende en wier geluid hij nooit gehoord had.
<pb n="774"/>‘Lieve Mathilde!’ riep de justitie-raad eindelijk; ‘laat hem het mandje houden, en laat hij er zich vrolijk mede maken zijn leven lang!’ Ik merkte intusschen, dat Mathilde zeer behendiglijk het dagblad ter zijde wist te leggen, en dat zij het even behendiglijk medenam toen zij ons eene poos later verliet en naar hare kamer ging. Maar na dien tijd is er nooit meer over die zaak gesproken.</p>
<p>Al die bijzonderheden hebben nu echter onverwacht eene geheel nieuwe wending genomen. Eenige dagen geleden te huis komende, vond ik mijn oom met Lodewijk in eene alles behalve vriendelijke woordenwisseling. Tante zat aan haar werktafeltje bezig, zonder zich in den strijd te mengen; doch aan het gedurig verschieten van hare gelaatskleur en aan geheel haar uiterlijk zag ik wel, dat het haar alle moeite kostte te zwijgen. Zoodra oom mij gewaar werd, riep hij: ‘Zoo, Christiaan! zijt gij daar ook? Dat doet mij goed: want nu kan ik u en uwen broeder beiden eens in eens kort en goed zeggen, waar het op staat; want ik begrijp dat gij degene zijt, die hem opstookt!’ En nu begon hij, telkens naar adem hijgende van opgewondenheid, te vertellen, hoe hij Lodewijk had aangeboden, hem op eene behoorlijke manier in zijn huishouden te zetten en hem een fatsoenlijk bestaan te verzekeren, als hij met Mathilde wilde trouwen. ‘En Mathilde, het lieve kind,’ zeide hij, ‘is bereid zich te schikken naar mijnen wil. Zij is eene gehoorzame brave dochter, en ik ben niet van plan haar achter de hand te stellen voor twee deugnieten, gelijk gij zijt. Spreek op,’ riep hij tegen Lodewijk, ‘wat hebt gij aan te merken op dat lieve en verstandige meisje?’ - ‘Dat zij zoo ijselijk verstandig is,’ antwoordde Lodewijk, ‘zòò verstandig, dat men geen spoor van jeugd meer bij haar ontdekken kan. Zij bezit al de kenmerkende hoedanigheden van den ouderdom: gierigheid, heerschzucht, achterdocht, en eene eenzijdige wijsheid, die zij opdringt aan iedereen. De jeugd moet goed van vertrouwen zijn, opgeruimd van gemoed, ongedwongen en hartelijk, het beste hopen, het beste gelooven, het heden genieten en dweepen over de toekomst.’ Zoowel mijn oom als Lodewijk werd hoe langer hoe driftiger bij ieder wederwoord, en toen oom eindelijk zeide, dat de jongelieden tegenwoordig de voorkeur gaven aan coquetten en
pret-<pb n="775"/>zoeksters, toen ging Lodewijk zoo ver in zijne drift, dat hij antwoordde: ‘Nu ja, ik geef de voorkeur aan eene coquette, aan eene pretmaakster, die alles niet even zwaar tilt, die opmaakt wat ik verdien, maar er vervolgens berouw over heeft en tevreden met mij is in mijne bekrompene omstandigheden; die mij 's zondags gek aan mijn hoofd maalt, maar 's maandags met zoete woorden en heete tranen komt vleijen of ik niet langer boos op haar zal blijven; en zoo de gansche week door. Dat alles vind ik oneindig verkieslijk boven een meisje zòò vol deugd en zòò vol verstand.’ Nu werd oom zoo kwaad, dat hij niet alleen Lodewijk, maar ook mij, gebood dadelijk zijn huis te verlaten en nooit weder onder zijne oogen te komen. Mathilde, zeide hij, zou nu voortaan zijn eenigste kind wezen. Zonder een woord meer te zeggen begaven wij ons naar de deur. Maar nu stond tante op, en gebood ons te blijven. Langzaam en oogenschijnlijk bedaard, maar bleek en van inwendige gemoedsbeweging bevend, naderde zij ons, en sloeg den eenen arm om Lodewijk en den anderen om mij heen, waarop zij zich tot haren man wendde, en zeide: ‘Deze twee zijn <hi rend="spat">mijne</hi> kinderen. Van hunne vroege kindschheid af aan heb ik hen opgebragt en liefgehad. En dat hebt gij even als ik. Zij hebben ons nooit reden gegeven tot klagen; en verstoot gij nu die twee brave jongens, dan kunt gij ook mij verstooten: want ik verlaat hen niet!’ Oom stond geheel en al verbluft; en tante vervolgde op gemoedelijker toon: ‘Denk eens terug, Frederik! Dertig jaren lang hebben wij altijd hartelijk en eendragtig met elkander doorgebragt, en zijn wij gelukkig geweest. Moet nu uw zusterskind ons gaan scheiden? Ik ben niet langer vrouw hier in huis. Gij zelf zijt hier geen meester meer. Mijn besluit is genomen: ik kan zulk een leven niet langer leiden. Mathilde zal er uit, of ik. Geef mij de renten van hetgeen ik u medegebragt heb ten huwelijk:
dan heb ik omstreeks 600 gulden inkomen 's jaars; maar met zuinigheid en overleg zal ik er met mijne beide neven wel van rond zien te komen - en met hen verlaat ik uw huis!’ - ‘Maar, moeder! denkt gij dan dat ik het zòòver zal laten komen?’ riep oom, met al de kenteekenen van schrik en ontsteltenis op het gelaat. - ‘Welnu dan,’ hervatte zij, ‘als gij dan toch nog iets om uwe oude vrouw
<pb n="776"/>geeft, roep dan onze goede dagen van voorheen weder in het leven; zend Mathilde terug naar hare moeder, geef haar jaarlijks eene behoorlijke som om in haar onderhoud te voorzien, geef haar een goeden uitzet als zij komt te trouwen, maar zend haar terug naar hare moeder: dan zullen wij alle drie, die hier voor u staan, met verdubbelde liefde van u houden. Wij zijn eigen voor u. Zij is en blijft vreemd.’ - Oom was geheel en al ten einde raad. ‘Nu, jongens!’ zeide hij tegen Lodewijk en mij; ‘blijft dan in Gods naam maar hier! Laat alles vergeten zijn, en laat alles weer wezen als vroeger. Maar, in 's hemels naam, moeder! laat Mathilde ook maar hier blijven?’ - ‘Neen,’ antwoordde tante, ‘als gij wilt hebben dat zij blijft, dan ga ik heen; want ik kan het niet langer zoo uitstaan!’ Met deze woorden verliet zij de kamer. Oom wrong zich in allerhande bogten. ‘Hoe kan zij toch zoo doordrijven!’ riep hij uit. ‘Maar het spreekt van zelfs, dat ik niet van mijne brave vrouw zal scheiden; dan geef ik haar nog liever haren zin. Ik heb nooit gedacht, dat de zaken zòò gesteld waren.’ Dit gezegd hebbende ging hij haar achterna. - ‘Hu!’ zeide Lodewijk, ‘ik moet de ruime lucht in; na deze <hi rend="i">scène</hi> zou het mij niet mogelijk zijn in huis te blijven zitten.’ Ook ik wilde juist de deur uitgaan, toen Mathilde binnentrad. Zij was in de grootste opgewondenheid, en zeide mij, dat zij in de aangrenzende kamer alles gehoord had wat er voorgevallen was. ‘Zij behoeven mij waarlijk niet weg te jagen,’ zeide zij. ‘Ik ben hier gebleven omdat ik dacht dat ik er hun eene dienst mede deed. Maar ik ben volstrekt niet verlegen om een goed heenkomen te vinden. De justitie raad heeft juist van morgen weder zijn aanzoek vernieuwd: eer wij acht dagen verder zijn kan ik mijn eigen huis hebben, als ik dat wil.’ Den
dag daarna verzocht zij om mij eens alleen te spreken, en toen wij onder vier oogen waren, zeide zij: ‘Ik weet wel, neef Christiaan! dat gij en ik volstrekt niet in één schuitje varen, maar met dat al zijt gij de eenigste hier in huis die in staat is zijn verstand te gebruiken; en daarom heb ik u eens in vertrouwen willen spreken, en u verzoeken om mij eene dienst te doen.’ Ik gaf haar ten antwoord, als ik iemand eene dienst kon bewijzen, zonder dat mijn geweten mij dat verbood, dat ik dan altijd voor
<pb n="777"/>een ieder daartoe bereid was. ‘Mijn verblijf hier in huis,’ hervatte Mathilde nu, ‘zou in het vervolg niet zeer aangenaam zijn, al wilde oom mij de hand boven het hoofd houden, en al had hij meer zelfstandigheid dan hij in dit geval getoond heeft. Hier blijven wil ik dus niet; en terugkeeren naar mijne moeder wil ik in geen geval. Indien ik nu met den justitie-raad trouw, zal ik behoorlijk mijne pligten jegens hem weten te vervullen, en ik wil hopen, dat ik met der tijd van hem zal kunnen houden ook. Maar toch vind ik, dat het ligtzinnig en onverstandig van mij zou wezen als ik hem het jawoord gaf, zonder eerst iets te hebben vernomen aangaande dien man, die mij op zulk eene zonderlinge, maar toch zoo heusche wijze om mijne hand heeft gevraagd; want dat hij het eerlijk meent, is duidelijk te merken uit ieder woord; en dat hij mijn mandje volkomen juist heeft beschreven, kan wel niemand beter weten dan ik. Opmerkelijk is het, met hoeveel sympathie hij eene volledige omschrijving heeft gegeven van mijnen persoon. Hij zegt dat hij ruimschoots in staat is een huisgezin te onderhouden. Ik wilde dus gaarne weten wie hij is; en daarom zoudt gij mij veel genoegen doen, als gij hem een briefje zondt op de door hem aangeduide wijze en hem eene plaats bepaaldet waar hij een persoonlijk onderhoud met mij zal kunnen hebben......Gij zet zulk een bedenkelijk gezigt,’ voegde zij er bij; ‘kan dat niet?’ - ‘Ja,’ stotterde ik verlegen, ‘maar die man is een vriend van mij!’ - ‘Wat!’ riep zij uit; ‘kent gij hem?’ - ‘O neen,’ zeide ik, ‘kennen doe ik hem volstrekt niet; maar het is zonneklaar dat het iemand is met eene levendige verbeeldingskracht en een gevoelvol, eerlijk hart. Nu moet gij, om hetgeen ik ga zeggen, niet boos worden, Mathilde! maar zoudt gij nu zulk een man ongelukkig willen gaan maken?’ - Zij lachte eens, en gaf mij ten antwoord:
‘Zoo denkt <hi rend="i">gij</hi>, maar <hi rend="i">hij</hi> zal er anders over denken. Hij is verstandig, en hij waardeert de deugden, die gij niet telt.’ - ‘Maar,’ hernam ik, ‘als ik hem met u in aanraking bragt, zonder hem bekend te maken met dat gedeelte van uw karakter, dat <hi rend="i">ik</hi> nu beschouw als uwe schaduwzijde, dan zou ik hem, naar mijn begrip, misleiden - en dat wil ik niet.’ - ‘Dat verlang ik ook volstrekt niet,’ riep Mathilde; ‘het zal mij zelfs aangenaam
<pb n="778"/>wezen als gij hem alles vertelt wat gij van mij weet. Als gij hem schrijft, zeg hem dan de zuivere waarheid - meer begeer ik niet. Ik behoef, Goddank! niet bang te wezen voor het oordeel van verstandige menschen.’ Op die voorwaarde nu kwamen wij overeen dat ik u zou schrijven, ofschoon aanvankelijk zonder u met Mathilde's naam of met mijn eigen geslachtsnaam bekend te maken. Ik begon toen dezen brief aan u te schrijven; maar eer ik hem af had ging ik toch nog eens naar den uitgever van den <hi rend="i">Vliegenden Bode</hi>, om te zien of ik niet eenige inlichtingen kon bekomen aangaande den onbekenden briefschrijver. Men beloofde mij, navraag naar hem te zullen doen, bij den redacteur van het blad; maar daags daarop ontving ik ten antwoord, dat de inzender van het bedoelde ingezonden stuk ten eenenmale onbekend was. In den boekwinkel van den uitgever zeide men mij overigens, dat na de in het licht verschijning van het bewuste nommer 17 een lang heer, met een zwarten rok aan, eenige malen was komen vragen of er niet een briefje ingekomen was met het opschrift: ‘Belooning voor den eerlijken vinder.’ Die mijnheer was altijd gekomen omstreeks den avond, tegen donker, zoodat men nooit goed zijn gezigt had kunnen onderscheiden; maar sedert de maand Mei had men niets meer van hem gehoord of gezien. Na een aantal woorden dienaangaande den hals te hebben gebroken, zeide men mij, als ik een antwoord in den Vliegenden Bode wilde laten zetten, dat dit dan misschien ook wel zou kunnen worden opgenomen als ingezonden stuk; maar om het den belanghebbende te doen geworden, wist men mij anders geen raad te geven. Toen ik dit aan Mathilde zeide, antwoordde zij: ‘O volgaarne. Laat het maar in den Vliegenden Bode zetten. Er is immers niemand die weet dat <hi rend="i">wij</hi> het zijn, en al mogt deze of gene het soms kunnen raden, dan zal ieder verstandig mensch mijne handelwijze moeten goedkeuren. Iedereen mag altijd weten wat ik doe. Het ware
te wenschen dat alle jonge meisjes zoo zuiver in hare schoenen stonden als ik!’ - ‘Maar oom en tante!’ zeide ik; ‘wat zullen die zeggen?’ - ‘Och kom, er zijn immers meer ooms en tantes; wie zal precies raden dat <hi rend="i">zij</hi> hierin betrokken zijn!’ - ‘Maar mijnheer de justitieraad?’ hernam ik. - ‘O, die weet er van,’ zeide zij; ‘ik
<pb n="779"/>heb hem gezegd, dat deze stap noodwendig vereischt werd voor mijne gemoedsrust, en hij heeft er genoegen mede genomen, daar ik hem beloofde, als dit mislukte, ik hem dan dadelijk mijne hand zou schenken. Hij is wezentlijk een goed man, die voorbeeldeloos van mij houdt.’</p>
<p>Ziedaar! Een onweerstaanbaar verlangen om u te schrijven, om, hoezeer dan ook met neergeslagen vizier, met u in aanraking te komen; bereidwilligheid om u licht te verschaffen aangaande iets, dat u ten minste eenigen tijd geleden bijzonder ter harte ging: deze mijne wenschen, vereenigd met de hoop, dat er bij het lezen van deze regelen misschien ook een licht zal opgaan voor mijnen goeden pleegvader, hebben mij genoopt den zelfden opentlijken weg in deze te bewandelen, die met uw ingezonden stuk is gevolgd door u. Ik ben overtuigd dat ik mij naar mijn beste weten heb gehouden aan de waarheid. Mogt mijne zienswijze de ware niet zijn, dan zal de liefde u wel eene betere aan de hand doen. Denkt gij in mijne nicht gevonden te hebben wat gij zoekt, of hoopt gij die jonge ziel te kunnen opheffen tot den zelfden trap van volmaaktheid waarop de uwe staat - want voor de liefde is zelfs het onmogelijke mogelijk - gelief dan een briefje gemerkt met no. 17 af te geven in den boekwinkel van Schubothe, en meld mij daarin uw adres, dan zal ik de eer hebben mij in persoon ten uwent te vervoegen.</p>
<p>Neef Christiaan.</p></div>
<div type="section">
<head>III. <hi rend="i">Aan Neef Christiaan</hi>.</head>
<p>Mijn onbekende Weldoener!</p>
<p>&nbsp;</p>
<p>Dien naam en mijnen hartelijken dank ben ik u verschuldigd, want gij hebt mij inderdaad eene dienst bewezen zoo groot, dat ik die eene weldaad moet noemen. Hoezeer namelijk het gevondene mandje, met de gedachten en gewaarwordingen, daardoor gaande gemaakt, en den onoverlegden stap, daardoor veroorzaakt, thans van geenerlei invloed meer kan zijn op mijn levenslot, is er toch menig oogenblik geweest, dat mijn aldus opentlijk gedaan aanzoek om de hand van eene mij onbekende schoone, mij met wezentlijke be-<pb n="780"/>zorgdheid vervulde, als een droom, welken men vreest nog te zullen zien verwezentlijken, of als eene oude, nog altijd te betalen staande schuld. Gij hebt mij volkomen gerust gesteld, en daarvoor zeg ik u dank.</p>
<p>In de streelende hoop, dat het lot van een onbekenden vriend u niet geheel en al onverschillig zal zijn, wil ik u thans met de meeste opregtheid bekend maken met al het zonderlinge wedervaren, dat ik door dat mandje gehad heb; en daar ik mij in deze over niets behoef te schamen, wil ik u dat alles mededeelen door tusschenkomst van den Vliegenden Bode, en zulks te meer, omdat ik reeds meer dan eens persoonlijk de overtuiging heb opgedaan, dat verscheidene lezers van dat blad - zonder te vermoeden dat de namelooze schrijver zich op dat oogenblik in hun gezelschap bevond - verlangend zijn om den uitslag te vernemen van het raadselachtige ingezonden stuk in No. 17 - eene belangstelling, die ik niet anders kan beschouwen, dan als een onverdiend geluk, daar ik op zulk eene deelneming volstrekt niet heb gerekend, toen ik mijn eerste stuk schreef. Ik was toen verliefd genoeg, om niet te zeggen kinderachtig genoeg, mij stellig en zeker een gelukkigen uitslag op die poging te voorspellen. De gedachte kwam niet bij mij op, dat de met zooveel opregtheid aangeroepene schoone, zeer wel ongevoelig konde blijven voor mijne beden. Twee dagen, die mij eene eeuwigheid schenen, liet ik verloopen, en toen ging ik met een gejaagd hart naar den boekwinkel van Schubothe, doch keerde terug zwaarmoedig en teleurgesteld. Dit herhaalde ik verscheidene malen, telkens ongeduldiger op den weg daarheen, telkens neerslagtiger op den weg terug. Toen ik zoo ruim eene maand had zien verstrijken, schaamde ik mij nog langer als een gek te loopen en te vragen naar iets, dat ik nu begon te begrijpen nimmer te zullen ontvangen. In de uren van mijne eenzaamheid haalde ik het mandje te voorschijn, en bekeek al wat er in zat; ik las mijn ingezonden stuk in den Vliegenden Bode nog eens over, ik mijmerde en peinsde, en was dikwijls zelf bang dat ik krankzinnig zou worden, terwijl ik de kracht niet had om mij los te maken van eene voorstelling, die niet anders was dan eene ijdele hersenschim. Eindelijk viel
het mij in, dat ik - vreemd genoeg - tot hiertoe te weinig acht had gegeven op
<pb n="781"/>het allerbeste kenmerk van mijne aangebedene onbekende, namelijk op den afgebroken hoektand en op het geheele model van haren mond en van hare tanden, zoo als ik het geluk had dat te bezitten, afgedrukt in het reeds door mij vermelde stukje was. Deze gedachte schonk mij troost en nieuwe hoop, en ik ging met ernst op verkenning uit. Maar ik had nooit kunnen denken, dat het zoo moeijelijk zou zijn de tanden van eene dame goed te zien te krijgen, als mij nu bleek het geval te zijn. Ik liep straat op en straat neer; en alle dames, die ik in de verte eenigzins kon vergelijken bij mijn ideaal, liep ik digt voorbij en keek haar strak in het gezigt. Een verontwaardigde blik, een fronsend voorhoofd, was meestal het loon voor mijne onbeschaamdheid. Gebeurde het al eens, dat deze of gene, in gesprek met eene andere dame of met een heer, of om een voorbijgaanden kennis te groeten, een lief mondje open deed, dan was toch de beweging der lippen zoo schielijk, de tanden kwamen slechts zoo vlugtig te kijk, en vooral de hoektanden kwamen zoo zelden voor den dag, dat ik bij zulke gelegenheden niets konde ontdekken. Ik bezocht schouwburgen en allerlei openbare vermakelijkheden. Te vergeefs! Ik ging tegen mijne gewoonte dikwijls op partijen, knoopte een drukkeren omgang aan met oude kennissen en maakte verscheidene nieuwe. Uit deze verandering in mijne levenswijs meenden vele moeders en dochters te kunnen opmaken, dat ik zwanger ging van een huwelijks-aanzoek. Ik werd dus in verscheidene familiën zeer goed ontvangen, en dacht ieder oogenblik het voorwerp van mijne wenschen gevonden te hebben, doch telkens zag ik bij nadere kennismaking mijne hoop in rook vervliegen. Ik kreeg de gewoonte alle jonge dames strak in haar gezigt, en inzonderheid naar hare tanden te zien. Zoodoende hoorde ik eens een lief meisje tegen een vriendinnetje zeggen, dat ik een paar leelijke, onbeschaamde oogen had, en dat zij niet kon velen dat ik haar aankeek. Doch ik liet mij door niets van
mijn stuk brengen. Ik was onuitputtelijk in het uitvinden van kunstgrepen, om de dames den mond open te laten doen en zoo hare tanden te zien te krijgen.</p>
<p>Eens trof ik in een gezelschap eene jonge dame aan, die veel overeenkomst had met het beeld, dat mij overal ver-<pb n="782"/>volgde. Zij sprak slechts weinig, lachte nog minder, en liet overigens hare tanden in het geheel niet zien. Toen het gezelschap uiteen ging, wist ik het zoo te maken, dat ik haar en haren broeder, die bij haar was, een goed eind weegs zou vergezellen. Het was helder lichte maan, op eenen avond in het laatst van Mei. Onze weg ging over de rijbaan het kasteel voorbij. Toen wij de rijbaan bereikten, kwam ik op den inval te vertellen, dat ik verscheidene geruchten had gehoord over vreemde spokerijen op den ouden Christiaansburgt. Mijne jonge toehoorders luisterden met alle aandacht. ‘Ja,’ zeide ik, ‘een oude man heeft mij verzekerd, als men hier 's avonds om dezen tijd of iets later, met het aangezigt naar den burgt gekeerd, de oogen digt doet en den mond wijd open houdt, dat men dan het gedruisch hoort van paarden en wagens en allerlei geroep en geschreeuw; dat gaat de groote poort in en is precies de wilde jager. Wij kunnen er op het oogenblik de proef eens van nemen, als wij vlak voor het kasteel staan.’ En een paar minuten later bleven wij stilstaan, en ik deed de oogen digt en sperde den mond waagwijd open, en zeide vervolgens: ‘Ja, inderdaad, ik hoor allerlei vreemde geluiden.’ De jongeling kreeg lust om het ook eens te beproeven; hij deed juist wat ik gedaan had, maar begon toen schaterend te lagchen: ‘Ik ben eene boon,’ riep hij, ‘als ik iets anders hoor dan rijtuigen ver weg in de stad en het geroep van den klapperman!’ Nu hield ik niet op of zijne zuster moest het toch ook eens proberen, daar zij, met hare fijnere vrouwelijke organisatie, ook veel gevoeliger moest zijn dan wij, voor alle geluiden uit de geestenwereld. Zij kon geen weêrstand bieden aan hare nieuwsgierigheid en deed wat ik verzocht. Met eene gretigheid als hoopte ik een blik te zullen werpen in
de geestenwereld zelve, naderde ik nu met mijne oogen haren mond, en kon duidelijk zien dat de hoektand, tot mijn bitter leedwezen, niet beschadigd was, maar slechts een weinig korter dan de andere tanden. Ik had echter naauwelijks die ontdekking gedaan, of ik hoorde haren onbarmhartigen broeder roepen: ‘Mimi, pas op! die mijnheer wil u kussen.’ Het meisje had op het hooren van haren naam dadelijk de oogen geopend, en mijn gezigt zoo digt bij het hare ziende, geloofde zij wat haar broeder zeide
<pb n="783"/>en werd zeer boos. Al mijne betuigingen en verontschuldigingen mogten niet baten; en gij kunt u mijne verlegenheid verbeelden, toen mij eenige dagen later verteld werd dat zij mij een onbeschaamden lichtmis genoemd had; ‘of een kwâjongen,’ had zij er bijgevoegd, ‘maar in allen gevalle iemand, met wien geen fatsoenlijk meisje voegzaam in gezelschap kan zijn.</p>
<p>In mijne eenzame mijmeringen kwam ik nu op het denkbeeld, dat het zeer waarschijnlijk was, dat de eigenares van het verlorene mandje buiten de stad woonde, en dat mijn ingezonden stuk in den Vliegenden Bode haar nooit onder de oogen gekomen was. Dadelijk nam ik het besluit de stad uit te gaan. Het was den laatsten Mei. Ik waagde mij eerst nog eenen laatsten keer naar den boekwinkel, waar ik weder het oude, teleurstellende antwoord ontving, en toen ging ik op reis, geheel Zeeland rond, van de eene koopstad naar de andere, van den eenen kennis naar den anderen. Ik zag eene menigte jonge meisjes, mooije en leelijke, eene menigte tanden, gave en beschadigde; maar mijn ideaal vond ik nergens. Dikwijls dacht ik dat ik het op het spoor was; maar het noodlot hield mij altijd voor den gek. Na drie weken op reis geweest te zijn, lieten mijne bezigheden mij niet toe, nog langer uit de stad te blijven. Ook begon ik al die vruchtelooze pogingen moede te worden; en daar ik buitendien begreep, dat de wereld te groot was om zoo op goed geluk naar een beschadigden hoektand te zoeken, al had ik nog zooveel tijd, keerde ik zeer mismoedig naar Koppenhagen terug, met het stellige voornemen niet langer te zoeken en de hoop op het hoogste levensgeluk - eene genoegelijke echtvereeniging - voor goed op te geven.</p>
<p>Den tweeden of derden avond na mijne terugkomst zat ik in mijne eenzaamheid in mijne kamer. Ik was ijselijk droefgeestig, ik voelde mij zoo alleen en verlaten op de wereld, een onverklaarbaar verlangen maakte zich meester van geheel mijne ziel. In die gemoedsstemming verkeerde ik toen de zoon van mijne hospita bij mij kwam, en mij uit naam zijner moeder en van zich zelven in de vriendelijkste bewoordingen uitnoodigde, om bij hen den avond te komen doorbrengen. Ik had juist op de lippen om te bedanken, toen
<pb n="784"/>hij er bijvoegde, dat er ook nog eenige jonge vrienden en vriendinnen zouden komen, waaronder een paar zeer lieve meisjes. En zoo sterk was mijn <hi rend="i">idée fixe</hi>, dat ik mij, in weerwil van al mijne tegenovergestelde voornemens, door zijne laatste woorden dadelijk liet overhalen om de uitnoodiging aan te nemen; en met schaamte over mijne onstandvastigheid voelde ik op nieuw de hoop in mij herleven.</p>
<p>Ik moet bekennen, dat de zoon des huizes geen onwaarheid had gesproken; onder het gezelschap bevonden zich verscheidene zeer lieve meisjes, inzonderheid een, die, naar het mij toescheen, stellig mijne Mathilde moest zijn. Zij nam niet veel deel aan de algemeene vrolijkheid, maar scheen aan kiespijn te lijden, daar zij van tijd tot tijd haren zakdoek tegen een harer wangen hield. Ik hoorde dat sommigen haar beklaagden; en nu naderde ik haar en vernam naar haren welstand. Ik merkte spoedig dat zij mij voor een geneesheer hield, denkelijk omdat de vrouw des huizes en de zoon, wetende dat ik een akademischen graad bezat, mij altijd <hi rend="i">doctor</hi> noemden. Ofschoon ik nu eigenlijk slechts een ‘dokter voor de gezonden’ ben, liet ik haar in den waan waarin zij verkeerde; en daaraan had ik het te danken, dat zij al mijne vragen met zeer veel geduld beantwoordde, en dat zij eindelijk zelfs den mond open deed om mij naar hare tanden te laten zien. Maar, ach! dit overigens allerliefst mondje was ook al weder niet het mondje dat ik zocht; ook hoorde ik nu dat men haar Lize noemde, en dit was niet de naam dien ik in mijn hart droeg. Met dat al wenschte ik toch niets liever, dan mijne aanminnige patiënt van hare pijn te verlossen. Eenige jaren geleden had ik zelf veel van kiespijn te lijden gehad, en, zooals menigeen die daarmede bezocht wordt, had ik er alles voor gedaan. Ik had echter één recept van droppeltjes, waarbij ik zeer veel baat had gevonden. Nu liep ik even naar mijne kamer, schreef eene kopie van dat recept, en onze vriendelijke gastvrouw zond dadelijk de meid daarmede naar de apotheek. Het middel deed de pijn een weinig bedaren; het jonge meisje werd nu uitermate vrolijk, en ik werd door haar overladen met dankbetuigingen.</p>
<p>Een paar dagen later kwam onze dienstmaagd, met een doek gemuilband, kermend mijne kamer in, en verzocht of
<pb n="785"/>ik zoo goed wilde zijn haar ook een <hi rend="i">receppie</hi> te geven voor die droppeltjes, die zij eergisteren voor die jufvrouw uit de apotheek gehaald had. Ik stond juist klaar om de deur uit te gaan, en beloofde haar dat ik de droppeltjes wel voor haar zou medebrengen, hetgeen ik dan ook deed. Ook ditmaal was ik gelukkig in mijne kuur; die eigenlijk niet van mij was, maar van een reeds overleden beroemden medicus.</p>
<p>Reeds kort daarop kwam onze dienstmaagd andermaal bij mij, met een ander dienstmeisje bij zich, dat ook een verbonden gezigt had, en die zij nederig kwam aanbevelen voor de zelfde goedheid, die ik onderlaatst gehad had voor haar. Ik schreef maar weder eene kopie van het wonderdadige recept, en zond haar daarmede heen.</p>
<p>Een dag of acht later zit ik 's morgens in eenzaam gepeins verdiept, toen er zacht aan mijne deur wordt getikt. Ik doe open, en zie een zeer jong en zeer schoon meisje voor mij staan, met een kleiner meisje aan hare hand van acht à negen jaren. Met eene zoet welluidende stem vroeg zij, op een toon, die verrukkelijk in mijne ooren klonk, of dokter A*** hier woonde? Verwonderd over zulk een onverwacht bezoek, liet ik haar binnenkomen en bood haar eenen stoel aan. Zij bedankte echter en wilde niet gaan zitten, maar verzocht mij of ik zoo goed wilde zijn haar nichtje hier, die ‘razend’ was van de kiespijn, eene kies te trekken. Ik antwoordde haar eenigzins verlegen, dat ik geen dokter of heelmeester was, zoodat ik tot mijn leedwezen niet bij magte was haar in dit opzigt van dienst te zijn. Het lieve meisje werd nu ijselijk verlegen, zoo, dat de tranen haar in de oogen kwamen. En terwijl zij naar de deur ging, stamelde zij: ‘Ik hoop dat u het mij niet kwalijk zal nemen. Onze meid heeft mij gezegd dat ik hier moest wezen. Zij heeft kiespijn-droppeltjes; en dat recept, zeide zij, heeft zij hier gehaald.’ Nu begreep ik de geheele zaak. Ik verhaalde aan de jonge jufvrouw hoe het eigenlijk gesteld was met dat recept; doch ik bood haar aan of ik haar, en de kleine patiënt, naar een bekwamen tandmeester wilde brengen, dien ik kende en die niet ver van mij af woonde. Zij sloeg hare schoone oogen naar mij op, scheen zich even te bedenken, en zeide toen: ‘O, asjeblieft! ik zal u zeer
<pb n="786"/>dankbaar daarvoor zijn.’ Ik zette gaauw een hoed op, en spoedde mij met mijn jong gezelschap naar den tandmeester; en nadat deze eene leelijke kies uit het mondje van de kleinste had getrokken, wilde ik de beide meisjes niet aan haar lot overlaten, maar ging mede tot aan haar huis. Onderweg vernam ik van de grootste, dat de kleinste Christina heette, en een kind was van hare zuster; zij noemde mij ook den naam van haren zwager, en vertelde mij, dat zij geene ouders meer had en daarom bij hare zuster en haren behuwdbroeder inwoonde. Aan de deur van hare woning bedankte zij mij allerinnemendst voor de goedheid, die ik haar bewezen had. De kleine Christina neeg voor mij en gaf mij een handje; en toen de deur achter beiden digt ging was het mij juist of ik dit geheele avontuur gedroomd had. Intusschen voelde ik mij in eene uitnemend goede stemming, en het was mij juist te moede, alsof ik het ideaal, waarnaar ik zoo lang gezocht had, eindelijk had gevonden. Het was echter geen oogenblik in mij opgekomen, dat dit meisje mijne onbekende konde zijn. Ik had het kind ‘tante Marie’ tegen haar hooren zeggen; doch dat was zelfs onnoodig geweest, daar ik, ook zonder dat naamsverschil, zeer goed wist dat dit niet de Mathilde was, wier beeld mij dag en nacht voor den geest had gezweefd. Marie had donker haar en donkere wenkbraauwen. Hare bijna kinderlijke, tengere gestalte was lief, maar niet wat men noemen kon bijzonder schoon. Doch nog nooit in mijn leven had ik zulk een innemend gezigtje gezien of zulk eene verrukkelijke stem gehoord; nog nooit had een blik zooveel indruk gemaakt op mijn gemoed, nog nooit was een blik zoo diep in mijne ziel gedrongen. In één woord: het levende beeld verdrong het fantastische ideaal, dat eene schepping was van mij zelven. Ik begon te redeneren aldus: ‘Datgene waarnaar ik met zulk een onuitsprekelijk verlangen heb uitgezien, is toch eigenlijk niets anders dan hetgeen waarnaar ieder man
verlangt: een beminnelijk vrouwelijk wezen, dat men beminnen en zijn eigen noemen kan. Die bedeesdheid, die onschuld en die goedheid van hart, die Marie's geheele wezen kenmerken, ziedaar juist wat mijn ideaal is geweest. Of nu heur haar donker is of blond, of zij groot is van gestalte of klein, enz., dat doet alles niets tot de zaak. Ik
<pb n="787"/>geloof dat ik wijs zal doen als ik dit jonge meisje meer van nabij tracht te leeren kennen.’</p>
<p>Reeds den volgenden morgen begaf ik mij naar Marie's woning, en gaf haar als reden van mijn bezoek op, dat ik eens kwam hooren hoe de kleine Christina het maakte. De moeder van deze, Marie's zuster, beviel mij reeds niet op het eerste gezigt. Zij zag er ijselijk bits en slordig uit. Haar scherp gelaat zette zich echter in eene eenigzins vriendelijker plooi, toen zij hoorde dat mijn bezoek eene oplettendheid was voor haar dochtertje. Marie zat aan eene tafel te naaijen. Christina en nog twee kleinere kinderen stonden bij haar, en keken prentjes. Marie scheen mij dien dag nog aanminniger, dan den dag te voren. Hare uiterst eenvoudige en van zeer goedkoope stof vervaardigde kleeding had iets nets, iets smaakvols. Haar tooverschoon haar zat alsof het geschilderd was. Zij sprak zoolang mijn bezoek duurde geen woord; ik verbeeldde mij, dat zij zich in bijzijn van hare zuster niet op haar gemak gevoelde. Intusschen ontging het mij niet, dat zij mij met een blik van ongekunstelde hartelijkheid groette toen ik heenging, en dat daarbij een hoogroode blos hare wangen kleurde. De vrouw des huizes vroeg mij niet om mijn bezoek nog eens te vervatten, en verscheidene dagen lang peinsde ik op een geschikt middel om nog eens daar aan huis te komen. Eindelijk verzon ik eene boodschap over iets, dat ik met den man zou kunnen afhandelen in een oogenblik, maar dat ik met diplomatieke behendigheid hoopte uit te spinnen in de lengte en in de breedte.</p>
<p>Toen ik mij nu andermaal aan dit op zich zelf volstrekt niet aanlokkelijke, maar voor mij allerdierbaarste huis aanmeldde, werd mij de deur geopend door eene dienstmeid, die mij zeide dat haar heer niet te huis was, maar dat zij hem ieder oogenblik verwachtte, waarom zij mij verzocht zoolang in zijne kamer te gaan. Naauwelijks was ik daar binnen, of mijne aandacht werd getrokken door eene schelle, schreeuwende stem in het aangrenzende vertrek, van hetwelk de deur op een kier stond. Ik merkte al spoedig dat het de stem was van de vrouw des huizes, die op eene hevige manier bezig was uit te varen tegen mijne arme Marie, die haar met engelachtige zachtzinnigheid tot bedaren trachtte
<pb n="788"/>te brengen. ‘Ach, zuster!’ zeide het lieve meisje; ‘gij maakt mij radeloos. Ik kan dien vischdrooger niet tot man nemen: ik sterf liever!’ - ‘<hi rend="spat">Kunt</hi> gij niet?’ schreeuwde de vrouw. ‘Waarom niet? Zulk een knappen man, die zoo rijk is!’ - ‘Ik kan hem niet verdragen,’ antwoordde Marie. ‘Hij is mij te ruw in zijne manieren en te hardvochtig van karakter.’ - ‘Het is te gek om van te praten, dat een meisje als gij, die niets in de wereld heeft, met zulke malle finten voor den dag durft komen! Maar wil ik u eens iets zeggen: mijn man en ik hebben kort en goed besloten, als gij hem niet binnen drie dagen het jawoord gegeven hebt, dan is dààr de deur, hoort gij, en dan kunt gij zien dat gij een goed heenkomen vindt. Wij hebben het zelven al niet te breed, en zullen waarlijk aan onze eigen kinderen niet het noodige onthouden om een ondankbaar en grootsch nest te voeden en te kleeden, die zulk een geluk versmaadt als u thans aangeboden wordt.’ - Marie antwoordde: ‘Eer ik dat geluk aannam, dat mij nu aangeboden wordt, ging ik nog veel liever dienen voor mijn brood!’ - ‘Dienen?’ riep de vrouw. ‘Als wat zoudt gij gaan dienen? Voor zwaar werk hebt gij geene kracht genoeg. Borduren en handwerken verstaat gij ook maar ten halve. En om gouvernante te worden, deugt gij ook niet - want Fransch en Duitsch kunt gij te naauwernood lezen; en muziek kent gij in het geheel niet. Nu vraag ik u, wie zal dwaas genoeg zijn zoo iemand in zijn huis te nemen voor kost en loon?’ - Nu hoorde ik dat de arme Marie in tranen uitbarstte: ‘Zoudt gij en uw man inderdaad hardvochtig genoeg kunnen zijn om mij te verstooten? Ik geloof toch dat ik hier altijd mijn best gedaan heb, om u het werk uit de hand te nemen, en dat gij handreiking genoeg van mij hebt.’ - ‘Die handreiking kan ik wel voor des schouts
deur dragen,’ riep de zuster. ‘Of de pap wat beter geroerd is, of de kinderen wat netter en of de gordijnen voor de ramen wat schooner zijn, dat geeft mij altemaal niemendal. Neen, als gij niet hooren wilt, moet gij maar voelen. Overmorgen komt de vischdrooger weêrom, en dan moet hij het jawoord hebben: dat heeft mijn man hem beloofd. Dus, nu weet gij het: als gij hem afslaat kunt gij uw pakje onder den arm nemen en een goed heenkomen zoeken en langs straat slenteren; kijk dan meteen
<pb n="789"/>eens rond, asjeblieft, of gij mijn naaimandje ook vindt, dat gij onderlaatst verloren hebt.’ - Dat woord ‘naaimandje’ werkte als eene tooverspreuk op mij. - ‘Ach!’ snikte Marie: ‘moet ik dat al weer hooren? Gij weet immers dat ik het niet heb kunnen helpen! dat ik het verloren heb omdat ik uw kind heb moeten dragen, toen het op straat zoo ziek werd dat het niet meer voort kon.’ - ‘Ja, ja, dat is eeuwig en erfelijk uw stokpaardje - de kinderen! Gij hadt den jongen best naar huis kunnen laten loopen, dat had ik liever gehad, dan hadt gij ten minste op het mandje kunnen passen, en nu ben ik het kwijt, en mijn zilveren vingerhoed ook, en alles wat er nog meer in zat dito.’</p>
<p>Ik had reeds lang op den sprong gestaan om te laten hooren dat ik getuige was van haar gekijf; maar het onderwerp interesseerde mij zoo levendig, dat ik de verzoeking om te luisteren niet wederstaan konde. Bij die laatste woorden echter kon ik het niet langer uithouden: ik liep naar de deur, en duwde die open, tot niet weinig schrik van de vrouw des huizes, die uitriep: ‘Lieve hemel, is daar iemand!’ - Met zoo min woorden mogelijk zeide ik, dat ik zat te wachten op de tehuiskomst van haren man, dat ik zonder het te willen gehoord had dat zij over een verloren naaimandje sprak; dat ik er een gevonden had, en dat ik het haar zou brengen.</p>
<p>Eenigzins verwonderd over de wending, die dit avontuur had genomen, bragt ik het mandje nog dien zelfden avond. Ik had het geluk Marie alleen te huis te vinden. Zoodra zij het mandje zag, riep zij uit: ‘Ach neen! dàt is het niet. Het mandje, dat ik verloren heb, was wel de helft kleiner.’ Ik kon deze gelegenheid om eens vertrouwelijk met haar te spreken niet ongebruikt voorbij laten gaan. Ik zeide Marie, dat ik alles gehoord had wat er tusschen hare zuster en haar gesproken was; ik zeide dat het mij leed deed, zulk een lief meisje in zulk eene onaangename verhouding te zien, en verzekerde, dat ik mij gelukkig zou rekenen als ik haar in een of ander opzigt van dienst konde wezen. Zij zag mij aan met hare zielvolle oogen, en zeide toen: ‘Waarlijk, gij maakt dat ik vertrouwen in u stel, en dat ik dankbaar gebruik wil maken van uw aanbod. De tijd heugt mij niet, dat iemand zoo deelnemend en vriendelijk
<pb n="790"/>tegen mij gesproken heeft. Gij kunt mij inderdaad eene groote dienst bewijzen. Mijne grootmoeder van vaders zijde leeft nog. Zij is de eenigste, tot wie ik mijne toevlugt nemen kan. Als gij de goedheid wilt hebben haar een brief van mij te brengen, dan zal ik hem van nacht schrijven, en haar verzoeken of zij zich mijner in mijnen hulpeloozen toestand wil aantrekken.’ Wij spraken nu af, dat ik den volgenden morgen op een bepaald uur zou komen om den brief af te halen, en dat ik zou bellen aan de keukendeur. Marie, die op dat oogenblik alleen in de keuken was, zou dan zelve komen openmaken en mij den brief geven.</p>
<p>Dit alles ging den volgenden morgen juist zoo, zonder den minsten tegenspoed. Ik haastte mij nu naar de woning der grootmoeder, waar ik aan de deur werd ontvangen door een lang, mager, oud, leelijk spook, behoorende tot het genus ‘vrouwelijke dienstboden.’ Zij keek mij aan met hare grimmige oogen, alsof zij mij op wilde eten, en vroeg op een barschen toon, wat ik verlangde. Ik verzocht haar mij bij hare mevrouw aan te dienen, en noemde mijnen naam. Na tamelijk lang in den gang gewacht te hebben, gewerd mij eindelijk de vergunning om de kamer binnen te treden, waar de oude dame zat, die in haar uiterlijk juist het tegenbeeld was van de dienstmeid. Zij was uitermate corpulent, zat in een gemakkelijken leuningstoel, en had op haren schoot een hondje van het ras der moppen, naar evenredigheid nog zwaarlijviger dan de dame zelve. Dit lieve beestje kefte zoo geweldig, dat het mij bijna onmogelijk was, mijne eigene woorden te verstaan; en daar de dame stokdoof bleek te zijn, moest ik mijne spraak-organen derwijze inspannen, dat mijn hoofd er van dreigde te bersten. Toen ik haar den brief overhandigde, vroeg de grootmoeder: ‘Van wie komt die?’ - ‘Van uwe kleindochter!’ schreeuwde ik. - ‘Van de kleine Maria,’ riep zij; ‘wat wil die van mij hebben?’ - ‘Dat zal u zien, als u den brief leest.’ Zij zette haren bril op en brak het couvert open; maar dadelijk reikte zij mij den brief weder over, en zeide: ‘Dat gekriebelkrabbel is mij <hi rend="i">al</hi> te fijn; mag ik <hi rend="i">u</hi> verzoeken, mij die lange ceel maar eens voor te lezen?’ Ik liet mij dat geen tweemaal vragen; maar ik had alle moeite om mijne stem niet te laten
<pb n="791"/>overschreeuwen door het lieve mopje, dat hoe langer hoe grooter keel opzette, hoe luider ik de stem verhief. Het smartte mij, aldus door eene smakelooze voordragt dien brief te moeten verontheiligen, terwijl ieder woord, dat ik las, mij diep in de ziel trof. Zoo hartelijk, zoo vol onschuld en zoo lieftallig was die brief, dat een hart, dat niet van steen was, er onmogelijk ongeroerd bij konde blijven. Maar de grootmoeder, die mij onder de lezing reeds herhaalde malen door uitroepen van afkeuring had gehinderd, liet mij niet eens aan het eind komen, want zoodra zij den eigenlijken inhoud begreep, riep zij: ‘Heere! Heere! het schaap is niet wel bij het hoofd. Zij moest God op hare knieën danken voor zulk een goed huwelijk! Hoe komt zij op het idee, dat ik haar bij mij in huis zou kunnen nemen? Ik leef hier stilletjes en sobertjes met mijne oude meid, en ik ben volstrekt niet gesteld op onrust of op inkwartiering. Gij kunt haar van mij groeten, en zeggen haar dat zij best zal doen, als zij zich schikt naar den wil van haren zwager en hare zuster. Hier bij mij kan zij in geen geval komen!’ Ik dacht bij mij zelven: ‘Dat is toch eene ijselijke familie! Men zou haast zeggen, dat Marie uit den hemel is komen vallen onder al die menschen, zoo groot is het onderscheid tusschen haar karakter en het hunne.’</p>
<p>Ik was met Marie afgesproken, dat ik dien avond, tegen den tijd dat haar zwager met hare zuster gewoon was eene wandeling te maken, bij haar zou komen om het antwoord van hare grootmoeder te brengen. Toen ik nu, ofschoon in verzachte bewoordingen, dat antwoord aan haar bekend maakte, was het arme meisje geheel en al ten einde raad. Op dat oogenblik, toen ik zoo volkomen onder den invloed was van hare beminnelijkheid en van mijne verliefdheid, waagde ik het haar te spreken van den diepen indruk, dien zij op mijn hart had gemaakt van het eerste oogenblik af, dat ik haar gezien had; ik sprak van de wanhoop, die mij vermeesterde bij de gedachte, dat ik haar getrouwd zou moeten zien met een ander; en ik besloot met te vragen, of zij zich met vertrouwen zou kunnen aansluiten aan iemand, dien zij nog zoo weinig kende? Met de reinste openhartigheid gaf zij mij ten antwoord: ‘Ja, dat kan ik. Het is juist of ik u mijn geheele leven gekend heb. Ik verlang
<pb n="792"/>niets liever, dan altijd bij u te kunnen zijn, en ik zal nooit iets willen, dat gij niet wilt.’</p>
<p>Des anderen daags morgens reeds vroegtijdig zocht ik haren zwager op, en deed formeel aanzoek om de hand van zijne schoonzuster, terwijl ik hem natuurlijk bekend maakte met mijne geldelijke omstandigheden. Doch hier werd ik bepaaldelijk van de hand gewezen. ‘Het spijt mij, mijnheer!’ zeide hij, ‘dat gij u niet vroeger aangemeld hebt. Nu heeft de vischdrooger mijn woord. Die man is mijn beste vriend, en iemand, op wien niets valt aan te merken.’ Na nog eenig over en weer praten bekende hij mij, dat er nog een sterker band was, die hem aan den vischdrooger bond, namelijk: eene vrij aanzienlijke som gelds, die deze hem in de laatste jaren van tijd tot tijd geleend had. Het stond niet in mijne magt, dit bezwaar dadelijk uit den weg te ruimen; ik bood echter mijne hulp aan, voor zoover dit in mijn vermogen zoude staan. Doch de zwager oordeelde, dat het wisse altijd beter is dan het onwisse, en geen zedelijke of christelijke betoog-redenen waren verder in staat, den minsten of geringsten indruk op hem te maken. Hij bleef bij zijne weigering, en daarmede kon ik heengaan.</p>
<p>Ik spoedde mij nu naar Marie langs den zelfden weg als den vorigen morgen; doch toen ik aan de keukendeur kwam, hoorde ik de stem van hare zuster daar binnen, en ging heen. Een uur later kwam ik nog eens, maar hoorde toen verscheidene stemmen daar binnen. Tegen den avond waagde ik het nogmaals, en belde toen aan de voordeur. Marie deed open, maar fluisterde mij schielijk toe: ‘Ga naar boven, in de voorkamer: daar is niemand. Wacht mij daar, ik kom dadelijk.’ Een oogenblik later kwam zij werkelijk. Zij was bijna radeloos. Zij wist dat mijn aanzoek bij haren zwager schipbreuk geleden had. Zij had daarover de hevigste woorden gehad, zeide zij. Zij verkeerde in den grootsten angst; want ieder oogenblik werd de vischdrooger verwacht; en de bedreigingen harer zuster om haar op straat te zetten, waren nu in dier voege gewijzigd, dat er besloten was, haar nog heden avond over te leveren aan den gehaten bruidegom, die haar regelregt naar zijne moeder zou brengen, dus - om haar tot de voltrekking van het huwelijk eigenlijk te behandelen als eene gevangene. Ik verzocht haar
<pb n="793"/>ten dringendste, om dadelijk met mij dit huis te verlaten, en voegde er bij, dat ik haar onder de bescherming zou stellen van mijne achtenswaardige hospita, terwijl ik, zonder eene minuut te verliezen, de noodige stappen zou doen voor onze spoedige echtvereeniging, die hare familie, in dit geval, niet konde beletten. Marie antwoordde: ‘O neen! op die manier wil ik het huis niet verlaten, maar wel als gij mij naar mijne grootmoeder wilt brengen. Als ik haar zeg, dat gij mij trouwen zult, en zij hoort dat ik niet voor goed ten haren laste kom, dan zal zij niet weigeren, mij voor eenige dagen te huisvesten.’ - Ik was tevreden als ik haar maar uit haars zwagers huis had; en nadat zij mij een oogenblik alleen had gelaten, kwam zij terug met een hoed op en een doek om, en met een grooten naaizak, waarin zij het een en ander had geborgen. Wij kwamen gelukkig de deur uit, en toen ik op straat was met Marie aan mijn eenen arm en den zak aan den anderen, kwamen mij levendiger dan ooit al mijne gedachten en droomen voor den geest van dien merkwaardigen avond, toen ik het voor mij van zooveel aanbelang geweest zijnde naaimandje gevonden had.</p>
<p>Toen ik met mijne bevende gezellin de woning van hare grootmoeder bereikt en aangebeld had, werd ons de deur geopend door de oude meid, die echter midden in den deurstijl ging staan en ons den ingang versperde, terwijl zij met eene kijvende stem zeide: ‘Zoo, jufvrouw Marie! zijt <hi rend="i">gij</hi> daar? Gij komt er niet in, hoor! Ik heb order om u er buiten te houden, als gij vrijpostig genoeg mogt zijn toch te komen, in weerwil dat uwe grootmoeder het u verboden heeft. Foei! gij moest u schamen zoo 's avonds langs straat te slenteren met jong manvolk.’ Daarop sloeg zij ons de deur voor den neus digt. De arme Marie dreigde van ontsteltenis ineen te zijgen; en nu wendde ik nogmaals al mijne overredingskracht aan, om haar te bewegen mede te gaan met mij. Het vertrouwen dat zij in mij stelde, de genegenheid die zij voor mij had opgevat, en dan vooral hare vrees om naar haars zwagers huis terug te keeren, deed haar eindelijk tot het aannemen van mijn voorstel overgaan. Wij spoedden ons voort met verdubbelde snelheid, bang als wij waren, dat wij in den helderen maneschijn gezien
<pb n="794"/>en dan vervolgd zouden worden, daar men nu stellig Marie wel reeds zoude gemist hebben. Wij kwamen echter gelukkig in behouden haven aan, en mijne hospita verklaarde zich met genoegen en met moederlijke goedhartigheid bereid, het arme kind in huis te nemen. In dezen stillen aangenamen familiekring verplaatst, voelde Marie zich letterlijk als in eene andere wereld.</p>
<p>Den volgenden morgen kwam haar zwager bij mij. Hij begon op een vrij hoogen toon, die echter al spoedig een weinig lager werd gestemd, toen ik hem aan het verstand bragt, dat hij in deze zaak hoegenaamd niets konde uitrigten, daar de wet, in omstandigheden als deze, zelfs haren bijstand niet zou kunnen leenen aan ouders, laat staan dan aan een zwager en eene zuster. Op het laatst werd hij geheel en al gedwee, en zeide met een zucht: ‘Het is eene ijselijkheid! Mijn vriend de vischdrooger is ook al half en half achteruit beginnen te krabbelen; want, ziet gij, een meisje, dat op den loop gaat met een anderen man, is dan toch ook niet bijzonder aannemelijk om er zijne vrouw van te maken. Maar mijn vriend de vischdrooger is, Goddank! een man die zijn verstand gebruikt. Hij wijt het volstrekt niet aan mij of aan mijne vrouw, dat Maria hem zoo behandeld heeft; en onze oude vriendschap zal er, Goddank! volstrekt niet door lijden.’ Twee dagen later bragt ik een bezoek bij dien zwager, en kreeg in der minne zijne toestemming tot mijn huwelijk met Marie, terwijl hare zuster zeide: ‘De malle malloot kan wel zeggen, dat zij meer geluk heeft dan zij verdient.’</p>
<p>Mijne droomen zijn dus op de heerlijkste wijze in vervulling gegaan. Als ik te huis kom, behoef ik niet meer te gaan zitten mijmeren; maar dan vind ik werkelijk een jong, lief vrouwtje, dat al mijne wenschen overtreft. Zij bemint mij, beschouwt mij als haren weldoener, en is aan mij gehecht met hart en ziel. De kleine genoegens des levens, die ik in staat ben haar te verschaffen, zijn nieuw en onbekend voor haar, en zij geniet die met eene kinderlijke blijdschap, welke mij streelt en met een gevoel van verrukking vervult. In een woord: ik geloof niet dat iemand op de wereld gelukkiger kan zijn dan ik ben; en ik zegen het oogenblik, mijn geëerde vriend, toen gij, in uwe billijke
<pb n="795"/>gramschap uit het rijtuig gesprongen zijt, en daarbij het mandje op den grond hebt laten vallen, dat mij, hoe dan ook, een wegwijzer is geworden naar mijn geluk. Intusschen mag ik het niet langer onder mij houden, maar zal het nog heden naar het expeditie-kantoor brengen, waar gij het kunt laten afhalen tegen vertoon van een lapje katoen, gelijk aan dat hetwelk in het mandje zit.</p>
<p>Bij de wending, welke de zaak nu genomen heeft, kan ik zeer goed begrijpen, dat gij onbekend zult willen blijven. Ik beloof u daarom bij dezen, dat ik - hoe aangenaam het mij overigens wezen zou, nader met u in kennis te komen - volstrekt geene moeite zal doen, om achter uwen naam of achter dien van uwe familie te komen. Maar mijne beste wenschen zullen u altijd volgen, u en de uwen, en ook de mij onbekende Mathilde. In weerwil van de schaduwzijden uwer nicht, zooals ik die door uwe beschrijving heb leeren kennen, betwijfel ik toch geen oogenblik, dat haar beter ik, zich met der tijd wel zal doen gelden: ja, ik wil zelfs hopen, dat de huwelijksverbindtenis, die zij nu denkelijk, <hi rend="i">en désespoir de cause</hi>, zal aangaan, daartoe almede zal bijdragen. Want niet meer onder den invloed van eene sluw-berekenende en eigenbelangzuchtige moeder, en zelve in het bezit van dien wereldschen welstand, waaraan zij nu zooveel waarde hecht, zal zij leeren inzien, hoe arm men kan wezen, al is men nog zoo rijk aan aardsche goederen. En dat besef zal haar doen streven naar het bezit van die hoogere schatten, die ik van harte hoop, dat eenmaal haar deel mogen worden.</p>
<p>Ik besluit met den wensch, dat ik eenmaal op mijnen levensweg het geluk zal mogen smaken u te ontmoeten, en dat ik dan gelegenheid zal vinden u te bewijzen, hoe opregt ik ben</p>
<p>Uw Vriend,
<lb/>A***</p></div></div></div>
<div type="chapter">
<interpGrp>
<interp type="secundair" value="itali01"/>
</interpGrp>
<head rend="h3">Het rooverwezen in Zuid-Italië.</head>
<p>Het tijdstip, waarop Victor Emanuel een onbetwist gezag zal uitoefenen in het voormalig koningrijk Napels ligt, naar de tegenwoordige omstandigheden te oordeelen, nog in het verschiet. De strijd, die van het oogenblik dat het zijne autonomie prijs gaf, in Napels woedt, is met de op-<pb n="796"/>dragt van het bestuur des lands aan een der uitstekendste Italiaansche legerhoofden eene nieuwe phase ingetreden. Algemeene belangstelling wekt die strijd, dat nieuwe tooneel van het treffend drama, dat met het overtrekken der Ticino door de Oostenrijkers een' aanvang nam, en welks einde het nog niet gegeven is te voorspellen. Gaat het aan velen na ter harte, of en hoe in Zuid-Italië het pleit zal worden beslecht tusschen het absolutisme en de constitutionele vrijheid, niet minder werkt in dit en dergelijke gevallen het gevoel van belangstelling, dat men heeft in het lot van kleine minderheden, die, al hebben wij geene sympathie voor de zaak die zij verdedigen, toch onze bewondering en ons medelijden opwekken, om de trouw en de volharding, waarmede zij luisteren naar de inspraak van geweten en pligt.</p>
<p>Wij eerbiedigen dit gevoel van belangstelling, dat het hart der menschen eer aandoet, doch omdat hier, zoo als veelal geschiedt wanneer ons oordeel berust op eene, vaak onvermijdelijke, oppervlakkige beschouwing der dingen, het gevaar groot is van door den schijn misleid in dwaling te worden gebragt, is onderzoek naar de gegrondheid van ons medegevoel een wezenlijk vereischte. Passen wij dit toe op de woelingen in Zuid-Italië en vragen wij wie de onvermoeide strijders zijn, die in naam van Frans II tegen Victor Emanuel's gezag strijden? Zijn het jongelingen, wier dweepziek maar vurig geloof het heil hunner ziel afhankelijk stelt van de trouw aan de gevallen dynastie? Oude dienaren der kroon, wier trouw juist in het ongeluk van den vorst haar sterksten prikkel vindt? Mannen van strenge zedelijkheid, die den eed niet willen breken, dien zij eens hebben afgelegd? Zeker, er zijn er die tot die categoriën kunnen worden gebragt, maar het meerendeel van hen, die koning Frans als leuze in hun schild voeren, zijn niets dan gewone bandieten, zoo als wij die uit Italië betreffende reisbeschrijvingen en verhalen kennen. Het is niet de eerste maal dat dit gezegd wordt, en de dagbladen deelen ons iederen dag episoden mede van den oorlog door Cialdini's officieren tegen de ‘roovers’ of ‘bandieten’ gevoerd. Toch wordt het soms betwijfeld, en de vraag gedaan of de regering van Victor Emanuel, niet tevreden zijne vijanden te bestrijden, niet nog bovendien poogt hunne eer te bezwalken. Hoe! zouden
<pb n="797"/>het louter struikroovers zijn, de duizenden en duizenden, die van Calabrië tot Napels verspreid, aan de krijgsmagt des konings van Italië weêrstand bieden? Zou de regering van het pauselijk gebied zich zoo verre vergeten van de hand te reiken aan dieven en moordenaars? Zou koning Frans met zulke bondgenooten zijn troon willen heroveren?</p>
<p>Zeker, het ware te wenschen voor de pauselijke regering zoowel als voor koning Frans, voor de beschaving in het algemeen zoowel als voor de honderd duizenden in het gezegendste land van Europa, voor wie veiligheid van persoon en goed slechts een woord is, dat het een leugen ware dat het de Fra Diavolo's en Cartouches van dezen tijd zijn, die de banier van het absolutisme hoog in de lucht steken. De twijfel, die hieromtrent wel eens geopperd wordt, vloeit daaruit voort, dat tot voor korten tijd slechts weinigen met den inwendigen toestand der Italiaansche Staten bekend waren. Daarom kostte het moeite te gelooven, dat in het midden der negentiende eeuw, in een land, dat zich onder de beschaafde natiën rekende, de vertegenwoordigers van roof en geweld, die de maatschappij in hare grondvesten aantasten, zoo talrijk en zoo stoutmoedig zouden zijn, aan een groot en geoefend leger de handen vol werk te kunnen geven. Die verwondering wijkt, wanneer men weet dat in Napels, gedurende deze geheele eeuw, de bandieten zijn geweest eene magt, een staat in den staat. In het leven geroepen door de despotieke handelingen der regering, die het uitgezogen en radeloos geworden volk er toe bragten naar de bergen en bosschen des lands de wijk te nemen, bestond er nogtans tusschen het rooverwezen en het koninklijke gezag eene geheime sympathie, die zich daaruit laat verklaren, dat het Napelsche absolutisme en het rooverwezen op dezelfde grondslagen rusten: verachting der wet, willekeurige beschikking over der menschen leven en goed. Het is niet op het tegenwoordig oogenblik, dat die sympathie zich voor het eerst in feiten openbaart. Geheel hetzelfde wat wij thans beleven had in het Napelsche plaats, toen in 1799 de Bourbons voor de Fransche legers het land moesten ruimen. Ook toen kwamen van alle zijden de bandietenbenden uit hunne schuilhoeken dagen, om in naam des verdreven souvereins moordende en plunderende het land
<pb n="798"/>door te trekken. En destijds gelukte het eerst na jaren strijds dien maatschappelijken kanker in zijn vernielend werk te stuiten; doch hoe diep hij in het geheele ligchaam van den staat had ingevreten, bleek, toen, na den val van Murat en den terugkeer der Bourbons, de zoo men dacht uitgeroeide rooverbenden weder als uit den grond te voorschijn kwamen. Hoe groot hunne magt in 1815 en daarop volgende jaren was, kan men daaruit opmaken, dat er bandietenvereenigingen bestonden, tot welke men schatte, dat, hetzij door dwang hetzij uit eigene beweging, 30 à 40,000 menschen waren toegetreden. Aan het nemen van maatregelen, om het door de Franschen begonnen werk voort te zetten en tegen de bandieten eenen verdelgingskrijg te voeren werd niet meer gedacht. Enkele op zich zelven staande togten tegen hen ondernomen mogten al deze of gene provincie een poos van roovers zuiveren, wat baatte het op den duur? Het kwaad bleef voortwoekeren en verstopte alle bronnen van 's lands voorspoed. In 1817, toen de Bourbons gerust in hun herkregen rijk heerschten, was hunne regering tot een zoo laag peil gezonken, dat er verdragen in optima forma werden gesloten met hoofdlieden van rooverbenden, waarbij hun vaste, jaarlijksche bezoldigingen werden toegekend, onder verpligting van behulpzaam te zijn in het opsporen van andere, veelal politieke misdadigers (en men weet wie als zoodanig in Napels plagten te worden beschouwd). Dit alles had plaats toen in het land nog eene betrekkelijke rust en orde heerschten. Maar weldra kwamen de omwentelingen, zamenzweringen, opstanden. Wat kon het voortaan de regering schelen, of een groot deel des lands door bandieten werd afgeloopen, zoo zij zich slechts staande hield tegen de vijanden, die zij overal en in ieder meende aan te treffen. De bandieten hadden het immers niet op den troon, maar alleen op de bezittingen der gewantrouwde adelijken en burgers gemunt! Zoo bloeide het rooverwezen voort tot op onzen tijd, zoo kon het komen tot
een' wasdom, die teregt ieders verbazing wekt.</p>
<p>Bij een zoodanigen staat van zaken is het te begrijpen, dat de banden van het eigenbelang de rooverbenden hechten aan de verdreven dynastie. De val van deze moet noodwendig op hunne eindelijke verdelging uitloopen. Van daar
<pb n="799"/>de strijd om zelfbehoud dien zij voeren tegen den nieuwen regeerder des lands, een strijd, die niet ligt te achten is, als men zich voorstelt, dat die mannen in hun gevaarlijk bedrijf gehard, met het land en zijne schuilhoeken bekend zijn en dat zij in list vergoeden wat hun aan geoefendheid ontbreekt. Maar waarom zoeken zij niet tot een vergelijk te komen en zich op aannemelijke voorwaarden te onderwerpen? Het is niet alleen de aanlokkelijkheid van een avontuurlijk leven, of de vrees voor straf, die de bandieten van die onderwerping terughoudt, het is in de allereerste plaats het gevaar dat zij loopen van, bij het staken hunner rooverijen van honger om te komen. Armoede en onkunde, de vruchtbare moeders der meeste maatschappelijke kwalen, voeden bij voortduring het rooverwezen en in een land als Napels, waar handel en nijverheid nog op een lagen trap staan en de akkerbouw sinds eeuwen onder drukkende lasten zucht (men denke aan de afpersingen der geestelijkheid in den vorm van tienden en andere), ontbreekt het zeer velen aan de middelen om op eene eerlijke wijze hun brood te verdienen. Die te krachtig en te trotsch zijn, om het groote aantal bedelaars, die groote kwaal van Zuid-Italië, te gaan vermeerderen, sluiten zich bij eene der bandietenbenden aan. De oorzaak van het rooverwezen in Italië ligt dus in de grondslagen zelven der maatschappij aldaar, en dit is tegen zijne spoedige uitroeijing een groot bezwaar. Cialdini's kogels en bajonetten mogen de rijen der bandieten dunnen en het land van veel angst en lijden verlossen, de zekerste middelen om voor goed deze vlek onzer hedendaagsche beschaving te zien uitgewischt zijn een goed onderwijs, goede middelen van gemeenschap, goede wetten en eene billijke regtsbedeeling. Zoodra Zuid-Italië de zegeningen der vrijheid en der regtsveiligheid in rust zal kunnen genieten, zal het, bevoorregt als het is boven minder door de natuur bedeelde en toch welvarende staten, door zijne ligging,
zijn klimaat en zijne hulpbronnen, eene verandering ondergaan, die door zal dringen tot in de onderste lagen der zamenleving. Onder zulke voorwaarden zal Napels, dat braak liggend land, dat slechts op bearbeiding wacht om een rijken oogst af te werpen, niet lang de minste blijven onder de provinciën van het koningrijk Italië, en zal het tijdstip worden
<pb n="800"/>verhaast, waarop de rooverbenden met hunnen bloedigen nasleep, tot de mythen des lands zullen behooren.</p>
<p>†</p></div>
<div type="chapter">
<interpGrp>
<interp type="secundair" value="turki01"/>
</interpGrp>
<head rend="h3">Turksche regtvaardigheid.</head>
<p>Ofschoon de regtspleging in Turkije, wat hare beginselen en regelen betreft, uiterst gebrekkig en veel aan de willekeur der kadi's of regters overgelaten is, heeft men toch van de regtvaardigheid en onpartijdigheid dier kadi's onderscheidene treffende voorbeelden. Een daarvan, voor welks echtheid de berigtgever instaat, is het volgende:</p>
<p>Een arm man te Smyrna had regtmatige aanspraken op een huis, dat een rijke zich had toegeëigend, zooals dat alleen kan plaats hebben in een land, waar de wetten het eigendomsregt zoo zwak tegenover het geweld beschermen, als in Turkije. De werkelijke eigenaar bragt ten bewijze van zijn goed regt zijne schriftelijke bewijzen te voorschijn; de vermogende indringer had zich, vrij zeker door middel van omkooping, van een aantal getuigen voorzien, ten einde de perkamenten stukken des armen mans van kracht te berooven, en om aan al die getuigenissen nog meer kracht bij te zetten, overhandigde hij den kadi eene beurs met 500 Zechinen (ruim ƒ 2000). De kadi nam de beurs aan - een goed teeken voor den gever!</p>
<p>Het verhoor begon. De arme man verhaalde in het breede zijne geschiedenis en bragt zijne schriftelijke bewijzen te voorschijn. Maar het ontbrak hem aan hetgeen de regtswet eischte om ze te bevestigen en alles te voldingen - aan getuigen. Zijne partij had gezorgd daarvan ten volle voorzien te zijn en in die bewustheid drong hij bij den kadi aan op het uitspreken van een vonnis, dat wel niet anders dan ten zijnen voordeele kon uitvallen.</p>
<p>De regtspleging begon en de rijke trad met zijne getuigen voor den kadi. Deze hoorde hen bedaard aan en vroeg vervolgens aan den armen man, welke getuigen hij had bij te brengen. Op het ontkennend antwoord greep de kadi onder zijne sopha en haalde den buidel te voorschijn, op eenen ernstigen toon zeggende:</p>
<p>‘Gij hebt u ten aanzien van deze zaak zeer vergist, want heeft de arme man zelf geen getuigen ter bevestiging van zijn regt kunnen bijbrengen, - ik heb er hier 500 voorhanden.’</p>
<p>Met deze woorden wierp hij hem den buidel verachtelijk toe en verklaarde den armen aanklager voor wettigen eigenaar van het huis.</p></div>
<div type="chapter">
<interpGrp>
<interp type="primair" value="muhl004"/>
<interp type="secundair" value="groot01"/>
<interp type="secundair" value="frank01"/>
</interpGrp>
<pb n="801"/>
<head rend="h3">De vlugtelingen te Londen.
<lb/>Door L. Mühlbach.</head>
<div type="section">
<head rend="h4">I.
<lb/><hi rend="i">In het logement</hi>.</head>
<p>In een dier logementen te Londen, waaraan de Leadenhallstraat zoo rijk is, zaten in de zoogenaamde gelagkamer drie reizigers bijeen.</p>
<p>Een van hen zat afgezonderd van de beide anderen bij de kagchel, terwijl hij zijne handen op zijne kniën liet rusten, staarde hij somber voor zich heen, of wierp nu en dan een snellen blik door het vertrek. Zijn zwart haar deed de bleekheid zijner wangen nog meer uitkomen en gaf, gevoegd bij zijne armoedige kleeding, aan zijn geheel voorkomen iets onaangenaams en terugstootends.</p>
<p>Geheel anders en toch niet minder ongunstig was het uiterlijk van den tweeden reiziger - een' officier - die, met het hoofd in de hand geleund, in het boek keek, dat voor hem opgeslagen lag. Verdriet en kommer spraken uit zijne trekken, en bange zuchten rezen nu en dan uit zijnen boezem op.</p>
<p>Digt naast hem zat de derde reiziger. 't Was een man van forschen ligchaamsbouw, en wiens gelaat diepen ernst en kalme bedaardheid uitdrukte. Slechts dan, wanneer hij zijn helder oog vestigde op zijne beide reisgenooten, speelde een spotachtige glimlach om zijnen mond.</p>
<p>Met zachte schreden en zich beijverende niemand van hare gasten te storen, liep de dikke waardin op en neer, om de glazen van tijd tot tijd met nieuwen porter te vullen.</p>
<p>Plotseling werd de stilte in de gelagkamer afgebroken door het knallen van pistoolschoten, die men in de nabijheid vernam. En weldra hoorde men daar tusschen in de zachte toonen van een waldhoorn.</p>
<p>‘Hoort gij wel, mijnheer Nordheim,’ zeide de waardin tot
<pb n="802"/>den reiziger, van wien wij het laatst spraken, ‘de goede heer Macdeam is ook weder aan den gang. Och, die goede Macdeam! Ik verzeker u, dat ik dikwijls moeite heb, mijne tranen te weerhouden, als ik op zijn gelaat het verdriet lees, waaraan zijne ziel ter prooi is. Och, het doet mij altijd leed, als ik hem hier in de kamer, zoo stil en zonder een woord te spreken, zie zitten. Hij is zoo gevoelig en vaak, als hij in den tuin, even gelijk zoo even, op zijn instrument zijn lieve lingsliedje speelt, heb ik hem verrast, en zag ik, dat groote tranen langs zijne bleeke wangen vloeiden.’</p>
<p>‘Vrouwentranen in mannenoogen,’ zeide Nordheim, ‘dat schijnt mij even onnatuurlijk, als een pistool in de hand van een meisje!’</p>
<p>‘En waarom zouden mannen niet weenen?’ vroeg de waardin, terwijl zij het glas van den officier weder met porter vulde, dat deze zoo even in eene teug geledigd had.</p>
<p>‘Ja wel, waarom zouden zij niet weenen,’ zeide Nordheim als tot zich zelven, ‘waarom zouden zij niet weenen over hunne gekrenkte regten? Ja waarlijk, er zijn natiën, waar ook de mannen regt hebben tranen te storten, en waar het plengen van tranen het eenigste is wat zij doen kunnen. Zoo moesten wij Duitschers allen naar den Rijn gaan, om onze zwaarden er in te werpen en onze tranen er in te storten. Als dan door onze mannentranen de golven buiten hare oevers traden, het schoone Duitschland overstroomden en jammer en ellende verspreidden, dan konden wij Duitsche mannen ons beroemen, dat wij iets <hi rend="i">gedaan</hi> hadden, wel is waar iets, dat beter aan vrouwen dan aan mannen past, maar och dat er slechts iets gedaan werd, onverschillig wat het zij! Zoo lang wij, die weenen kunnen, het land onzer tranen verlaten en in vreemde landen gaan weenen, zal alles blijven zoo als het is.’</p>
<p>Nordheim had, terwijl hij aldus in zich zelven sprak, het vertrek op en neder gewandeld, toen een hevig gedruisch op de straat plotseling zijn oor trof en hem naar het raam deed snellen.</p>
<p>Twee schuw geworden paarden holden met een rijtuig langs de straat, en het geraas daardoor veroorzaakt, belette bijna, dat men het hulpgeschrei der dame vernam, die smeekend hare armen uit het portier stak.</p>
<pb n="803"/>
<p>Nordheim vloog naar buiten het rijtuig achterna, en het mogt hem eindelijk gelukken, de paarden in de teugels te grijpen en tot staan te brengen. Vervolgens tilde hij de dame, die in eenen bewusteloozen toestand verkeerde, er uit, en droeg haar naar het logement. Hij legde haar op den divan neder, en beijverde zich met de waardin, om hare levensgeesten weder op te wekken.</p>
<p>‘Zij beweegt zich,’ zeide Nordheim, en zich tot de beide andere reizigers wendende, vervolgde hij: ‘laat ons een weinig ter zijde gaan, opdat zij niet door den aanblik van onze, haar geheel vreemde gezigten op nieuw verschrikke.’</p>
<p>Beiden volgden hem naar het andere einde der kamer; doch de officier, steeds achterom ziende naar de dame, werd al bleeker en bleeker, en als thans de vreemdelinge werkelijk de oogen opsloeg en vol verwondering om zich heen zag, ontstelde hij, en verliet haastig het vertrek.</p>
<p>De dame rigtte zich langzaam van den divan op, en de hand der waardin grijpende, zeide zij met een flaauwen glimlach: ‘heb dank voor uwe goedheid! Ik kan mij naauwelijks herinneren, wat er gebeurd is. Ik weet alleen, dat de paarden schichtig werden en op hol gingen! Daarna verloor ik mijne bewustheid.’</p>
<p>‘Het rijtuig kwam hier voorbij,’ zeide de waardin, ‘en toen vloog de heer Nordheim naar buiten, greep de paarden in de teugels, en redde u alzoo het leven.’</p>
<p>‘De heer Nordheim!’ zeide de dame, en vestigde hare oogen op de mannen, wier tegenwoordigheid zij thans eerst bemerkte.</p>
<p>Nordheim trad inmiddels nader. ‘Ik dank u, mijnheer,’ vervolgde zij, ‘voor de mij gebodene hulp.’</p>
<p>‘Ik gevoel mij dubbel gelukkig, u van dienst te hebben kunnen zijn,’ antwoordde Nordheim, ‘want, bedrieg ik mij niet, dan geniet ik het voorregt, in u eene landgenoot, eene Duitsche te begroeten.’</p>
<p>‘Gij zijt een Duitscher?’ vroeg de dame min of meer ontsteld; ‘van waar komt gij? Uit welk gedeelte van Duitschland, uit het Zuiden of uit het Noorden?’</p>
<p>‘Uit het Noorden, als gij wilt,’ antwoordde Nordheim, ‘uit Pruissen.’</p>
<p>‘Ha, uit Pruissen,’ zeide de dame, en haalde ruimer
<pb n="804"/>adem, ‘dat is ver van mijn vaderland, want ik ben uit het Zuiden.’</p>
<p>Inmiddels trad de koetsier binnen en berigtte, dat het kind, hetwelk overreden was, slechts weinig letsel bekomen had, en dat het rijtuig weder in orde was, zoodat zijne genadige meesteres, als zij dit verkoos, er mede vertrekken kon.</p>
<p>‘Dan willen wij gaan!’ zeide de dame, en rigtte eenige woorden van dank tot de waardin. Vervolgens wendde zij zich tot Nordheim, bood hem uit hare portefeuille een kaartje aan, en zeide: ‘ik hoop, mijnheer, dat gij, die de redder mijns levens zijt, wel de goedheid zult willen hebben, mij in mijne woning een bezoek te komen brengen.’ En dit gezegd hebbende, nam zij afscheid en liet zich door Nordheim naar haar rijtuig brengen.</p>
</div>
<div type="section">
<head rend="h4">II.
<lb/><hi rend="i">De houten peer</hi>.</head>
<p>Toen Nordheim in de gelagkamer terugkeerde, vond hij het gezelschap met nog twee mannen vermeerderd. Macdeam was door de waardin uitgenoodigd, om naar beneden te komen, en liet zich nu door haar het plaats gehad hebbende ongeluk omstandig verhalen.</p>
<p>De andere aangekomene trad naar Nordheim toe, en hem de hand biedende, zeide hij in het Fransch: ‘<hi rend="i">vraiment</hi>, gij zijt te benijden! Ik wensch u geluk, dat gij het leven van zulk eene schoone dame heb mogen redden.’</p>
<p>‘Maar wie was toch die onbekende schoone?’ vroeg Armand, en de officier, die juist de kamer binnentrad, herhaalde dezelfde vraag.</p>
<p>‘Dat is mijn geheim,’ antwoordde Nordheim.</p>
<p>‘Welnu, mijn waarde <hi rend="i">chevalier sans peur et sans reproche</hi>, wij zullen uw geheim eerbiedigen!’ zeide Armand lagchend. ‘Laat ons liever op de gezondheid der dame drinken! De avond begint te vallen, en daar wij nu toevallig met ons vijven hier te zamen zijn, stel ik voor, om den avond in elkanders gezelschap door te brengen.’</p>
<p>Dit voorstel vond bijval; men liet zich door de waardin eene bowl punch gereed maken, en weldra zaten nu onze vijf heeren vertrouwelijk met elkander te keuvelen.</p>
<pb n="805"/>
<p>Nordheim sloeg voor, dat ieder op zijne beurt zijne levensgeschiedenis zou verhalen.</p>
<p>‘Wie echter zal beginnen?’ vroeg Armand.</p>
<p>‘Doen wij het naar alphabetische orde!’ antwoordde Nordheim. ‘Wiens naam met een A begint, vertelt eerst en zoo vervolgens naar de rij van het alphabet.’</p>
<p>‘Dan zal ik ongetwijfeld een begin moeten maken,’ zeide Armand, dan volgt, als ik mij niet vergis, de heer Giuseppo Dassa, dan de heer Farenberg, daarna Macdeam, en eindelijk gij mijnheer Nordheim! Ha, wat zijt gij toch slim, gij wist wel, dat gij de laatste zijn zoudt, die aan de beurt lag, en wie weet, of gij ons niet, voor dat het aan u is om te vertellen, weder verlaten hebt! Enfin, ik zal beginnen!’</p>
<p>Armand stond op, en het gevulde glas omhoog heffende, riep hij uit: ‘<hi rend="i">vive l'empereur!</hi> Weg met de Orleans! Dood aan Louis Philips! Daar hebt gij mijne leuze, mijne godsdienst. Nog meer, daar hebt gij mijne levensgeschiedenis! Zij is in deze woorden begrepen. <hi rend="i">Vive l'empereur!</hi> riep mijn vader, toen hij in den slag van Marengo door een kogel getroffen ter aarde stortte, en toen men in het hospitaal zijn arm afzette, herhaalde hij zijn: <hi rend="i">vive l'empereur!</hi> Toen mijne moeder later den invalide een zoon schonk, riep hij: de keizer leve, en hij leve zoo lang, tot dat ik mijn zoon als soldaat naar de keizerlijke armée kan zenden! <hi rend="i">Vive l'empereur!</hi> Dat waren de eerste woorden, die mijn vader mij leerde, het waren tevens de laatste, die hij met stervende lippen sprak. Hij stierf van verdriet over den dood des keizers. En ik, een tienjarige knaap, stond bij het lijk mijns vaders, en onophoudelijk klonken zijne laatste woorden mij in 't oor: <hi rend="i">vive l'empereur!</hi> Die woorden begroef ik in mijn hart en maakte ik tot mijn gebed. Dikwijls knielde ik als jongeling aan den voet der zuil op de plaats Vendôme, en bad tot God, dat Hij mij kracht mogt schenken, om den dood des grooten keizers te wreken, en zijnen zoon in triumf de stad Parijs binnen te voeren. Eens - het was de sterfdag van den keizer - sloop ik des nachts, met immortellenkransen beladen, naar de Vendômezuil. Ik legde er mijne kransen neder en mompelde: <hi rend="i">vive l'empereur!</hi> Eene andere stem herhaalde zacht dezelfde woorden, en fluisterde mij vervolgens in: van dit oogenblik af zijn wij broeders! Volg mij!’</p>
<pb n="806"/>
<p>Half bewusteloos volgde ik den man, die mij aangesproken had, en nadat wij verscheidene straten doorgeloopen hadden, opende mijn leidsman de deur eener woning en wij traden binnen. In een groot vertrek bevond zich eene talrijke vergadering, mijn leidsman stelde mij aan haar voor en zeide: ‘zie, dezen ontmoette ik zoo even, toen ik bij de zuil van onzen keizer ging bidden, hij versierde die zuil met immortellenkransen, en mompelde: <hi rend="i">vive l'empereur!</hi> Heeten wij hem daarom als onzen broeder welkom!’</p>
<p>Zoo werd ik lid der groote zamenzwering, die nog heden in Frankrijk bestaat; zoo mogt ik de hoop voeden, den zoon des keizers behulpzaam te zijn in de verovering van den hem ontroofden troon. Geheele arméecorpsen, officieren en generaals waren bereid hun leven en hun bloed voor Napoleon II ten offer te brengen. Daar stierf hij, de hertog van Reichstadt, en nu wendden zich al zijne getrouwe onderdanen tot den neef des keizers, tot prins Louis Napoleon, en noodigden hem uit, het een of ander te ondernemen tegen Louis Philips! Ik verliet Frankrijk in dienst der heilige zaak, en nam onder bevel van Louis Napoleon deel aan zijnen aanslag te Straatsburg. De afloop daarvan is u allen bekend; de helden moesten vlugten, en mijn vaderland verlatende, ging ik naar Engeland. Niet om rust te nemen, maar om dag en nacht op een middel te peinzen, hoe ik het best mijn vaderland zou kunnen redden. Dat doe ik nog, en zal ik eerst dan ophouden te doen, wanneer mijn vurigste wensch vervuld is. Daar hebt gij mijne geschiedenis, en nu vult de glazen, klinkt en roept met mij: <hi rend="i">vive l'empereur!</hi>’</p>
<p>Nordheim hief niet gelijk de anderen zijn glas in de hoogte, hij stemde niet in met hunnen luiden juichtoon, maar mompelde zacht: ‘ongelukkig het land, dat van zulke patriotten hulp en redding verwacht!’</p>
<p>‘En waarom oefent gij u dagelijks in het schieten?’ vroeg de officier.</p>
<p>Armand stond zwijgend op, haalde iets van onder zijn mantel te voorschijn, en het op de tafel leggende, zeide hij: ‘zie hier, deze houten peer is mijne schietschijf! Vele vruchten hangen zoo hoog, dat men zich eerst dient te oefenen, om ze goed te kunnen treffen.’</p>
<p>Nordheim bekeek met alle aandacht de houten peer, die
<pb n="807"/>voor hem bij nadere beschouwing eene ernstiger en treuriger beteekenis kreeg. Hoe meer hij haar toch bezag, hoe duidelijker het hem werd, dat er een menschelijk gezigt in uitgesneden was, en wel het gezigt van Louis Philips, den koning der Franschen. Thans begreep hij de dagelijksche schietoefeningen van Armand, en met den vinger op de houten figuur wijzende, zeide Nordheim met een veelbeteekenenden blik tot hem: ‘deze schietschijf bevestigt de waarheid uwer vertelling?’</p>
<p>‘Hoe is het mogelijk,’ vroeg Armand, ‘dat deze houten peer dit doen kan?’</p>
<p>‘<hi rend="i">Vive l'empereur!</hi> is uwe zinspreuk, en deze peer hier zegt mij, dat de kreet: <hi rend="i">vive le roi!</hi> nooit de uwe was!’ antwoordde Nordheim.</p>
<p>Armand zeide niets, maar stak zijne houten peer weder in den zak van zijn mantel.</p>
<p>‘En thans is de beurt aan u, mijnheer de Italiaan!’ zeide de officier.</p>
<p>‘Ik ben volkomen tot uwe dienst,’ antwoordde Dassa, ‘en dit te eerder, daar ik mijne levensgeschiedenis in vlugtige trekken op het papier gebragt heb. Het kwam mij echter het best voor, om mij zelven daarin in den derden persoon, even als iemand, die van eens anders lotgevallen verslag geeft, voor te stellen. Ook heb ik aan mijne vertelling een titel gegeven. Luistert derhalve!’</p></div>
<div type="section">
<head rend="h4">III.
<lb/><hi rend="i">La Vendetta</hi>.</head>
<p>Giuseppo was een kind der armoede. Reeds als knaap en later als jongeling, toen zijne moeder hem door den dood ontvallen was, had hij geleerd honger te lijden. Doch Giuseppo had eene liefelijke stem en beminde de muziek. Een muziekmeester, die hem had hooren zingen, nam hem tot zich en deze onderwees hem in de zangkunst. Nu begon hij les te geven in de muziek, en deze lessen stelden hem in staat, om even in zijn onderhoud te voorzien.</p>
<p>Ook had Giuseppo eene geliefde; doch toen hij hare ontrouw ondervond en haar in de armen van een ander verraste, stiet hij haar den dolk in het hart. Van nu af haatte hij de
<pb n="808"/>vrouwen, en hij zwoer, dat hij zich voor de ontrouw der eene op alle andere wreken zou, en hij hield woord.</p>
<p>Op zekeren tijd noodigde een bediende in liverei hem uit, om bij lord Dynhurst te komen, die verlangde dat hij zijne dochter in de zangkunst les zou geven; Giuseppo voldeed aan deze uitnoodiging, de lord ontving hem vriendelijk en bragt hem bij zijne dochter.</p>
<p>Toen Giuseppo tegenover haar stond en het beeldschoone meisje, dat nog naauwelijks de kinderschoenen had uitgetrokken, aanschouwde, zwoer hij bij zich zelven, dat zij de zijne zou worden. Als zij echter het donkere oog tot hem opsloeg, dan was het, alsof eene stem hem toefluisterde: verschoon haar! - - Dagelijks kwam Giuseppo nu in het huis van den lord, om zijne dochter Eleonora onderwijs te geven in den zang.</p>
<p>Weldra bespeurde Giuseppo, dat Eleonora hem beminde en dat het hem weinig moeite zou kosten, met het hart van dit onschuldig meisje een ligtzinnig spel te drijven. Maar zonderling, hij gevoelde medelijden met hare onschuld en met haren vader, wiens eenig kind zij was, en die haar, zonder eenig kwaad te vermoeden, geheel en al aan hem toevertrouwde. Daarom zwoer hij dan ook met eenen heiligen eed, dat hij het meisje zou sparen. Maar nu brak er dan ook voor hem een tijd van bitter zielelijden aan. Duizendmaal had hij haar willen omhelzen en duizendmaal herinnerde hij zich den eed, dien hij bij zich zelven gedaan had. Op hare vragen gaf hij altijd een koel antwoord, en met opzet vermeed hij het, hare betraande blikken te ontmoeten.</p>
<p>Eens was de lord op reis gegaan; aan de zorg van eene oude Engelsche gouvernante en van eene jeugdige kamenier, had hij Eleonora, wier moeder reeds lang gestorven was, toevertrouwd. De oude miss was echter ziek geworden, en de jonge kamenier wandelde met haren minnaar in den tuin, toen Giuseppo bij Eleonora kwam.</p>
<p>Zij vloog hem, innig verblijd over zijne komst, te gemoet. Doch hij beantwoordde die hartelijke ontvangst met eene koele buiging. Dit griefde Eleonora, de tranen sprongen in hare oogen, en zij zeide tot hem: ‘wat deed ik toch, dat gij boos op mij zijt!’</p>
<p>Zij zonk aan Giuseppo's kniën neder, zij hief de armen
<pb n="809"/>tot hem op en zag hem met een kinderlijk smeekenden blik aan.</p>
<p>Giuseppo stiet haar woest van zich, en zeide: ‘laat af van mij, ik haat u!’</p>
<p>Zij echter omklemde zijne kniën, en andermaal vroeg zij: ‘wat deed ik dan toch, dat gij boos op mij zijt?’</p>
<p>‘Wat gij mij deedt?’ zeide hij, ‘o ik zou u kunnen vermoorden, omdat ik u bemin. Gij hebt daardoor mijne rust verstoord en mij beroofd van allen vrede des gemoeds.’</p>
<p>Eleonora was opgestaan, terwijl hij aldus sprak, en toen hij geëindigd had, juichte zij op luiden toon: ‘o mijn God, hij bemint mij!’</p>
<p>Zij omhelsde hem en drukte hem vast aan haar hart. ‘Laat af van mij!’ riep hij.</p>
<p>Te vergeefs. ‘Ik bemin u,’ zeide zij, ‘ik zweer, dat ik u eeuwig beminnen zal.’</p>
<p>Thans kon Giuseppo zich niet langer bedwingen. ‘Gij wilt mij eeuwig beminnen?’ vroeg hij, ‘wilt gij mij dat zweren?’</p>
<p>En zij zwoer het met een plegtigen eed, dat zij niemand anders dan hem zou toebehooren, en toen zij dezen eed gezworen had, zeide Giuseppo: ‘wel nu dan, het zij zoo! wees de mijne! Doch wee over u, als gij uwen eed eens verbreekt. Mijne wraak zal alsdan verschrikkelijk wezen!’</p>
<p>Eleonora glimlachte en zeide: ‘ik vrees uwe wraak niet!’</p>
<p>Thans volgden er blijde dagen; dikwijls zagen de minnenden elkander en dikwijls wisselden zij te zamen brieven.</p>
<p>Eleonora werd eenigen tijd later ongesteld, en haar vader maakte zich over haren toestand zeer bezorgd. Maanden verliepen, daar riep eene zaak, die geen uitstel kon lijden, den lord naar Engeland; Eleonora was nog altijd ongesteld, hij verzocht eene oude dame, de gravin Spatza, die eene vriendin zijner overledene vrouw geweest was, om de plaats van moeder bij zijne dochter te vervullen, en reisde vervolgens af.</p>
<p>Eleonora gevoelde genegenheid voor de gravin, en toen deze haar gezworen had, dat zij, hetgeen zij haar zeggen wilde, aan niemand, zelfs niet aan haren biechtvader, verraden zou, maakte zij haar deelgenoot van al hare geheimen.</p>
<p>Toen de lord van zijne reis terugkeerde, was Eleonora reeds genezen, en des daags na zijne aankomst, bragt de gravin een klein kind van het vrouwelijke geslacht, in fijn lin-<pb n="810"/>nen gewikkeld, mede. Zij had het, zeide zij, achter bij de tuinpoort gevonden.</p>
<p>De eene of andere moeder moest, vertrouwende op de edelmoedigheid van den lord, het kind daar te vondeling gelegd hebben, - de lord gevoelde dan ook medelijden met het kind en zwoer voor de onbekende wees een vader te zullen zijn, en Eleonora beloofde, het te beminnen als eene zuster.</p>
<p>Weinige dagen daarna deelde de lord aan Giuseppo mede, dat hij met zijne dochter Italië voor altijd verlaten en naar Engeland terugkeeren wilde.</p>
<p>Giuseppo ontstelde, want de mogelijkheid eener scheiding van Eleonora kwam thans voor de eerste maal bij hem op.</p>
<p>Hij verzocht den lord naar Engeland te mogen vergezellen; deze stond dit ten laatste toe, en nu reisde Giuseppo met lord Dynhurst, Eleonora en het aangenomen kind naar Engeland terug, waar de broeder van den lord gestorven was en dezen zijne rijke goederen had nagelaten.</p>
<p>Giuseppo was thans dikwijls somber en mismoedig, hij verlangde naar den Italiaanschen hemel, en menigmaal werd hij scherp en bitter tegen Eleonora, die hij verweet, dat zij de schuld was van zijn lijden.</p>
<p>Eleonora werd nu minder vertrouwelijk tegen hem, zij vermeed het met hem alleen te zijn, iets dat Giuseppo weldra bemerkte.</p>
<p>Eenige weken na hunne aankomst deelde de lord hem mede, dat hij zijne dochter verloofd had, en noodigde hem uit deel te nemen aan haar verlovingsfeest. Tevens schonk hij hem eene volle beurs met geld, en gaf hem te kennen dat hij zijne diensten niet langer noodig had.</p>
<p>Een oogenblik stond Giuseppo als van den donder getroffen. Daarna begon hij luidkeels te lagchen en snelde naar Eleonora.</p>
<p>Hij greep haar krampachtig bij den arm, en vroeg zacht: ‘is het waar, dat gij u aan een ander verloven wilt?’</p>
<p>Zij sidderde en antwoordde even zacht: ‘o verschoon mij!’</p>
<p>Hij slingerde hare hand van zich en liep met van woede fonkelende blikken eenige malen de kamer op en neder. ‘Addio,’ zeide hij eindelijk met een smadelijken glimlach. ‘Ik neem afscheid van u! Doch gij zult mij niet vergeten!
<pb n="811"/>Gedenk mijnen eed! Gij hebt mij verraden! Wee u, trouwelooze! Mijne wraak zal verschrikkelijk zijn!’</p>
<p>Zij wierp zich voor hem neder, en smeekte: ‘o verschoon mij!’</p>
<p>Hij stiet haar van zich en wilde heengaan. Eleonora klemde zich aan hem vast en riep: ‘vreeselijke man! Wat wilt gij doen?’</p>
<p>‘Mij wreken!’ zeide hij rustig en vertrok.</p>
<p>Hij begaf zich naar zijne kamer en pakte al zijne goederen bijeen. Vervolgens liet hij zijn koffer door een bediende naar het logement brengen, nam een koel afscheid van den lord en reikte Eleonora kalm en vriendelijk de hand.</p>
<p>Daarna vertrok hij. Des avonds echter, toen het verlovingsfeest van Eleonora gevierd werd en een tal van genoodigde gasten zich bij muziek en dans vermaakte, sloop Giuseppo heimelijk het hôtel van den lord binnen en ging naar de kamer, waar het kleine meisje, het aangenomen dochtertje, in haar bedje lag te slapen.</p>
<p>Niemand was daar tegenwoordig en onbemerkt nam Giuseppo het slapende kind op, wikkelde het in zijnen mantel en verliet met zijnen buit het hôtel. Verschillende straten doorliep hij met het kind in den arm, totdat hij in een der afgelegenste gedeelten der stad gekomen was. Daar bleef hij staan en begon zacht te fluiten.</p>
<p>Terstond kwam een smerig oud wijf uit een huis te voorschijn, en trad Giuseppo op zijde.</p>
<p>‘Het parool!’ fluisterde zij, ‘Duivelsche Lize!’ antwoordde Giuzeppo.</p>
<p>‘Het is goed,’ zeide het oude wijf. ‘Brengt gij den kleinen huilebalk?’</p>
<p>‘Daar is hij,’ antwoordde Giuseppo, en gaf het nog altijd slapende kind aan het wijf over. ‘Bewaar dit kind goed,’ vervolgde hij, ‘de moeder is eene rijke lady; als het groot geworden is, keer ik terug, om de jonkvrouw aan hare moeder te presenteren, en dan zal er voor u een aardige duit overschieten. Voed het kind overigens zoo goed op als gij kunt, dat wil zeggen, in zonde en ongeregtigheid, en als gij het uitzendt om te bedelen, vergeet dan niet het kind goed in te prenten, dat het de dochter van eene rijke lady is, leer het zijne moeder vloeken en strooi de zaden van haat in haar gemoed.’</p>
<pb n="812"/>
<p>‘Daar hebt gij mijne geschiedenis,’ zeide Giuseppo. ‘Thans is de beurt aan u, mijnheer Farenberg!</p>
<p>‘Op eene andere keer, mijne vrienden,’ zeide Farenberg. ‘'t Is reeds laat en wij allen zijn, dunkt mij, thans te zeer vermoeid, om nog met aandacht te kunnen luisteren.’</p>
<p>‘Ja, mijnheer Farenberg heeft gelijk,’ zeide Nordheim. ‘Laat ons bij eene volgende gelegenheid onze vertellingen voortzetten. Ook ik gevoel mij vermoeid. Tot morgen, mijne vrienden! Goeden nacht!’</p>
<p>Zonder een antwoord af te wachten, verliet hij het vertrek. - Ook de overigen scheidden weldra, daar het reeds laat in den nacht was.</p></div>
<div type="section">
<head rend="h4">IV.
<lb/><hi rend="i">De geestenbezweerder</hi>.</head>
<p>Des anderen daags ging Nordheim de dame opzoeken, met wie hij zoo toevallig in kennis was gekomen. - Amelia, de weduwe van den baron Stopford, zoo als op het kaartje dat zij Nordheim gegeven had, te lezen stond, bewoonde in eene der schoonste straten van Londen een prachtig hôtel en de rijk gegalloneerde bedienden, die Nordheim te gemoet traden, benevens het elegante ameublement der voorzaal, waarin hij op de terugkomst van den bediende, die hem ging aanmelden, wachtte, overtuigden hem van den rijkdom en den goeden smaak der eigenares. De bediende keerde spoedig terug, en voerde Nordheim door eene menigte gemeubileerde kamers naar het kabinet der barones.</p>
<p>Na de gewone wederzijdsche begroetingen bedankte Amelia Nordheim nogmaals voor de gewigtige dienst haar bewezen, en wist vervolgens het gesprek te brengen op Duitschland, hun gemeenschappelijk vaderland. Eene geruime poos gaven de zoo zeer uiteenloopende karakters der Duitschers, Engelschen en Franschen hun stoffe tot een levendig discours. Ten laatste gaf de barones hare bevreemding te kennen, dat Nordheim in een der logementen die in de city gelegen waren, zijnen intrek genomen had. ‘Dat is iets, zeide zij,’ dat geen aristocraat, hoe liberaal hij ook zij, u vergeeft, en zoo gij niet wilt, dat de toegang tot alle hoogere kringen hier in Londen voor u gesloten blijft, geef ik u den raad, uw tegenwoordig logement met een ander te verwisselen.</p>
<pb n="813"/>
<p>‘Het spijt mij,’ antwoordde Nordheim, ‘dat ik uwen vriendelijken raad niet kan opvolgen. Behalve dat ik in de city, naar het mij voorkomt, het eigenlijke Engelsche karakter 't best kan leeren kennen, gevoel ik mij bijzonder door de vreemdelingen, die met mij aldaar logeren, en wier omstandigheden en karakters mij het levendigste belang inboezemen, aangespoord, om aldaar nog langer mijn verblijf te houden.’</p>
<p>De dame kon met grond niets daartegen inbrengen, en na nog eenige oogenblikken te zamen gesproken te hebben, stond Nordheim op, om te vertrekken.</p>
<p>‘Doe mij het genoegen,’ zeide de barones bij het afscheid nemen, ‘en kom morgen terug. Ik zal u dan in den kring van een echt Engelsch gezelschap binnen leiden.’</p>
<p>Nordheim drukte hare hem aangebodene hand aan zijne lippen en verliet de barones met de belofte, dat hij van hare vriendelijke uitnoodiging gaarne gebruik zou maken.</p>
<p>Toen des avonds de vijf mannen, met wie wij bereids kennis gemaakt hebben, weder in de gelagkamer van het logement in de city bijeen waren, zeide Armand; ‘en nu weder aan het verhalen! De pikante vertelling van den heer Giuseppo Dassa heeft mij waarlijk begeerig gemaakt naar meer van dien aard; en ik hoop, mijnheer Farenberg - want gij zijt thans aan de beurt, - dat uw leven, ofschoon gij slechts een Duitscher zijt, niet minder rijk zal zijn aan interessante scènes, dan dat van onzen Italiaan.</p>
<p>De aangesprokene blikte somber voor zich heen en prevelde iets tusschen zijne lippen, dat niemand verstond; vervolgens vestigde hij zijn blik op Nordheim en vroeg hem plotseling: ‘gelooft gij aan geestverschijningen, mijnheer Nordheim?’</p>
<p>‘Wat verstaat gij daardoor?’ vroeg deze.</p>
<p>‘Houdt gij het voor mogelijk, dat de geesten der gestorvenen aan de levenden verschijnen?’</p>
<p>‘Wie kan zeggen, wat mogelijk of onmogelijk is?’ zeide Nordheim. ‘Ik althans ben van oordeel, dat niemand het regt heeft, uwe vraag ontkennend te beantwoorden.’</p>
<p>‘Zoo weet dan,’ zeide Farenberg, ‘dat zij, die eens het middelpunt mijns levens was, met stervende lippen tot mij sprak: wee over u en vloek over uw leven. En thans
<pb n="814"/>nog vervolgt de gestorvene mij overal waar ik mij bevind. In de duisternis van den nacht treedt zij voor mijn bed en weert den slaap van mijne oogen, en over dag verneem ik achter mij hare zachte schreden, die mij op al mijne wegen volgen. En als ik mij op mijne kniën werp en smeek om mij te bevrijden van deze verschijning, dan hoor ik mij in het oor fluisteren: “vloek over uw leven!” Als ik den beker aan de lippen zet, om in den wijn vergetelheid te zoeken, dan hoor ik mij toeroepen: wee over u! en het wijnglas valt uit mijne sidderende hand. Somwijlen gebeurt het, dat ik sluimeren kan, mogelijk, omdat alsdan de geest, die mij vervolgt, rust, - doch vreeselijker zijn de droomen in mijnen slaap, dan het slapen zelf.’</p>
<p>‘Maar wilt gij,’ zeide Nordheim hem met opzet in de rede vallende, ‘wilt gij zoodanig spel uwer opgewekte vergelding voor eene verschijning uit de geestenwereld houden?’</p>
<p>‘Hoor mij verder aan!’ riep Farenberg ongeduldig. ‘In kalme oogenblikken houd ik dit alles zelf voor bedrog, ik zoek mij te overtuigen, dat hare stem slechts in mijn binnenste klinkt en dat hare verschijningen in mijnen slaap niets anders dan een spel mijner verbeelding zijn. Doch onlangs, toen de dame, die gij, mijnheer Nordheim, hier bewusteloos binnen droegt, weder bij kwam en hare oogen opsloeg, was het de blik der overledene, die voor mij alleen zigtbaar uit de oogen der vreemdelinge sprak. Doodelijk ontsteld stoof ik het vertrek uit, en het was nu, als hoorde ik luide achter mij roepen: vloek over uw leven! Om mij te verstrooijen ging ik den volgenden morgen eene wandeling doen. Te vergeefs, overal zag ik dat half gebrokene oog voor mij, en afgemat zonk ik op een der banken in Hyde Park neder. Daar hoorde ik zachte voetstappen naderen; het was mij, als voelde ik het bloed in mijne aderen stollen, en toen ik den blik zoekend in het rond sloeg, zweefde eene vrouwelijke gestalte mij voorbij, trotsch en fier even als die der gestorvene. Zij wendde het oog naar mij heen - ach, wederom de blik der overledene, zij was het, zij de reeds lang ontslapene, hare gestalte, haar gelaat! Het begon te schemeren voor mijne oogen, onbewegelijk en als vastgenageld aan mijne plaats zat ik daar
<pb n="815"/>ter neder, en eerst, toen de gestalte verdwenen was, kwam ik weder tot mij zelven.’</p>
<p>Uwe schildering’ viel Nordheim hem in de rede, ‘herinnert mij aan de mythologie der ouden, namelijk aan Orestes, die door de Furiën vervolgd, nergens rust vond.’</p>
<p>‘Hoe kunt gij echter’ zeide Armand lagchend, ‘de phantasiën van een Duitscher, die treurt over den dood zijner geliefde, vergelijken met de gewetenswroegingen van Orestes? Ik meen toch, dat er een groot verschil bestaat tusschen de smarten van een minnaar en die van een moordenaar, want gij zult het u toch wel herinneren, dat Orestes een moord op zijn geweten had!’</p>
<p>Nordheim antwoordde niets; hij wendde zijne sprekende blikken naar Farenberg; hunne oogen ontmoetten elkander en waren voor een oogenblik vast op elkander geslagen; vervolgens zeide Nordheim: ‘en hoe schoon is de voortzetting van deze mythe der Ouden! Orestes vond een vriend, en door hem genezing. Hij bezat iemand, wien hij zijne smarten durfde toevertrouwen. En zoo verzacht dan de vriendschap al het leed, dat ons drukt.’ Farenberg reikte hem sprakeloos de hand, en Nordheim drukte die met een goedigen glimlach voor een oogenblik in de zijne. Armand echter riep: ‘maar uwe geschiedenis, mijnheer Farenberg, gij hebt ons uw tegenwoordig leven afgeschilderd, maar van uw vroeger leven hebt gij ons nog niet verhaald!’</p>
<p>‘Ik heb niets meer te zeggen,’ antwoordde Farenberg, ‘want mijn vroeger en tegenwoordig leven zijn een.’</p>
<p>‘Dat noem ik op eene echt Duitsche wijze verhalen,’ riep Armand, ‘niets dan zuchten en tranen en geesten, maar geene daden, geen werkelijk leven! Doch het zij zoo! Nu volgt gij derhalve, mijnheer Macdeam!’</p>
<p>Macdeam schudde zacht het hoofd; vervolgens zeide hij: ‘ik versta te weinig van vreemde talen, om mij regt verstaanbaar uit te drukken, en zoo ik ook al in uwe taal kon spreken, dan zoudt gij mij mogelijk toch niet verstaan. Slechts een Ierlander kan den Ierlander begrijpen. Maar aan geestverschijningen geloof ik, en dat ik daaraan geloof, is mijn eenige troost. Ja, als ik mijn lied laat klinken, dan meen ik geestengefluister om mij heen te hooren, en daarom
<pb n="816"/>speel ik mijn lied zoo dikwijls, want slechts dan gevoel ik de nabijheid dezer geesten.’</p>
<p>En terwijl hij een blik sloeg op den waldhoorn, die naast hem lag, zette hij dien aan zijne lippen en begon te spelen.</p>
<p>Allen luisterden met ingehouden adem naar de zachte en liefelijke toonen, die hij aan zijn speeltuig wist te ontlokken, en op het gelaat der hoorders stond het te lezen, dat stille rust en vrede in hunne ziel nederdaalden.</p>
<p>‘O wijsheid der wereld’ dacht Nordheim, ‘o welsprekendheid des wijzen, wat magtigen invloed waant gij niet te bezitten. Maar kom hier en zie! Zie hier, wat nog magtiger invloed uitoefent dan wijsheid en welsprekendheid. De dolle revolutionair is stil geworden, het oog van den naar wraak dorstenden Napolitaan schittert van zachten glans, en - o zie deze door zware schuld ter neêrgeslagen zondaar worstelt te vergeefs tegen de diepe ontroering, die zijne ziel aangrijpt. Zie, hij verbergt het gelaat in de hand en weent. Dat is de tooverkracht der muziek!’</p>
<p>‘En ik?’ vroeg Nordheim aan zich zelven en legde de hand op zijn hart. ‘En ik blijf onbewogen? Waarom vloeijen uit <hi rend="i">mijn</hi> oog alleen geene tranen en waarom blijft het hart in mij alleen zoo rustig! O leven, o wijsheid, o wereld, welke waardij bezit gij dan toch, als gij het hart ongevoelig maakt en ontoegankelijk voor alle zachtere aandoeningen?’</p>
<p>En hij stond op en ging naar buiten.</p></div>
<div type="section">
<head rend="h4">V.
<lb/><hi rend="i">Een wederzien</hi>.</head>
<p>In eene prachtige gemeubileerde tuinkamer lag eene dame op den divan. Haar schoon gelaat was met tranen besproeid, en deze vloeiden neder op den brief, dien zij in de hand hield. ‘Hij heeft woord gehouden,’ ‘fluisterde zij. “Gelijk hij de rust mijner ziel voor altijd verstoord heeft, zoo zal hij nu komen, om mij mijn laatst geluk te ontrooven!”</p>
<p>Voetstappen in den tuin deden haar opschrikken; zij stak den brief in haren boezem en rigtte zich overeind.</p>
<p>“'t Is mijn gemaal,” zeide zij zacht, “hij mag mij niet zien weenen.”</p>
<pb n="817"/>
<p>Haastig droogde zij hare tranen en snelde naar de deur haren binnentredenden gemaal te gemoet. “Zijt gij daar eindelijk weder, mijn Edward?” riep zij in zijne armen zinkende.</p>
<p>“Was ik dan zoo lang weg?” vroeg hij.</p>
<p>“Drie uren, mijn geliefde,” zeide zij op schier verwijtenden toon,’ ‘drie volle uren, o dat is eene eeuwigheid voor de liefde!</p>
<p>‘En hebt gij mij niet altijd, mijne lieve dweepster, zelfs als ik verre van u ben?’ vroeg haar gemaal. ‘Maar hoe,’ vervolgde hij en hief haar gelaat, dat zij tegen zijnen boezem verborgen had, op, ‘mijne Eleonora weent?’</p>
<p>‘O laat mij weenen!’ riep zij hem krampachtig omhelzende. ‘Die tranen doen mij goed en brengen mij verlichting aan.’</p>
<p>Hij kuste hare weenende oogen. ‘Niet weenen, Eleonora. Het grieft mij, dat ik u zoo vaak in tranen badende aantref, zonder dat gij mij zegt, waarom gij weent, kom, zeg mij wat u hindert, en leg uw hart voor uwen zielsvriend bloot!’</p>
<p>Hare tranen begonnen milder te vloeijen en haar gelaat tegen zijnen boezem verbergende, zeide zij: ‘o Edward, moet ik niet weenen? Er ontbreekt iets aan uw geluk en ik kan het u niet geven! Geen kind, dat u vader noemt!</p>
<p>‘Ween daarom niet, Eleonora,’ zeide hij. ‘Gij zijt mijne vrouw, mijne geliefde, mijn kind! Dat alles omhels ik in u! Maar ween nu niet langer, glimlach liever tegen mij en wees vrolijk, opdat ik de herinnering daaraan met mij neme, als ik verre van u verwijderd ben.’</p>
<p>‘Wilt gij dan reeds weder vertrekken?’ vroeg Eleonora. ‘Gij weet, ik moet voor zaken naar Londen,’ antwoordde haar gemaal.</p>
<p>‘En wanneer komt gij terug?’</p>
<p>‘Morgen reeds,’ antwoordde hij. ‘Zet daarom alle zorgen op zijde en verheugen wij ons in ons geluk!’</p>
<p>‘Ja, dat willen wij,’ riep Eleonora en omhelsde haren echtgenoot.</p>
<p>Toen hij echter vertrokken was, zonk zij op den divan neder en riep luide: ‘God, mijn God, hoe kan men in zijne borst zooveel geluk en zooveel ongeluk te gelijk op-<pb n="818"/>sluiten! Moet ik niet weenen, daar ik ieder uur vreezen moet, hem te verliezen? Neen,’ vervolgde zij heftiger, ‘ik wil hem niet verliezen, ik wil liever alles dulden dan hem verliezen.’ Zij zweeg en verborg haar hoofd in de kussens van den divan.</p>
<p>Terwijl zij daar lag en zich aan hare droeve gepeinzen overgaf, trad een man stil en ongemerkt hare kamer binnen. Die man was Giuseppo Dassa. Hij bleef staan en een woeste lach vloog over zijn gelaat, toen bij Eleonora op den divan zag liggen.</p>
<p>Nog stond hij stil, toen Eleonora zich oprigtte. Thans eerst, nu zij de kamer rondzag, bespeurde zij Giuseppo, en een doodelijk bleek overspreidde hare wangen, en een kreet van angst en schrik ontglipte haren mond.</p>
<p>‘Hebt gij mijnen brief ontvangen?’ vroeg Giuseppo.</p>
<p>Eleonora kromp ineen bij het hooren zijner stem en antwoordde naauw hoorbaar: ‘ja.’</p>
<p>Giuseppo trad nader en zijne oogen vlamden, toen hij zeide: ‘en op zulk eene wijze ontvangt Eleonora haren geliefde, dien zij sedert vijftien jaren niet zag en dien zij eeuwige trouw gezworen heeft? Kom, mijne liefste, omhels mij!’</p>
<p>Hij sloeg zijnen arm om haren hals, doch zij vloog overeind, en hem fier van zich stootende, zeide zij: ‘waag het niet mij aan te raken! Wij hebben geene gemeenschap met elkander!’</p>
<p>‘Niet?’ zeide Giuseppo. ‘Hadt gij voor zestien jaren zoo gesproken, 't zou beter voor u geweest zijn! Toen echter zwoert gij mij eeuwige liefde!’</p>
<p>‘Herinner mij daar niet aan,’ sprak zij, ‘roep geene dingen in mijn geheugen terug, waarover ik thans bloos. Dat was eene dwaling mijner jeugd. Ik herhaal het daarom, wij hebben geene gemeenschap met elkander! Wat wilt gij nu nog van mij? Ga heen!’</p>
<p>‘Goed,’ antwoordde Giuseppo, ‘ik wilde u verschoonen. Maar gij wilt dat niet! Wel nu, wat meent gij wel, dat uw kinderlooze gemaal zal zeggen, als hij uit de brieven, die gij mij schreeft, verneemt, dat <hi rend="i">wij</hi> ons in het bezit van een kind verheugen.’</p>
<p>Reeds wilde hij de kamer verlaten, toen Eleonora hem plotseling staande hield, en met een smeekenden blik hem aanziende, zeide: ‘gij spraakt van mijn kind. Waar
<pb n="819"/>is het, Giuseppo? Vermoord mij, maar laat mij eerst mijn kind omhelzen.’</p>
<p>‘En wilt gij, als ik u tijding breng van uwe dochter, niet weigeren, mij bij u te zien, en aan mij de voorkeur boven uwen echtgenoot geven?’</p>
<p>‘Alles, alles wil ik doen; ‘breng mij slechts tijding van mijn kind!’</p>
<p>‘Welaan,’ zeide hij, ‘bezegel dan dit woord met een kus.’</p>
<p>Zij ontstelde hevig. ‘Denk aan uwe dochter!’ zeide hij op ijskouden toon.</p>
<p>‘Ja, mijn kind!’ riep zij, hare beide armen uitbreidende, ‘kom, omhels mij, vader van mijn kind!’</p>
<p>Toen hij haar echter omhelsde en zijne lippen op de hare drukte, voer haar eene kille huivering door de leden, en een kreet van ontzetting klonk van hare lippen.</p>
<p>Giuseppo stiet haar woest van zich en zeide: ‘ga weg, uwe lippen en uwe kussen zijn koud gelijk de sneeuw van het Noorden! Morgen ziet gij mij weder! Tot zoo lang addio!’</p>
<p>En Giuseppo ging heen.</p>
<p>Eleonora zag hem ademloos, zwijgend na, totdat hij uit haar gezigt verdwenen was; toen zonk zij op de kniën neder en een bittere tranenvloed bedauwde hare wangen.</p></div>
<div type="section">
<head rend="h4">VI.
<lb/><hi rend="i">De nieuwe vriend</hi>.</head>
<p>‘Ik wil toch eens gaan vernemen, hoe het met het meisje is,’ zeide Giuseppo Dassa, toen hij Eleonora verlaten had, ‘en schoon het mijn plan niet is, om haar bij Eleonora te brengen, zoo wensch ik toch te weten, wat er van de deern geworden is.’</p>
<p>Zoo sprekende rigtte hij zijne schreden naar de achterbuurt, waar hij vroeger het kind naar toe gebragt had. Daar gekomen, vernam hij tot zijne verbazing, dat het oude wijf, dat hij met de opvoeding van het kind belast had, reeds een geruimen tijd geleden gestorven was. De tegenwoordige bewoner van haar huis, een man met rood haar en woeste, schier dierlijke trekken, vertelde hem, dat het oude wijf goede zaken met het kind gemaakt had, en dat eenige dames, die er eens
<pb n="820"/>op straat getuigen van waren, hoe zij het arme schepseltje mishandelde, door medelijden bewogen, voor eene goede fooi het wijf overgehaald hadden, om het meisje aan haar af te staan.</p>
<p>‘En gij kunt mij niet zeggen waar het meisje is, en of het nog leeft?’ vroeg Giuseppo.</p>
<p>‘Ik kan er u volstrekt niets van zeggen,’ was het lakonieke antwoord.</p>
<p>‘Ook niet, als ik u tien pond beloof, in geval gij mij eenig narigt omtrent het meisje weet te geven?’</p>
<p>‘Halt! dat verandert de zaak,’ zeide de andere, ‘voor geld doe ik alles.’</p>
<p>En thans kwamen zij overeen, dat Giuseppo over acht dagen terugkomen, en de man in dien tijd zijn best doen zou, om het meisje op het spoor te komen.</p>
<p>Giuseppo beloofde nog het geld te zullen medebrengen, en keerde daarop naar zijn logement terug.</p>
<p>In de gelagkamer trof hij Armand alleen aan, die hem met een vriendelijken lach te gemoet trad, en hem de hand reikende, zeide: ‘uw aanblik verkwikt mij waarachtig, mijnheer Giuseppo! Ik verzeker u, dat ik den geheelen dag naar uwe komst verlangd heb, en ik was reeds vast besloten, dit huis voor goed te verlaten, als ik u heden niet weder aantrof. <hi rend="i">Mort de ma vie!</hi> Is dat hier een leven? De officier en de Ierlander schijnen wel stom te zijn, want zij spreken geen woord, en de Duitscher, mijnheer Nordheim, is een onverdragelijk creatuur, want hij meent de wijsheid in pacht te hebben.’</p>
<p>Giuseppo lachte en wilde iets antwoorden, toen Armand hem plotseling omhelsde, en riep: ‘<hi rend="i">Dieu soit bénit!</hi> Thans bevalt gij mij eerst regt! Ik zie, dat gij ook lagchen kunt! Dat had ik niet van u gedacht, en daarom bied ik u van ganscher harte mijne vriendschap!’</p>
<p>‘En ik neem die aan,’ zeide Giuseppo buitengewoon vriendelijk.</p>
<p>Beiden reikten elkander de hand, gingen bij elkander zitten en bestelden een bowl punch.</p>
<p>Armand hief het dampende glas in de hoogte en riep, met Giuseppo klinkende: ‘op het welgelukken uwer wraak, mijn vriend!’</p>
<pb n="821"/>
<p>‘En op den goeden afloop uwer schietoefeningen!’ riep Giuseppo, Armand veelbeteekenend aanziende.</p>
<p>Armand knikte hem toe, en ledigde zijn glas. Vervolgens zeide hij: ‘ik geloof vast, dat het lot ons voor elkander bestemd heeft, want niet slechts hebben onze karakters veel overeenkomst, maar wij zijn daarenboven in dienst van dezelfde zaak. Gij streedt te Bologne voor Napoleon, en ik te Straatsburg. En,’ vervolgde hij zachter, ‘waarom bevinden wij ons thans hier te Londen? Houd mij toch niet voor zoo dom, om te gelooven, dat gij enkel om die dwaze liefdeshistorie hier naar toe zoudt gekomen zijn.’</p>
<p>‘Gij denkt,’ antwoordde Giuseppo, ‘dat ik mogelijk aan het gebeurde te Bologne en Straatsburg gedacht heb, toen ik hier naar toe kwam?’</p>
<p>Armand knikte levendig met het hoofd, en riep: ‘geraden, mijnheer Dassa! Is het niet zoo, gij zijt een der onzen?’</p>
<p>‘Wat ik niet ben, kan ik worden!’ antwoordde Giuseppo lakonisch.</p>
<p>‘Goed, goed,’ zeide Armand, ‘ik heb mij dus niet bedrogen! Vergezel mij dezen avond naar de zangeres Gordon, bij haar zal ons gezelschap zich vereenigen. Mogelijk dat gij daar ook den prins aantreft.’</p>
<p>‘Zijt gij hier sterk in getal?’ vroeg Giuseppo.</p>
<p>‘Zoo tamelijk! Heden avond verneemt gij het nadere. En thans, mijn bondgenoot, laat ons thans drinken op het welzijn der Napoleoniden!’</p>
<p>‘<hi rend="i">Vive l'empereur!</hi>’ riep Giuseppo, en Armand riep het jubelend na.</p></div>
<div type="section">
<head rend="h4">VII.
<lb/><hi rend="i">Het huwelijksaanzoek</hi>.</head>
<p>‘En waarom wilt gij de mijne niet worden?’ vroeg lord Douglas, en bleef voor Amelia Stopford, die op de canapé lag, staan.</p>
<p>‘Eene kinderachtige vraag, lord’ zeide de dame lagchend; ‘omdat ik mijne vrijheid liefheb en mij geen keten wil laten aanleggen.’</p>
<p>‘Geen keten,’ riep lord Douglas vurig, ‘geen keten wil ik u aanleggen; ik wil uw slaaf, uw eerste dienaar zijn.’</p>
<pb n="822"/>
<p>‘Wat gij daar zegt, is al zeer dwaas,’ zeide zij. ‘Een man kan zich nimmer aan eene vrouw onderwerpen, en bijaldien hij dit doet, zal de vrouw hem verachten.’</p>
<p>‘Dierbare Amelia! laat u verbidden,’ smeekte de lord. ‘Gij hebt mij zoo vaak gezegd, dat gij mij bemindet, als eene zuster, dat mijn- geluk uw vurigste wensch is; wilt gij thans, nu het er op aankomt, uwe woorden gestand te doen, mijn levensgeluk verwoesten? Word de mijne, beproef het aan mijne zijde te leven, ik geef u mijn woord als man van eer, mogt ik er niet in slagen, u gelukkig te maken, dan zal ik er in berusten, om mij na verloop van een jaar van u te laten scheiden.’</p>
<p>‘Gesproken als een man’ zeide Amelia, ‘als een man, wien niets dierbaarder is dan de bevrediging zijner wenschen. En hoe nu, lord, wanneer ik u in den tijd van een jaar werkelijk leerde beminnen, en uwe verkoeling, die onvermijdelijk is, mij den treurigen pligt oplegde, u weder uwe vrijheid te geven, en mij in de eenzaamheid terug te trekken?’</p>
<p>‘Nimmer, nimmer,’ viel de lord haar in de rede, ‘mijne liefde is getrouw, is eeuwig.’</p>
<p>‘Eeuwig? Gij weet niet, wat gij daar zegt!’ riep Amelia.’ ‘Ik geloof aan geene eeuwigheid der liefde. Maar’ vervolgde zij op kalmer toon, ‘laat ons liever van dit onderwerp afstappen. Gij kent mijne gevoelens en weet nu, dat er van een huwelijk tusschen ons nimmer iets komen kan. Gij zijt immers thans niet boos op mij?’ vroeg zij. ‘Wij willen immers vrienden blijven even als vroeger?’</p>
<p>De lord knikte met het hoofd en wilde iets antwoorden, toen de huisknecht binnentrad en den heer Nordheim aandiende.</p>
<p>‘Ha,’ zeide Amelia op blijden toon ‘nu zult gij den redder mijns levens leeren kennen, en ik hoop, mijn vriend, dat gij mij genoeg bemint, om uwe gewone stroefheid tegen vreemden thans af te leggen en tegenover mijnen redder een weinigje dankbaar te zijn.’</p>
<p>Nordheim trad binnen. Amelia groette hem hartelijk en stelde hem aan lord Douglas voor, die wel oogenschijnlijk zijn best deed, vriendelijk en voorkomend te zijn, maar zich spoedig onder een gering voorwendsel verwijderde.</p>
<pb n="823"/>
<p>Amelia zag hem glimlagchend na en zeide: ‘zonderling, zooveel stroefheid en koelheid bij zooveel gevoeligheid en warmte. Verklaar gij mij dit, mijnheer Nordheim!’</p>
<p>‘Hij is een Engelschman’ zeide deze lakonisch. Aurelia lachte en gaf hem gelijk.</p></div>
<div type="section">
<head rend="h4">VIII.
<lb/><hi rend="i">De bekentenis</hi>.</head>
<p>Nordheim was weldra een dagelijksche gast bij Amelia en het scheen haar toe, dat zij slechts dan werkelijk leefde, als hij bij haar was, zooveel behagen vond zij in zijn gezelschap. - Ook Nordheim was gaarne bij haar, en langzamerhand ontkiemde in beider borst eene wederzijdsche toegenegenheid en gevoelden zij, zonder dat het nog tot eene opentlijke bekentenis gekomen was, dat zij elkander opregt en hartelijk beminden.</p>
<p>Op zekeren avond, dat Nordheim weder vertrouwelijk aan de zijde van Amelia op den divan zat en zij elkander hunne levenservaringen mededeelden, zeide Amelia: ‘welaan, Nordheim, ik wil u verhalen, wat nog niemand uit mijnen mond vernomen heeft. Ik wil mijn geheele leven voor u blootleggen, en gij zult zien, dat mijn gang door de wereld alles behalve voorspoedig was.’</p>
<p>Nordheim kuste haar zwijgend de hand, Amelia haalde diep adem en begon:</p>
<p>‘Ik was het eenigst kind mijns vaders, en dit is altijd reeds een ongeluk, vooral wanneer de vader rijk en in staat is al de wenschen van zijn eenigen lieveling te vervullen. Mijne moeder was bij mijne geboorte gestorven, en nu belastte mijn vader zich met mijne geheele opvoeding. Hij leerde mij denken en gevoelen, en vermeed zorgvuldig, mij met iemand buiten hem in aanraking te brengen. Hij had bij mijne geboorte gehoopt, vader van een jongen te zullen worden, en daar deze wensch niet vervuld was, zocht hij zich daarvoor schadeloos te stellen, door mij jongenskleederen te laten dragen en mij geheel en al als een jongen op te voeden. Menigmaal ging ik met mijnen vader op de jagt, en keerden wij dan des avonds vermoeid op het slot terug, dan vertelde vader mij van de heldendaden onzer voorouders
<pb n="824"/>of ik las met hem Latijnsche en Grieksche auteurs, in welke beide talen hij mij zorgvuldig onderwees. Ik wist niets van vrouwelijke bezigheden, en niets van de gevoelens en gewaarwordingen van een meisje. De jagt, het woud, de vischvangst was mijn grootste vermaak, en als ik vaak gansche uren onder een der hooge boomen in ons park lag, dan droomde ik van mijne toekomstige heldendaden, en hoe ik mij door dapperheid of geleerdheid wenschte te onderscheiden. - Mijn kamermeisje, het eenige vrouwelijke wezen, dat mijn vader in mijne tegenwoordigheid duldde, zeide op zekeren morgen, toen zij mij mijne jongenskleêren hielp aantrekken, tot mij: ‘hoe heerlijk zoudt gij er in de kleeding, die u voegt, uitzien! Dan zou men eerst regt begrijpen, hoe schoon gij zijt!’ - Ik kon die woorden niet vergeten, te vergeefs zocht ik ze door lezen, rijden en jagen uit mijn geheugen te wisschen, immer klonk het mij in de ooren: ‘dan zou men eerst regt begrijpen, hoe schoon gij zijt.’</p>
<p>Ik verlangde er naar, om als een schoon meisje bewonderd te worden, en toen mijn vader mij naar de oorzaak mijner afgetrokkenheid vroeg, zeide ik: ‘laat mij fraaije meisjeskleederen dragen!’</p>
<p>Te vergeefs zocht hij mij daarvan terug te houden, en mijn vader gaf eindelijk, hoewel met weerzin, toe.</p>
<p>Ik sprong hem juichend om den hals en kon naauwelijks zoolang wachten, totdat de modemaakster mijn toilet in gereedheid had. Toen ik vervolgens sidderende van blijdschap voor de eerste maal mijne nieuwe kleeding aandeed, en met ontbloote schouders en armen in het zijden kleed voor den spiegel stond en met nieuwsgierige blikken mij zelve beschouwde, sprong mijn hart op van vreugde, en toen mijn kamermeisje in verrukking uitriep: ‘o hoe schoon zijt gij!’ toen zeide ik vol blijdschap: ‘ja, dat is waar!’ Van nu af had er eene gansche omkeering in mijn gemoed plaats, en wanneer ik nu, even als vroeger, geheele uren onder het lommerrijk geboomte zat, dan droomde ik niet langer van heldendaden en roem, maar een nog nooit gekoesterd verlangen ontwaakte in mijne borst, en telkens drongen de tranen in mijne oogen, zonder dat ik wist waarom. Toen ik eens in de oude zaal op het slot onder de afbeeldsels mijner voorvaderen dat van eenen schoonen jongeling op-<pb n="825"/>merkte, gevoelde ik mij met onwederstaanbaar geweld naar het schoone gelaat heêngetrokken, en ik drukte mijne brandende lippen op de fraaije oogen van het portret. Menigmaal zag ik het in mijne droomen voor mij, en ontwaakte ik dan uit deze liefelijke droomen, dan was het mij, als of alle geluk mij ontnomen was, en ik wenschte slechts weder te droomen, om den schoonen jongeling weder te zien.</p>
<p>Te vergeefs verzocht mijn vader mij, hem, even als vroeger, te vergezellen op zijne onderscheidene togten; ik begeerde en verlangde slechts de eenzaamheid, en als ik hem door de slotpoort met zijne jagers en honden zag vertrekken, dan verheugde ik mij, want ik kon dan ongestoord aan mijnen jongeling denken en de eenzaamheid genieten. Dan ging ik naar buiten en beklom vaak den heuvel, die op geringen afstand van het goed mijns vaders gelegen was.</p>
<p>Eens, toen ik daar weder ter neêr gezeten was, werd ik door een naderend gedruisch in mijne verliefde droomerijen gestoord, en toen ik naar de oorzaak van dit gedruisch onderzoek deed, zag ik een jongeling in schitterende uniform den heuvel opkomen.</p>
<p>Ik gilde het uit van vreugde en verrassing, en vestigde daardoor de aandacht van den vreemdeling op mij.</p>
<p>Hij kwam snel naar mij toe en verontschuldigde zich, dat hij mij gestoord had.</p>
<p>Ik had echter geene kracht hem te antwoorden, het begon te schemeren voor mijne oogen, en onwillekeurig slaakte ik een kreet; vervolgens snelde ik, als een opgejaagd hert, den heuvel af. Eerst toen de poort, die naar het park voerde, achter mij toesloeg, kwam ik weder tot bezinning en wierp mij luidkeels snikkende en weenende in het gras neder.</p>
<p>In den daarop volgenden nacht zag ik in den droom mijnen jongeling weder, doch hij droeg thans de uniform van den vreemdeling.</p>
<p>Naauwelijks wetende, wat ik deed, ging ik des anderen daags weder naar den heuvel, en tot mijne onuitsprekelijke vreugde was de vreemdeling reeds weder daar.</p>
<p>Hij sprak mij aan, ik verstond zijne woorden niet, ik hoorde slechts de muziek zijner stem, en kon niets dan hem toelagchen, en toen hij, verlegen over mijn zwijgen, insgelijks zweeg, smeekte ik zacht: spreek, o spreek toch!</p>
<pb n="826"/>
<p>‘Doch waartoe’ viel Amelia hier zich zelve in de rede, ‘waartoe u te schilderen, wat er nu gebeurde? Ik behoef u niet te vertellen, wat gij reeds vermoedt. Dat ik hem beminde, wist ik niet, ik wist slechts, dat ik voor hem zou kunnen sterven, en dat het leven zonder hem voor mij geene de minste waarde had.</p>
<p>Toen hij mij echter op den heuvel, waar wij elkander nu dagelijks zagen, eens omhelsde en zeide, dat hij mij beminde, toen leerde ik verstaan, wat liefde was, en onder zijne kussen stamelde ik: ‘ach, kon ik thans sterven!’</p>
<p>Toen hij echter riep: ‘neen, leven, voor mij leven!’ zeide ik: ‘volg mij naar mijnen vader! Hij moet weten, dat ik u bemin!’</p>
<p>Mijn vader haatte de wereld, die hem veel verdriet had aangedaan, en daarom had hij zich van de menschen teruggetrokken en reeds meer dan twintig jaren stil en afgezonderd op zijn slot geleefd.</p>
<p>Aanvankelijk wilde hij niets van een huwelijk tusschen ons hooren; daar ik echter zwoer, liever te willen sterven, dan zonder Albert te leven, gaf hij ten laatste zijne toestemming, en begeerde slechts, ons huwelijk zoo spoedig mogelijk voltrokken te zien, opdat hij niet, zooals hij zeide, door de bezoeken van Albert te lang in zijne eenzaamheid mogt gestoord worden.</p>
<p>Zoo stond ik dan, schier onbewust van hetgeen ik deed, weinige dagen later reeds met Albert voor het echtaltaar, om in zijne hand geheel mijn volgend levenslot te leggen. Daarop volgde ik hem naar het Eldorado mijner droomen, naar het kleine stadje, waar Albert als kommandant met zijn regiment in garnizoen lag. Schier nog een kind zijnde, betrad ik, als eene getrouwde vrouw, de woning, die mijn vader voor mij en mijnen gemaal prachtig had laten meubileren.</p>
<p>Nu ving een nieuw leven voor mij aan. Ik dacht aan niets dan aan concerten, bals, assemblées, en als ik vermoeid van al het vermaak in mijne woning uitrustte, dan gevoelde ik mij verkwikt door de teederheid van mijnen echtgenoot, wiens eenige vreugde daarin scheen te bestaan, om al mijne wenschen te vervullen. Streelde dit aan de eene zijde mijne eigenliefde, en vond ik het regt genoegelijk, altijd te kunnen gebieden, zoo had ik toch aan de andere zijde nu en dan
<pb n="827"/>een onbestemd gevoel, dat niet alles zoo was, als het behoorde te wezen. Ik herinnerde mij somwijlen de helden mijner meisjesdroomen en kon de opmerking niet weerhouden, dat mijn gemaal, ofschoon soldaat, weinig of geen overeenkomst met deze helden had. Zijn heldenmoed bestond slechts in een rustig kommanderen voor het front van zijn regiment, en het kwam mij dubbel bespottelijk voor, als hij over de moeijelijkheden van de dienst klaagde. Dapperheid en zelfbeheersching, zoo had mijn vader mij geleerd, waren het sieraad des mans, en de laatste miste Albert ten eenemale. Vaak had ik hem om de beuzelachtigste dingen in woede zien losbarsten, en in zulke oogenblikken namen zijne gelaatstrekken voor mij eene dierlijke uitdrukking aan. Langzamerhand begonnen de onophoudelijk wederkeerende gezelschappen, waarin ik altijd dezelfde menschen ontmoette en dezelfde gesprekken hoorde, mij te vervelen; ik verlangde vurig naar een ander, naar een meer geestelijk genot en bemerkte nu met schrik, dat Albert in dit opzigt niet met mij overeenstemde.</p>
<p>Hem beviel onze levenswijs volmaakt, en toen ik hem eens uitnoodigde, om de eene of andere tragedie van Sophocles met mij te lezen, zeide hij lagchend, dat hij daarvan niets verstond, en het altijd zooveel mogelijk vermeden had, om op de schoolbanken te zitten.</p>
<p>Ik was als verstijfd van schrik; daar trad het beeld mijns vaders voor mijnen geest, dat mij nog nooit zoo eerwaardig had toegeschenen als in dit oogenblik, en een vloed van tranen bedauwde mijne wangen.</p>
<p>Albert lachte om mijn verdriet, en dreef met mijne geleerdheid, zooals hij het noemde, den spot.</p>
<p>Van nu af begon ik het gedrag van mijnen echtgenoot naauwkeuriger gade te slaan, en ik bemerkte, dat hij zeer vele gebreken en zwakheden, en zeer weinig talenten en goede eigenschappen bezat.</p>
<p>Albert's teederheid stuitte mij nu tegen de borst; ik weerde hem trotsch van mij, en hij was van oordeel, dat mij dit, als zijne vrouw, volstrekt niet betaamde. Hierover diep verontwaardigd, ging ik nog denzelfden dag op reis naar mijnen vader, om te verzoeken, dat hij mij weder als zijne dochter in zijne woning opnam.</p>
<pb n="828"/>
<p>Tranen van stillen weemoed biggelden mij langs de wangen, toen ik de trappen van het slot weder opsteeg. Het was voor de eerste maal sedert mijn huwelijk, dat ik de vaderlijke woning weder betrad. ‘Hier zal ik weder gelukkig zijn!’ zeide ik tot mij zelve.</p>
<p>Mijn vader, die, gelijk mij de kamerdienaar berigtte, sedert mijn huwelijk nog veel ernstiger en somberder was geworden dan vroeger, was ziek, en had reeds gedurende eenige dagen zijne kamer niet meer kunnen verlaten.</p>
<p>Snikkende zonk ik naast zijnen leuningstoel neder, verborg mijn gezigt in zijnen schoot, en smeekte zacht, dat hij mij weder mogt toestaan, om bij hem te leven. - Mijn vader echter schudde het hoofd en sprak van mijne pligten.</p>
<p>‘En welke pligten zouden dat kunnen zijn,’ riep ik driftig uit, ‘die een denkend en gevoelend wezen zouden kunnen gebieden, om zijn leven aan de zijde van een man door te brengen, dien men niet bemint?’</p>
<p>‘De pligten eener gehuwde vrouw, die gij voor God gezworen hebt te zullen vervullen!’ antwoordde mijn vader. - Eene kille huivering ging mij door de leden en ik zeide: ‘maar ik heb gezworen, zonder te weten, wat ik zwoer, en daarom kan ik niet verpligt zijn, om mijnen eed te houden.’ - Niemand, die in den echt treedt, weet, wat hij zweert antwoordde mijn vader, ‘dit is iets, wat men eerst door ervaring leert kennen.’</p>
<p>Mijn vader hield niet op mij aan te manen, om tot mijnen echtgenoot terug te keeren. Ik was als geheel vernietigd en wist niet, wat ik doen zou. Een gedruisch in de voorkamer deed mij verschrikken, ik hoorde stemmen en naderende voetstappen.</p>
<p>O God, het was Albert, en hij kwam lagchende en schertsende zijne kleine dweepster, zooals hij mij noemde, terugeischen. Wat zou ik doen? Ik nam afscheid van mijn vader en keerde met Albert naar de stad terug.</p>
<p>Laat mij thans met stilzwijgen voorbijgaan, hoeveel ik nu leed en hoe grievend het voor mijn gevoel was, om mij door den man, dien ik niet beminde, te laten kussen en omhelzen. Gij kunt begrijpen, hoe mij onder zulke omstandigheden het berigt van den dood mijns vaders schokken moest. Want de gedachte aan hem was de laatste scheme-<pb n="829"/>ring van hoop geweest, het laatste uitzigt dat mij nog overbleef, om mogelijk nog eenmaal mijne vrijheid te herkrijgen.</p>
<p>Ik had nu niemand meer op de wereld dan Albert, want de eenige bloedverwante, die ik nog bezat, eene zuster mijner moeder, bewoonde op verren afstand van mij een kasteel aan den Rijn, en slechts eenmaal had ik haar als kind gezien. De gedachte echter, nu voor altijd en alleen aan Albert verbonden te zijn, maakte mij schier dolzinnig, en ik bezwoer mijnen echtgenoot, mij mijne vrijheid te hergeven.</p>
<p>Toen hij echter zeide, dat de droefheid over den dood mijns vaders mijn verstand in de war gebragt had, dat ik tot vorige kalmte teruggekeerd hem wel weder beminnen zou, en hij uit dien hoofde in geene scheiding van mij bewilligen kon, keerde ik hem trotsch den rug toe en sloot mij in mijn vertrek op.</p>
<p>Vreeselijk was voor mij deze dag en onbeschrijfelijk het leed, dat ik te verduren had. Voor de eerste maal in mijn leven gevoelde ik mij door eene vreemde magt overheerscht, en mijn trotsch gemoed kwam daartegen hevig op.</p>
<p>Ten laatste zwoer ik bij mij zelve, om hem, dien ik zulk een fellen haat toedroeg, en aan wien ik als eene magtelooze slavin geketend was, te vergelden, wat hij mij aangedaan had, om hem te martelen en te plagen, zoo als hij het mij deed.</p>
<p>Albert was jaloersch; hij meende dat hij mijne liefde verloren had, en dat ik een ander beminde. Als hij in drift en woede ontstoken was, kwam hij daar opentlijk voor uit en overlaadde mij alsdan met de vreeselijkste bedreigingen.</p>
<p>Onder de vrienden van mijnen man bevond zich de jonge baron Stolker, die door zijne schoonheid en innemendheid boven anderen de jaloezie van mijnen man opwekte, en daarom had ik voor dezen de meeste oplettendheid.</p>
<p>Hij vergezelde mij op mijne wandelingen, en spoedig noemde men hem algemeen mijn minnaar. Ik wist dit en lachte er om, en verachtte de menschen, die altijd slechts naar den schijn oordeelen, en omdat ik hen verachtte, hield ik het ook niet der moeite waardig, mij voor den schijn des kwaads te wachten.</p>
<p>Mijn vader had mij tot universeel erfgenaam zijner onmetelijke bezittingen gemaakt, over welke ik vrij te be-<pb n="830"/>schikken had, doch onder voorwaarde, dat, zoo ik ooit van mijnen man scheidde, ik tegelijk alle aanspraak op deze bezittingen verloor, die alsdan aan een verren bloedverwant zouden te beurt vallen. Mij zelve zou in dat geval een matig jaarlijksch inkomen ten deel vallen.</p>
<p>In een oogenblik van drift, toen ik Albert andermaal smeekte, zich van mij te scheiden, verklaarde hij mij rond weg, dat, zoo het hem ook al mogelijk ware, zich van mij als zijne vrouw te scheiden, hij nimmer in eene scheiding van de rijke erfgenaam bewilligen zou. Ongehoorde sommen verloor hij aan de speeltafel. Zijne zucht tot verkwisting ging dikwijls zelfs onze rijke inkomsten te boven, en toen ik het waagde hem daarover te berispen, zeide hij: ‘zulk eene taal past niet in den mond eener vrouw tegenover haren echtgenoot.’</p>
<p>De lente kwam, en wij vertrokken naar het slot, vroeger door mijnen vader bewoond.</p>
<p>In eene droefgeestige stemming, doch voor het oog opgeruimd, doorwandelde ik vaak aan de zijde van den baron Stolker, dien ik verzocht had, ons te vergezellen, de ruime zalen van het kasteel, waarin ik vroeger zoo gelukkig geweest was.</p>
<p>Zoo verliepen eenige dagen, die dubbel onaangenaam voor mij waren door de onophoudelijke tegenwoordigheid van den baron, die, aangemoedigd door mijne voorkomendheid, zich verstoutte, mij met zijne liefdesverzekeringen lastig te vallen.</p>
<p>Ik hoorde hem sprakeloos en met diepe verachting aan. Eens wist de baron mij zelfs heimelijk een brief ter hand te stellen, waarin hij mij van zijne gloeijende liefde verzekerde en het voorstel deed, om met hem op de vlugt te gaan.</p>
<p>Ik las dezen brief met den trots eener vrouw, die zich diep beleedigd gevoelt, maar toch ook met eene zekere blijdschap, want deze brief zou het middel zijn, om den toorn en de woede van mijnen man op nieuw te doen ontbranden.</p>
<p>Voor het raam gezeten zag ik Albert in het park; ik ging naar beneden, en mij houdende, alsof ik hem niet bemerkte, wandelde ik op en neder, altijd in den bewusten brief lezende, dien ik vervolgens met opzet verloor. Nu keerde ik rustig en schier verheugd naar mijn vertrek terug.</p>
<pb n="831"/>
<p>Weinige oogenblikken later stoof Albert mijne kamer binnen, doodsbleek en sidderende van woede. ‘Ellendige boeleerster!’ riep hij en pakte mij woest bij den arm - ‘eervergeten vrouw!’ - en in zijne razernij gaf hij mij een klap in het gezigt. Een kreet van woede klonk van mijne lippen, vervolgens greep ik buiten mij zelve den dolk, die op mijne schrijftafel lag, en rigtte dien op Albert.</p>
<p>Nu ving eene kortstondige, maar vreeselijke worsteling aan. Ik gevoelde mij als waanzinnig, en ik dacht aan niets anders, dan hem te dooden; hij zocht mij den dolk te ontrukken. Als eene tijgerin verweerde ik mij; daar voelde ik plotseling het koude ijzer in mijne borst. Het begon voor mijne oogen te schemeren, en ik zonk bewusteloos ter aarde.</p>
<p>‘O God, o God!’ viel Amelia hier zich zelve in de rede, ‘ik gevoel het, hoe de herinnering aan dat vreeselijk oogenblik mij zou kunnen dooden.’</p>
<p>Zij legde de hand tegen haar brandend voorhoofd en ging, terwijl zij bang en moeijelijk ademhaalde, zwijgend op en neder.</p>
<p>Vervolgens bleef zij plotseling voor de pendule staan, en zeide: ‘ik kan heden niet verder vertellen. Bovendien is het laat. De etiquette eischt, dat gij mij verlaat. Vertrek daarom!’</p>
<p>Nordheim zweeg eene korte poos, en een spotachtige glimlach vertoonde zich voor een oogenblik op zijn gelaat; toen zeide hij: ‘de etiquette! noem toch dat verouderde woord niet, dat door het onverstand der menschen is uitgedacht. Gij zijt daar verre boven verheven, Amelia! Ook bestaat er iets, dat alle etiquette en alle gebruikelijke vormen in de wereld verre overtreft.’</p>
<p>‘En hoe noemt gij dat iets?’ vroeg Amelia en bleef voor hem staan. Lang en zwijgend zagen zij elkander aan. Vervolgens drukte Nordheim een kus op het voorhoofd van Amelia en fluisterde: ‘kind, kind, de liefde staat hooger dan alle etiquette!’ Hierop nam hij afscheid en zonder een woord meer te spreken, keerde hij zich naar de deur en vertrok. Amelia echter, dronken van liefde, luisterde naar zijne wegstervende voetstappen; al het leed, vroeger door haar ondervonden, was vergeten, en vol blijdschap fluisterde zij: ‘is het inderdaad mogelijk? Bemint hij mij waarlijk?’</p></div>
<div type="section">
<pb n="832"/>
<head rend="h4">IX.
<lb/><hi rend="i">Lord Douglas</hi>.</head>
<p>Vroeger dan gewoonlijk ontwaakte Nordheim den volgenden morgen, en na zich gekleed en ontbeten te hebben, begaf hij zich naar Amelia. Hij vond haar echter niet alleen. Douglas was bij haar en Nordheim bemerkte, dat de lord alle mogelijke moeite deed, om de betrekking, waarin hij tot Amelia stond, uit te vorschen.</p>
<p>Toen de barones in den loop van het gesprek Nordheim met een blik vol teedere liefde aanzag, verbleekte de lord, en zijn gelaat nam eene smartelijke uitdrukking aan.</p>
<p>Nordheim echter vond het regt onaangenaam, door een derde zoo in al zijne bewegingen te worden gadegeslagen, en hij besloot te vertrekken. Toen hij echter opstond en afscheid nam, zeide de lord met een gedwongen lach tot hem: ‘gij veroorlooft mij immers wel, u te vergezellen!’</p>
<p>Nordheim boog, Amelia zeide schertsend: ‘als ik uwe vredelievende gevoelens niet kende, lord, dan zou ik, als ik u aanzie, bijna gelooven, dat gij voornemens zijt, Nordheim tot een duel uit te dagen.’</p>
<p>Lord Douglas antwoordde niets, maar kuste zwijgend de hand der barones.</p>
<p>Zonder te spreken verlieten de beide mannen hare woning en sloegen den weg in naar Hydepark.</p>
<p>Toen zij aldaar aangekomen waren en in een der stille afgelegene lanen aan elkanders zijde voortwandelden, bleef lord Douglas plotseling voor Nordheim staan en zag hem scherp in het gezigt. ‘Gij zult mij eene vraag vergeven,’ zeide hij ernstig,’ die gij, hoe zonderling zij u ook moge voorkomen, mij toch als man van eer ongetwijfeld opregt beantwoorden zult.’</p>
<p>‘Vraag,’ antwoordde Nordheim, ‘ik beloof u dat mijn antwoord opregt zal zijn.’</p>
<p>Lord Douglas zweeg een oogenblik, en de strijd, dien hij in zijne ziel streed, spiegelde zich op zijn gelaat af; daarna vroeg hij: ‘bemint gij de barones Stopford?’</p>
<p>Nordheim glimlachte en antwoordde rustig: ‘dit is eene vraag, lord, van zoo teederen aard, dat ik het tot hiertoe vermeed, haar aan mij zelven te beantwoorden. Doch om
<pb n="833"/>u een blijk mijner achting te geven, wil ik opregter jegens u zijn, dan gij tot hiertoe jegens mij waart. Ja, ik bemin Aurelia.’</p>
<p>‘En zij,’ vroeg de lord ademloos, ‘zij, de barones Aurelia, bemint zij u ook?’</p>
<p>Nordheim zag hem een oogenblik scherp en onderzoekend aan; vervolgens antwoordde hij: ‘om zulk eene vraag te beantwoorden, moet ik u voor een man van eer houden, wien de naam eener dame heilig is, en ik houd u daarvoor. Als mijn hart mij niet bedriegt, dan bemint zij ook mij!’</p>
<p>‘Ik dank u, vaarwel!’ zeide lord Douglas kortaf en keerde zich haastig om, om heen te gaan.</p>
<p>Nordheim echter greep zijne hand en zeide goedig: ‘blijf lord! Ik geloof, dat wij nog veel met elkander te bespreken hebben. Hebt gij nu eenmaal door uwe vragen mij uw vertrouwen geschonken, zoo veroorloof ook mij nu eene vraag: ‘bemint gij insgelijks Amelia?’</p>
<p>‘Ja, ik bemin haar,’ antwoordde hij vurig, ‘met al den gloed mijns harten, en hare goedheid en vriendelijkheid deden mij op hare wederliefde hopen. Daar kwaamt gij, mijnheer, en hebt door uwe komst mijn geluk verwoest!’</p>
<p>‘Gij dwaalt, lord,’ viel Nordheim hem in de rede, ‘en schoon ik ook al uwe tegenwoordige opgewondenheid zeer goed begrijp, zoo moet gij mij toch vergeven, wanneer ik het herhaal: gij dwaalt!’</p>
<p>‘En hoe,’ riep Douglas heftig, ‘hoe wilt gij mij bewijzen, dat ik dwaal, als ik toch gevoel, dat mijn geluk verwoest is?’</p>
<p>‘Een geluk, dat verwoest <hi rend="i">kan</hi> worden,’ antwoordde Nordheim, ‘is geen geluk, en de liefde eener vrouw, die u kan ontroofd worden, was nooit ware liefde. Geloof ook niet, lord, dat het geluk en de liefde duurzaam stand houden. Gij zijt nog jong, en meent daarom, dat mijne zienswijze verkeerd is, maar als gij eens mijne jaren bereikt hebt, zult gij mijne woorden regt laten wedervaren. Maar zie,’ vervolgde Nordheim, toen zij thans door eene zijlaan plotseling in de meest bezochte allée van Hydepark kwamen, waar thans de schitterendste equipages met schoone dames op en neder reden, ‘zie, daar zijn wij plotseling in het
<pb n="834"/>middelpunt der wereld, en mij dunkt, ik zie menig meisjesoog, dat met welgevallen op den jongen en schoonen lord Douglas rust. Houd moed, mijnheer,’ zeide Nordheim, plotseling eenen schertsenden toon aannemende, ‘houd moed! Wie weet, tot welke groote dingen gij nog geroepen wordt, en of er nog niet misschien een troon voor u is weggelegd. Zie, daar komt uwe jeugdige achttienjarige koningin. Inderdaad, als ik een lord was, ik zou niemand anders willen hebben, dan deze koninklijke jonkvrouw.’</p>
<p>‘Wilt gij mij aanraden, om het getal der gekken in Bedlam, die door de bevalligheid onzer jeugdige koningin van hun verstand beroofd zijn, nog met een te vermeerderen?’ vroeg lord Douglas.</p>
<p>‘Gekken zijn zeer gelukkig,’ antwoordde Nordheim, ‘en genieten als het ware werkelijk, wat wij te vergeefs begeeren.’</p>
<p>Aan den uitgang van het park wachtte de bediende van lord Douglas met de tilbury, en de heeren scheidden van elkander met de verzekering van wederzijdsche achting en vriendschap.</p>
<p>‘Moet ik dan het bezit van Aurelia opgeven, zoo zijt gij de man, aan wien ik haar het liefst afsta,’ zeide Douglas en reikte Nordheim de hand.</p>
<p>‘Ik geloof, dat gij daarbij gewonnen hebt, doch dat Aurelia daarbij verloren heeft,’ antwoordde Nordheim. Daarop namen zij afscheid van elkander.</p></div>
<div type="section">
<head rend="h4">X.
<lb/><hi rend="i">De uitnoodiging</hi>.</head>
<p>Toen Nordheim naar zijn logement terugkeerde, herinnerde hij zich, dat hij sedert eenige dagen niet meer in de gelagkamer geweest was, noch zijne huisgenooten gezien had, en daarom rigtte hij zijne schreden derwaarts. Onwillekeurig begon hij te lagchen, toen hij, de deur openende, alles nog geheel onveranderd vond.</p>
<p>De Oostenrijker zat ernstig voor zich heen ziende, even als altijd, op zijne gewone plaats, terwijl de dampende bowl voor hem stond.</p>
<p>Macdeam, met zijn geliefd instrument aan zijne zijde, zat
<pb n="835"/>op eenigen afstand van hem en scheen niet op te merken, wat er om hem heen gebeurde.</p>
<p>Ook Armand's pistolen en houten peer ontbraken niet, en hij zelf ging, de Marsellaise neuriënde, in de kamer op en neder.</p>
<p>Slechts aan Giuseppo Dassa was eenige verandering te bespeuren. Hij was thans niet meer, zoo als vroeger, eenvoudig, ja schier armoedig, maar geheel naar de mode gekleed.</p>
<p>Armand, die Nordheim het eerst gewaar werd, riep hem een vrolijk <hi rend="i">bonjour!</hi> toe en bood hem de hand. ‘Zoo zien wij dan elkander eindelijk weder,’ vervolgde hij lagchend, ‘en dit doet mij groot genoegen.’</p>
<p>‘En hoe is het u gegaan, sinds wij elkander niet zagen?’ vroeg Nordheim.</p>
<p>'t Is mij,’ antwoordde Armand, ‘ongeveer gegaan als een kok, die voor het een of ander feest, dat een groot heer denkt te geven, de spijzen in gereedheid brengt, maar daarbij eene hongerige maag en weinig uitzigt heeft, om eenige beentjes en kruimels magtig te worden. Intusschen 't is altijd interessanter, koksjongen te zijn, dan volstrekt niets.’</p>
<p>‘Ook hebben de koksjongens,’ zeide Nordheim, ‘op het groote feest, waarvan gij spraakt, mogelijk wel gelegenheid, om nog een vet kluifje voor zich zelven magtig te worden.</p>
<p>‘Bijaldien echter, mijnheer Armand,’ vervolgde Nordheim, en wees op Armand's houten peer, ‘vele peren van deze soort daarop voorkomen, dan zal menigeen zich voor goed de maag bederven. En wanneer zal dan dit diner opgedragen worden?’</p>
<p>‘De spijzen koken reeds,’ antwoordde Armand, ‘zoodra zij klaar zijn, begint het diner. En nu, mijnheer Giuseppo Dassa,’ vervolgde hij, zich tot den Italiaan wendende, ‘zijt gij, die zulk een dapper schutter zijt, uw wild reeds op het spoor?’ Deze glimlachte en zeide: ‘het verheugt mij, dat ik uwe vraag toestemmend kan beantwoorden, ja, ik ben het wild reeds op het spoor, Ha,’ vervolgde hij, ‘daar valt mij in, dat ik u dezen avond een genoegen kan aandoen. Er is van avond partij bij lady Landstown, en ik noodig u allen uit, om mij derwaarts te vergezellen. Hebt gij lust?’</p>
<pb n="836"/>
<p>‘Volstrekt niet,’ riep Armand. ‘Wij mogten er eens niet zeer beleefd ontvangen worden!’</p>
<p>‘Als ik u uitnoodig,’ zeide Dassa, ‘dan hebt gij zoo iets niet te vreezen. De lady zal blijde zijn, mijne vrienden ten harent te ontvangen.’</p>
<p>‘Zij is het derhalve!’ zeide Nordheim bij zich zelven. ‘Ongelukkige vrouw! Een naar wraak dorstend Napolitaan schijnt mij vreeselijker toe, dan het dier der woestijn. De leeuw is grootmoediger dan hij.’</p>
<p>‘En gij, heer Nordheim,’ vroeg Giuseppo, ‘neemt gij mijne uitnoodiging aan?’</p>
<p>‘Ik heb beloofd, dezen avond bij lord Landstown, die mij persoonlijk bekend is, te komen doorbrengen,’ antwoordde Nordheim, ‘en zou het bovendien niet wagen, als ongenoodigde gast bij zijne lady, die alle achting verdient, te verschijnen.’</p>
<p>Giuseppo lachte luidkeels. ‘Gij hebt dus achting voor haar?’ zeide hij vervolgens spottend. ‘Ik ken menschen, die gansch andere gevoelens omtrent haar koesteren, en bij hare rooskleurige lippen volstrekt aan geene achting denken. Ik bij voorbeeld.’</p>
<p>‘Gij,’ viel Nordheim hem in de rede, ‘kent zoo goed als wij, de wetten der eer, die een man verbieden, den goeden naam eener achtenswaardige dame ligtzinnig te bezoedelen.’</p>
<p>‘Mijnheer, wilt ge mij les geven?’ riep Giuseppo woedend uit. ‘Welaan, weet dan, deze achtenswaardige lady Landstown is -’</p>
<p>‘Zwijg!’ riep Nordheim driftig en greep Giuseppo bij den arm. Deze stiet een wilden vloek uit, en zich van Nordheim's hand bevrijdende, riep hij: ‘gij waagt het mij te bevelen! Maladetto! Dat willen wij eens zien! Ik herhaal het, deze lady Landstown is’ -</p>
<p>‘Gij zijt een ellendeling, als gij niet zwijgt,’ donderde Nordheim.</p>
<p>‘Gij zelf zijt een ellendeling!’ krijschte Giuseppo, en snel den dolk trekkende, sprong hij op Nordheim toe.</p>
<p>Even snel echter had deze hem zijn wapen uit de hand geslagen, en terwijl hij de beide armen des Italiaans vasthield, zeide hij rustig: ‘gij geeft ons daar een voorbeeld van Italiaansche
<pb n="837"/>dapperheid, zoo als men het van een Napolitaan slechts verwachten kan.’</p>
<p>‘Laat mij los,’ riep Giuseppo, die zich te vergeefs van Nordheim's handen zocht te bevrijden.</p>
<p>‘Gij ziet, mijnheer,’ dat men hier in het Noorden toch nog veel betere wapenen heeft dan uwe scherp geslepene dolken. En nu, zetten wij alle scherts ter zijde,’ vervolgde hij, terwijl hij Giuseppo losliet.</p>
<p>‘Heerlijk, heerlijk!’ riep Armand lagchend uit. ‘'t Is inderdaad eene aardige grap! Hoe jammer, mijnheer Nordheim, dat gij niet in de dagen van het oude Rome geleefd hebt. Gij zoudt waarlijk een beroemd gladiator geworden zijn.’</p>
<p>‘Noemdet gij daar niet den naam Landstown?’ vroeg Macdeam aan Giuseppo, ‘ en wildet gij ons allen niet bij de lady brengen. O mijnheer, ik smeek u, trek uw woord niet terug, laat mij u vergezellen. Ik ken de familie Landstown, doch ik wist niet, dat zij zich hier te Londen bevond.’</p>
<p>Aller blikken vestigden zich vol verbazing op Macdeam, dien zij thans voor de eerste maal zooveel woorden hadden hooren gebruiken.</p>
<p>‘Wat wil de signor?’ vroeg Dassa, die de taal van den Ierlander niet verstond.</p>
<p>‘U naar lady Landstown vergezellen!’ riep Armand. ‘Getroffen door de vermoedelijke bevalligheid van deze onbekende schoone brandt hij van verlangen, om kennis met haar te maken. O vrouwen, vrouwen, hoe onbegrijpelijk groot is uwe magt! Komt, laat ons klinken op het welzijn van alle vrouwen!’ riep hij en vulde de glazen.</p></div>
<div type="section">
<head rend="h4">XI.
<lb/><hi rend="i">In het gezelschap</hi>.</head>
<p>Een schitterend gezelschap bewoog zich in de salons van het prachtige hôtel, dat door lord Landstown en zijne gade bewoond werd. Onder de genoodigden bevond zich ook Nordheim, dien lady Landstown bij Aurelia had leeren kennen, en die op dit oogenblik een levendig gesprek met haar had aangeknoopt.</p>
<p>Plotseling echter brak de lady dit gesprek af, hare wangen werden nog bleeker, dan zij gewoonlijk waren, en doodelijk ontsteld rigtte zij haar oog naar de deur.</p>
<pb n="838"/>
<p>Nordheim keerde zich even om, en bemerkte Giuseppo Dassa, die rustig bij de deur stond.</p>
<p>Toen deze echter bespeurde, dat Nordheim hem bemerkt had, naderde hij zeer bedaard de lady en knoopte insgelijks een gesprek met haar aan.</p>
<p>Eenige kennissen van Nordheim naderden hem op dit oogenblik, om hem te begroeten, en terwijl hij zich met deze onderhield, was al zijne opmerkzaambeid op de lady en Dassa gevestigd.</p>
<p>Weldra bespeurde hij, dat Giuseppo een onderzoekenden blik om zich heen sloeg, en toen hij door niemand meende bemerkt te worden, fluisterde hij lady Landstown in het oor: ‘zorg, dat ik u in den tuin spreek en spoedig!’</p>
<p>Hoe zacht die woorden ook gesproken werden, Nordheim had ze toch verstaan, en hij las op het bleek gelaat der lady, hoezeer zij daardoor getroffen was.</p>
<p>‘Dit nieuw verdriet wil ik haar besparen!’ zeide Nordheim tot zichzelven, en zich tot Giuseppo wendende, zeide hij vriendelijk: ‘laat ons eenige oogenblikken in elkanders gezelschap deze zalen doorwandelen!’</p>
<p>Giuseppo nam in dit voorstel genoegen. Terwijl zij zich arm en arm door de vertrekken bewogen, ontmoetten zij eensklaps Macdeam, den lerlander, die hun haastig vroeg, waar hij toch lady Landstown zou kunnen vinden. ‘O ik bid u, vervolgde hij, ‘breng mij bij haar, ik moet haar spreken, en toch ken ik haar niet eens.’</p>
<p>Nordheim en Dassa boden hem hunne diensten aan, en met hun drieën doorwandelden zij nu al zoekende de vertrekken, tot dat het hun gelukte, de lady in het oog te krijgen.</p>
<p>Nordheim stelde den Ierlander aan haar voor, die na de eerste begroeting haastig vroeg: ‘vergeef mij eene vraag: gij zijt uit Ierland?’</p>
<p>De familie van mijn gemaal is uit Ierland afkomstig,’ antwoordde de lady, en daar woont ook de eenige broeder van mijn echtgenoot, de kolonel Landstown.’</p>
<p>‘Ik ken hem, ik ken hem,’ prevelde Macdeam, en vroeg vervolgens snel: ‘en zijne dochter Effie.’</p>
<p>‘Miss Effie,’ antwoordde de lady, ‘zal, gelijk wij uit een gisteren ontvangen brief van den kolonel vernamen, juist van daag in een klooster opgenomen worden.’</p>
<pb n="839"/>
<p>De Ierlander ontstelde en stond daar als van den donder getroffen. Op dit oogenblik werd de lady geroepen en vertrok, zonder mogelijk Macdeam's zigtbare ontsteltenis te bespeuren. - Nordheim en Dassa geleidden hem naar buiten, waar hij spoedig weder tot zich zelven kwam. Een stroom van tranen ontrolde aan zijne oogen, en een krampachtige zucht drong uit zijnen boezem.</p>
<p>‘Ik dank u voor uwe hulp,’ zeide hij ten laatste. ‘Thans echter moet ik alleen zijn! Vaarwel! Ik keer naar mijn logement terug!’</p>
<p>Haastig verliet hij de beide mannen, en ook Giuseppo wilde zich verwijderen, toen Nordheim hem zacht tegenhield, en zeide: ‘ik heb u een verzoek te doen, mijnheer!’</p>
<p>‘Welk verzoek?’ vroeg Dassa.</p>
<p>‘Het zou mij aangenaam zijn,’ antwoordde Nordheim, ‘als gij mij in dit gezelschap, waarin wij beiden tamelijk vreemd zijn, toestondt, in uwe nabijheid te blijven.’</p>
<p>‘Zeer goed!’ zeide Dassa. ‘Doch eerst roepen mij zaken, die geen uitstel gedoogen. <hi rend="i">A rivederla!</hi>’</p>
<p>Wederom wilde hij zich verwijderen, doch Nordheim volgde hem, en zeide: ‘en als het nu juist die zaak was, die mij doet wenschen bij u te blijven?’</p>
<p>‘Wat weet gij van mijne zaken?’ riep Giuseppo.</p>
<p>‘Laat mij open zijn, mijnheer!’ zeide Nordheim ernstig. ‘Ik hoorde u straks lady Landstown om een onderhoud met u hier in den tuin verzoeken.’</p>
<p>‘Ik verzoek niet, waar ik bevelen kan!’ zeide Dassa fier.</p>
<p>‘Doch in zulk eene teedere zaak moet een man tegenover de vrouw nimmer bevelen,’ hernam Nordheim. ‘Vergeef mij, signor, maar gij hebt door de vertrouwelijke mededeeling van een gewigtig tijdstip uit uw leven ook mij in zekeren zin tot uwen vertrouweling gemaakt. Bedrieg ik mij niet, dan vondt gij in lady Landstown de ongelukkige Eleonora weder.’</p>
<p>‘Geraden, mijnheer! Doch waarom noemt gij haar ongelukkig? Is zij niet omgeven van pracht en rijkdom, de gemalin van een schoonen en aanzienlijken lord, het sieraad der gezelschappen, het troetelkind des geluks? Waarom noemt gij Eleonora ongelukkig?’ vroeg Dassa.</p>
<p>‘Gij doet mij daar eene vraag, waarop gij het antwoord
<pb n="840"/>reeds weet,’ antwoordde Nordheim. ‘Wel bezit Eleonora al de voorregten, die gij daar opnoemdet, maar in weerwil daarvan - het is u maar al te goed bekend - is zij diep ongelukkig. O laat u door mij verbidden en kwel haar niet langer. Zij heeft reeds genoeg geleden. Gij hebt haar reeds genoeg gemarteld. Heb medelijden met haar, en bedenk, dat het beneden de waarde eens mans is, om eene vrouw te grieven en te mishandelen.’</p>
<p>‘Ik zie niet in,’ viel Giuseppo hem in de rede, ‘waarom ik aan uw verlangen voldoen zou. Ik zwoer de trouwelooze wraak, en dezen eed zal ik houden. Mijne wraak zal haar tot haren jongsten snik toe vervolgen.’</p>
<p>‘Wel nu,’ riep Nordheim vastberaden uit en zijn oog schitterde van toorn, ‘dan beloof ik van dit oogenblik af aan de mishandelde lady mijne bescherming. Wat gij ook tegen haar ondernemen moogt, gij zult mij overal op uwen weg ontmoeten, en houd u overtuigd, dat elke beleediging die gij haar aandoet, door mij zal gewroken worden.’</p>
<p>De vastberaden toon, waarop Nordheim deze woorden sprak, miste zijnen invloed op Giuseppo niet, en lafhartig, gelijk alle Napolitanen, durfde hij den toorn van Nordheim niet langer trotseren, en zeide daarom: ‘gij vat de zaak ernstiger op, dan zij werkelijk is! Ik wil de lady niet ongelukkiger maken, maar slechts nu en dan haar wat geld afpersen. Het ontbreekt mij aan genoegzame middelen, en zij heeft geld in overvloed.’</p>
<p>‘Wel nu,’ hernam Nordheim, ‘dan zal ik aan de lady zeggen, dat zij hare rust van u koopen kan. Laat ons thans tot het gezelschap terugkeeren. Ik verzeker u echter, dat het u heden niet meer gelukken zal, lady Landstown te spreken.’</p>
<p>‘Ook ligt dit niet meer in mijne bedoeling!’ zeide Giuseppo. ‘Ik denk, dat zij mij tot nu toe hier in den tuin wel heeft opgewacht, en dit vergeefs wachten is voor heden eene voldoende vernedering voor haar.’</p>
<p>Werkelijk kwam hun, toen zij het hôtel naderden, lady Landstown uit eene andere laan te gemoet, waar zij, gehoor. zaam aan Giuseppo's bevel, op hem gewacht had.</p>
<p>Haar oog blikte vrolijker en vrijer, omdat zij heden althans van het gevreesde onderhoud met Giuseppo scheen ontslagen
<pb n="841"/>te zijn, en onwillekeurig wierp zij Nordheim, van wien zij dacht, dat hij, zonder zulks te vermoeden, daartoe aanleiding gegeven had, een dankbaren blik toe; hij beantwoordde dien blik met een glimlach, en hare hand eerbiedig aan zijne lippen brengende, verzocht hij haar, hem te veroorloven, dat hij den volgenden dag zijne opwachting bij haar maakte.</p>
<p>De lady stond hem dit gaarne toe, en keerde daarop met de beide mannen naar het gezelschap terug. Toen dit eenige oogenblikken later afscheid nam en huiswaarts ging, begaf Nordheim zich naar Aurelia.</p></div>
<div type="section">
<head rend="h4">XII.
<lb/><hi rend="i">De liefdesverklaring</hi>.</head>
<p>Toen Nordheim bij Amelia gekomen was, en zij vertrouwelijk op den divan naast elkander zaten, verzocht hij haar om haar verhaal voort te zetten, waarop zij aldus vervolgde:</p>
<p>Na uren lang in eenen bewusteloozen toestand verkeerd te hebben, bemerkte ik ten laatste, dat ik op mijn bed lag. Stephaan, de kamerdienaar mijns vaders, benevens de geneesheer, de vriend mijner jeugd, die sedert twintig jaren met mijn vader op het eenzame kasteel geleefd had, en zich ook thans nog daar bevond, zaten voor mijn bed.</p>
<p>Naauwelijks tot bezinning gekomen, vroeg ik, wat er met mij gebeurd was, en beproefde mij op te rigten. Eene brandende pijn in de borst deed mij in de kussens terugzinken en herinnerde mij plotseling het voorgevallene.</p>
<p>Ik vroeg naar Albert. Men had hem terstond na zijne gepleegde misdaad haastig te paard zien wegrennen.</p>
<p>Stephaan had mij levenloos op den grond gevonden en, daar hij iets kwaads vermoedde, heimelijk den geneesheer geroepen; vervolgens hadden zij de deuren gesloten, mij te bed gelegd en mijne wonde verbonden.</p>
<p>Is zij doodelijk? vroeg ik den geneesheer, waarop deze antwoordde, dat zij niet gevaarlijk was.</p>
<p>Ik wil sterven! riep ik, o laat mij sterven!</p>
<p>Slechts langzamerhand gelukte het mijne beide vertrouwde vrienden, mij tot bedaren te brengen en mij te beletten, om het verband van mijne wonde te rukken.</p>
<p>Albert weder te zien was mij onmogelijk. Ik wilde dit oord ontvlug ten, en mij aan het oog der menschen, die ik ver-<pb n="842"/>achtte, onttrekken, en mijne vlugt moest tegelijk eene vreesselijke wraak op Albert zijn.</p>
<p>Aan mijne vertrouwelingen deelde ik mijn plan mede, en toen zij weigerden, mij daarin behulpzaam te zijn, en het voor onuitvoerbaar hielden, bezwoer ik hen, mij voor hunne oogen te dooden. Nu gaven zij toe, en toen alles goed afgesproken was, gingen wij terstond tot de volvoering van mijn voornemen over.</p>
<p>De geneesheer moest voor alle dingen de bedienden van mijne ziekte, die mij plotseling overvallen was, verwittigen, en zorg dragen, dat de tijding daarvan in den omtrek en de stad verspreid werd.</p>
<p>Waarschijnlijk was deze tijding tot Albert doorgedrongen, want hij kwam des anderen daags terug, en begeerde van den dokter, hem bij mij te brengen.</p>
<p>Deze deelde hem nu mede, dat mijn dood ten gevolge der mij toegebragte wonde onvermijdelijk was, dat ik echter, ten volle bewust van mijnen toestand, bevolen had, de oorzaak van mijnen dood zorgvuldig geheim te houden, omdat ik Albert niet in het verderf wilde storten. Mijn echtgenoot had den geneesheer gebeden, hem bij mij te brengen, wat deze echter wegens mijne voorgewende zwakheid streng verboden had.</p>
<p>Zoo verliepen eenige dagen, gedurende welke mijne wonde snel genas, en toen ik mij eindelijk sterk genoeg gevoelde, om mijn begonnen werk te voleindigen, ontbood ik den geestelijke uit de stad bij mij, om, als eene stervende, de sacramenten te ontvangen, en in de tegenwoordigheid van hem en eenige andere getuigen mijn testament te maken.</p>
<p>Aan Albert vermaakte ik de helft van mijn vermogen, en aan mijne tante de andere helft; voorts bepaalde ik uitdrukkelijk, dat niemand mijn lijk zien mogt; Stephaan en de dokter moesten mij begraven.</p>
<p>Reeds ondervond ik de werking van den opiumdrank, dien ik ingenomen had. Het werd nacht voor mijne oogen, en ik zonk achterover in de kussens.</p>
<p>Toen ik na verloop van een etmaal, zooals de dokter dit berekend had, ontwaakte, stond deze benevens Stephaan voor mijn bed. Zwijgend reikte ik hun de hand, en stond vervolgens haastig op.</p>
<pb n="843"/>
<p>Haastig trok ik de voor mij gereed liggende kleederdragt van een boerenmeisje aan, verborg mijn haar onder den grooten ronden hoed der boerinnen, en knielde daarop, diep bewogen, neder voor den geneesheer, om zijnen zegen te ontvangen.</p>
<p>Hij deelde mij dien weenend mede en geleidde mij toen zelf door gangen, corridors en langs geheime trappen naar eene kleine verborgene poort van het slot, waar ik met Stephaan, die mij vergezellen zou, afscheid van hem nam.</p>
<p>Spoedig beklommen wij nu het voor ons gereed staande rijtuig en reden den ganschen nacht door. Overdag sliepen wij, en des nachts vervolgden wij onze reis.</p>
<p>Acht dagen waren verloopen; toen bereikten wij het slot mijner tante, waarin deze stil en afgezonderd hare dagen sleet en al hare zorg wijdde aan de verpleging van armen en zieken.</p>
<p>Langzamerhand maakte Stephaan, dien zij uit vroegere dagen kende, haar met mijn lot bekend, en bragt mij, daar ik mij tot hiertoe verborgen gehouden had, tot haar.</p>
<p>Weenend omhelsde zij mij, en zwoer voor de eenige dochter harer geliefde zuster eene trouwe en zorgdragende moeder te zullen zijn.</p>
<p>Zij gaf mij voor eene verre bloedverwante uit, die zij aangenomen had en als hare dochter wilde beschouwd hebben, en er bestond geene reden, om hare woorden niet te gelooven.</p>
<p>Zoo gingen dan nu mijne dagen stil en vreedzaam daarhenen, maar mijn gemoed was zeer ter neder geslagen, en ik gevoelde mij diep ongelukkig. De eenzaamheid waarin ik leefde kon mij niet bekoren. Ik wenschte terug te keeren in de wereld en de genietingen, die zij aanbiedt, te smaken, en toch wist ik, dat die wensch niet kon vervuld worden.</p>
<p>Na verloop van een jaar, dat mij eene eeuwigheid toescheen, stierf mijne tante. Zij liet mij al hare rijkdommen, al hare bezittingen na, waarvan een groot gedeelte in Engeland gelegen was, waar zij met haren gemaal, lord Stopford, tot aan diens dood toe geleefd had.</p>
<p>Mijn verlangen naar de wereld ontwaakte met verdubbelde kracht in mij; daar ik meesteres van een millioen was, wilde ik weten, of de wereld waarlijk zoo schoon was, als ik
<pb n="844"/>mij die had voorgesteld. Ik verkocht het kasteel en trok naar Engeland. Daar behoefde ik niet te vreezen, herkend te worden, daar wenkten mij vrijheid en geluk.</p>
<p>Mijn aanzienlijke naam (ik had den naam mijner tante aangenomen) en inzonderheid mijn rijkdom openden mij den toegang tot de eerste kringen. Vleijers omgaven de rijke, schoone weduwe, en een tal van vriendinnen zocht zich bij mij in te dringen.</p>
<p>Ik echter gevoelde mij te midden van de genietingen des levens ongelukkig. Mijne ziel verlangde naar liefde, ik wilde niet bewonderd, ik wilde bemind zijn, en ik zag rond onder mijne aanbidders, en gevoelde, dat ik geen hunner zou kunnen beminnen.</p>
<p>Vele bittere teleurstellingen heb ik ondervonden. De vrienden, die mij omringden, en aan wie ik mijn vertrouwen schonk, hebben van dat vertrouwen schandelijk misbruik gemaakt, en ik deed de smartelijke ervaring op, dat liefde vaak de dekmantel is, waaronder men zelfzuchtige plannen verborgen houdt.</p>
<p>Zoo trok ik mij hoe langer hoe meer van de wereld terug, en schonk aan niemand meer mijn vertrouwen. Jegens ieder even vriendelijk, gaf ik aan geen enkel mensch meer eenige voorkeur, en vorderde noch vriendschap, noch liefde.</p>
<p>Zoo waren dan nu al mijne illusiën verdwenen, maar mijn hart kwijnde daaronder weg. Alles had ik van de wereld verwacht en de wereld gaf mij ten slotte niets. Hoewel ik het leven volop kan genieten, blijft er altijd eene ledigheid in mijne ziel over, en schoon ik mij door vele menschen omringd zie, gevoel ik mij nogtans eenzaam en verlaten.</p>
<p>‘Nu kent gij mij,’ zeide Aurelia, ‘met al mijne gebreken en zwakheden. Ik ben opregt jegens u geweest, zelfs op het gevaar af, van daardoor in uwe achting te dalen. Oordeel nu over mij!’</p>
<p>Nordheim was, terwijl zij zoo sprak, opgestaan en haar genaderd, en zeide nu: ‘o Aurelia, hoe dank ik u voor het in mij gestelde vertrouwen! Gij hebt veel geleden en ik draag u, om het lijden dat gij doorstondt, den diepsten eerbied toe. Heilig is het ongeluk, en slechts aan uitgelezenen valt het ten deel, en slechts de uitgelezenen bezitten de kracht om het te dragen, en slechts deze verstaan en begrijpen
<pb n="845"/>elkander. De rampspoedigen vormen een groot geheim genootschap, wier leden elkander herkennen aan teekenen, die slechts voor hen verstaanbaar zijn. Toen ik u voor de eerste maal ontmoette, bespeurde ik aan uwe schoone gelaatstrekken, dat gij tot de onzen behoort, en begroette u als zoodanig vol blijdschap.’</p>
<p>‘En meent gij,’ vervolgde hij met al meerder warmte en vuur ‘dat ik niet begrepen heb, wat er in uwe ziel omgaat? Meent gij, dat uwe oogen, die gij zoo dikwijls voor mij neêrsloegt, en de hooge blos, die zoo vaak uwe wangen kleurde, mij niet verraden hebben, dat gij mij bemint? Aurelia, ik wist het wel, doch ik wilde mij bedwingen. Maar het is mij thans langer onmogelijk geworden! Aurelia, kom aan mijn hart!’</p>
<p>Hij breidde zijne armen naar haar uit, en met een kreet van verrukking op de lippen zonk Aurelia aan zijne borst. En nu omhelsde hij haar en drukte haar al vaster aan zijn hart, en fluisterde: ‘laat mij de wereld vergeten, slechts een oogenblik vergeten! Laat mij aan niets anders denken dan aan u, niets anders begeeren, dan u alleen!’</p>
<p>En zij zag, weenende van blijdschap, tot hem op, en vroeg: ‘bemint gij mij?’</p>
<p>Lang en zwijgend zag hij haar aan. Zijne gelaatstrekken namen eene ernstige, schier weemoedige uitdrukking aan, en toen zij zacht hare vraag herhaalde, zeide hij: ‘ja, ik bemin u! Maar ik weet, Amelia, dat ook de liefde geen geluk aanbrengt, dat duurzaam kan genoten worden. En dewijl ik dit weet, wil ik mij zelven de vreugde van dit oogenblik ontzeggen, om u het verdriet, dat daaruit later voor u zal voortvloeijen, te besparen. Gij echter, gij droomt nog van geluk, en daarom zij het woord door mij gesproken: ik bemin u!’</p>
<p>Juichend omhelsde Amelia hem, en rustte aan zijnen boezem, terwijl Nordheim hare lippen en hare oogen met zijne kussen bedekte. Plotseling echter maakte hij zich uit hare armen los en zeide: ‘geen kus meer! Wij willen het geluk, dat hier beneden zoo spaarzaam bloeit, niet op eenmaal geheel genieten!’ Zoo sprekende, kuste hij nog eenmaal hare hand en verliet haar haastig.</p>
<p>Aurelia zonk op den divan neder en heete tranen vloei-<pb n="846"/>den uit hare oogen, doch zij wist niet, of zij van vreugde of van droefheid weende.</p></div>
<div type="section">
<head rend="h4">XIII.
<lb/><hi rend="i">De helper in den nood</hi>.</head>
<p>Toen Nordheim den volgenden morgen zijn ontbijt nuttigde, trad Macdeam met haastige schreden zijne kamer binnen, en Nordheim de hand reikende, zeide hij zacht: ‘ik kom, om u vaarwel te zeggen! Ik ga naar Amerika!’</p>
<p>‘En wat wilt gij in dat koude land doen?’ vroeg Nordheim.</p>
<p>‘Wat zal ik hier doen?’ antwoordde Macdeam. ‘Hier, waar het ongeluk mij vervolgt?’</p>
<p>‘Als het ongeluk u vervolgt, zal het ook aan gene zijde der zee uw spoor vinden,’ zeide Nordheim; ‘beter is het, dat gij 't het hoofd biedt, want <hi rend="i">zoo</hi> alleen kunt gij het trotseren.’</p>
<p>Macdeam schudde treurig het hoofd. ‘Neen,’ zeide hij, ‘ik kan het niet trotseren; het is vast bij mij besloten, ik vertrek! Binnen een uur vaart er van hier eene stoomboot naar Hamburg, en daarmede zal ik den overtogt doen, om te Hamburg van mijnen eenigen broeder, die aldaar woont, afscheid te nemen, en dan voort, voort naar de nieuwe wereld!’</p>
<p>‘Ik vrees, dat gij overijld handelt!’ zeide Nordheim deelnemend; ‘zoudt gij althans nog niet eenige dagen wachten met de uitvoering van uw plan? Mogelijk dat gij alsdan tot andere gedachten komt. Want ofschoon ik niet in uwe geheimen wil dringen, meen ik toch met eenigen grond te vermoeden, dat de avond van gisteren in naauw verband staat met uw tegenwoordig voornemen’</p>
<p>Macdeam knikte toestemmend met het hoofd. Vervolgens zeide hij: ‘wat gij ook zeggen moogt, ik blijf bij mijn plan, ik ga, mijne plaats is reeds besteld, vaarwel!’</p>
<p>‘Als het dan niet anders wezen kan,’ antwoordde Nordheim, ‘welnu, zoo mogen mijne beste wenschen u vergezellen, en zoo deze ook al niet in staat zijn, u te helpen, blijf dan nogtans mijner gedenken, als iemand, die steeds het warmste belang in u stelt. En ik meen, dat dit in deze koude, zelfzuchtige wereld toch ook iets waard is.’</p>
<pb n="847"/>
<p>Nog eenmaal reikten zij elkander de hand; vervolgens ging Nordheim met Macdeam naar de gelagkamer, waar zij Armand en Giuseppo aantroffen, die hartelijk lachten om de anders zoo vrolijke waardin, welke al snikkende en huilende het reisgoed van den Ierlander inpakte.</p>
<p>Toen dit verrigt was, groette Macdeam vriendelijk met de hand en verliet het vertrek.</p>
<p>De waardin zorgde, dat zijn reiskoffer in de voor hem gereed staande cabriolet gebragt werd, waarin Macdeam reeds plaats genomen had, en weldra rolde nu het rijtuig met den zwaarmoedigen Ierlander naar de haven.</p>
<p>Ook Nordheim verliet het logement, nadat hij Dassa verzocht had, om bij zijne terugkomst hem een onderhoud over hoogst gewigtige aangelegenheden toe te staan, en deze daarin bewilligd had.</p>
<p>Lady Landstown, naar wie Nordheim zich nu begaf, ontving hem met hare gewone zwaarmoedige vriendelijkheid, en antwoordde op Nordheim's vraag naar haren welstand: ‘gij vraagt nog naar mijnen welstand. Och, het gevoel van gezond te zijn, ligt als een jeugdige droom achter mij, en keert, even als mijne jeugd zelve, nimmer terug. Ook heb ik reeds lang van beiden afstand gedaan en begeer niet meer, wat onbereikbaar voor mij is.’</p>
<p>Norddheim glimlachte. ‘En hoe wilt gij, mijne lady, afstand doen van iets, wat gij buiten uw toedoen nog bezit?’ vroeg hij; ‘hoe eene jeugd verloochenen, die toch uit uwe gelaatstrekken spreekt? En waar jeugd is, daar is ook kracht en gezondheid en balsem voor alle smarten.’</p>
<p>De lady schudde zwijgend het hoofd en zeide zacht: ‘er is echter eene ziekte der ziel, waarvoor de aarde geen balsem en geene verzachting heeft.’</p>
<p>Nordheim zweeg een oogenblik, en zag de lady, die in zwaarmoedige gedachten verdiept scheen, met deelnemende blikken aan.</p>
<p>Vervolgens zeide hij eensklaps op vastberaden toon: ‘laat ik opregt zijn. Toen ik u om een onderhoud verzocht, geschiedde dit niet alleen, om u van mijne hoogachting te verzekeren, maar tevens om u mijne diensten aan te bieden. Al wist ik ook verder niets van uw lot, dan nog zou de uitdrukking van uw gelaat mij gezegd hebben, dat gij lijdt
<pb n="848"/>en minder gelukkig zijt, dan gij verdient te wezen. Nu echter heeft het toeval mij bekend gemaakt met uw leed, en daarom meen ik ook het regt te hebben, u mijne hulp aan te bieden. Giuseppo Dassa -’</p>
<p>‘Wat weet gij van hem?’ viel de lady hem angstig in de rede.</p>
<p>‘Was laag genoeg,’ vervolgde Nordheim, ‘mij een geheim van vroegere dagen te verraden. Ik ken uw lijden, en daarom durf ik ook vrij en open tot u te spreken.’</p>
<p>Eleonora begon bitter te weenen, hare tranen besproeiden haar gelaat, dat van schaamte gloeide, en het ontbrak haar aan kracht om te spreken, maar zij snikte luide.</p>
<p>‘Zijt gij boos op mij? Duidt gij mij mijne opregtheid ten kwade?’ vroeg Nordheim zacht.</p>
<p>‘Neen, neen!’ snikte Eleonora.</p>
<p>‘Of vreest gij, dat ik uw geheim niet bewaren zal?’</p>
<p>‘O neen, ik vrees niets meer!’ riep Eleonora. ‘Wie zoo veel geleden heeft, als ik, vreest niets meer. Laat mij echter weenen, het zijn de eerste vreugdetranen, die mijn oog sedert vele jaren schreit.’</p>
<p>En plotseling zonk Eleonora op hare kniën neder en riep, terwijl zij de handen ten hemel hief: ‘God, mijn God, ik dank u! Gij hebt mij hulp en bijstand gezonden! Mijn smeeken is niet te vergeefs geweest. Gij hebt de wanhoop mijner ziel begrepen en zendt mij verligting. O dank zij U en prijs -’</p>
<p>Hare stem werd zwakker, haar adem stokte, en bewusteloos zonk zij achterover.</p>
<p>Nordheim legde haar zacht op den divan neder en opende het raam; de binnendringende frissche lucht deed de lady weldra weder bijkomen.</p>
<p>Zij sloeg de oogen op, en Nordheim de hand reikende, zeide zij: ‘o als gij wist, hoe veel het mij gekost heeft, dit geheim in mijn hart te begraven, gij zoudt begrijpen, hoe uwe woorden mij zoo diep konden treffen. En nu help, raad mij,’ vervolgde zij driftiger, ‘wijs mij een middel aan, om dezen vreeselijken man te vermurwen en zijnen woedenden toorn te bedwingen.’</p>
<p>‘Het bloeddorstige dier vlugt voor het schijnsel des vuurs’ antwoordde Nordheim; ‘Giuseppo is niet beter dan een
<pb n="849"/>dier, en voor den glans van het goud zal zijne woede wijken.’</p>
<p>‘Gelooft gij dat?’ vroeg Eleonora op blijden toon. ‘O geef hem alles, alles wat ik bezit. Mijne goederen, mijne juweelen, alles wil ik aan zijne voeten neêrleggen, en daarvoor niets anders begeeren, dan vrijheid, enkel vrijheid!’</p>
<p>Nordheim sprak nu met Eleonora af, den Italiaan eene aanzienlijke som uit te betalen, waarvoor deze de brieven aan Nordheim moest afleveren; bovendien wilde men hem een goed jaargeld aanbieden, dat hem geregeld zou uitbetaald worden, als hij zich verbond, om onverwijld en voor goed naar Italië terug te keeren en het nimmermeer te beproeven, de rust van Eleonora op eenige wijze te storen.</p>
<p>‘Hij zal naar mijn inzien in dit voorstel genoegen nemen,’ zeide Nordheim.</p>
<p>‘De hemel geve, dat gij u niet bedriegt,’ zuchtte Eleonora, ‘doch ik vrees, dat de bevrediging zijner wraak hem meer waard is, dan goud en schatten.’</p>
<p>Nadat Nordheim nog aan de lady beloofd had, haar zoo spoedig mogelijk het antwoord van Giuseppo te zullen brengen, vertrok hij en keerde terug naar zijn logement, waar de Italiaan op hem wachtte.</p>
<p>Met de meeste behoedzaamheid maakte Nordheim hem bekend met het aanbod der lady; schijnbaar scheen Giuseppo daarin genoegen te nemen en verklaarde zich bereid, om voor de hem gebodene som de brieven uit te leveren. ‘En wat,’ vroeg hij nu met een sluwen lach, ‘wat biedt Eleonora mij voor mijne herinneringen, en voor datgene, wat ik zou kunnen vertellen? Waarmede wil zij mijn zwijgen koopen?’</p>
<p>Nordheim noemde hem de tweede som, alsmede de voorwaarde, waarop het jaargeld hem zou uitbetaald worden.</p>
<p>Dassa brak in een woest gelach uit, dat zelfs Nordheim deed beven. Vervolgens werd zijn gelaat plotseling ernstig, en hij zeide op rustigen toon: ‘ik zal er mij op bedenken!’</p>
<p>‘En wilt gij mij de brieven ter hand stellen?’ zeide Nordheim.</p>
<p>‘Waartoe dit?’ vroeg Dassa. ‘Ik ben voornemens met Eleonora zelve daarover te onderhandelen.’</p>
<p>‘Ik hoop,’ zeide Nordheim, ‘dat gij alsdan den eerbied,
<pb n="850"/>dien een cavalier aan eene dame verschuldigd is, niet zult uit het oog verliezen.’</p>
<p>Zoo scheidden zij; en Nordheim, toen hij alleen was, zeide tot zich zelven: ‘en nu naar mijne geliefde!’ Haastig liep hij thans de trappen af, en begaf zich naar Amelia.</p></div>
<div type="section">
<head rend="h4">XIV.
<lb/><hi rend="i">De novice</hi>.</head>
<p>De avonddienst was geëindigd en langzaam keerden de nonnen naar hare cellen terug, waar. zij zich, na het <hi rend="i">Ave Maria</hi> gebeden te hebben, ter ruste nederlegden.</p>
<p>Om den hoek van den langen gang, waarin zich aan weêrszijden de cellen der nonnen bevonden, trad thans eene non te voorschijn, die, zooals men aan den grooten ring met sleutels dien zij in de hand had, ligt bemerkte, de portierster was.</p>
<p>Met den grooten hoofdsleutel ging zij naar de deur van elke cel, sloot die allen op twee na zorgvuldig digt, en wandelde vervolgens met zachten tred naar het andere einde van den gang, waar vlak naast de poort, die naar buiten voerde, hare eigene cel gelegen was. Zij trad er binnen, grendelde de deur achter zich toe, en alles was weder stil.</p>
<p>Eenige oogenblikken waren zoo verloopen, toen uit eene der cellen, die de portierster niet gesloten had, en op de deur waarvan de naam: ‘<hi rend="i">Natalia</hi>’ te lezen stond, eene andere non naar buiten trad.</p>
<p>Zij liep den gang ten einde en begaf zich door de eetzaal naar de kerk. Daar viel zij voor het beeld des Verlossers neder en bad een <hi rend="i">Paternoster</hi>. Daarna verzonk zij in diepe gedachten, zoodat zij niet eens bemerkte, dat nog een ander vrouwelijk wezen de kerk binnentrad. Het was een beeldschoon meisje, dat met zachten tred de non naderde en thans voor haar stond. Langzaam hief deze nu haar hoofd op en zeide bedaard: ‘gij komt zeer laat, mijne dochter!’</p>
<p>‘Vergeving, zuster Natalia,’ antwoordde de andere haastig, en bragt de hand der non aan hare lippen, ‘vergeving, ik was van kommer en verdriet ingeslapen.’</p>
<p>Onze hoogwaardige abdis heeft bevolen, dat ik u dezen nacht voor de laatste maal voorbereiden zou tot het feest
<pb n="851"/>dat ons morgen wacht’ zeide de non, ‘laat ons daarom met dit heilige werk aanvangen. Kom, laat ons bidden.’</p>
<p>‘Ik kan niet bidden!’ riep het meisje op luiden toon.</p>
<p>‘Gij zult het wel leeren,’ antwoordde de non.</p>
<p>‘Neen, neen!’ riep het meisje, ‘ik kan niet.’ Daarop sloeg zij hare armen om den hals der non en riep vol vertwijfeling uit: ‘red mij! red mij! Ik kan het feest, dat ons morgen wacht, niet vieren, ik kan geene non worden. Red mij, Natalia, of de wanhoop doodt mij!’</p>
<p>‘Hoe ledig zouden de kloosters worden, als de wanhoop de kracht bezat, om te dooden’ antwoordde de non.</p>
<p>‘Ja, in de kloosters heeft de wanhoop haren zetel gevestigd,’ riep het meisje. ‘Natalia, ik <hi rend="i">wil</hi> geene non worden!’</p>
<p>‘En waarom niet?’ vroeg de non bedaard.</p>
<p>‘Omdat ik niet sterven wil, terwijl het leven in mij gloeit, omdat ik nog wenschen en verwachtingen heb!’ riep Effie hartstogtelijk.</p>
<p>De non zag peinzend voor zich; vervolgens fluisterde zij zacht: ‘'t is waar, men sterft zeer langzaam achter kloostermuren!’</p>
<p>Effie greep driftig hare hand en vroeg: ‘Natalia, hebt gij er nooit berouw over gevoeld, dat gij eene non zijt geworden?’</p>
<p>Natalia beurde langzaam haar hoofd op en zag de vragende met zulk een zonderlingen blik aan, dat deze daarvoor onwillekeurig sidderde; daarna zeide zij op doffen toon: ‘mijne wenschen zijn gestorven.’</p>
<p>‘Ik echter wil niet sterven!’ riep Effie heftig. ‘Ik wil, ik moet leven!’</p>
<p>Plotseling zonk zij voor Natalia's voeten neder en smeekte: ‘zuster Natalia, heb medelijden met mij! Ik kan geene non worden, want mijn hart bemint. Red mij ter wille van mijnen geliefde!’</p>
<p>De non sidderde en hare trekken namen eene smartelijke uitdrukking aan, toen zij zacht zeide: ‘arm ongelukkig kind!’</p>
<p>Effie vloog overeind en zeide vol blijdschap: ‘gij hebt medelijden met mij! O, dan wilt gij mij ook helpen! Spreek, Natalia, raad mij, zeg mij hoe ik ontvlugten kan!’</p>
<p>‘Ontvlugten!’ zuchtte Natalia. ‘De kloostermuren zijn hoog en dik, en de abdis kent geen medelijden.’</p>
<pb n="852"/>
<p>‘Doch Natalia kent het, en Natalia zal mij helpen!’ riep het meisje, terwijl zij de non omhelsde.</p>
<p>‘Waarom echter, mijn kind,’ vroeg Natalia, ‘zweegt gij tot hiertoe, waarom spraakt gij niet gedurende deze drie maanden, die gij als novice hier in het klooster doorbragt?’</p>
<p>‘Herinner u, heilige zuster,’ antwoordde Effie, ‘dat dit heden de eerste maal is, dat ik u zonder getuigen spreek. Gij hebt mij onderwezen in de heilige dienst, maar altijd in tegenwoordigheid van eene andere zuster.’</p>
<p>‘Waarom kwaamt gij echter in het klooster? Geschiedde dit uit eigen beweging?’ vroeg de non.</p>
<p>‘Hoe kunt gij dat gelooven?’ zeide Effie. ‘Op bevel mijns vaders kwam ik hier. Hij heeft aan mijne moeder op haar doodbed gezworen, dat hij mij aan de heilige dienst zou toewijden.’</p>
<p>‘En uw geliefde?’ vroeg de non.</p>
<p>‘Weet, Natalia,’ antwoordde Effie, ‘ik heb mijn Edward trouw tot in den dood gezworen; ik zal mijn eed houden, en zelfs God kan mij niet ontrouw aan dien eed maken.’</p>
<p>‘Was uw vader met uwe liefde bekend?’</p>
<p>‘Hoe zou ik die voor hem hebben kunnen geheim houden!’ riep Effie. ‘Edward kwam dagelijks bij ons aan huis. Eens verraste mijn vader ons; in zijne woede rukte hij mij uit Edward's armen en noemde hem een verrader. Hij zwoer, mij eerder te zullen dooden, dan zijnen eed te breken. Te vergeefs was al ons smeeken. Daar reikte ik Edward de hand en zwoer hem eeuwige liefde, en beloofde hem, eerder te zullen sterven, dan ontrouw te worden aan mijnen eed.’</p>
<p>‘En uw vader?’ vroeg de non deelnemend.</p>
<p>‘Hij wilde evenmin zijnen eed breken als ik den mijne!’</p>
<p>‘Zaagt gij Edward niet weder?’</p>
<p>‘Nimmer,’ zeide Effie. ‘Nog denzelfden nacht verliet mijn vader met mij het slot. Niemand vergezelde ons. Hij zelf mende de paarden en zonder een oogenblik op te houden reden wij door. Hoe vurig ik ook tot God bad, dat Hij mij een middel mogt aan de hand doen, om Edward eenig narigt van mijnen toestand te geven, 't was te vergeefs; geene gelegenheid kon ik daartoe vinden!’</p>
<p>De non ging eenige malen zwijgend op en neder en fluisterde daarbij: ‘ik ken dat! Ik heb dikwijls ook zoo gebeden en altijd te vergeefs.’</p>
<pb n="853"/>
<p>‘Gij kent dien akeligen toestand ook bij eigen ervaring?’ vroeg Effie. ‘Gij hebt ook geleden, zoo als ik nu lijd?’</p>
<p>De non legde hare hand op Effie's schouder en zeide plegtig: ‘mijn kind, ik heb geweend, tot dat de bron mijner tranen opgedroogd was.’</p>
<p>Beiden zwegen, en dit zwijgen, benevens de stilte die haar in deze donkere, doodsche kerk omgaf, joegen Effie eene kille huivering door de leden, en zij zeide vreesachtig: ‘laat ons deze donkere kerk verlaten. Het is mij, alsof ik hier door spoken en geesten omringd ware.’</p>
<p>Natalia schudde het hoofd en zeide: ‘hoe menigen nacht heb ik hier alleen in de kerk doorgebragt en riep ik tot de spooken en geesten, en bad hen mij te dooden, maar te vergeefs, alles bleef stil.’</p>
<p>‘En wilt gij, kunt gij mij redden?’ vroeg Effie dringend.</p>
<p>‘Ik wil het,’ antwoorde Natalia, ‘of ik het echter zal kunnen doen, dit weet alleen God. ‘Luister naar mij’ vervolgde zij, ‘wij willen het beproeven, u te redden, maar daarbij moeten wij met de meeste omzigtigheid te werk gaan. Doe het morgen voorkomen, dat gij hartelijk verheugd zijt, omdat gij nu eene bruid van Christus wordt. Dank de abdis, dat zij u die genade wil deelachtig maken. Klaag vervolgens over hevige pijnen, dan zal men mij, omdat ik in de geneeskunst ervaren ben, roepen, om u hulp te verleenen; ik zal u alsdan voor zeer ziek verklaren en het noodzakelijk achten, dat de plegtigheid wordt uitgesteld. Zoo winnen wij tijd.’</p>
<p>‘En tijd gewonnen, alles gewonnen, zegt een oud spreekwoord,’ riep Effie vol blijdschap.</p>
<p>‘Laat ons nu heêngaan,’ zeide Natalia, ‘en moge de hemel mij vergeven, dat ik tot leugen en bedrog mijne toevlugt neem, om u te redden.’</p>
<p>Zwijgend verlieten beide de kerk en begaven zich ieder naar hare eigene cel.</p>
<p>Natalia zonk nu op haar voetbankje neder, dat behalve haar bed het eenige meubel in de cel was, waarin haar leven wegkwijnde, en bad lang en vurig.</p>
<p>Vervolgens stond zij op en haalde van achter de groote schilderij, die boven haar bed hing, eene menigte beschrevene bladen papier te voorschijn en fluisterde: ‘welaan gij mijn
<pb n="854"/>eenige vriend, ook de gebeurtenissen van dezen nacht zult gij vernemen!’ En haastig begon zij te schrijven: - ‘Ja, ik zal haar helpen, de ongelukkige Effie. Toen ik hare tranen zag, gevoelde ik eensklaps, dat de stille rust der ziel, die mijn deel was, mij begaf. Neen, het geluk dat ik geniet, ik moet het voor mij zelve bekennen, is toch niets anders dan het bitterste ongeluk. Onverschillig te zijn voor vreugde en droefheid zoo als ik ben, o ik gevoel het, 't is wel het vreeselijkste dat den mensch kan treffen.’</p>
<p>‘Ja, ik wil u helpen, treurende Effie. Treed de wereld in en verheerlijk God niet slechts door uwe gebeden, maar ook door uwe daden! Slechts hij die bezigheden heeft, leeft, slechts hij die werkt, dient den Heer.’</p>
<p>‘Treed de wereld in! Achter de muren van het klooster, in de enge cel bidt voor u de non, en dankt God, dat gij geen nutteloos leven leidt zoo als zij!’</p>
<p>Hier eindigde Natalia, en verborg haar dagboek weder zorgvuldig achter de groote schilderij. Daarna fluisterde zij zacht: ‘ja, ik wil haar helpen!’</p>
<p>Eene geruime poos ging zij in hare cel op en neder en peinsde er over na, hoe Effie's vlugt het best te bewerkstelligen zou zijn.</p>
<p>Plotseling bleef zij staan en een blijde glimlach speelde voor een oogenblik om haren mond, toen zij zeide: ‘ja, zoo kan het geschieden! Mogelijk was het een wenk des Heeren, dat Hij mij dezen weg leerde kennen, een weg, dien niemand hier, zelfs de abdis niet, kent!’</p>
<p>Op dit oogenblik sloeg de kloosterklok. Natalia telde opmerkzaam de slagen en zeide toen: ‘pas elf uur; de nacht is lang! Alles slaapt! Beter heden dan morgen!’</p>
<p>Zoo sprekende nam zij hare lamp en verliet met zachten tred hare cel.</p></div>
<div type="section">
<head rend="h4">XV.
<lb/><hi rend="i">De vlugt</hi>.</head>
<p>Natalia trad nu de cel van de novice Effie binnen, waarvan de deur aanstond. Het meisje lag voor haar bed geknield, en was van verdriet in slaap gevallen.</p>
<pb n="855"/>
<p>Terwijl de oogen van Natalia deelnemend op Effie gevestigd waren, zag zij eensklaps een glimlach om haren mond spelen en de slapende fluisterde: ‘mijn Edward, mijn geliefde!’</p>
<p>‘Zij droomt van haren minnaar,’ zeide de non, ‘ik ken deze droomen. Na deze droomen is het vreeselijk, achter kloostermuren in eene cel te ontwaken.’</p>
<p>Effie's lippen lispten zacht: ‘ik bemin u eeuwig, Edward Macdeam!’</p>
<p>‘Eeuwig!’ zeide de non met een bitteren glimlach, ‘daar buiten in de wereld weet men niet, wat dit woord beteekent! Eeuwige liefde! Zou deze wel in de wereld gevonden worden? Maar neen,’ vervolgde zij, ‘ik wil daarover thans niet verder nadenken. Ik zal Effie wakker maken!’</p>
<p>Zacht tikte zij de novice op de schouders. Deze ontwaakte spoedig, sloeg hare oogen op en vroeg: ‘komt gij, om mij te redden?’</p>
<p>‘Zoo het de wil des Heeren is, wil ik het beproeven,’ antwoordde Natalia. ‘Trek de kleêren aan, die gij droegt, toen gij in het klooster kwaamt, pak het noodzakelijkste bijeen en volg mij!’</p>
<p>Weldra stond Effie nu in hare vorige kleederdragt, met een klein bundeltje onder den arm, voor de non en verklaarde zich bereid, om te gaan.</p>
<p>‘Wie in de wereld gaat, moet ook om de dingen der wereld denken,’ zeide Natalia, ‘en het noodzakelijkste ding is geld. Zijt gij daarvan voorzien?’</p>
<p>‘Overvloedig,’ antwoordde Effie. ‘Mijn vader gaf mij duizend guinjes, toen hij mij hier naar toe bragt, en nog de helft daarvan is in mijn bezit. Bovendien heb ik nog het brillanten tooisel mijner moeder, waarmede ik mij morgen bij mijne wijding als non versieren zou.’</p>
<p>‘Laat ons dan gaan,’ zeide de non en nam de lamp.</p>
<p>Zoo stil mogelijk openden zij de deur en slopen door den langen gang, de eetkamer, en door deze de kerk binnen.</p>
<p>‘Laat ons eerst voor het beeld des Heilands God smeeken, dat Hij onze onderneming met Zijnen zegen bekroone!’ fluisterde Natalia en knielde met Effie voor de trappen van het altaar neder.</p>
<p>Toen haar gebed geëindigd was, wenkte Natalia het meisje,
<pb n="856"/>haar te volgen, en een valluik achter het altaar openende, steeg zij zacht en voorzigtig een trap af.</p>
<p>Effie, die haar volgde, zeide bevend: ‘waarheen voert gij mij, Natalia? Het is mij, als of eene graflucht mij tegenwaait?’</p>
<p>De non antwoordde rustig: ‘wij komen hier bij de graven, waarin de vroegere abdissen bijgezet zijn.’</p>
<p>Zij waren thans beneden aangekomen en stonden midden tusschen graven en doodkisten.</p>
<p>Effie werd bang en vroeg angstig: ‘luister, hoort gij geen gedruisch?’</p>
<p>‘Het was de klank uwer eigene stem, die boven uw hoofd tegen het gewelf stuitte,’ antwoordde Natalia rustig en vroeg vervolgens met een goedigen glimlach: ‘zijt gij zoo bevreesd voor de dooden?’</p>
<p>‘Ja,’ zeide Effie, ‘om te leven heb ik moed, maar ik vrees den dood.’</p>
<p>‘Het moet heerlijk zijn, zoozeer het leven te beminnen,’ zeide de non nadenkende, ‘dat men vreest voor den dood. Kom, houd u aan mij vast, wij moeten ons tusschen deze doodkisten door begeven naar de kleine doodenkapel daar ginds, waar de eeuwige lamp brandt.’</p>
<p>‘Wee de ongelukkige, die op deze lamp moet passen,’ fluisterde Effie.</p>
<p>‘Waarom wee?’ vroeg Natalia. ‘Sinds zeven jaren is dit mijn werk, en elken dag bezoek ik die kapel.’</p>
<p>‘En gij zijt dan niet bevreesd?’</p>
<p>‘Waarvoor zou ik vreezen?’ antwoordde Natalia. ‘Mijn kind, deze dooden liggen stil; ik heb hen dikwijls gesmeekt, om zich over mij te ontfermen en mij op te nemen in hunne eeuwige rust; zij hebben mij echter nooit eenig teeken van leven gegeven.’</p>
<p>Zij traden thans de kleine kapel binnen, wier zwart behangene en met doodshoofden versierde wanden Effie eene huivering door het gebeente joegen. Natalia echter sloeg geen acht op hare vreesachtigheid. ‘Effie,’ zeide zij, ‘ik open u thans den weg tot uwe redding, een weg, die, zoo als ik meen, niemand buiten mij kent!’</p>
<p>Thans drukte Natalia met zooveel kracht op eene verborgene veer, dat daardoor de houten trap, die zich in de
<pb n="857"/>kapel bevond, een weinig op zijde ging, zoo dat er eene opening onstond, die wijd genoeg was, om er door te gaan.</p>
<p>‘Langs dezen weg komen wij in een onderaardschen gang,’ zeide Natalia, ‘die naar een der kelders van het kloosterkerkhof leidt. Deze kelder is met eene ijzeren deur gesloten, doch de sleutel hangt er naast, en wanneer men deze geopend heeft en er door treedt, bevindt men zich op vrije voeten.’</p>
<p>‘Hoe is het mogelijk,’ zeide Effie, ‘dat gij, die reeds zoo lang eenen zekeren weg om te ontvlugten kendet, daarvan geen gebruik gemaakt hebt?’</p>
<p>‘Toen ik dezen weg leerde kennen, was het te laat,’ antwoordde Natalia. ‘Sedert een jaar reeds had ik toen mijne gelofte als non afgelegd, en ik ben van oordeel, dat men verpligt is, om als men zulk een eed gezworen heeft, dien te houden. Maar laat ons thans voortmaken!’</p>
<p>‘Hier zijn wij aan het doel,’ zeide Natalia, toen zij door den gang den kelder binnentraden.</p>
<p>Zij stak den sleutel in het slot, en de deur sprong open.</p>
<p>Verkwikkend drong de zomerlucht naar binnen, en Effie wierp zich juichend aan de borst der non.</p>
<p>‘Waarheen wilt gij gaan?’ vroeg Natalia haar.</p>
<p>‘Naar mijnen geliefde!’ fluisterde Effie.</p>
<p>Zij traden buiten de deur en stonden nu op het kerkhof.</p>
<p>‘Zoo vaar dan wel,’ zeide Natalia, ‘wij moeten scheiden. Ik keer terug naar het klooster. Mijn proeftijd hier beneden, ik gevoel het, zal spoedig geëindigd zijn en verlangend zie ik uit naar den tijd, waarop ik zal rusten in het koele graf. Als gij eens in later tijd,’ vervolgde zij, ‘deze streken bezoekt en gij op dit kerkhof een wit kruis met den naam Natalia er op ontwaart, Effie, treur dan niet, integendeel verheug u alsdan, dat mijn hart stil staat en rust gevonden heeft, en bid voor mijne ziel. Vaarwel! Zet rustig uwen togt voort en vrees geene vervolging. Mijne lippen zullen u niet verraden. Ik zal echter morgen vroeg aan de abdis berigten, dat ik u niet in uwe cel gevonden heb, en zij zal zwijgen, om alle opzien te vermijden.’</p>
<p>Natalia trad achteruit, en voor dat Effie tijd had dit te verhinderen, sprong de deur weder in het slot. De ijzeren deur scheidde de non van de wereld en de novice van het klooster.</p>
<pb n="858"/>
<p>Den volgenden morgen zagen de vrome zusters de non Natalia naar de abdis gaan, en daar zij een geruimen tijd bij haar bleef, besloten zij daaruit, dat het onderhoud, 't welk zij met elkander hadden, zeer gewigtig zijn moest. Toen zuster Natalia eindelijk terug keerde, deelde zij aan de nieuwsgierige nonnen, zoo als zij zeide, op last der abdis mede, dat de novice Effie in den afgeloopen nacht door eene boosaardige en aanstekelijke ziekte was aangetast, en dat aan haar, aan zuster Natalia, opgedragen was, om de novice te verplegen.</p>
<p>Natalia bragt nu eenigen tijd in Effie's cel door, en vermeed, uithoofde van de aanstekende ziekte der novice, allen omgang met de zusters. De portierster zette telkens op eenigen afstand van de deur der cel het eten voor haar neder en ging dan haastig weder weg, om zich voor besmetting te vrijwaren.</p>
<p>Na verloop van acht dagen berigtte Natalia, dat de ongelukkige Effie aan hare ziekte overleden was; zij alleen legde haar in de doodkist en sloot die zorgvuldig, en onder vele kruisen op het kerkhof zag men weldra een nieuw verrijzen, dat ten opschrift droeg: ‘<hi rend="i">Hier rust de novice Effie</hi>.’</p></div>
<div type="section">
<head rend="h4">XVI.
<lb/><hi rend="i">De nachtelijke wandeling</hi>.</head>
<p>Toen Effie zich thans alleen bevond, wist zij niet in welke rigting zij zou voortgaan. Daar herinnerde zij zich den weg dien zij met haren vader genomen had, toen deze haar naar het klooster bragt, en als zij aan hare linkerhand in de verte hooge boomen ontwaarde, besloot zij hare schreden daarheen te rigten. Moedig wandelde zij voort en toen de invallende duisternis haar begon te beangstigen, fluisterde zij, om zich zelve moed in te spreken: ‘gij zijt bij mij, mijn Edward, mijn geliefde.’</p>
<p>Deze gedachten schonken haar kracht en moed, en onbevreesd vervolgde zij haren weg.</p>
<p>Toen de zon weder opgegaan en het helder dag was geworden, kwam Effie eene vrouw tegen, aan wie zij vroeg, hoe de naam van het naastbij gelegene dorp was.
<pb n="859"/>Hoe verheugd was zij, toen zij van deze vernam, dat het Killiankean heette.</p>
<p>Van daar toch was de weg haar goed bekend. In dat dorp was zij zelfs zeker, hulp en ondersteuning te vinden, want daar woonde hare vroegere min, die haar hartelijk lief had en die ongetwijfeld ten allen tijde bereid zou zijn, om haar te helpen.</p>
<p>Tranen van blijdschap sprongen uit hare oogen en de boerin, die haar op hare vraag geantwoord had, keek vol verwondering het schoone meisje aan, dat zoo bitterlijk weende en wier gelaat toch van verrukking schitterde.</p>
<p>Effie drukte haar haastig een stuk geld in de hand en ging verder. Hoe gemakkelijk viel het haar nu, om zich voort te spoeden, en hoe gaf de blijdschap vleugelen aan hare voeten.</p>
<p>Na eene korte wandeling was het dorp Killiankean bereikt, en door een vriendelijk boerenmeisje teregt gewezen, klopte zij spoedig aan de deur der hut, waar hare min woonde.</p>
<p>Effie zonk neder op een stoel en gevoelde nu eerst regt, hoe afgemat en vermoeid zij was, zoo dat het haar moeijelijk viel, al de vragen van het oude moedertje te beantwoorden.</p>
<p>Toen zij zich echter eenigermate versterkt gevoelde door het eenvoudige maal, dat de oude haastig voor haar had klaargemaakt, vertelde Effie haar de zonderlinge gebeurtenissen van den afgeloopen nacht. ‘En daar ben ik nu gekomen, Kitty,’ besloot Effie haar verhaal, ‘om te zien, of gij mij nog zoo lief hebt als vroeger, en mij behulpzaam wilt zijn in mijne verdere vlugt.’</p>
<p>Kitty beloofde met tranen in de oogen alles te zullen doen, wat in haar vermogen was, en Effie legde zich nu neder op het door Kitty voor haar gespreide bed, om van de doorgestane vermoeijenissen in de armen van den slaap uit te rusten.</p></div>
<div type="section">
<head rend="h4">XVII.
<lb/><hi rend="i">De laatste groet aan de ouderlijke woning</hi>.</head>
<p>Het was avond, en onder bescherming der duisternis besloot Effie hare vlugt voort te zetten. Het kleine met een
<pb n="860"/>pony bespannen boerenwagentje stond reeds voor de deur, en de vrouwen maakten zich tot het vertrek gereed.</p>
<p>In de kleeding van een matroos stond Effie met een liefelijken glimlach om den mond voor Kitty, die, met innig welgevallen haar vroeger pleegkind beschouwende, uitriep: ‘dat is inderdaad al heel toevallig, dat de kleêren, die mijn zoon Tom vroeger reeds besteld heeft, gisteren te huis bezorgd zijn, terwijl hij zelf nog zeker in volle zee is, en die kleêren zijn het nu, die u, mijn geliefd kind, redden. Niemand zal in deze dragt de hoogwelgeborene freule Effie van Landstown herkennen, uitgenomen een persoon, die zijn harteliefje in iedere vermomming, gelijk ik denk, onderscheiden zou. O als ik nog denk, hoe de heer Macdeam.’ -</p>
<p>‘Spreek thans niet van hem,’ viel Effie haar in de rede, ‘als ik aan hem denk, dan word ik week en gevoelig als een kind, en toch moet ik mij in dezen nacht als een man gedragen en zelve het paard sturen! Laat ons echter thans voortmaken, om nog voor het aanbreken van den dag op Edwards goed aan te komen.’</p>
<p>Effie hielp nu de oude op den wagen, ging vervolgens zelve voor op den stroozak zitten, nam de teugels in handen en thans rolde het kleine wagentje langs den straatweg voort naar het goed van Edward Macdeam.</p>
<p>Het was reeds dag, toen zij het bereikten, en Effie verzocht nu aan hare getrouwe Kitty, om terstond naar het slot te gaan, naar den heer te vragen en hem bij haar in de kleine herberg, waar men het paard op stal gezet had, te brengen.</p>
<p>‘Doch als hij nu niet te huis is?’ vroeg Kitty.</p>
<p>‘Hij zal te huis zijn,’ riep Effie, ‘mijn hart zegt mij, dat ik hem hier vinden zal. Ga heen en roep hem!’</p>
<p>Kitty ging en Effie plaatste zich voor het venster, en zag den weg op, waarlangs de oude moest terugkeeren.</p>
<p>Hoe langzaam gingen de oogenblikken voor haar voorbij! Het hart bonsde haar in den boezem en het klamme zweet parelde op haar voorhoofd. - Eensklaps klonk een kreet van hare lippen, want de bodin harer liefde, Kitty, zag zij in de verte aankomen.</p>
<p>‘O hoe langzaam gaat zij!’ klaagde Effie, ‘waarom maakt zij niet wat meer spoed? Ha, - daar is zij!’ -</p>
<pb n="861"/>
<p>Zij stoof naar de deur, en de oude jubelend omhelzende en in de kamer trekkende, riep zij: ‘wat zeide hij? Kitty, wanneer komt hij?’</p>
<p>Kitty had naauwelijks moeds genoeg, om zacht te antwoorden: ‘hij is niet hier, hij is vertrokken naar Londen!’</p>
<p>Effie deinsde achteruit, zij staarde vol ontzetting de oude aan, haar adem stokte, en eene doodelijke bleekheid bedekte haar gelaat.</p>
<p>De oude zeide weenend en jammerend: ‘zoo gaat het nu; daar dacht gij nu zoo zeker, dat uw liefste hier zou wezen, dat gij niet eens aan de mogelijkheid gelooven wildet, dat hij afwezig was.’</p>
<p>Effie kwam langzamerhand weder tot zich zelve. Zij streek zacht met de hand over haar voorhoofd, en diep ademhalende fluisterde zij: ‘derhalve naar Londen!’</p>
<p>Vervolgens ging zij in diep gepeins de kamer op en neder, en Kitty, die met teedere bezorgdheid iedere beweging haars lievelings volgde, bemerkte met verbazing, dat Effie's gelaatstrekken plotseling eene andere uitdrukking aannamen. Een gloeijend rood kleurde hare bleeke wangen, haar oog straalde van verrukking en haar boezem ging onstuimig op en neder.</p>
<p>Thans breidde zij hare armen uit en riep: ‘mijn geliefde, ik volg u! Mijn leven is aan het uwe verbonden, en uw oog is mijn hemel en mijn geluk. Zoo wil dan ook ik niet kleinmoedig vreezen. De liefde tot u voerde mij uit het klooster, zij drijft mij thans de wereld in, om u na te reizen, tot dat ik u vind!’</p>
<p>‘Onmogelijk!’ riep Kitty, ‘kind, bedenk wat gij doet! 't Is onmogelijk, dat gij als meisje alleen de verre reis naar Londen doet!’</p>
<p>Effie greep driftig hare hand en met vlammende oogen zeide zij: ‘ik heb mij laten vertellen, dat de blik eener jonkvrouw de magt bezit om een leeuw te temmen. En denkt gij, dat deze blik minder invloed heeft op de menschen? De liefde leidt mij en zal mij beschermen! Ik vrees niet!’</p>
<p>Te vergeefs poogde Kitty, Effie van besluit te doen veranderen; zij bleef bij haar voornemen, om den volgenden dag met de stoomboot naar Liverpool, en van daar met de diligence naar Londen te reizen.</p>
<pb n="862"/>
<p>‘Edward zal ongetwijfeld mijnen oom, lord Landstown, opgezocht hebben,’ aldus besloot Effie, ‘en zoo zal het mij gemakkelijk vallen, hem te vinden. Gij echter, goede Kitty, maak u gereed terug te keeren, opdat uwe langere afwezigheid geen kwaad vermoeden te Killiankean opwekke. Laat mij echter aan de hoede des hemels over!’</p>
<p>Weenend omhelsde Kitty hare dierbare pleegdochter, terwijl zij den zegen des hemels over haar afsmeekte; daarna maakte zij zich gereed om te vertrekken, en spoedig reed zij in haren kleinen wagen naar Killiankean terug.</p>
<p>Effie was nu alleen, de stilte om haar heen deed haar goed en bragt het plan tot hare verdere vlugt tot meerdere rijpheid.</p>
<p>Zij gevoelde zich moedig en onbevreesd, en daarom bleef zij rustig. Zij at en dronk, omdat zij tot onderhouding harer ligchaamskrachten voedsel behoefde; zij legde zich neder om te slapen, omdat zij wist, dat de slaap haar kracht zou schenken tot hare nachtelijke wandeling.</p>
<p>Toen het avond geworden was, verliet zij dan ook de herberg, wierp het slot van Edward een afscheidsgroet toe, en begaf zich moedig op weg.</p>
<p>Het goed van haren vader grensde aan dat van haren geliefde, en zoo was er nog geen uur vervlogen, of Effie bevond zich reeds op den grond van haren vader. Alle herinneringen harer jeugd, alle droomen harer kindschheid doemden met onweerstaanbare kracht voor haren geest op.</p>
<p>Het was haar, als riepen al deze welbekende plaatsen haar een treurig vaarwel toe, als bogen de boomen van het vaderlijke park zich tot haar neder, om baar den afscheidsgroet toe te lispelen; zij zette zich neder op den steen, die op den weg lag, en weende bitter.</p>
<p>Vervolgens sprong zij op, droogde hare tranen en zeide vastbesloten: ‘en al kost het ook mijn leven, ik moet hem nog eenmaal zien, moet, zij het dan ook heimelijk, van hem afscheid nemen. Hij was wreed tegen mij, omdat hij dit voor zijn pligt hield, ik echter bemin hem, omdat hij mijn vader is!’</p>
<p>Met weinig moeite klom zij over den muur en stond nu in het park. Het was haar, als ware het plotseling dag geworden, en als schitterde alles om haar heen in het hel-<pb n="863"/>derste licht. Ach, zij kende hier iederen boom, iedere struik, en begroette met weemoedige vreugde de bloemen, die hier aan hare voeten wasemden.</p>
<p>Terwijl zij vervolgens de lange laan, die naar het slot voerde, insloeg en het licht door de vensters haar tegenstraalde, fluisterde zij: ‘daar, daar is mijn vader!’</p>
<p>Terwijl zij nog slechts weinige schreden van het slot verwijderd was, hoorde zij de woorden: ‘goeden nacht Anton, het is tijd om te gaan slapen.’</p>
<p>Hevig ontstelde zij, en heete tranen vloeiden uit hare oogen, want het was haar vader, die deze woorden gesproken had, zij had haars vaders stem herkend.</p>
<p>Weinige oogenblikken later bespeurde zij licht in de slaapkamer van haren vader, zij zag hoe zich eene schaduw op de gordijnen afteekende, en meende de gestalte haars vaders te herkennen.</p>
<p>Er werd een venster geopend, en zij hoorde haren vader zeggen: ‘het is zoo benaauwd in de kamer, de frissche nachtlucht zal mij verkoelen en mij geen kwaad doen.’</p>
<p>Eindelijk ging het licht in de slaapkamer uit, het werd stil op het kasteel, want ook de bedienden hadden zich ter ruste begeven.</p>
<p>Effie wachtte nog eenige oogenblikken, en toen zij zich overtuigd had, dat de stilte rondom haar door niets meer afgebroken werd, sloop zij zacht naar den kant heen, waar de slaapkamer van haren vader gelegen was, waarvan het geopende venster laag genoeg bij den grond was, om haar met weinig moeite den toegang te verschaffen.</p>
<p>Hier luisterde zij eenige oogenblikken, en toen zij aan de rustige ademhaling van baren vader bemerkte, dat hij sliep, klom zij door het venster stil zijne slaapkamer binnen.</p>
<p>Wederom luisterde zij angstig of de rust van den slapende niet gestoord werd, en vervolgens trad zij zacht voor het bed haars vaders, wiens gelaatstrekken door het brandende nachtlicht flaauw beschenen werden. Een geruimen tijd zag zij met een kloppend hart het geliefde gelaat aan. Nu knielde zij neder voor zijn bed, greep de neêrhangende hand van den slapende en drukte er hare brandende lippen op.</p>
<p>Thans was het, als hadden deze aanraking en deze kus haar eensklaps alle voorzigtigheid uit het oog doen verliezen,
<pb n="864"/>want zij vloog overeind, zij boog zich over den slapende heen en drukte een kus op zijne lippen.</p>
<p>Hij bewoog zich; Effie trad verschrikt terug en verborg zich achter de gordijnen van het ledikant.</p>
<p>Haar vader echter mompelde in den slaap: ‘hebt gij mij gekust, mijne Effie?’</p>
<p>Toen Effie zich overtuigd had, dat haar vader weder rustig doorsluimerde, trad zij weêr van achter de gordijnen te voorschijn, nam de schaar van de nachttafel, sneed een lok van heur haar, en die op het gebedenboek van haren vader neêrleggende, zeide zij zacht: ‘deze lok zal u den afscheidsgroet uwer Effie brengen.’</p>
<p>‘Mijn vader, mijn dierbare vader, vaarwel!’</p>
<p>En als vreesde zij, dat hare aandoeningen haar zouden overweldigen, wendde zij den blik af van het geliefde gelaat, trad terug en liet zich door het venster weder in den tuin neerzakken. ‘Ik zal hem nimmer wederzien,’ zuchtte zij, ‘en toch kan ik niet blijven! Beter gescheiden van de vaderlijke woning, dan levend begraven achter kloostermuren!’ En als om zich zelve te bemoedigen, vervolgde zij: ‘Edward, mijn geliefde, ik kom tot u! De ontvlugte novice drukt gij als uwe gade aan uw hart!’</p>
<p>‘Vaartwel, vaartwel,’ zeide zij in gedachten tot alle plaatsen van het park, tot alle boomen en bloemen en tot het priëel, waarin zij den eersten kus van Edward ontvangen had.</p>
<p>Toen zij bij de poort van den tuin gekomen was, wierp zij zich op de kniën, kuste den grond, den dierbaren vadergrond en zeide: ‘vaarwel, mijn vaderland! Mijn voet zal u niet meer betreden en mijn oog u niet weder aanschouwen; als de morgen aanbreekt, ben ik aan het strand en verlaat voor altijd de vaderlandsche kusten. Maar mijne gedachten zullen bij u zijn, mijn ongelukkig vaderland, en verre van u verwijderd zal ik uwer gedenken. Vaarwel!’</p>
<p>Thans verliet zij het park en vervolgde moedig haren weg. Toen het in het Oosten begon te dagen, stond zij aan het strand en riep den schipper, om haar met zijne schuit aan boord der stoomboot te brengen, die reeds haar eerste signaal tot vertrek naar Liverpool gegeven had, en spoedig
<pb n="865"/>voerden de golven haar verre weg van de vaderlandsche stranden, om nieuwe gevaren te gemoet te gaan.</p></div>
<div type="section">
<head rend="h4">XVIII.
<lb/><hi rend="i">De zucht naar wraak</hi>.</head>
<p>Arm in arm wandelden lord en lady Landstown in de lanen van hun park op en neder.</p>
<p>‘Uw lief gelaat wordt bleeker, mijne Eleonora,’ zeide de lord, ‘laat ons hier in dit priëel een weinig uitrusten!’</p>
<p>Eleonora zag hem teeder aan en knikte toestemmend.</p>
<p>Hierop geleidde de lord zijne gade het priëel binnen, en namen er te zamen plaats op de zachte rustbank, die daar stond. Naauwelijks echter waren zij gezeten, of Nordheim kwam eene visite bij hen afleggen en trad binnen. Toen deze eenige oogenblikken bij hen gezeten had, kwam een bediende berigten, dat er iemand was, om den lord te spreken; deze verwijderde zich hierop met de belofte, dat hij spoedig zou terug komen, en liet Nordheim en Eleonora alleen.</p>
<p>Beiden traden thans buiten het priëel en wandelden een tijd lang zwijgend naast elkander voort; vervolgens vroeg Eleonora bedeesd: ‘hebt gij Dassa gesproken?’</p>
<p>‘Nog niet,’ antwoordde Nordheim, ‘ik zag hem sinds gisteren, toen hij naar u ging, om u de brieven te brengen, niet weder.’</p>
<p>‘Zoo weet gij derhalve niet,’ zeide Eleonora bekommerd, ‘dat hij u misleidde, en dat hij mij de brieven niet gegeven heeft.’</p>
<p>‘En onder welk voorwendsel heeft de ellendeling u die geweigerd?’ vroeg Nordheim driftig.</p>
<p>Hoe kunt gij gelooven,’ antwoordde de lady bitter, ‘dat hij het voor noodig houdt, zich tegenover mij van voorwendsels te bedienen? Hij wil niet; dat meent hij is voldoende, ja hij dreigde mij, ingeval gij hem nog eenmaal dergelijke voorslagen deedt, aan mijnen gemaal alles te zullen verraden!’</p>
<p>‘Kom gij zelf hem voor!’ riep Nordheim snel. ‘Openbaar gij zelf aan uwen gemaal alles en leg uw hart voor hem bloot!’</p>
<pb n="866"/>
<p>‘Dat nimmer,’ riep Eleonora verbleekende, ‘ik zou het niet kunnen verdragen, zijnen toornigen blik op mij gevestigd te zien, en hem om vergeving te moeten smeeken. Ach, als de liefde eerst vergeven moet, is zij de ware liefde niet meer! Neen, neen, alles wil ik doen en dulden, maar dit niet! O verlang niet van mij, dat ik voor mijnen gemaal zou moeten bloozen!’</p>
<p>‘En wat denkt gij nu te doen?’ vroeg Nordheim.</p>
<p>‘Ik weet het niet,’ zeide zij vol vertwijfeling. ‘Gij alleen kunt mij raden en helpen.’</p>
<p>Vervolgens bleef zij voor Nordheim staan, zweeg een oogenblik en vroeg bevend: ‘weet gij alles?’</p>
<p>Nordheim begreep haar, en daarom zeide hij schier even zacht en verlegen als zij: ‘ik weet dat Dassa wreed genoeg was, u het dierbaarste wat eene vrouw bezitten kan, te ontnemen, dat hij eene moeder van haar kind beroofde.’</p>
<p>‘Waar is mijn kind?’ vroeg Eleonora snel. ‘Leeft het, zal ik het wederzien?</p>
<p>‘Hij gaf het aan eene bedelares!’</p>
<p>‘Hier, hier in Londen?’ vroeg Eleonora bevende van ongeduld. ‘O mijn kind, waar...’</p>
<p>Zij kromp in een, de adem stokte in hare borst, verstijfd van schrik zag zij de laan in, aan welker einde zij eene mannelijke gestalte gewaar werd, en zeide zacht: ‘hij is het, Giuseppo komt.’</p>
<p>Vervolgens keerde zij zich tot Nordheim en zeide snel: ‘hij komt, hij komt. Op mijne kniën wil ik hem bezweren, dat hij mij mijn kind geeft, ik gevoel moed en kracht in mij. Wacht hier in den tuin op mij!’</p>
<p>Zoo sprekende snelde zij de laan in, Giuseppo te gemoet, die haar met een bitteren glimlach de hand reikte en zeide: ‘gij komt mij heden met een haast te gemoet, als waart gij nog Eleonora Landstown, en ik uw maestro en minnaar Giuseppo.’</p>
<p>Eleonora antwoordde met eene fierheid en eene waardigheid, waaraan hij geen wederstand vermogt te bieden: ‘volg mij naar mijne kamer.’ En zwijgend vergezelde Giuseppo haar derwaarts.</p>
<p>‘Wat wilt gij van mij?’ vroeg hij barsch, toen zij hier
<pb n="867"/>aangekomen waren, en Eleonora, diep ontroerd, op den divan nederzonk.</p>
<p>‘Ach, hij vraagt nog wat ik wil,’ zeide zij als tot zich zelve, ‘en hij kent toch mijn hartzeer en verdriet.’</p>
<p>Giuseppo herhaalde zijne vraag, en Eleonora, smeekend hare handen tot hem opheffende, zeide: ‘Giuseppo, wat ik wil? Mijn kind wil ik hebben, mijn dierbaar kind!’</p>
<p>Giuseppo lachtte luidkeels en zeide schamper: ‘uw kind! Vraag toch den lord, uwen gemaal, naar uwe kinderen.’</p>
<p>‘O grief mij thans niet!’ smeekte Eleonora. ‘Gij weet het, Giuseppo, welk kind ik bedoel, het is uw kind, waarnaar ik verlang.’</p>
<p>‘Het is een kind, wiens vader gij verraden hebt,’ zeide Giuseppo.</p>
<p>‘Dat is mijne schuld,’ riep Eleonora, ‘en zwaar boet ik daarvoor ieder oogenblik mijns levens. Giuseppo, heb medelijden met de smart eener moeder.’</p>
<p>‘Gij lijdt dus werkelijk?’ vroeg Dassa.</p>
<p>‘Of ik lijd?’ zeide zij. ‘Zie mijne bleeke wangen, mijne vermagerde gestalte, o kondet gij mijn verscheurd hart zien, gij zoudt niet vragen of ik lijd! Wees grootmoedig, grootmoediger dan ik was jegens u! Geef mij mijn kind! Gij, gij hadt ook eene moeder, zij heeft u gedragen onder haar hart, zij heeft u gevoed met haar bloed en leven, zij heeft voor u gezorgd en gansche dagen voor u gezwoegd en gansche nachten voor u gewaakt. Gij waart haar geluk en haar leven, Giuseppo, denk aan de liefde uwer moeder en heb medelijden met mij!’</p>
<p>Terwijl zij aldus sprak, namen Giuseppo's gelaatstrekken van lieverlede eene zachtere uitdrukking aan; het beeld zijner moeder, zoo lang door hem vergeten, rees weder voor zijnen geest, en hij keerde zich om en zeide zuchtend: ‘<hi rend="i">oh mia cara madre!</hi>’</p>
<p>Het ontging Eleonora niet, dat hare woorden Dassa diep getroffen hadden. ‘Gij zucht, gij denkt met droefheid aan uwe moeder?’ vroeg zij verheugd, en voor hem nedervallende op hare kniën, riep zij: ‘Giuseppo, denk aan uwe moeder, heb om harent wil medelijden met eene moeder. Gij zijt een man, gij kunt niet begrijpen, wat eene moeder lijdt, die haar kind, het leven van haar leven missen moet.
<pb n="868"/>Giuseppo, het is mijn eenig kind! O geef het mij terug, vorder daarvoor alles wat ik bezit, vorder mijn leven, daar is het! Doch laat mij in de armen van mijn kind sterven. O als gij wist, hoe groot en heilig de liefde eener moeder is! Maar gij weet dit, want gij hebt immers ook eene moeder gehad. Zij is gestorven, uwe moeder, maar Giuseppo, zij ziet in dit oogenblik op u neder, ja en ik weet het, zij zegent u, als gij u over eene moeder ontfermt. Giuseppo bedenk, dat uwe moeder u nabij is en wees barmhartig!’</p>
<p>En Giuseppo dacht aan zijne moeder; hij herinnerde zich, hoe zij vaak om hem te voeden, zelve honger geleden, hoe zij vaak om hem zacht te laten rusten, zelve op stroo geslapen had; hij herinnerde zich, hoe zij stervend zijne hand genomen en met brekende oogen zijnen naam genoemd had.</p>
<p>En terwijl dit alles voor zijnen geest trad, gevoelde hij zich weemoedig aangedaan en zeide: ‘gij deedt wel, mij aan mijne moeder te herinneren. Ja, deze heeft mij tot haren jongsten snik toe opregt bemind. En nu ik mij dat herinner, wil ik u zeggen, wat ik van uw kind weet. Op den dag uwer verloving,’ vervolgde hij, ‘nam ik uw kind en gaf het aan eene bedelares, die onder hare gelijken bekend staat onder den naam van duivelsche Lize, zij woont Troadstreet, No. 17. Wend u tot deze en zoek met het lot van uw kind bekend te worden, wat mij tot hiertoe niet gelukken wilde.’</p>
<p>Eleonora, die nog altijd voor Giuseppo geknield lag, had met ingehouden adem naar zijne woorden geluisterd. Nu vloeiden de tranen langs hare wangen, on Giuseppo's hand aan hare lippen drukkende, zeide zij: ‘ik dank u! Grootmoedig hebt gij u over mijn lijden ontfermd. Ik zal mijn kind vinden, al moest ik zelve het hol dezer bedelares binnen dringen. Ja, dat zal ik doen, want moederliefde trotseert alles, en vreest niets.’</p>
<p>Vervolgens stond zij op, en uit eene lade een kostbaren brillanten ring nemende, gaf zij dien aan Giuseppo en zeide: ‘draag dien tot eene herinnering aan dit oogenblik.’</p>
<p>In Giuseppo's hart was intusschen de oude wraakzucht weder boven gekomen, en het hoofd fier achterover werpende, zeide hij: ‘overigens zal u dit weinig helpen, de duivelsche Lize is dood, en daarenboven heb ik nog altijd
<pb n="869"/>uwe brieven tot eene gedachtenis, en zal die later aan uwen gemaal mededeelen.’</p>
<p>Op dit oogenblik kwam de kamenier haastig binnen stuiven en riep: ‘de lord komt! Maak dat gij ontvlugt! De lord komt!’</p>
<p>Eleonora keerde zich trotsch naar haar toe en vroeg ernstig: ‘en wie moet ontvlugten, als mijn gemaal komt? Ik heb niets voor hem te verbergen. Blijf, signor Dassa!’</p>
<p>Giuseppo begreep maar al te wel de voor Eleonora zoo beleedigende vermoedens der kamenier, en daarom zeide hij: ‘waarom zoudt gij voor uwe trouwe kamenier iets verborgen houden? Zij zal ons niet verraden.’ En zich tot deze wendende, zeide hij: ‘spoedig, spoedig mijn kind, verberg mij, opdat de ijverzuchtige gemaal mij hier niet aantreffe!’</p>
<p>De vrouw trok hem door eene zijdeur mede; Eleonora echter bevende van toorn en gekrenkten trots, zeide droevig: ‘ook dit nog, voor mijne bedienden moet ik het oog neerslaan, als onderhield ik met dezen ellendeling eene geheime liefde.’</p>
<p>Toen evenwel op dit oogenblik haar echtgenoot de kamer binnentrad, wierp zij zich met een luiden kreet aan zijn hart en omklemde hem vast met hare armen.</p></div>
<div type="section">
<head rend="h4">XIX.
<lb/><hi rend="i">De matroos</hi>.</head>
<p>Toen de lady hem verlaten had, wandelde Nordheim, op hare terugkomst wachtende, in diepe gedachten verzonken in den tuin op en neder. Spoedig echter werd hij in zijne overpeinzingen gestoord door naderende voetstappen, en toen hij zich omkeerde, bespeurde hij een jong matroos, wiens donkere gloeijende blikken op hem gevestigd waren, en die hem naar lady Landstown vroeg.</p>
<p>‘Dan moet gij u tot den portier wenden, mijn jonge vriend,’ zeide Nordheim, die voornemens was verder te gaan.</p>
<p>De jonge matroos greep driftig zijne hand en zeide op smeekenden toon: ‘laat mij niet aan mij zelven over, en geloof mij, als het zulk eene ligte zaak ware, door den portier toegang tot de lady te verkrijgen, zou ik u niet lastig vallen. Deze man echter wees mij af en gaf mij te kennen,
<pb n="870"/>dat de lady geene matrozen ontving. ‘Trek gij u mijne belangen aan,’ vervolgde hij, ‘er ligt iets in uw oog, dat mij vertrouwen inboezemt. Breng gij mij, mijnheer, bij lady Landstown, die ik reeds vruchteloos te Londen zocht. Men zeide mij daar in het hotêl, dat zij zich op haar landgoed bevond, en ik ben hier naar toe gekomen, omdat het geluk mijns levens er van afhangt, dat ik haar spreek.’</p>
<p>‘Gij zijt al zeer vrijpostig voor iemand van uwen stand,’ zeide Nordheim, die den jongen vreemdeling opmerkzaam beschouwde, en deze sloeg voor zijn blik de oogen schaamrood neder.</p>
<p>‘Hoe,’ vervolgde Nordheim glimlagchend, en zijn blik scheen door de kleeding des vreemdelings, die hij reeds voor eene vermomming begon te houden, te willen heendringen, ‘hoe, een matroos, en gij wordt schaamrood, en reeds op uwe jaren hebt gij het tot matroos gebragt, terwijl uw kin nog zoo zacht is, als die van een meisje en gij mij voor kajuitsjongen nog te min toeschijnt? Met welk schip zeildet gij rondom de wereld? Het moet eene verduiveld ligte brik geweest zijn, waarop gij als matroos dienst gedaan hebt?’</p>
<p>De vreemdeling sloeg den blik op, en zijne groote door tranen verduisterde oogen smeekend op Nordheim vestigende, zeide hij: ‘o heb medelijden met mij!’</p>
<p>‘Hoe,’ riep Nordheim deelnemend en greep de hand van den vreemdeling, ‘tranen? Kon mijne onschuldige scherts u beleedigen? Vergeef mij. Wie gij echter zijn moogt, zeker zijt gij niet diegene, die gij schijnen wilt.’</p>
<p>‘Breng mij bij de lady,’ smeekte de vreemdeling.</p>
<p>‘En waarom niet bij den lord?’ vroeg Nordheim.</p>
<p>‘Ook naar hem, als gij wilt!’ antwoordde de onbekende en voegde er verlegen bij: ‘doch het zou mij aangenamer zijn, eerst met de lady te spreken.’</p>
<p>Nordheim's uitvorschende blik nam de gestalte des vreemdelings op, die sidderend en blozend naast hem stond; vervolgens zeide hij, plotseling een beleefden toon aannemende: ‘gij bloost, zoo als slechts een meisje en wel een onschuldig meisje blozen kan. Vertrouw mij! Sinds lang gewoon mij op de gelaatkunde toe te leggen, meen ik ook u te verstaan en te begrijpen.’</p>
<pb n="871"/>
<p>‘Breng mij bij de lady!’ was de herhaalde bede.</p>
<p>‘Ik begrijp dat de vrouw slechts de vrouw vertrouwen kan,’ zeide Nordheim en terwijl hij den vreemdeling den arm bood, vervolgde hij: ‘welaan dan, ik breng u naar lady Landstown, want daar zie ik het bezoek, dat zij bij zich had, haar verlaten, en dus zullen wij haar niet hinderen; maar zie, daar komt de lady ons reeds te gemoet.’</p>
<p>De vreemdeling rukte zich van Nordheim los en snelde naar de lady heen, die, verschrikt eene schrede achteruitgaande, niet wist, wat deze zonderlinge verschijning te beduiden had.</p>
<p>Thans had hij de lady bereikt, en met den luiden kreet op de lippen: ‘tante Eleonora, red, o red mij!’ zonk hij voor hare voeten neder.</p>
<p>‘Mijn God, deze stem!’ riep Eleonora verbaasd.</p>
<p>‘Ik ben het, herkent gij mij niet? Herkent gij uwe Effie niet?’ riep deze.</p>
<p>‘Ja, gij zijt het!’ riep Eleonora, ‘mijne dierbare Effie, die ik voor eeuwig meende verloren te hebben. Kom aan mijn hart!’</p>
<p>Nordheim, die inmiddels nader bij was gekomen, zeide glimlagchend: ‘zoo was derhalve deze matroos eene jonkvrouw uit het klooster?’</p>
<p>Effie's krachten echter begaven haar; het begon voor hare oogen te schemeren en zij viel in onmagt.</p>
<p>Nordheim nam de bewustelooze in zijne armen en droeg haar in huis, en in het boudoir der lady.</p>
<p>Ook de lord was binnen getreden, en aan hunne vereenigde pogingen gelukte het spoedig, Effie weder bij te brengen. Zij sloeg de oogen op, blikte om zich heen en riep: ‘tante Eleonora, ik ben vrij!’</p>
<p>Nordheim, die geen lastig getuige wilde zijn van de vertrouwelijke mededeelingen van Effie, vertrok en begaf zich naar zijn logement, waar hij, ofschoon hij er zich zelden bevond, toch altijd zijn domicilie hield, en de gelagkamer binnen tredende, vond hij daar Armand en Giuseppo.</p>
<p>‘Welkom, welkom!’ riep Armand. ‘Waarachtig ik geloofde, dat gij in een uwer zinsverrukkingen, waaraan immers zoo als men zegt, alle Duitschers lijden, ten hemel gevaren waart, en nu zie ik u hier op aarde in volmaakten welstand terug.’</p>
<pb n="872"/>
<p>‘Ook uw gelaat getuigt van uwen welstand,’ antwoordde Nordheim en nam plaats.</p>
<p>‘Dat verwondert mij waarlijk,’ riep Armand, ‘bij zooveel werk en zoo velerlei bemoeijingen, als ik in de laatste dagen gehad heb.’</p>
<p>‘Gij hebt dus altijd uwe plannen nog niet opgegeven?’ vroeg Nordheim.</p>
<p>Armand greep zijne hand en zeide: ‘als een Franschman bij zich zelven gezworen heeft een bepaald doel te bereiken, kan slechts de dood hem in de uitvoering verhinderen.’</p>
<p>‘Ook is menig doel, dat men zoekt te bereiken van zoo gevaarlijken aard,’ antwoordde Nordheim veel beteekenend, ‘dat het of den dood brengt of geeft.’</p>
<p>‘Zoodanig is het mijne,’ riep Armand, ‘en zulk een doel alleen is eenen man waardig. Ha, iedere seconde den dood voor oogen te zien, iedere seconde alles te kunnen verliezen, dat versterkt de kracht, dat maakt het hart moedig, dat maakt het doel, hetwelk men zich voorstelt, eerst regt aanlokkelijk!’</p>
<p>‘Als ten minste het doel zooveel inspanning waardig is,’ viel Nordheim hem in de rede, ‘laat mij openhartig zijn mijnheer! Ik vrees dat gij een pad betreden hebt, waarop ongeluk en verderf u wachten. Gij zult met al uwe plannen niets bewerken!’</p>
<p>‘Dat zullen wij zien!’ riep Giuseppo.</p>
<p>‘En als gij het ziet, zal het te laat zijn,’ vervolgde Nordheim met vuur, ‘de wereld is nog niet rijp voor vrijheid en voor hetgeen de besten onder u willen, voor eene republiek; gij zult den eenen vorst verjagen, om den anderen op den troon te plaatsen en daarmede niets winnen. Eerst wanneer een geheel volk als een eenig man opstaat en voor zijne regten strijdt, zal het die verkrijgen; alvorens het echter zoo ver komt, moet het volk zelf nog geheel anders worden, het moet zich uit den staat der kindschheid opheffen en mannelijke kracht ontwikkelen!’</p>
<p>‘Wij zullen zien,’ zeide Armand, ‘wie gelijk heeft, gij of ik!’</p>
<p>‘Ja wij zullen zien,’ herhaalde Nordheim bedaard, ‘tot zoo lang willen wij niet twisten!’</p>
<pb n="873"/>
<p>Hij knikte hen beiden vriendelijk toe en verliet het vertrek, om zich naar zijne kamer te begeven.</p>
<p>Op den weg derwaarts ontmoette hem de Oostenrijksche officier Albert Fahrenberg, en Nordheim gewaar wordende riep hij levendig: ‘een verzoek! Zeg mij den naam der dame, met wie ik u gisteren in Hydepark zag rijden!’</p>
<p>‘'t Was dezelfde dame,’ antwoordde Nordheim, ‘die ik eenmaal het geluk had uit een groot gevaar te redden. Gij herinnert u nog wel de dame, wier paarden op den hol gingen?’</p>
<p>‘En die gij bewusteloos hier binnen droegt,’ viel Fahrenberg hem in de rede, ‘ja wel, ja wel, ik herinner mij haar. En reeds toen,’ vervolgde hij zachter, ‘ontstelde mij de uitdrukking harer oogen en herinnerde mij’ - plotseling afbrekende, keerde hij zich tot Nordheim en vroeg: ‘de naam dezer dame?’</p>
<p>‘Zij heet Amelia Stopford.’</p>
<p>‘Zonderling, zonderling!’ zeide Fahrenberg, ‘zulk eene vreeselijke gelijkheid, en toch is zij eene Engelsche!’</p>
<p>‘Gij dwaalt, de dame is’ - hier viel Nordheim zich zelven in de rede, en als of iets anders hem in de gedachten schoot, vervolgde hij: ‘als gij het verlangt, zal ik u aan de dame voorstellen en wil haar nog heden om hare toestemming daartoe verzoeken.’</p>
<p>Fahrenberg was zeer verheugd over dit voorstel, en met de belofte, dat hij morgen het antwoord der barones van Nordheim zou komen afhalen, namen zij afscheid van elkander.</p>
<p>Nordheim was nu alleen, en in zijne kamer op en neder wandelende, scheen hij in diepe gedachten verzonken te zijn. Eensklaps bleef hij voor een schoon meisjesportret, dat boven den wand hing, staan, en hij zeide op bitteren toon: ‘nog altijd dezelfde schoone oogen, dezelfde aanvallige glimlach? Zoo overtreft dan de schijn de werkelijkheid, en om dat goed te leeren begrijpen, deed ik er wel aan, uwe beeldtenis mede te nemen Cecilia, ten einde mij dagelijks te herinneren, hoe alles hier beneden wisselt en verandert. Ja, uw leerling ben ik, en naar ik hoop een vlijtig en opmerkzaam leerling. Ga heen, mijne meesteres, zie Amelia's rood geschreide oogen, haar droevig glimlagchen en vraag haar naar de oorzaak van haar verdriet, zij zal u zeggen,
<pb n="874"/>dat haar geliefde haar in de leer der onbestendigheid en wisselvalligheid onderwees, en dat zij die uit zijne verkoeling heeft opgemaakt, uit de verkoeling, welke hij van u geleerd heeft.’</p>
<p>Hij zweeg en ging eene geruime poos sprakeloos op en neder; vervolgens fluisterde hij zacht: ‘ik bemin haar niet meer! Neen, Amelia, ik gevoel niet langer liefde voor u, en toch is het pikant, de doode en te gelijk de levende vrouw van een ander in zijne armen te houden. Als ik daaraan denk, en als, gelijk ik schier gelooven moet, Fahrenberg geene spookgestalten, maar werkelijkheid ziet, en Amelia zijne door hem vermoorde vrouw is, dan verbeeld ik mij schier, dat ik haar weder even vurig bemin, als toen ik haar het eerst ontmoette. Ja, mijn hart verlangt weder haar te zien. Daarom spoed ik mij tot haar.’</p></div>
<div type="section">
<head rend="h4">XX.
<lb/><hi rend="i">Het wederzien</hi>.</head>
<p>‘Hij is het, hij komt,’ riep Amelia. Zij had in de voorkamer zijne voetstappen gehoord en vloog hem ijlings te gemoet. ‘Zijt gij daar, mijn geliefde, heb ik u weder!’</p>
<p>En toen Nordheim haar in zijne armen drukte, gevoelde hij met dankbare blijdschap, dat de gloed harer liefde zich ook aan zijn hart mededeelde en hij bedekte haar gelaat met zijne kussen.</p>
<p>Eenige oogenblikken later reden zij te zamen naar lord en lady Landstown, en Nordheim vertelde Amelia onder weg het gebeurde met Effie, de nicht des lords.</p>
<p>‘Als alles mij niet bedriegt,’ besloot Nordheim zijn verhaal, ‘dan is dit meisje de geliefde van den zwaarmoedigen Ierlander, van wien ik u vroeger vertelde.’</p>
<p>‘Dan zal zij derhalve,’ zeide Amelia, ‘hier met hem vereenigd worden en zoo het hewijs leveren, dat het niet altijd waar is, wat Shakespeare zegt: de stroom der trouwe liefde is zelden zacht!’</p>
<p>‘Integendeel bevestigt Macdeam dat woord,’ zeide Nordheim, ‘want deze stroom voerde den ongelukkige verre weg naar Amerika. Toen hij vernomen had, dat Effie Landstown in een klooster gegaan was, verliet hij Enge-<pb n="875"/>land, en dit is het juist, waarop mijn vermoeden gegrond is.’</p>
<p>Het rijtuig hield stil, zij traden het hotel binnen en werden in de salon door den lord en de lady welkom geheeten. Nog eenen derden persoon troffen zij er aan, die door den lord aan hen werd voorgesteld, als zijne nicht Effie Landstown.</p>
<p>Terwijl het gezelschap vertrouwelijk met elkander zat te praten, zeide Nordheim tot Effie: ‘als ik uw accent hoor, herinner ik mij iemand uwer landgenooten, die juist even zoo sprak en welligt uit den omtrek, waar gij woont, afkomstig is.’</p>
<p>‘Zekerlijk die heer uit Ierland,’ zeide Eleonora ‘met wien gij ons in kennis bragt?’</p>
<p>‘Dezelfde,’ antwoordde Nordheim, ‘en hij staat op dit oogenblik zoo duidelijk voor mij, dat ik meen, hem werkelijk te zien met zijne sombere oogen en droevige gelaatstrekken!’</p>
<p>‘Was hij dan zoo ongelukkig?’ vroeg de lord.</p>
<p>‘Zeker was hij het, of scheen hij het te zijn, en dat hij aan niemand zijn leed klaagde maar het in stilte droeg, juist dat trof en roerde mij altijd.’</p>
<p>‘En waar bevindt zich deze droefgeestige Ierlander thans?’ vroeg de lord.</p>
<p>Nordheim wierp een snellen en onderzoekenden blik op Effie, die reeds eene geruime poos met de meeste aandacht naar zijne woorden luisterde; daarna zeide hij: ‘eene droevige tijding uit zijn vaderland maakte hem schier wanhopig, en bewoog hem Engeland voor goed te verlaten. Hij had thans, gelijk hij mij bij het afscheid nemen zeide, alle hoop opgegeven en wilde nu in verre landen den dood zoeken. Hij begaf zich eerst naar Hamburg, waar nog een broeder van hem woont, en zal alsdan naar Amerika gaan.’</p>
<p>‘Arme man!’ zeide Eleonora, ‘maar hij dwaalt, als hij de smart denkt te ontvlugten, die hem toch volgen zal, waar hij ook heen gaat. Doch,’ vervolgde zij en keerde zich tot Effie, ‘het komt mij voor, dat gij dezen ongelukkige moet kennen! Ik herinner mij zoo even, dat hij mij naar u vroeg, juist op den dag, toen wij van uwen vader de tijding ontvangen hadden, dat gij als novice in het klooster waart opgenomen, en ik deelde dit dien vreemdeling mede.’</p>
<pb n="876"/>
<p>‘En den anderen morgen reeds,’ zeide Nordheim ernstig ‘verliet Macdeam Engeland.’</p>
<p>‘Macdeam!’ riep Effie verbleekend en vloog van haren stoel op. ‘Hij is het! Ja, mijn geliefde, mijn dierbare Edward is het!’</p>
<p>‘En gij zaagt hem en gij hoordet zijne stem?’ vroeg zij aan Nordheim. ‘O wat ben ik ongelukkig,’ vervolgde zij. ‘Weet dat ik Macdeam boven alles ter wereld bemin. Zijn beeld vergezelde mij in het klooster. Aan hem dacht ik wakende en droomende, om zijnentwil verliet ik heimelijk het klooster en trotseerde alle moeijelijkheden en gevaren. En nu is dit alles te vergeefs, moet ik dus niet weenen?’</p>
<p>Te vergeefs zocht de lord haar gerust te stellen met de belofte, dat hij reeds des anderen daags naar Ierland zou vertrekken, om bij haren vader vergiffenis voor haar te smeeken en hem om zijne toestemming tot een huwelijk met Macdeam te verzoeken, dien hij terstond uit Amerika zou terugroepen.</p>
<p>‘Hem terugroepen, als misschien reeds de wateren hem verzwolgen hebben!’ zeide Effie bitter.</p>
<p>Nordheim greep Effie's hand, en die eerbiedig aan zijne lippen drukkende, zeide hij: ‘moet ik u, die eene heldin in de liefde zijt, nog aanmanen, om het geloof aan de kracht der liefde te bewaren? Wees moedig, mijne waardste! De liefde, die kloostermuren trotseerde, zal u ook den weg tot uwen minnaar leeren vinden.’</p>
<p>Effie zag hem met een vergenoegden lach aan en zeide: ‘gij hebt gelijk!’ Vervolgens ging zij, in diepe gedachten verzonken, de kamer op en neder.</p>
<p>‘Mogelijk hebt gij de goedheid,’ zeide de lord tot Nordheim, ‘om aan Macdeam te schrijven?’</p>
<p>‘Gaarne, en ik denk, dat hij dezen brief nog bij zijnen broeder te Hamburg zal ontvangen,’ antwoordde Nordheim.</p>
<p>Effie scheen thans een bepaald besluit genomen te hebben, en zich trotsch en fier oprigtende, zeide zij op schier gebiedenden toon: ‘laat dit alles wachten tot morgen! Morgen zullen wij weten wat ons te doen staat!’</p>
<p>Vervolgens keerde zij zich om en verliet het vertrek.</p>
<p>Terwijl lord Landstown zich tot Amelia wendde en zich verontschuldigde over dit zonderlinge tooneel, zeide de lady
<pb n="877"/>zacht tot Nordheim: ‘ik heb het eerste spoor van het bestaan van mijn kind gevonden, en morgen zal ik meer trachten uit te vorschen!’</p>
<p>De plaats gehad hebbende scène had echter een nadeeligen invloed gemaakt op de stemming van het gezelschap. De vrolijke toon was er uit verdwenen, en spoedig namen Amelia en Nordheim afscheid van den lord en zijne gemalin.</p>
<p>Toen het rijtuig voor haar hôtel stil hield, draalde Amelia om er uit te stappen, en zag Nordheim vragend en tegelijk smeekend aan.</p>
<p>Nordheim moest dezen blik verstaan hebben, want hij knikte haar glimlagchend toe, sprong uit het rijtuig en Amelia zijnen arm biedende, geleidde hij haar de breede trappen van het hôtel op en bragt haar in hare vertrekken.</p>
<p>In haar boudoir aangekomen, wierp Amelia zich aan zijne borst, en hem innig omhelzende, zeide zij vol blijdschap: ‘ik dank u, mijn geliefde! Ik dank u, dat gij mij vergezeldet, en mij niet, zoo als reeds zoo vele dagen, voor mijn hôtel verliet, en aan de troostelooze eenzaamheid overgaaft!’</p>
<p>‘Ik ben gierig voor ons zelven,’ zeide Nordheim. ‘Geen genot is onuitputtelijk, geen geluk zonder einde; wij willen daarom het genot en het geluk met geene verkwistende hand verspillen, maar spaarzaam zijn met beiden!’</p>
<p>‘Ik kan thans niet blijven, want men wacht op mij. Doch alvorens heen te gaan, heb ik u iets te verzoeken. Ik gaf aan een mijner kennissen mijn woord, hem op dit uur bij u te brengen, en als gij het veroorlooft, ga ik heen, om mijn gegeven woord gestand te doen.’</p>
<p>‘Hoewel het zamenzijn met u alleen mij veel aangenamer is,’ antwoordde Amelia min of meer smartelijk, ‘wil ik toch niet weigeren, uwen vriend bij mij te zien.’</p>
<p>‘Bereid er u echter op voor, dat deze vreemdeling misschien voor u een persoon is van groot gewigt,’ zeide Nordheim en verliet Amelia.</p>
<p>Met een voor haar zelve onverklaarbaar angstig gevoel wachtte zij op zijne terugkomst, en toen zij thans in de voorkamer naderende voetstappen vernam, toen de bediende haar de tegenwoordigheid van Nordheim en een vreemdeling kwam berigten, moest zij sidderend in haar leuningstoel achterover gaan zitten, en had naauwelijks kracht om op te staan, toen de beide heeren nu hare kamer binnentraden.</p>
<pb n="878"/>
<p>Zij dacht er niet aan, den vreemdeling aan te zien, want zij meende, slechts op het gelaat van haren geliefde de reden te kunnen ontdekken van hare zonderlinge onrust.</p>
<p>‘Heer Albert van Fahrenberg!’ zeide Nordheim, haar den vreemdeling voorstellende.</p>
<p>Amelia kromp ineen en sloeg hare ontstelde blikken op den vreemdeling. Deze stond ademloos en bleek voor haar en keek haar aan met killen schrik, als ware het eene vreeselijke spookgestalte, die daar op den divan zat.</p>
<p>Een oogenblik zagen zij elkander aldus aan; vervolgens drukte Amelia hare hand tegen haar hart, hare wangen verbleekten, en op hartverscheurenden toon riep zij: ‘hij is het!’ en zonk bewusteloos achterover.</p>
<p>Fahrenberg boog zich over de bewustelooze heen en keek haar lang en onderzoekend aan. Zijne gelaatstrekken namen eene zachte, schier blijde uitdrukking aan; tranen vloeiden uit zijne oogen, hij zag ten hemel met een blik vol dankbaarheid en blijdschap, en zijne handen vouwende, als wilde hij bidden, stond hij daar stom en zwijgend.</p>
<p>Daarna keerde hij zich tot Nordheim, die, zelf ontroerd, niet waagde dit tooneel te storen, en met eene van vreugde bevende stem zeide hij rustig: ‘het is mijne vrouw, ik heb haar dus niet vermoord! Het is mijne vrouw!’</p></div>
<div type="section">
<head rend="h4">XXI.
<lb/><hi rend="i">Moederliefde</hi>.</head>
<p>Den volgenden morgen trad lord Landstown reeds vroegtijdig in reisgewaad de slaapkamer zijner gemalin binnen. ‘Wilt gij reeds vertrekken?’ vroeg Eleonora droevig en drukte hem aan haar hart.</p>
<p>‘Ik moet, mijne Eleonora,’ antwoordde de lord. ‘Hoe meer ik er over nadenk, hoe meer ik gevoel, dat het mijn pligt is, om zelf naar mijn broeder te gaan en hem van Effie's vlugt te verwittigen, alsmede om hem over te halen dat hij zijne toestemming geeft tot haar huwelijk met Macdeam.’</p>
<p>‘En zoudt gij dat niet schriftelijk kunnen doen? Zou een brief niet voldoende zijn?’</p>
<p>‘Een gesproken woord heeft altijd meer invloed dan een geschreven woord. Daarom, mijne geliefde vrouw, laat mij gaan en mijn pligt doen.’</p>
<pb n="879"/>
<p>‘Wanneer komt gij terug, mijn geliefde?’ vroeg Eleonora, hem met hare groote donkere oogen teeder aanziende.</p>
<p>‘Over eene week ben ik zeker terug,’ zeide de lord, en dit gezegd hebbende, nam hij hartelijk afscheid van zijne gade en verliet het vertrek.</p>
<p>‘En nu aan het werk!’ sprak Eleonora tot zich zelven, toen haar echtgenoot afgereisd was. ‘Geen oogenblik mag ik langer verloren laten gaan, want ieder oogenblik kan mijn kind sterven!’</p>
<p>Uit eene geheime lade van hare schrijftafel haalde zij nu een brief te voorschijn, en fluisterde: ‘daar is het! De aanwijzing, die Giuseppo mij gegeven heeft! Hij vermoedt niet en zal het nimmer vernemen, dat ik zelve mij aangord, om mijn kind te zoeken.’ Zij sloeg den brief open en zeide: ‘maar ik moet het nog eenmaal lezen, om het goed in mijn geheugen te prenten,’ en zij las: ‘duivelsche Lize is te bevragen in de kleine Troad-street. Men komt daar op de volgende wijze: - beter is het’ viel Eleonora hier zich zelve in de rede, ‘dat ik den brief mede neem en naauwkeurig den weg volg, die mij daarin wordt aangewezen.’</p>
<p>Zij schelde, en toen hare kamenier binnentrad, zeide zij: ‘Betsy, ik heb heden een dienst van u te vragen, en als ik daarbij op uwe geheimhouding rekenen kan, en als gij stipt volbrengt, wat ik u beveel, kunt gij u van eene groote belooning verzekerd houden.’</p>
<p>Betsy beloofde haar onvoorwaardelijke gehoorzaamheid, en Eleonora vervolgde: ‘breng mij oogenblikkelijk uwe slechtste kleêren. Haast u!’</p>
<p>Toen Betsy met deze kleêren terug kwam en verwonderd vroeg: ‘beveelt uwe lordschap, dat ik die hier aantrek?’ zeide Eleonora: ‘ik zelve wil die aandoen.’</p>
<p>‘Maar uwe lordschap,’ stamelde Betsy.</p>
<p>‘Geene maars,’ viel Eleonora haar in de rede, ‘ik heb aan die kleêren behoefte. Kom, en leen mij de behulpzame hand.’</p>
<p>Moet ik deze schoone lokken ook wegbergen?’ vroeg Betsy.</p>
<p>‘Wel zekerlijk,’ antwoordde Eleonora, ‘open deze doos, gij zult daarin vinden, wat gij behoeft.’</p>
<p>‘Help hemel,’ riep de kamenier, ‘eene zwarte pruik, en die wil uwe lordschap. -’</p>
<pb n="880"/>
<p>‘Opzetten, mijn kind,’ antwoordde Eleonora, en nam haar uit Betsy's handen.</p>
<p>Toen eindelijk het toilet voltooid was, en Eleonora zich zelve in den spiegel beschouwde, dwong de volkomene onkenbaarheid van haar gelaat en de verkleeding zelve haar een glimlach af, en Betsy zeide lagchend: ‘uwe lordschap moge mij vergeven, als ik beweer, dat niemand, die haar ziet, haar voor eene lady houden zal!’</p>
<p>‘Ook zou ik dit niet gaarne wenschen,’ zeide Eleonora, ‘en zette een ouden zijden hoed met veêren op haar hoofd. Hoor thans mijne bevelen,’ vervolgde zij, ‘gij verlaat heden zoo min mogelijk deze vertrekken, zegt aan de bedienden, dat eene ligte ongesteldheid mij aan mijn bed gebonden houdt, laat uit dien hoofde niemand hier binnenkomen, en verraadt door niets, dat ik mij niet op mijne kamer bevind. Het is mogelijk, dat ik niet slechts van daag, maar ook van nacht uitblijf. Ook in dat geval houdt gij u bedaard, en verraadt aan niemand mijne afwezigheid. Zoo gij stipt volbrengt, wat ik u beveel, krijgt gij morgen bij mijne terugkomst honderd pond van mij!’</p>
<p>‘Ach,’ zeide Betsy, ‘ik wil wel zwijgen, ook zonder geld; doch ik vrees dat uwe lordschap een ongeluk zal overkomen, als zij zoo alleen gaat, de hemel weet, waarheen!’</p>
<p>Toen zij bemerkte, dat Eleonora thans een dolk uit hare secretaire nam en dien vervolgens in haren boezem verborg, brak Betsy in tranen uit en jammerde: ‘o hemel, uwe lordschap zelve vreest gevaar en wapent zich, en ik, die met mijne gansche ziel aan haar gehecht ben, zou rustig en bedaard zijn? O uwe lordschap,’ smeekte zij, en zonk op hare kniën, ‘ga niet, althans niet alleen! Laat ik u vergezellen!’</p>
<p>‘Wat ik te doen heb, kan slechts alleen door mij geschieden! Sta op, Betsy!’</p>
<p>Zij bood de weenende goedig hare hand, en haar opheffende, zeide zij: ‘bewijs mij uwe liefde, door stipte volbrenging mijner bevelen, en laat mij nu gaan!’</p>
<p>Betsy snikte luid en Eleonora, die reeds van zins was om te vertrekken, vervolgde: ‘één ding zou ik bijna vergeten hebben! Daar, neem dezen verzegelden brief! Zoo ik morgen op ditzelfde uur niet terug ben, dan zendt gij dezen
<pb n="881"/>brief naar den heer Nordheim, wiens adres de bedienden kennen. Vaarwe!’</p>
<p>Met vasten tred verliet zij de kamer en kwam door eene zijdeur op straat.</p>
<p>Onbemerkt liep zij de Bondstreet af en hield zich vast verzekerd, dat niemand haar in hare kleedij herkennen zou. Op den hoek der straat, die haar was aangewezen, klom zij in een der aldaar staande cabriolets, en beval den koetsier haar naar Tottenham coard-road te rijden.</p>
<p>Na een uur onophoudelijk doorgereden te hebben, kwamen zij aan de bedoelde plaats. Met haastigen tred snelde Eleonora nu de naauwe smerige steeg in, die haar tot hier toe geheel onbekend was geweest, terwijl zij zorgvuldig naar de nommers der huizen keek.</p>
<p>‘Nommer 17, hier is het,’ zeide Eleonora, en trad door de poort, die aanstond, een langen, duisteren gang binnen, dien zij in vliegenden haast doorwandelde, en aan welks einde zij wederom eene naauwe steeg betrad. Eenige smerige wagens, met magere paarden bespannen, stonden bij den hoek der naastbij gelegene straat; Eleonora beklom een dezer wagens en noemde de plaats, waar zij naar toe wilde.</p>
<p>Eindelijk hield de koetsier stil en zeide tegen Eleonora, dat zij nu op de plaats was aangekomen, waar zij zijn wilde. Toen zij van den wagen geklommen was en den koetsier zijn geld gegeven had, keerde deze haastig om, om zoo spoedig mogelijk weder uit deze gaauwdievenstreek te komen. Eleonora stond thans alleen en sidderde. Welk eene vreeselijke ellende vertoonde zich hier aan haar oog! Aan weêrskanten van de straat zag zij niets anders, dan half vervallene houten hutten, zonder een venster of eenige andere opening dan de half openstaande deuren. Geen teeken van leven, geen geluid, hetwelk de nabijheid van een mensch verried, bespeurde zij om zich heen.</p>
<p>Toen zij thans aan een dezer ellendige hutten het haar aangeduide nommer las, zeide zij: ‘hier zal ik ten minste weder een menschelijk gelaat zien en eene menschelijke stem hooren!’</p>
<p>Zij klopte op drie verschillende wijzen, zoo als men haar dit berigt had, tegen de deur.</p>
<p>Oogenblikkelijk ging deze open, en een kerel met een gemeen uitzigt en rood haar keek naar buiten, en zeide: ‘waar
<pb n="882"/>komt gij van daan, en wat wilt gij? Noem eens het parool!’</p>
<p>‘Duivelsche Lize!’ zeide Eleonora bevende.</p>
<p>‘'t Is goed,’ zeide de kerel, ‘dat wil zeggen, 't is eigenlijk niet goed. De duivelsche Lize behoort eigenlijk tot een ander gezelschap, maar - kom binnen, en kruip door het gat!’</p>
<p>Eleonora greep naar haar dolk; toen zij zich overtuigd had, dat zij nog in het bezit van haar wapen was, gevoelde zij haar moed herleven en trad door de lage deur de hut binnen.</p>
<p>'t Was een donker, armoedig vertrek. Op de houten tafel stond de half geledigde brandewijnflesch, en in een hoek lag een hoop smerig stroo, dat voor bed diende. Daar naast echter zat eene vrouw op hare hurken, die met hare glazige oogen Eleonora aanstaarde en tusschen hare tanden eenige woorden prevelde, welke Elonora niet verstond.</p>
<p>‘Kom hier, bezopen beest,’ bromde de kerel, ‘en zet uwe verduivelde lange ooren open! Er is wat nieuws Wilt ge niet? Moet ik je eerst met een stok afranselen! Hé?’</p>
<p>'t Wijf vloog bij deze dreigende pantomine van haren man overeind, en nader komende, vroeg zij: ‘wat nieuws is er dan? En wat wil deze onweêrsvogel hier?’</p>
<p>‘Ik kwam om naar de duivelsche Lize te vragen,’ zeide Eleonora zacht en angstig.</p>
<p>‘Is niet hier,’ bromde het wijf.</p>
<p>‘'k Weet dat even goed als gij,’ donderde de man.</p>
<p>‘Ik geef u twintig guinjes, als gij mij bij de duivelsche Lize brengt!’</p>
<p>'t Is veel geld,’ mompelde de kerel tusschen zijne tanden, ‘doch ik kan u zelf niet bij het wijf brengen.’</p>
<p>‘Maar van avond op het bal is haar man!’ krijschte het wijf, ‘en als de deern u twintig poppen geeft, willen wij haar naar het bal medenemen!’</p>
<p>‘Dat is juist wat ik zeggen wou,’ zeide de man. ‘Dat willen wij doen,’ vervolgde hij, zich tot Eleonora wendende, ‘wij willen u medenemen naar het bal, en gij zult er eten, drinken en dansen naar hartelust, en er den man van de duivelsche Lize vinden. Maar gij moet uw mond houden! Ik zal zeggen, dat gij mijne nicht zijt, dat gij geen onder-<pb n="883"/>komen hebt, dat gij bij mij blijft om het handwerk te leeren. Gij moet op dat alles ja zeggen!’</p>
<p>Eleonora beloofde alles naauwkeurig te zullen opvolgen, wat men haar gezegd had, en nu werd dit avontuurlijk en gevaarlijk plan nader besproken.</p>
<p>Vreeselijk waren de nu volgende uren, die Eleonora nog wachten moest, voor dat men zich naar het bal begaf. Eindelijk was dit oogenblik gekomen, en men maakte zich gereed om derwaarts te gaan.</p>
<p>‘Doch het zal noodig zijn, dat wij een doek voor uwe kijkers hangen,’ zeide de vrouw, ‘want den geheimen weg naar het bal moogt gij niet weten.’</p>
<p>‘Gij hebt gelijk, wijf!’ zeide de man, en Eleonora liet zich nu gewillig blinddoeken.</p>
<p>Daarna nam het paar haar in hun midden en geleidde haar uit de hut door onderscheidene naauwe straten en stegen naar het zoo genaamde hôtel, waar het bal der bedelaars dezen avond zou plaats vinden.</p>
<p>Hier deed het wijf den blinddoek van Eleonora's oogen en terwijl zij haar nogmaals waarschuwde, om zich, als het leven haar lief was, niet als eene oningewijde te verraden, klopte zij op eene bijzondere manier tegen eene deur, waarop eene stem van binnen haar in de gewone dieventaal een woord toeriep, dat de kerel terstond beantwoordde. Hierop werden de grendels van binnen weggeschoven, en de drie aangekomenen traden de zaal binnen.</p>
<p>Toen de portier van het wijf vernomen had, dat ‘de vreemde jufvrouw’ hare nicht was, riep hij met eene donderende stem door de zaal: ‘<hi rend="i">Mr. and Mistres Trumpet</hi>, <hi rend="i">and Miss Sippi Trumpet!</hi>’</p></div>
<div type="section">
<head rend="h4">XXII.
<lb/><hi rend="i">Het bedelaarsbal</hi>.</head>
<p>Ondanks den vreeselijken angst, waaraan Eleonora ter prooi was, moest zij bijna lagchen, toen zij thans het zonderlinge tooneel overzag, dat zich voor hare blikken aanbood.</p>
<p>De wanden dezer zaal, die overigens veel van een stal had, waren schitterend versierd. Men zag hier in bonte verscheidenheid geschilderde coulissen benevens Grieksche tem-<pb n="884"/>pels, wier voorhangsels niet vergunden, den blik in het binnenste dezer gewijde ruimte te slaan, en achter welke men hoorde lagchen en tieren. Op groote houten armen waren vetkaarsen aangestoken en aan den zolder hingen eenige lampen, die gevuld waren met traan en een dikken walm door de zaal verspreidden.</p>
<p>Langzamerhand werd de zaal voller. Heeren en dames, namen naast elkander plaats op de tribune, en mistress Trumpet fluisterde Eleonora in het oor: ‘zie, dit zijn allen gewone bedelaars. De meesters in onze kunst hebben ons echter heden een bijzonder feest bereid, en zullen levende beelden voorstellen. Geef acht, nu gaat het er op los!’</p>
<p>De portier bragt zijn vinger aan den mond, en liet een schril gefluit hooren, en terstond werden de voorhangsels voor de tempels, grotten en nissen opgerold. Een algemeene kreet van verwondering klonk door de rijen der toeschouwers bij den aanblik van deze kunstig gegroepeerde levende beelden.</p>
<p>Al deze groepen stelden scènes uit het leven der bedelaars voor. Hier zag men een knaap met een bord voor zijne borst, waarop te lezen stond: ‘blindgeborene’ en daar eene groep wijven, die op de natuurlijkste wijze weenden en jammerden, terwijl achter haar een kerel, die op zijne borst een bord droeg met het opschrift: ‘doofstomme’ de bespottelijkste grimassen maakte, om de weenende vrouwen aan het lagchen te brengen.</p>
<p>Eindelijk klonk de muziek van de houten tribune, en als met een tooverslag veranderde thans het tooneel.</p>
<p>De oogen der blinden gingen open, de kreupelen wierpen hunne stokken weg en traden in de zaal, waar zij met luide vivat's begroet werden. Thans begon men te dansen en daarop volgde een gemeenschappelijke maaltijd.</p>
<p>Toen deze afgeloopen was, naderde Mr. Trumpet voorzigtig Eleonora en fluisterde haar in het oor: ‘treed gindsche grot binnen, en laat het scherm achter u vallen. Ik zal u terstond met den man van de duivelsche Lize volgen.’</p>
<p>Eleonora deed, zoo als Trumpet haar zeide, en weinige oogenblikken later trad deze ook met een anderen kerel de aangeduide grot binnen.</p>
<p>‘Zijt gij den man van de duivelsche Lize?’ vroeg Eleonora schuchter.</p>
<pb n="885"/>
<p>‘Och ja,’ zeide de kerel, ‘maar het is een groot ongeluk, zulk een dom wijf te hebben, want bijna had zij zich door de speurhonden laten inpakken!’</p>
<p>‘Er is verduiveld veel navraag naar de duivelsche Lize,’ zeide Mr. Trumpet, ‘voor een paar dagen nog was er een gentleman bij mij, die ook naar haar vroeg.’</p>
<p>‘En heeft hij haar gesproken?’ vroeg Eleonora haastig.</p>
<p>‘Neen! Hij wilde niet genoeg betalen,’ zeide Mr. Trumpet, ‘hij wilde slechts twintig pond geven. Dat is te weinig, als men daarbij zijn leven waagt.’</p>
<p>‘Ja, 't is niet gemakkelijk tot Lize toegang te verkrijgen,’ zeide haar waardige gemaal.’ Kunt gij <hi rend="i">mij</hi> niet zeggen, wat gij weten wilt?’</p>
<p>‘Ik wenschte naar het lot van een kind bij haar onderzoek te doen, dat men haar nu vijftien jaar geleden gegeven heeft.’</p>
<p>‘Ha, de kleine Ellen, weet, dat Lize er zes jaren lang mede gebedeld heeft.’</p>
<p>‘En waar, waar is het kind?’ vroeg Eleonora.</p>
<p>‘'k Kan niet zeggen, waar Lize het gelaten heeft. 'k Denk, dat zij het verkocht heeft, maar weet niet aan wien!’</p>
<p>‘Breng mij bij haar!’ zeide Eleonora, ‘ik wil trachten, het van haar te vernemen!’</p>
<p>‘Als gij moed hebt en veel geld wilt betalen, is het alleen mogelijk, haar te spreken!’</p>
<p>‘Ik heb moed den dood te trotseren,’ zeide Eleonora.</p>
<p>‘En hoeveel geld wilt gij betalen?’</p>
<p>‘Twee honderd pond zijn voor u, als gij mij bij Lize brengt!’</p>
<p>‘Top, dan zal het geschieden!’ zeide de man. ‘Derhalve wilt gij twee honderd pond geven? Maar hoe zullen wij die bekomen? Doch halt! daar valt mij in, hoe dit gaan kan! Trumpet komt bij mij in mijn hok, dat hier naast de zaal gelegen is. Wij gaan echter niet te zamen. Ieder afzonlijk! Geef wel acht op mij,’ zeide hij tot Eleonora. ‘Wij keeren nu in de zaal terug, en ik zal door eene andere deur verdwijnen, en door deze deur volgt gij mij eene poos later en eindelijk ook Mr. Trumpet.’</p>
<p>Zij traden nu terug in de zaal, en bereikten onbemerkt het vertrek van Lize's man.</p>
<p>‘En nu wil ik u zeggen, hoe wij het geld zullen krijgen,’
<pb n="886"/>zeide de man. ‘Daar,’ vervolgde hij en gaf Eleonora een smerig stuk papier en een potlood. ‘Gij kunt toch schrijven? Welnu, schrijf dan aan den eenen of anderen vriend van u, dat hij morgen vroeg ten vier ure met twee honderd pond den man moet volgen, die hem uw briefje brengt, en dat gij niet zult terug keeren, zoolang het geld er niet is. Wilt gij dit doen?’</p>
<p>Eleonora stemde daarin aanstonds toe en schreef nu met eene bevende hand aan Nordheim en smeekte hem, om, zoo haar leven hem lief was, onmiddelijk met de bepaalde som den man te volgen die hem dit briefje zou ter hand stellen.</p>
<p>Toen zij dit geschreven en het adres van Nordheim op het briefje geplaatst had, nam Trumpet het van haar aan en zeide: ‘ik zal het voor u wegbrengen, als gij mij tien pond geeft!’ Eleonora zeide hem die toe, en met de belofte, dat hij met het aanbreken van den dag op de door de mannen afgesprokene plaats zou wezen, verwijderde Trumpet zich haastig.</p>
<p>‘En nu zal ik u zeggen, wat gij te doen hebt!’ zeide de man van Lize. ‘Gij zijt nu hare dochter en wij gaan te zamen, om haar een flesch brandewijn te brengen, wat Kitty nog niet gedaan heeft, daar zij op het bal is. Gij behoeft met geen ander te spreken. Zwijg daarom, want anders zoudt gij, daar gij onze taal niet verstaat, oogenblikkelijk verraden, dat gij hier een vreemdeling zijt, en uw leven, en wat nog meer zegt, ook mijn leven loopt dan groot gevaar. Er staat de doodstraf op, een vreemde daar binnen te leiden! Kom nu en volg mij!’</p>
<p>Door eene andere deur kwamen zij in een donkeren gang en aan het einde van dezen wederom door eene poort op de straat.</p>
<p>‘'t Is zoo donker, dat men geen hand voor oogen kan zien,’ zeide de man, ‘en ik behoef u daarom niet te blinddoeken. Houd mij vast en ga met mij mede.’</p></div>
<div type="section">
<head rend="h4">XXIII.
<lb/><hi rend="i">De duivelsche Lize</hi>.</head>
<p>Zwijgend gingen zij eene geruime poos naast elkander voort
<pb n="887"/>door onderscheidene stegen en sluiphoeken, die alleen met dieven en moordenaars bevolkt waren.</p>
<p>Eindelijk stond de man stil en zeide tot Eleonora: ‘hier zijn wij, waar wij wezen moeten! Nog eens, als gij daar binnen komt en u iemand ontmoet, zeg dan goeden avond, maar in onze taal; zeg dan Kocherem raba! Onthoud dat goed!’</p>
<p>‘Kocherem raba! ik zal het niet vergeten,’ zeide Eleonora bevend.</p>
<p>‘Geef nu acht op alles wat ik u zeggen zal, als uw leven u lief is!’ vervolgde de man. ‘Gij moet u houden, als of gij hier goed bekend zijt, en ik durf daarom ook niet met u gaan tot aan de plaats, waar Lize is. Let wel op, ik beschrijf u den weg, die derwaarts voert! Als gij met mij binnentreedt, gaan wij te zamen den gang door tot aan de hoofdschel, waar de lamp brandt. Neem u in acht, dat gij die niet aanraakt, want dan beginnen alle schellen in het huis te klingelen, 't is de alarmschel en het geheele huis komt in rep en roer! Wees op uwe hoede! Dan slaat gij regts om, loopt den langen gang, dien gij daar voor u zult zien, ten einde en drukt tegen de laatste deur. Dan komt gij in de kamer van eene vrouw, die daar de wacht houdt. Zij zal slapen. Wordt zij echter wakker, zeg dan: Kocherem raba, en toon haar de flesch brandewijn, dan zal zij u laten doorgaan. Gij doet nu de volgende deur open en dan zijt gij bij Lize.’</p>
<p>‘En waar vind ik u,’ vroeg Eleonora, ‘als ik terugkeer?’</p>
<p>‘Als gij weder bij de alarmschel zijt, hoest dan en ik zal komen! Laat ons thans gaan, maar denk goed om alles, wat ik u gezegd heb.’</p>
<p>Sidderend, ademloos trad Eleonora het geheimzinnige huis binnen en waggelde achter haren leidsman voort tot aan de lamp, waar de alarmschel hing. Hier verliet haar de kerel en nu sloeg Eleonora regts om. Gedachtig aan het haar gegeven voorschrift, opende zij de aangeduide deur en was nu in de kamer der vrouw, die de wacht had en op haar strooleger lag te snorken. Reeds had Eleonora de tegenovergestelde deur, die naar het verblijf der duivelsche Lize voerde, bijna bereikt, toen het wijf ontwaakte en Eleonora met woeste oogen aanstaarde.</p>
<pb n="888"/>
<p>‘Kocherem raba!’ zeide Eleonora en liet haar de flesch zien, die zij droeg.</p>
<p>Het wijf prevelde iets. dat Eleonora niet verstond, zonk weder op haar leger neêr en Eleonora trad nu de poort, de zoogenaamde hel - het verblijf der duivelsche Lize - binnen.</p>
<p>Op half verrot stroo zag Eleonora nu een wijf liggen, dat meer van een geraamte, dan van een menschelijk ligchaam had. Eleonora naderde de slapende en maakte haar wakker. Terstond sloeg het wijf de oogen op, en Eleonora, met de flesch in de hand bemerkende, zeide zij: ‘zijt gij daar, Kitty? Brengt gij brandewijn?’ Eleonora, die haar den begeerden drank toereikte, antwoordde: ‘ik ben Kitty niet.’</p>
<p>‘Wie zijt gij dan?’ zeide het wijf en dronk met lange teugen.</p>
<p>‘Ik ben eene ongelukkige moeder, die u naar haar kind komt vragen!’ zeide Eleonora. ‘Herinner u, het kleine kind, dat men u voor vijftien jaren bragt. Het was mijn kind! O om Godswil, zeg mij, waar het is?’</p>
<p>‘De kleine Ellen meent gij?’ zeide het wijf. ‘Ja, dat was een regt lief kind!’</p>
<p>‘Was?’ vroeg Eleonora. ‘Leeft het niet meer? Zeg, o zeg mij, waar is mijn kind. Drink thans toch niet, maar spreek tot mij. Zeg mij, leeft mijn kind?’</p>
<p>‘Ik denk wel, dat het nog leven zal!’ zeide het wijf en dronk wederom.</p>
<p>‘Het leeft! het leeft!’ riep Eleonora vol blijdschap. ‘Doch waar zal ik het vinden?’ vroeg zij aan het wijf. ‘Waar is het?’</p>
<p>‘Dat is moeijelijk te zeggen,’ antwoordde de oude, ‘ik weet het zelve ook niet!’</p>
<p>‘Gij weet het niet?’ zeide Eleonora, ‘en gij weet toch, dat het leeft?’</p>
<p>‘Dat wil zeggen, voor zes jaren, toen ik het voor de laatste keer zag, was het frisch en gezond,’ antwoordde het wijf.</p>
<p>‘En waar liet gij het kind voor zes jaren?’ vroeg Eleonora.</p>
<p>‘Eene schoone voorname dame heeft het van mij gekocht,’ zeide het wijf en zonk bedwelmd door den brandewijn achterover op haar leger.</p>
<p>‘Eene dame?’ vroeg Eleonora, ‘en hier in Londen?’</p>
<p>‘Ja zeker, in Londen, waar anders?’ zeide het wijf.</p>
<pb n="889"/>
<p>‘En hoe heet die dame?’ zeide Eleonora op smeekenden toon.</p>
<p>‘Zij heeft mij haren naam nooit genoemd,’ antwoordde het wijf. ‘Doch laat mij nu met rust, ik wil slapen!’</p>
<p>Zij sloot hare oogen, en reeds na weinig seconden snurkte zij. Eleonora echter hief haar hoofd op en zeide zacht: ‘ik zal mijn kind vinden! Eene voorname dame heeft het gekocht, het is hier in Londen, ik zal het vinden.’</p>
<p>Met zachten tred verliet zij het slapende wijf, ging weder door het vertrek der vrouw, die de wacht had, en snelde door den gang naar de aangeduide plaats. Op het afgesproken sproken teeken kwam haar leidsman van de andere zijde naar haar toe, ging haar vooruit, liep den gang ten einde, en door de poort, die nu aanstond, kwamen zij weder buiten op de straat.</p>
<p>‘Gij zijt verduiveld lang weggebleven,’ zeide de kerel. ‘Wij zullen werk hebben, om op het bepaalde uur aan de plaats te zijn, waar wij Trumpet met den heer, die het geld brengt, moeten afwachten. Nu, wij moeten bedaard onze wandeling voortzetten.’</p>
<p>Eindelijk waren zij gekomen, waar zij wezen moesten. ‘Zie,’ zeide de kerel, daar is ook reeds Mr. Trumpet en in de prachtige koets, die daar stil houdt, zal zeker de heer zitten, die het geld heeft.’</p>
<p>Terwijl Eleonora hare laatste krachten inspande, snelde zij met gevleugelde schreden vooruit, en thans kwam haar eene fiere mannelijke gestalte te gemoet, die haar zacht in het oor fluisterde: ‘lady Eleonora, zijt gij het?’</p>
<p>Zij herkende Nordheim's stem, en met een kreet van vreugde zonk zij half bewusteloos in zijne armen.</p>
<p>Voorzigtig tilde Nordheim haar in het rijtuig, en nadat hij aan de mannen de bedongene som gelds betaald had, plaatste hij zich naast Eleonora en beval den koetsier, hen naar Bondstreet te rijden.</p>
<p>Eene geruime poos zaten zij zwijgend naast elkander. Eindelijk brak Eleonora dit stilzwijgen af en zeide op smeekenden toon: ‘laat op eenigen afstand van mijn hôtel stilhouden, ik zal, om alle opzien te vermijden, alsdan te voet verder gaan.’</p>
<p>‘Ik vrees, dat de bedienden nog slapen, en dat wij ze
<pb n="890"/>wakker zullen moeten maken, om voor uwe lordschap open te doen.’</p>
<p>‘Ik heb den sleutel van de zijpoort bij mij,’ antwoordde Eleonora, ‘en niemand zal mijne komst bemerken.’</p>
<p>Nordheim beval thans den koetsier stil te houden en hielp de lady uit het rijtuig.</p>
<p>Onbemerkt bereikte Eleonora hare vertrekken, en hare slaapkamer binnentredende, ontwaarde zij Betsy, die met hare kleêren aan op haar bed lag te sluimeren en, toen Eleonora haar even aanraakte, plotseling wakker werd.</p>
<p>‘O, uwe lordschap is weder behouden teruggekeerd,’ jubelde de trouwe kamenier en kuste de hand harer meesteres, ‘de hemel heeft dus mijn gebed verhoord.’</p>
<p>‘Heeft niemand mijne afwezigheid bemerkt?’ vroeg Eleonora.</p>
<p>‘Niemand,’ verzekerde Betsy.</p>
<p>Hierop begaf Eleonora, die uitgeput was van vermoeijenis, zich te bed. Toen zij na eenige uren ontwaakte en zich door den slaap verkwikt gevoelde, herinnerde zij zich plotseling aan hare nicht Effie, en hare kamenier schellende, vroeg zij deze: ‘of miss Effie reeds wakker was en of deze hare afwezigheid niet bemerkt had?’</p>
<p>‘De jonge lady heeft gisteren den geheelen dag hare vertrekken niet verlaten,’ deelde Betsy haar mede, ‘en toen zij op mijne herhaalde vraag, die ik voor hare geslotene deur tot haar rigtte, of zij niet ten minste eenige spijs verlangde, altijd niets antwoordde, waagde ik het niet verder, haar te storen.’</p>
<p>‘Ga oogenblikkelijk naar haar heen,’ zeide Eleonora, ‘en verzoek haar, bij mij te komen.’</p>
<p>Betsy keerde terug en berigtte, dat de deur nog altijd gesloten was.</p>
<p>‘Klop dan zoo lang, tot dat men die opent,’ beval Eleonora, ‘en zoo dit geen plaats vindt, bedien u dan van den hoofdsleutel.’</p>
<p>Weinige oogenblikken waren verloopen, toen Betsy bleek en sidderend terugkeerde, met het berigt, dat de lady zich niet meer in hare vertrekken bevond, dat de kleederen, die zij gisteren gedragen had, in hare kamer lagen, doch dat het matrozenpak, dat zij bij hare komst droeg, verdwenen
<pb n="891"/>was. Het beddelaken was tot eene soort van ladder gebruikt, en hing buiten het geopende venster, terwijl er een briefje voor lady Landstown op tafel lag.</p>
<p>Eleonora nam dit briefje met eene bevende hand aan, en las: ‘wees niet boos op mij, geliefde, als ik, even onverwacht als ik kwam, u weder verlaat; de liefde drijft mij voort en de liefde zal mijne leidsvrouw wezen. Als gij deze regelen leest, hebben de golven mij reeds lang van Engelands kusten voortgedreven, en uwe roepstem zal mij niet meer bereiken. Vaarwel, tante Eleonora, bid voor mij!’</p>
<p>‘Ach,’ zuchtte Eleonora, en zonk weenend achterover in haar bed, ‘ach, de liefde is de zegen, maar tevens de vloek der vrouw.’</p></div>
<div type="section">
<head rend="h4">XXIV.
<lb/><hi rend="i">De echtgenooten</hi>.</head>
<p>De ontmoeting van haren echtgenoot Albert Fahrenberg had Amelia diep getroffen, en toen Nordheim, weinige uren nadat hij lady Landstown gesproken had, bij Amelia kwam, vond hij haar bleek en uitgeput op den divan liggen en vroeg deelnemend naar haren welstand.</p>
<p>‘Niet mijn ligchaam, mijne ziel is ziek,’ zeide Amelia heftig, ‘de ontmoeting van dezen gehaten man met zijnen valschcn blik heeft de rust mijner ziel verstoord en mij hevig geschokt.’</p>
<p>‘En toch,’ zeide Nordheim met eenen sarkastischen lach, ‘was het toch deze blik, die u eenmaal in verrukking bragt.’</p>
<p>‘O Nordheim!’ riep Amelia onstuimig, ‘wat zijt gij wreed, gij zijt te gelijk mijn engel en mijn demon. Als gij met uwe liefdesverzekeringen mij den hemel ontsluit, fluistert gij mij tevens voorspellingen van toekomstig ongeluk in het oor. Ik vermoed, dat ik door u eens veel zal moeten lijden!’</p>
<p>Nordheim zeide glimlagchend: ‘Amelia, waarom zijt gij boos? Immers nergens anders om, dan omdat mijne woorden waarheid behelzen. En desniettegenstaande is het goed, deze waarheid diep in uwe ziel te prenten, opdat de toekomst u niet onvoorbereid vinde. Leer door uw eigen hart de geschiedenis van de wereld en van het leven; wat gij eens bemin-<pb n="892"/>det, haat gij thans, en zoo zal, wat gij thans bemint, ook in het vervolg u anders voorkomen. Uw hart is gelijk aan de wereld; overal bespeurt men verandering, en niets is hier beneden bestendig, dan de onbestendigheid.’</p>
<p>Hier werd Nordheim in zijne rede gestoord door het binnentreden van den bediende, die de komst van Amelia's geneesheer berigtte. Thans nam Nordheim afscheid van haar en vertrok haastig. Hij gevoelde, dat hij behoefte had aan rust, en keerde naar zijn logement terug. Terwijl hij de gelagkamer voorbijging, hoorde hij daar binnen een levendig gesprek. Hij trad een oogenblik binnen, en toen hij daar Armand en Giuseppo, omringd door een aantal mannen, aantrof, verwijderde hij zich, blijde, dat de eersten hem niet bemerkt hadden, en de trap, die naar zijne kamer voerde, opklimmende, fluisterde hij in zich zelven: ‘het zijn Fransche vlugtelingen, en op hunne woeste en triumferende gelaatstrekken meende ik te lezen, dat hun dolzinnig plan spoedig door hen zal volvoerd worden.’ Zoo trad hij zijn vertrek binnen, en zich nederwerpende op den divan, drukte weldra eene verkwikkende slaap zijne vermoeide oogleden toe.</p>
<p>Toen de geneesheer Amelia verlaten had, schelde zij haren bediende, en gaf bevel zoo spoedig mogelijk haar rijtuig in te spannen; terwijl haar kamenier met hoed en shawl kwam aandragen, liep Amelia onrustig in hare kamer op en neder. Eindelijk zeide zij op vastberaden toon: ‘het is zoo het beste! Alle uitstel vermeerdert mijn verdriet. En waarom,’ vervolgde zij, ‘waarom zou ik hem niet gaan opzoeken, hem, die tot mijn ongeluk mijn echtgenoot was? Opdat hij dit niet langer blijve, wil ik gaan, en wel oogenblikkelijk.’ Hierop beklom zij haar rijtuig, en beval naar het logement N<hi rend="sup">o</hi>. 70 in de Leaden-hall-street te rijden. Daar aangekomen, vroeg zij naar den heer Fahrenberg, en toen men haar antwoordde, dat hij te huis en op zijne kamer was, verliet Amelia haar rijtuig, beval den koetsier over een uur terug te keeren en trad het logement binnen. Vervolgens ging zij den trap op, en trad bevend en sidderend het vertrek van haren echtgenoot binnen.</p>
<p>‘Zijt gij reeds daar?’ zeide Albert. ‘Amelia, mijne vrouw, kom aan mijn hart.’</p>
<pb n="893"/>
<p>‘Spreekt gij in uwen droom, Albert?’ vroeg zij. ‘Word wakker en bezin u! Bedenk, dat uwe vrouw in het graf ligt, en dat gij het waart, die haar vermoordde!’</p>
<p>‘Neen, neen!’ riep hij heftig, ‘dat was een droom, een bange droom! Thans ben ik ontwaakt en zie u, u, mijne vrouw, levend voor mij. Gij weet, dat gij voor het altaar den heiligen eed hebt afgelegd, om uw leven lang mij toe te behooren. Gij leeft, gij zijt de mijne. Deze hand, zij behoort mij toe!’</p>
<p>Toen hij hare hand nemen wilde, weerde zij hem heftig van zich af en zeide: ‘raak mij niet aan! Er bestaat geene gemeenschap tusschen ons! Wij zijn voor eeuwig gescheiden! Laat ons daarom op middelen peinzen, om elkander nimmer weder te ontmoeten.’</p>
<p>‘Neen, neen,’ zeide Albert woest, ‘gij, gij zijt mijne vrouw, en voor niets ter wereld doe ik afstand van u.’ -</p>
<p>‘Herinner u,’ viel zij hem in de rede, ‘dat uwe vrouw reeds lang gestorven is, en dat gij daarom geen regt meer op mij hebt!’</p>
<p>Albert antwoordde niets, maar liep eenige malen in de kamer op en neder, terwijl hij luide begon te snikken.</p>
<p>Amelia vervolgde: ‘ik ben gekomen, om met u te overleggen, wat er door ons moet gedaan worden. Onze wegen zijn gescheiden, en geene gemeenschap mag er meer bestaan tusschen mij en u. Keer terug naar Duitschland, leg in mijne hand den eed af, dat gij nimmer weder in Engeland zult komen, zweer mij dit, en ik zal voor de eerste maal gelooven, dat gij een man zijt, een man, wien zijn woord heilig is. Behoeft gij geld? De helft van mijn vermogen sta ik u volgaarne af, laat mij slechts uw gelaat nimmer weder zien, uwe stem nimmer weder hooren, laat mij vergeten, dat gij leeft! Wilt gij dit doen?’</p>
<p>‘'t Is mij onmogelijk, daarop thans reeds een bepaald antwoord te geven,’ zeide' Albert. ‘Verwacht mij over een uur in uw hôtel.’</p>
<p>Amelia vertrok; toen zij de trappen afdaalde, hoorde zij den klank van eene zeer beminde stem, en beneden gekomen zijnde, zag zij Nordheim voor zich staan; hij had hare equipage, die voor de deur stond, herkend, en het doel van haar be-<pb n="894"/>zoek vermoedende, op haar gewacht, om haar naar haar hôtel te vergezellen.</p>
<p>Zwijgend bood hij haar den arm, om haar naar het rijtuig te leiden, en eerst toen zij naast elkander zaten en voortreden, brak hij het stilzwijgen af, en zeide vol medelijden: ‘arm kind, wat zijt gij bleek en afgemat!’</p>
<p>Zij leunde tegen zijne borst en zeide zacht: ‘laat mij aan uw hart rusten, laat mij in uwe oogen blikken en uwe stem hooren, opdat ik vergeten moge, wat ik zoo even gezien en gehoord heb.’</p>
<p>Thans hield het rijtuig voor Amelia's hôtel stil, en nadat zij aan den bediende bevolen had, om niemand tot haar toe te laten dan mijnheer Fahrenberg, indien deze kwam, volgde zij Nordheim naar hare vertrekken.</p>
<p>Zij deelde hem nu de ontmoeting met haren echtgenoot mede, en verzocht hem, bij haar te blijven, omdat Albert over een uur bij haar kwam. Dat uur was spoedig verstreken, en Amelia, op de pendule ziende, klemde zich aan Nordheim vast en smeekte: ‘o laat mij niet met hem alleen! Nu zal hij komen!’</p>
<p>Spoedig hierop diende de huisknecht den heer Fahrenberg aan, en Amelia beval met eene bevende stem, hem binnen te laten.</p></div>
<div type="section">
<head rend="h4">XXV.
<lb/><hi rend="i">Het afscheid</hi>.</head>
<p>Albert trad binnen, en bij de deur blijvende staan, zag hij met zijne holle en doffe oogen Amelia aan. ‘Ik kom,’ zeide hij op klagenden toon, ‘om afscheid te nemen!’</p>
<p>Amelia liet de handen van haar gelaat glijden en vroeg blijde: ‘gij wilt dus aan mijnen wensch voldoen?’</p>
<p>Albert glimlachte bitter en antwoordde: ‘ja, ik wil uwen wensch vervullen, gij zult mijn gelaat nimmer weder zien en nimmer weder mijne stem hooren.’</p>
<p>‘Waarheen denkt gij te gaan?’</p>
<p>Albert zweeg een oogenblik; vervolgens zeide hij: ‘ik vertrek naar de nieuwe wereld, zij zal mij een nieuw leven schenken!’</p>
<p>‘En ik hoop dat gij mijn voorstel aanneemt,’ zeide Amelia, ‘en met mij deelt, wat ik bezit?’</p>
<pb n="895"/>
<p>Fahrenberg maakte eene afwijzende beweging en antwoordde: ‘ik heb daaraan geene behoefte!’ Vervolgens trad hij digt naar Amelia toe, en vroeg op gevoeligen toon: ‘Amelia, zijt gij nu verzoend? Wilt gij mij nu op den langen weg, dien ik te bewandelen heb, uwe vergeving medegeven? Wilt gij vergeten, wat gij door mij geleden hebt? Amelia,’ vervolgde hij en zonk voor haar op de kniën neder, ‘wilt gij vergeten, dat ik uw bloed vergoot? Wilt gij den vloek van mij nemen, dien uwe stervende lippen eenmaal uitspraken? Wilt gij vergeven?’</p>
<p>Amelia was opgestaan, en hare handen op het hoofd van den knielende leggende, zeide zij luide en plegtig: ‘zoo vergeve God mij in de laatste oogenblikken van mijn leven, gelijk ik u thans uit het volle hart vergeef! Niet gij hebt ons gescheiden, maar het noodlot, wij beiden waren slechts werktuigen in zijne hand. Ga heen naar de nieuwe wereld, en mijn zegen, mijn gebed volgen u!’</p>
<p>Als zij thans zweeg, rigtte Albert zich op; zijne wangen gloeiden, zijn oog schitterde, en met krachtvolle stem zeide hij: ‘ik dank u! - En nu, Amelia,’ vervolgde hij, ‘hoor nu de laatste bede van een scheidende, vervul de laatste begeerte van een mensch, dien gij nimmer weder zult zien.’</p>
<p>‘Vraagt,’ zeide zij, ‘al wat gij wenscht, is u toegestaan!’</p>
<p>‘Laat mij,’ smeekte hij, ‘laat mij tot afscheid een kus op uwe lippen drukken! Gij wilt? Gij knikt toestemmend? Almagtige God, ik dank u!’</p>
<p>Nu omhelsde hij haar met een kreet van verrukking, drukte zijne lippen op de hare, klemde haar krampachtig aan zijnen boezem, tot dat zij half boos zeide: ‘laat mij los!’</p>
<p>Hij trad terug, zijne armen zonken naar beneden, en op doffen toon zeido hij: ‘vaarwel!’</p>
<p>Hierop naderde hij Nordheim, en hem de hand reikende, verzocht hij: ‘bewijs mij eene laatste dienst, en kom over een uur in het logement op mijne kamer. Ik zou u daar gaarne met mijne laatste wenschen bekend maken. Wilt gij aan deze bede voldoen?’</p>
<p>Nordheim beloofde dit, Albert liet zijne hand los en nog eenmaal Amelia naderende, herhaalde hij: ‘vaar eeuwig wel, Amelia!’</p>
<p>‘Verschrikkelijk,’ zeide Amelia tot Nordheim, toen Fahren-<pb n="896"/>berg hen verlaten had, ‘ik huiver nog voor zijn laatsten blik, en het is mij, als voel ik nog altijd den druk zijner koude lippen, die als de lippen eens stervende waren!’</p>
<p>‘Laat ons den ernst en de plegtigheid van dit oogenblik niet storen,’ zeide Nordheim hevig aangedaan, ‘want ik vermoed, dat het de stervensure van een ongelukkige is.’</p>
<p>Amelia verborg haar gelaat aan Nordheim's borst en snikte luid. Zwijgend zaten zij eene geruime poos naast elkander; vervolgens maakte Nordheim zich zacht uit hare armen los en zeide: ‘de bepaalde ure is daar. Ik moet naar hem toe om mijne belofte te vervullen.’</p>
<p>‘Gij wilt naar het logement?’ vroeg Amelia, en toen Nordheim hierop toestemmend antwoordde, schelde zij den bediende en beval in te spannen.</p>
<p>‘Laat het rijtuig op u wachten, en keer spoedig terug!’ smeekte zij, ‘de eenzaamheid jaagt mij eene kille huivering aan.’ Nordheim beloofde dit en vertrok nu met het rijtuig.</p>
<p>In het logement aangekomen, vroeg hij naar Fahrenberg. Hij was er niet, en toen Nordheim op zijne kamer kwam, vond hij op zijne schrijftafel twee brieven. De eene was verzegeld en aan Amelia geadresseerd, de andere was open en aan Nordheim gerigt. Hij behelsde een weemoedigen afscheidsgroet en de bede om zijne zaken met de waardin te vereffenen, waartoe eene toereikende som, die zich in eene lade der secretaire bevond, aangewezen was. - Nordheim stak den voor Amelia bestemden brief in den zak en keerde terug naar het op hem wachtende rijtuig, om zich naar Amelia te spoeden. De weg voerde hem digt voorbij de Theems, en een oploop van menschen, die op de brug, welke het rijtuig passeren moest, stond te schreeuwen en te roepen, belette den koetsier, om door te rijden. Nieuwsgierig om de oorzaak van deze vertraging en van het geschreeuw en het geroep der menigte te vernemen, verliet Nordheim het rijtuig. Op dit oogenblik riep het volk: ‘daar is hij! zij brengen hem mede!’ en vier mannen met druipnatte kleederen drongen hijgende en ademloos tusschen het volk door, terwijl zij een drenkeling in hun midden droegen. 't Zijn flinke kerels!’ fluisterde men onder de menigte, ‘zoodra zij dezen man van de brug in de Theems zagen springen, wierpen zij zich te water en zochten hem te redden.
<pb n="897"/>Doch hunne moeite was te vergeefs, want wat zij gered hebben, is slechts een lijk!’ - Nordheim, die het ergste vermoedde, trad nader, om de gelaatstrekken van den drenkeling te beschouwen. Het was Fahrenberg. Nordheim ontstelde hevig, doch wist nogtans zijne tegenwoordigheid van geest te bewaren. Hij keerde zich tot de politie-agenten, die inmiddels aangekomen waren, gaf hun den naam des drenkelings op, en noemde hun het logement, waarheen zij het lijk moesten brengen.</p>
<p>Hierop spoedde hij zich naar Amelia, die vol ongeduld op zijne terugkomst gewacht had. Sprakeloos overhandigde hij haar den brief. Zij brak dien haastig los; hij behelsde slechts de volgende woorden:</p>
<p>‘Ik ga, Amelia, om nimmer terug te keeren. Mijne ziel siddert niet langer voor den dood, en mijne hand beeft niet, waar zij de woorden nederschrijft: ik sterf! - Wat is sterven? Uitrusten van den strijd des levens, na een rusteloos aanzijn rust vinden! Op dit oogenblik gevoel ik, dat ik een man ben, en dat gij, Amelia, mij voortaan uwe achting niet langer ontzeggen kunt. Dit is mijn troost, nu ik ga sterven. Ja, ik ben een man! Het is niet de wanhoop, die mij het leven doet ontvlugten, niet de vrees voor de rampen der aarde, maar de overtuiging, dat ik het eenige goede en ware gekozen heb. Als een andere Alexander wil ik moedig den knoop doorhakken. Gij wenschtet vrij te zijn, en nu wordt gij het! Vaarwel en leef gelukkig!’</p>
<p>‘Niets anders dan drogredenen,’ zeide Nordheim, toen zij den brief gelezen had. ‘Zich zelven den dood te geven is niet zoo zwaar, als het leven te verdragen; in den dood sterft men slechts eenmaal, in het leven vaak ter ieder uur!’</p>
<p>Vervolgens vertelde hij Amelia het tooneel, dat hij zoo even bijgewoond had, en zij zeide doodelijk ontsteld: ‘dat is verschrikkelijk! Ik gevoel, dat ik het hier in mijn hôtel, waar ik van mijn echtgenoot afscheid nam, niet langer kan uithouden. Mijne ziel heeft behoefte aan rust en ontspanning.’</p>
<p>‘Laat ons dan naar uw landgoed gaan,’ zeide Nordheim, ‘ook mijne ziel gevoelt dezelfde behoefte als de uwe!’</p>
<p>‘Ja, naar Sweetcalmness!’ zeide Amelia, ‘daar willen wij het gebeurde trachten te vergeten en onze geschokte ziel tot rust en kalmte zoeken te brengen!’</p>
<pb n="898"/>
<p>Nordheim spoedde zich naar het logement, om aldaar de noodige schikkingen voor de begrafenis van Fahrenberg te maken, en na dit gedaan te hebben, reed hij naar het hôtel van lord Landstown. Op zijne vraag naar lady Landstown, gaf de portier hem een billet, dat door de lady, die zich naar haar buitengoed begeven had, voor hem was achtergelaten. Dit billet behelsde, behalve de vlugtige mededeeling van Effie's vlugt, eene uitnoodiging, om haar op hare villa te komen bezoeken.</p>
<p>Eenige uren later zat Nordheim aan de zijde van Amelia in het rijtuig, dat haar naar Sweetcalmness moest brengen. Onder weg zeide Amelia: ‘ten gevolge van al de vreeselijke tooneelen die wij beleefd hebben, heb ik vergeten u iets mede te deelen, wat mij na aan het hart ligt. Mijne pleegdochter Ellen zal, daar hare opvoeding voltooid is, het beroemde opvoedingsinstituut te W. vaarwel zeggen, en tot mij terugkeeren. - Ik verwacht haar morgen.’</p>
<p>‘Gij maakt mij daar met een schat bekend, dien ik niet vermoeden kon, dat uw eigendom was,’ zeide Nordheim.</p>
<p>‘Het is uwe schuld, dat ik alles vergeet, behalve u,’ hernam Amelia. ‘Ik moet bekennen, dat ik in den laatsten tijd naauwelijks aan dit meisje dacht, en eerst door een brief der directrice van het instituut, die mij Ellen's voltooide opvoeding berigtte, weder aan haar herinnerd werd.’</p>
<p>‘Wie is deze Ellen?’ vroeg Nordheim.</p>
<p>‘De dochter van eene mijner overledene vriendinnen, voor wie ik beloofde als eene moeder te zullen zorgen.’</p></div>
<div type="section">
<head rend="h4">XXVI.
<lb/><hi rend="i">Naar Amerika</hi>.</head>
<p>De heer Toby Macdeam, een der rijkste kooplieden te Hamburg, zat op zijn gemak eene pijp te rooken in zijne kamer, toen zijn bediende binnentrad met het berigt, dat een jong matroos, een landsman van hem, voor de deur stond en hem verzocht te spreken.</p>
<p>‘Laat hem binnenkomen!’ zeide de koopman, die innig verheugd was, dat hij eens weder een zijner landgenooten ontmoeten zou.</p>
<p>De deur ging open en de bediende bragt den vreemdeling binnen.</p>
<pb n="899"/>
<p>‘Komt gij uit het gezegende Ierland?’ vroeg de heer Toby Macdeam.</p>
<p>‘Om u te dienen, mijnheer!’ antwoordde de matroos.</p>
<p>‘Zijt gij arm? Behoeft gij ondersteuning? Dan hebt gij gelijk, dat gij bij mij komt.’</p>
<p>‘Neen, mijnheer,’ antwoordde de matroos, ‘en met eene bevende stem vervolgde hij: ‘ik wenschte slechts te vragen, of ik uw broeder Edward Macdeam, die bij u gelogeerd is, ook spreken kan?’</p>
<p>‘Hij is niet meer hier,’ antwoordde Toby, ‘hij is gisteren vertrokken!’</p>
<p>‘Vertrokken?’ riep de vreemdeling droevig uit en bedekte zijn gelaat met beide handen.</p>
<p>‘'t Is een zonderlinge borst!’ mompelde Toby.</p>
<p>De matroos scheen zich intusschen spoedig weder te herstellen, hij liet de handen van zijn gelaat glijden, dat bleek was als de dood, en vroeg naauw hoorbaar: ‘en waar is hij naar toe gereisd?’</p>
<p>‘Naar Philadelphia,’ zeide de koopman. ‘Maar zeg mij, vriend, kent gij dan mijn broeder Edward?’</p>
<p>‘Ik ken hem! Naar Philadelphia is hij gereisd? En gisteren eerst?’ vroeg de matroos.</p>
<p>‘Ja, gisteren!’ antwoordde Toby.</p>
<p>‘Ik dank u; vaarwel!’ antwoordde de vreemdeling en wilde de kamer verlaten.</p>
<p>‘Halt, jonge vriend,’ riep Toby, ‘kunt gij <hi rend="i">mij</hi> niet zeggen, wat gij wilt? Verlangt gij mogelijk hulp en ondersteuning van Edward? Geloof mij, ik help even gaarne als Edward, en gij kunt uwen landgenoot gerust vertrouwen, al kent gij hem ook niet!’</p>
<p>‘Ik heb aan niets behoefte,’ zeide de vreemdeling; ‘vaarwel!’</p>
<p>‘En waar nu heen?’ fluisterde de matroos bij zich zelven, toen hij de woning des koopmans verlaten had, en langzaam langs de straat voortwandelde. Zonder te weten, welken weg hij liep, kwam hij eindelijk buiten aan de haven der stad, waar het wemelde van allerlei schepen. Onder deze bevond zich een schoone driemaster, die reeds het eerste sein tot vertrek gegeven had, en op welks achtersteven met vergulde letters geschreven stond: ‘de Hoop, kapitein Simpson.’</p>
<pb n="900"/>
<p>‘Waarheen gaat dat schip?’ vroeg de matroos aan een der voorbijgangers.</p>
<p>‘Naar Philadelphia,’ luidde het antwoord.</p>
<p>‘Naar Philadelphia!’ riep de matroos; vervolgens blikte hij ten hemel, zijne handen vouwden zich als van zelve, en hij fluisterde: ‘dat is eene goddelijke beschikking!’</p>
<p>Oogenblikkelijk liet hij zich nu met eene boot naar het schip ‘de Hoop’ brengen, en naauwelijks bevond hij zich aan boord, of de ankers werden geligt en de driemaster verliet de reede.</p>
<p>De matroos, die zoo onvoorbereid en zoo plotseling deze reis ondernam, de verre reis naar eene nieuwe wereld, blikte niet terug naar het strand, want hij had daar niets achtergelaten, dat om hem weende. Hij tuurde slechts in het nevelachtige verschiet en fluisterde: ‘naar Philadelphia!’</p>
<p>Vervolgens vroeg hij den bootsman naar den kapitein. Deze was in zijne kajuit, en men wees den vreemden matroos den weg derwaarts.</p>
<p>De kapitein vroeg hem barsch wat hij begeerde, en de matroos antwoordde zacht: ‘ik zou den kapitein wel eens alleen wenschen te spreken, omdat ik hem een geheim heb mede te deelen.’</p>
<p>Kapitein Simpson wenkte den stuurman, om zich te verwijderen, en toen deze de kajuit verlaten had, zeide hij; ‘spreek thans, wat wilt gij?’</p>
<p>De matroos nam zijn breedgeranden hoed af en maakte zwijgend zijn opgestoken haar los, zoodat de lange lokken aan weêrskanten van zijn hals neêrvielen.</p>
<p>‘Help hemel,’ riep de kapitein verbaasd uit, ‘dat is geen matrozen haar. Zulke schoone lokken groeijen enkel op een meisjes hoofd! Spreek, jongen, zijt gij een meisje?’</p>
<p>‘Ja, ik ben een meisje,’ zeide de andere.</p>
<p>‘En gij wilt?’</p>
<p>‘De reis naar Philadelphia met uw schip doen,’ viel de andere hem in de rede. ‘Oude man,’ vervolgde zij, en reikte den verbaasden kapitein de hand, ‘uw gelaat boezemt mij vertrouwen in. Ik gevoel eerbied voor uwe grijze haren, die mij aan mijnen vader herinneren. Hebt gij te Philadelphia eene dochter?’</p>
<p>‘Ja wel,’ zeide de kapitein, ‘twee hupsche meisjes, even
<pb n="901"/>hupsch als hare moeder, en mijn oud hart verlangt naar Philadelphia, waar zij op mij wachten!’</p>
<p>‘O, als gij vader zijt,’ zeide de andere op gevoeligen toon, ‘dan zult gij ter wille uwer dochters ook medelijden hebben met een arm ongelukkig meisje, en u hare belangen aantrekken. Luister naar mij.’</p>
<p>In korte trekken verhaalde zij den grijsaard hare geschiedenis, die met de meeste opmerkzaamheid daarnaar luisterde: ‘En nu,’ besloot zij haar verhaal, ‘kent gij mijn lot, het doel mijner verkleeding en mijne reis!’</p>
<p>De kapitein reikte haar met goedigen blik de hand en zeide: ‘stelt gij vertrouwen in mij, ik heb dit niet minder in u en ben overtuigd van de waarheid van alles, wat gij mij zoo-even verteldet! Gij zijt een edel, een moedig meisje, en zeker, ik zal u behandelen, als of gij mijn eigen kind waart! Gij zult nacht en dag mijne kajuit bewonen en 's avonds, niet waar, dan mag ik bij u komen en wij praten dan over ons vaderland en over mijne dochters en uwen vader. Niet waar, mijne dochter?’</p>
<p>Zij leunde met haar hoofd tegen zijnen schouder en weende luid, en deze tranen bragten haar verkwikking en verligting aan. Het waren de eerste tranen, die Effie weende, sedert zij heimelijk in den nacht het hôtel van haren oom verlaten en zich naar de haven gespoed had; sedert zij van daar met de stoomboot te Hamburg was aangekomen, om haren Edward te zoeken, dien zij ook daar niet vond, en dien zij nu volgde naar eene onbekende nieuwe wereld! Ach, sedert al dien tijd vol ongeduldig wachten waren dit de eerste tranen, die zij weende. Hoe goed deden zij haar hart!</p></div>
<div type="section">
<head rend="h4">XXVII.
<lb/><hi rend="i">Het Wederzien</hi>.</head>
<p>Eentoonig gingen de dagen, weken en maanden van deze langdurige reis voor Effie voorbij. Het gezigt der zee, hoe schoon het ook in den beginne is, verliest toch, daar het weinig of geene afwisseling biedt, veel van zijne aantrekkelijkheid, en de zee wordt ten laatste niets anders, dan eene groote onmetelijke waterwoestijn.</p>
<pb n="902"/>
<p>‘Als de wind ons gunstig is!’ had kapitein Simpson tot Effie gezegd, ‘kunnen wij misschien de Piloot, die slechts vier en twintig uren voor ons zee gekozen heeft, inhalen, want de “Hoop” zeilt sneller dan deze brik.’</p>
<p>Op de Piloot was haar geliefde Edward! Hoe verlangend zag Effie, gansche uren tegen den mast geleund, de zee in en tuurde naar ieder schip, dat zij in de verte bemerkte! Hoe klopte haar hart, als zij ver aan den horizont een zeil ontdekte! Welk eene blijdschap voor haar gemoed, toen zij bemerkte, hoe snel de ‘Hoop’ zeilde en toen de omtrekken van een ander schip haar duidelijker in het oog vielen. Thans kon zij reeds door den verrekijker de masten onderscheiden, de matrozen op het dek heen en weêr zien loopen.</p>
<p>‘Kapitein, lieve, goede kapitein, kom toch spoedig boven! Heb toch medelijden met mijn ongeduld! Is dat schip mogelijk ook de Piloot?’</p>
<p>‘Neen, mijn kind, gij hebt u alweder bedrogen, dat schip is de Piloot niet!’</p>
<p>Effie liet het hoofd op hare borst zinken, en een traan rolde langs hare wangen. Arm kind! Doch de tijd gaat voort, zij het ook langzaam, zij het ook met slakkengang. Dezelfde dagen, die den een eene eeuwigheid toeschijnen, duren in het oog van een ander naauwelijks een oogenblik. Een dag van geluk is zoo kort, zoo haastig voorbijgegaan, een uur van ongeluk zoo onmetelijk lang. Ach, genot en vreugde maken jaren tot dagen, en maanden vliegen als eene schaduw voorbij, doch als men wachten en wederom wachten moet, schijnen de jaren ons eene eeuwigheid toe. In zulk een toestand wordt men zoo spoedig oud. De teleurgestelde verwachting krenkt het hart en knaagt als een worm aan den boezem, en zoodanig was nu reeds drie maanden lang Effie's leven.</p>
<p>Daar riep op eenen schoonen helderen morgen de matroos, die op den uitkijk zat: ‘land, land!’ Simpson stoof de kajuit van Effie binnen, die nog lag te sluimeren, en riep: ‘land, land!’ en Effie vloog overeind en half gekleed spoedde zij zich naar het dek, en tuurde in het nevelachtig verschiet naar die plaats heen, waar aan den horizont eene zwarte stip zigtbaar werd.</p>
<pb n="903"/>
<p>‘Verheug u,’ riep Simpson, ‘nu nog slechts vier en twintig uren, en wij werpen het anker voor Philadelphia.’</p>
<p>‘Vier en twintig uren! Welk een onmetelijke tijd! Vier en twintig uren! 't Zijn voor Effie maanden, jaren! Ach wat zal zij in deze lange vier en twintig uren beginnen? Wat zal zij doen? Zal zij slapen? Ach, wie kan als het hart zoo vol ongeduld is slapen! Zal zij lezen? De letters dansen voor hare oogen. Zij kan niets anders doen dan turen naar den kant, waar Philadelphia liggen moet. Maar ach, deze vier en twintig uren bevatten ook een nacht! 't Wordt donker. Haar oog kan niets meer onderscheiden! Verschrikkelijke, onverbiddelijke nacht! Eindelijk valt zij van vermoeidheid en afmatting in slaap. De zon is reeds opgegaan en de kust niet ver meer verwijderd. Reeds onderscheidt men de menschen die aan den oever heen en weder loopen. Daar, daar is de haven! Het schip loopt binnen! 't Werpt de ankers uit! Effie slaapt!</p>
<p>Simpson snelt de trappen af en Effie's kajuit binnen. Hij moet het meisje het eerst de blijde boodschap brengen. Welk eene boodschap!</p>
<p>‘Effie, mijne Effie, wij zijn in de haven, en de Piloot ligt voor anker!’</p>
<p>Zij slaakt een luiden gil, sidderend en bevend vliegt zij overeind en bezit naauwelijks kracht, om den trap op te klimmen en het dek te bereiken!</p>
<p>‘Daar ligt de Piloot! Zie, daar staat met vergulden letters op den blaauw geverwden achtersteven te lezen: ‘de Piloot!’</p>
<p>‘Ja, ja, dat is de Piloot! op dat schip is’ -</p>
<p>Maar Effie had geene kracht, den naam van haren geliefde, van haren Edward Macdeam, uit te spreken. Zij sidderde, tranen parelden in hare oogen, en allerlei droevige gewaarwordingen maakten zich meester van haar gemoed! ‘Als nu Edward eens niet op dat schip was!’ Ach, het valt zoo moeijelijk, aan het geluk te gelooven, als het ongeluk ons zoo lang vervolgd heeft! Simpson wekt haar uit hare droevige gepeinzen; de boot, die haar naar land zal brengen, ligt klaar. Effie snelt naar de kajuit, hare bagaadje is spoedig gepakt. Haar juweelen tooisel en haar geld draagt zij
<pb n="904"/>bij zich; nu weder naar boven, en vervolgens de scheepsladder af in de op haar wachtende boot, waarin Simpson reeds plaats genomen had.</p>
<p>‘Zie, Effie, mijn geliefd kind,’ zeide hij, en het gelaat van den ouden man straalde van blijdschap, ‘zie, daar ginds aan het strand, dat zijn mijne vrouw en mijne dochters! Zij hebben mij reeds herkend. Zij wuiven met hare zakdoeken! Welaan, wij willen haren groet beantwoorden. Hoezee! hoezee! Maar begrijp nu eens, Effie, hoe lief ik u heb, want ziet gij, ik stuur niet naar land. Voordat ik vrouw en kinderen omhels, bezorg ik u op de Piloot!’</p>
<p>Effie omhelst hem en slaakt een kreet van blijdschap. ‘Mijn vader, mijn goede vader!’</p>
<p>Zij zijn bij de Piloot gekomen. ‘Heidaar! Is kapitein Tripple er niet?’</p>
<p>Op Simpson's geroep komt de kapitein. Zij geven elkander de hand en wenschen elkaâr geluk met de volbragte reis. Kapitein Tripple begint allerlei vragen over Europa te doen. Simpson bemerkt echter Effie's ongeduld en valt den vrager in de rede.</p>
<p>‘Bevindt zich onder uwe passagiers niet een zekere mijnheer Macdeam?’</p>
<p>‘Juist, een Ier, Edward Macdeam. Hij is aan wal gegaan en logeert in de ‘drie Kroonen.’</p>
<p>‘Zeer verpligt! En nu, wakkere matrozen, naar wal. Kijk, gij moet daar landen, waar die drie vrouwen staan!’</p>
<p>Aan den oever gekomen, omhelzen echtgenoot en dochters jubelend den man en vader. Hij drukt haar aan zijne borst en schaamt zich de tranen niet, die zijn oog ontvloeijen.</p>
<p>Thans denkt hij weder aan Effie. Hij geeft zijne vrouw nog eens de hand. ‘Ga met de meisjes naar huis, Marie. Ik volg u oogenblikkelijk. Ik moet eerst nog dezen jongen matroos teregt helpen. Ga en zorg voor een goed middagmaal, ik breng twee gasten mede. Breng bovendien eene kamer in gereedheid voor mijnen gast, dezen hupschen matroos.’</p>
<p>Lagchend neemt hij den arm van Effie, den jongen matroos, en spoedt zich met haar door straten en stegen voort, tot dat zij voor het logement de ‘drie kroonen’ staan.</p>
<pb n="905"/>
<p>Simpson vraagt den portier naar den heer Edward Macdeam.</p>
<p>‘Hij is op zijne kamer, N<hi rend="sup">o</hi>. 7!’</p>
<p>‘En alleen?’</p>
<p>‘Alleen.’</p>
<p>Simpson geleidde haar den trap op tot aan de deur van N<hi rend="sup">o</hi>. 7. Vervolgens kuste hij haar op het voorhoofd en fluisterde: ‘voor het oogenblik hebt gij uwen ouden vader niet meer noodig. Bij de ontmoeting, die u daar binnen wacht, hebt gij geene getuigen noodig. Doch over een paar uur ben ik weder hier en breng u beiden naar mijn huis, en gij blijft bij mij wonen, tot dat gij gehuwd zijt. Adieu!’</p>
<p>Effie bevindt zich alleen. Zij staat voor de deur, die naar de kamer van haren geliefde voert. Deze deur slechts scheidt haar van hem. Zij behoeft de kruk slechts om te draaijen, en dan zal zij hem zien. Zij vermag het niet te doen! Zij beeft, alles draait voor hare oogen, zij leunt tegen den muur, ten einde niet neêr te zijgen! Zij hoort daar binnen voetstappen! Thans verneemt zij de toonen van een waldhoorn. Ja, dat is het lied, dat zij altijd voor hem gezongen heeft. Eene onbeschrijfelijke vreugde spreekt uit hare blikken, en nu gevoelt zij kracht, de deur te openen en binnen te treden! Daar staat hij voor het raam, met den rug naar de deur gewend, en bemerkt niet, dat Effie zich op eenigen afstand achter hem bevindt. Nu opent zij de lippen en roept: ‘Edward!’ Edward keert zich om en ziet den vreemdeling aan. Dat is zijn blik, zijn gelaat! Hij is het, haar Edward!</p>
<p>‘Edward, mijn Edward!’ roept zij, en breidt de armen naar hem uit, en gevoelt zich niet in staat hem te naderen, want hare voeten beven al te zeer.</p>
<p>Hij strijkt zich met de hand over het voorhoofd, als wilde hij zich bezinnen, en zegt zacht: ‘wat overkomt mij? Deze toon? Deze stem?’</p>
<p>‘Edward! herkent gij uwe Effie niet?’</p>
<p>Een kreet ontsnapte aan zijne lippen, hij snelt op den vreemdeling toe, trekt hem, zonder iets te zeggen, nader bij het licht, werpt den matrozenhoed van zijn hoofd, en de blonde vlechten vallen naar beneden! ‘Effie! God in den hemel! Mijne Effie!’ Met welk een blik, met welk een zaligen glimlach ziet zij hem aan! En hij stamelt: ‘is het waar, is het mogelijk?’</p>
<pb n="906"/>
<p>Hij valt aan hare voeten neder, omvat hare knie en ziet tot haar op met een van blijdschap stralend oog en met een hevig kloppend hart. ‘Zijt gij het, zijt gij het werkelijk? Het is geen droom, geen beeld mijner phantasie? Gij zijt het, gij, mijne Effie?’</p>
<p>‘Ik ben het, Edward, mijn geliefde! Uwe Effie is het! Uit het klooster ben ik om uwentwil ontvlugt. Ik trof u niet op uw landgoed, niet te Londen, niet te Hamburg aan. Doch hier, hier zijt gij, herwaarts ben ik u nagereisd, om u nimmer weder te verlaten.’</p>
<p>‘O,’ zegt hij als buiten zich zelven, ‘gij zijt geene vrouw, een engel zijt gij, eene heilige. Ontfermer, is het mogelijk, dat dit edele hart mij toebehoort? Is deze zaligheid mij beschoren? Is Effie, Effie waarlijk mijn eigendom?’</p>
<p>Thans drukt hij haar aan zijn hart, en beiden weenen tranen der zaligste vreugde. Eene geruime poos rustten zij in elkanders armen. Eindelijk komt Simpson om hen af te halen, en neemt het overgelukkige paar mede naar zijne woning.</p></div>
<div type="section">
<head rend="h4">XXVIII.
<lb/><hi rend="i">De neef des keizers</hi>.</head>
<p>‘Gij wilt dus Londen waarlijk verlaten en naar Frankrijk terugkeeren?’ vroeg Nordheim aan Armand, die bij hem gekomen was, om afscheid van hem te nemen.</p>
<p>‘Ja,’ zeide Armand, ‘en ik hoop, dat gij zelfs van mijne aankomst aldaar het een en ander zult vernemen! Geene bedenkingen! Gij zijt een Duitscher, ik een Franschman; laat ons ieder naar onze wijze handelen! Vaarwel!’</p>
<p>Zonder een antwoord af te wachten, spoedde Armand zich voort en begaf zich naar de haven.</p>
<p>De stoomboot ‘Edinburg-Castle’ lag gereed om te vertrekken, en Lodewijk Napoleon, die deze boot tot eene reis naar St. Omer afgehuurd had, was voornemens zich met zijne équipage in te schepen. Armand wisselde met sommige personen uit het gevolg van den prins eenige geheimzinnige woorden, en betrad vervolgens de boot. Met zestig passagiers aan boord voer de stoomboot weg. Een jong mensch met over elkander geslagen armen staat tegen den mast ge-<pb n="907"/>leund, zijne blikken turen in het nevelachtig verschiet, ginds naar Frankrijks kusten, en zijne lippen fluisteren nu en dan sommige onverstaanbare woorden. Zijn edel gevormd gelaat, herinnert in enkele trekken aan Frankrijk's grooten keizer Napoleon, 't is zijn hoog gewelfd voorhoofd, zijn fijn besneden mond, 't is de vorm van zijn gelaat, de kleur van zijn haar. Een ding ontbreekt hem slechts, het oog des keizers, den blik des veldheers. Deze oogen herinneren niet aan hem, die door zijnen magtigen blik gansche legers deed sidderen; aan Louis Napoleon ontbrak ten eenemaal het vuur dat uit de oogen van den grooten Napoleon vlamde. Zijn neef is slechts eene schaduw van, eene flaauwe herinnering aan hem. Doch ook dit reeds is genoeg, genoeg zelfs voor grijs geworden mannen, die onder den keizer gevochten en overwonnen hebben; en zou het dan ook hem, den neef des keizers, niet genoeg geweest zijn? Hij heeft een goed vertrouwen op zijne zaak, omdat het de zaak des keizers is, en hij zegt tot zich zelven: ‘niet voor mij wil ik dezen troon, dien mijn oom bezeten heeft, niet om luister en grootheid is het, dat ik mij tot den strijd aangord; de vrijheid wil ik plaatsen op dezen troon, en ik wil haar eerste en getrouwste dienaar zijn; voor de regten des volks wil ik strijden, en veroveren wil ik voor het volk, wat het verloren heeft, zijne privilegiën en zijne regten. Mijne ziel is vol moed en mijn hart zonder vrees, want, wat ik wil is goed, en mijne zaak is de zaak des volks. De
Franschen roepen mij, zij willen mij, den neef des keizers, in hun midden zien, zij roepen mij tot den troon, die door eenen veroveraar is ingenomen. Welaan, ik kom, en terwijl het schip de golven doorklieft, nadert keizer Napoleon III de kusten van zijn land!</p>
<p>Op dit oogenblik hoorde hij zijn naam noemen, en hij keerde zich om, ten einde den persoon, die hem in zijne overdenkingen stoorde, aan te zien. Het is Armand, gloeijende van wijn, en naauwelijks in staat om zich regt op zijne beenen te houden. Met eene stamelende tong zeide hij: ‘ik heb gedaan, wat gij mij in last gaaft, prins Louis Napoleon, weldra keizer van Frankrijk, ik deelde den wijn onder de manschappen en passagiers uit; zij zijn tot alles bereid, en toen ik op dit oogenblik, zoo als gij mij geboodt, ieder van hen een tien francsstuk gaf, riepen zij jubelend uwen naam.
<pb n="908"/>Luister! Daar roepen zij al weder!’ ‘<hi rend="i">Vive Louis Napoleon!</hi>’ klonk het van de andere zijde van het dek.</p>
<p>Het gelaat van den prins schitterde van blijdschap, en hij fluisterde bij zich zelven: ‘ja, waarlijk, zij zijn mij getrouw. O hoe zal ik hen eens beloonen, als ik eerst keizer ben!’ - Vervolgens beval hij Armand: ‘roep den generaal Moutholon!’</p>
<p>Armand vertrok zwijgend, en na weinige oogenblikken trad de geroepene op het dek. Terwijl hij in schitterende veldmaarschalksuniform voor Lodewijk Napoleon stond, legde deze glimlagchend zijne hand op den schouder van den generaal, en zeide vriendelijk: ‘nu, mijn vriend Montholon, laat ons aan het werk gaan! Ik zie, dat gij besloten zijt mij te volgen, en het gevaar en de overwinning met mij te deelen. En alle bedenkingen, die gij vroeger hadt, toen ik u met mijn plan bekend maakte, zijn na rijpe overweging verdwenen?’</p>
<p>De generaal schudde ontkennend zijn hoofd en zeide op somberen toon: ‘neen, mijn prins, zij zijn niet verdwenen, en als ik deze uniform, die uwe koninklijke hoogheid zonder mijne voorkennis op dit vaartuig heeft laten brengen, aandeed, geschiedde dit niet, om als eerste veldheer van uwe koninklijke hoogheid in dezen strijd op te treden, maar daar gij toch volstrekt strijden wilt, aan uwe zijde te staan en uw leven, het leven van den neef mijns keizers, te beschermen, voor zoo veel ik kan.’</p>
<p>‘Waar zijn Parquin, Vaudrey en de andere vrienden?’ vroeg de prins.</p>
<p>‘Daar ginds in de groote kajuit,’ antwoordde de generaal, ‘zij hebben met de manschappen gedronken en geklonken, totdat zij even als zij niet meer op hunne beenen konden staan! Ach, mijn prins, ik heb weinig verwachting van een veldtogt, waartoe de krijgslieden door wijn moeten aangevuurd worden. Ik vrees’ -</p>
<p>‘Aan Napoleon's generaal betaamt het niet te vreezen,’ zeide de prins trotsch, ‘wat zou mijn keizerlijke oom gezegd hebben, wanneer gij ooit zoo tot hem gesproken hadt?’</p>
<p>‘Vergeving!’ sprak generaal Montholon, ‘hij beval mij nooit zulk een veldtogt. Zestig soldaten tegen een geheel koningrijk!’</p>
<pb n="909"/>
<p>‘Dwaasheid,’ zeide de prins ongeduldig, ‘wie zou zoo iets ondernemen, wanneer hij zich niet van den goeden uitslag zijner pogingen verzekerd hield, wanneer hij niet wist, dat het geheele Fransche leger slechts op zijne komst wacht, om zich onder zijne vanen te scharen? Generaal, nog slechts weinige uren en wij zijn in Frankrijk, en duizend en nogmaals duizend keelen zullen ons met den kreet: “<hi rend="i">vive l'empereur! vive Louis Napoleon!</hi>” begroeten. Ik geef er u mijn woord op! Wacht nu hier op mij! Ik ga naar beneden, om mijne uniform aan te trekken. Roep, zoodra ik terugkeer, alle manschappen en alle passagiers op het dek.’</p>
<p>Zoo sprekende snelde de prins beneden naar de kajuit, schelde zijn kamerdienaar en liet zich zijne schitterende veldmaarschalks-uniform aantrekken. Toen zijn toilet voltooid was, trad hij voor de prachtige kooi, waarin zich een schoone adelaar bevond, en terwijl hij het dier, dat zijne vurige zwarte oogen op zijnen heer gevestigd hield, even alsof het hem en zijne woorden begreep, een klontje suiker gaf, zeide hij: ‘daar, mijn beste vogel, neem dit en versterk er u mede, opdat ook gij iets tot de overwinning van uwen heer moogt bijdragen!’</p>
<p>De tamme trotsche vogel stak, als verstond hij hem, zijn hals door de traliën van de kooi; de prins streek hem met de hand over den gevederden hals, en vervolgde: ‘zult ook gij niet vergeten, welk eene gewigtige taak gij te volbrengen hebt? Let wel op, mijn vogel: als ik Boulogne als overwinnaar binnengetrokken ben en naast de keizerszuil sta, dan stijgt gij uit de lucht naar beneden en plaatst u als een bode des hemels op het hoofd uws keizers.’</p>
<p>Terwijl het dier zijne vleugels trachtte uit te slaan, zeide Louis Napoleon: ‘geduld, geduld, mijn adelaar! Nog korten tijd, en gij zult even als ik uwe vleugels kunnen ontplooijen!’</p>
<p>Vervolgens keerde hij terug naar het dek, waar Parquin en Vaudrey inmiddels het geheele scheepspersoneel verzameld hadden. Hij groette de verbaasde menschen even met de hand, en terwijl zijne stem beefde, zeide hij ernstig en plegtig: ‘mijne vrienden, ziet naar gindsche witte nevelvlekken! Dat is Frankrijk, het land uwer en mijner geboorte! Als verbannenen dwaalden wij tot hiertoe rond, uitgestooten
<pb n="910"/>door eenen dwingeland, die zich koning der Franschen noemt. Ware ik het alleen die ongelukkig was, ik zou mij niet beklagen; ik zou mijne verbanning met dien moed verduren, welke den neef des grooten keizers betaamt; maar ook de roem en de eer aan Frankrijk zijn verbannen; dit heilige goed wil ik naar mijn vaderland terug brengen! Ik wijd mij aan de zaak des volks! Zij is de mijne! Het is tijd, dat de ongeregtigheden en de dwingelandij van hem, die den troon van Frankrijk veroverd heeft, bestraft worden. Het is tijd, dat wij gaan vragen, wat men van het roemvolle, eenige Frankrijk van 1830 gemaakt heeft? Komt, laat ons gaan! Volgt mij! Het mishandelde Fransche volk roept mij, den neef zijns keizers, mij, den erfgenaam van zijnen troon. Ik wil aan Frankrijk zijn geluk en zijne rust hergeven, ik wil het weder zoo groot maken als het eenmaal geweest is, en zijne vrijheid wil ik herstellen! Franschen, ik zie eene schitterende toekomst voor ons vaderland te gemoet! Ik gevoel achter mij de schim des keizers, die mij voorwaarts drijft, en ik zal niet rusten, voor dat ik den degen van Austerlitz weder veroverd, de adelaren weder op onze vanen geplaatst en het volk weder in zijne regten hersteld heb! Dat is het doel der reis, dat gij tot hiertoe niet kendet! Ik twijfel geen oogenblik aan uwe trouw! Gaat en verneemt van uwe generaals en officieren de nadere bevelen!’</p>
<p>Armand was de eerste die riep: ‘<hi rend="i">vive l'empereur! vive Louis Napoleon</hi>!’ en allen riepen het hem jubelend na.</p>
<p>Hierop gaf de prins aan den generaal Montholon, aan Parquin en Vaudrey zijne nadere bevelen, deelde met eigen hand zijne proclamatiën uit, en vermaande hen aan den goeden afloop hunner onderneming niet te twijfelen.</p>
<p>Uniformen met het nommer 40 waren van Londen medegevoerd, terwijl een genoegzaam getal wapenen heimelijk op het schip gebragt was; ieder der passagiers werd daarvan voorzien, en weldra zag men in plaats van eenvoudige burgerkleederen, niets anders dan uniformen en epauletten. Armand, als officier gekleed, wandelde trotsch op het dek heen en weder en riep onophoudelijk: ‘<hi rend="i">Vive l'empereur! vive Louis Napoleon!</hi>’</p>
<p>De kusten komen al duidelijker in het gezigt; daar ligt Boulogne, het doel van den togt, en hier, op een uur af-<pb n="911"/>stands van de stad, ligt het dorp Wimeraux! ‘Kapitein!’ roept de prins, ‘stuur landwaarts, hier bij Wimeraux willen wij landen!’</p></div>
<div type="section">
<head rend="h4">XXIX.
<lb/><hi rend="i">De gevangenneming</hi>.</head>
<p>Het anker werd uitgeworpen, de manschappen werden ontscheept! Gewikkeld in hunne soldatenmantels, waaronder zij hunne wapens verborgen hebben, betreden zij den oever. Daar treden de douanen te voorschijn, om de reisgoederen te onderzoeken. Men was daarop niet voorbereid. De reisgoederen bestaan slechts uit kruid, geweren en proclamatiën! Zal men deze laten onderzoeken? Daar trad Armand onverschrokken vooruit, hij legt den luitenant der douanen de hand op den schouder en fluistert: ‘stel u gerust! Herkent gij hem niet? Ziet gij niet de star op de borst van dezen heer? - Het is prins Louis Napoleon. Zwijg, en volg ons!’</p>
<p>‘Ja, volgt ons met uwe manschappen!’ roept prins Louis en reikt den luitenant de hand, ‘volgt ons, om roem en lauweren in te oogsten!’</p>
<p>De soldaten nemen de nieuw aangeworvenen in hun midden, en thans trekt men naar Boulogne.</p>
<p>‘Ontrolt de vaan! De adelaar des keizers zij onze banier!’ Zoo beveelt de generaal Montholon, en Armand de vaandrager ontrolt de heilige vlag, die hoog boven de hoofden der kleine schaar wappert.</p>
<p>Thans zijn de poorten van Boulogne bereikt! Niemand belet hen binnen te marcheren. Men houdt hen voor eene afdeeling van het 40ste regiment, dat te Calais in garnizoen ligt. Niemand slaat acht op den kleinen troep, die zwijgend en stil door de straten trekt, tot zij voor de groote kaserne, waarin twee compagniën van het 42ste regiment liggen, aangekomen zijn. De poorten zijn gesloten! ‘Hoe, zou Aladenize, onze vriend, ons verraden hebben? Aladenize, die om onzentwil heimelijk en des nachts zijn regiment te Calais verliet? Aladenize, die ons op dit uur hier verwachten moest, die ons de poorten dezer kaserne openen en de soldaten te gemoet voeren zou? - Neen, hij bedroog ons niet, zie, de poorten worden geopend, zie, daar staan zij in het gelid, de dappere soldaten, en voor het
<pb n="912"/>front wandelt de getrouwe luitenant Aladenize op en neder.’</p>
<p>Prins Louis met zijne schaar van zestig man betreedt het plein der kaserne. Wat hij aan zijn gevolg op het schip gezegd had, herhaalt hij hier aan de soldaten. Zij zien hem verwonderd, doch zwijgend aan. De prins omhelst de officieren en belooft hun, hen hoofdofficieren te zullen maken, hij drukt hier en daar de hand der soldaten en verheft hen tot officieren in zijn leger. Zij danken niet, zij buigen zich niet voor. hunnen nieuwen keizer. Stilzwijgend staan zij daar. Aladenize roept: ‘<hi rend="i">vive Napoleon! vive l'empereur!</hi>’ De schare van den prins roept het hem na, de soldaten - zwijgen. Hoor, daar dringt voor de geslotene deur der kaserne, die Vaudrey met eenige lieden bezet houdt, de bekende stem van hunnen kolonel de soldaten in het oor! ‘Komt tot mij, mijne soldaten!’</p>
<p>‘Dat is onze kolonel!’ roepen de krijgers, en plotseling komt er beweging in hunne gelederen. Zij snellen naar de deur der kaserne; Vaudrey met de zijnen wil hun den doortogt beletten! Te vergeefs, zij omsingelen hem, dringen hem terug, rukken de poort open, en de kolonel Puygellier stuift met den degen in de hand naar binnen, terwijl de soldaten hem begroeten met den kreet: ‘<hi rend="i">vive notre colonel! vive le roi!</hi>’</p>
<p>De prins nadert hen moedig en onverschrokken, hij slaat zijnen mantel op, wijst op de star die hij op zijne borst draagt, wijst naar de vlag met den adelaar en zegt: ‘ik ben Louis Napoleon, schaar u onder mijne banier! Kies mijne zijde, en ik zal u beloonen met alles wat gij wenscht!’</p>
<p>De kolonel wijst de aangebodene hand af, en antwoordt ernstig: ‘prins Louis, ik ken u niet, ik wil u niet kennen!’ Napoleon is dood, in Frankrijk regeert Louis Philips, onze koning! Men verlate onze kaserne!’</p>
<p>De prins weigert dit, en nu beveelt de kolonel aan zijne soldaten, om vooruit te rukken. De insurgenten worden teruggedrongen, zij moeten het plein verlaten! Nog eenmaal zendt de prins Armand, om met den kolonel te onderhandelen en hem tot het kiezen zijner partij te bewegen. Te vergeefs; de kolonel weigert hem te spreken; Armand brengt dit ontmoedigend antwoord aan den prins over. Deze ontbrandt in toorn, zijne plannen dreigen schipbreuk te lijden!
<pb n="913"/>Naauwelijks wetende wat hij doet, grijpt zijne hand naar het pistool dat hij in zijn gordel draagt, hij legt het aan en schiet het op den overste af. Deze echter wordt niet getroffen, maar het schot treft een der soldaten in den mond. Bloedend stort hij ter aarde!</p>
<p>Het sein tot den strijd is gegeven! Het eerste schot is gevallen! Er moet bloed vergoten worden! Nu werpen zich de soldaten brullende van woede op de vreemdelingen, dringen hen al verder terug en versperren den toegang tot de kaserne.</p>
<p>Thans hoort men alarm slaan door de stad! De tamboers van het 42ste regiment trekken al trommelende door de straten en roepen de burgers te wapen. De insurgenten schreeuwen uit al hunne magt: ‘<hi rend="i">vive l'empereur!</hi>’ De burgers treden buiten hunne woningen, doch niemand hunner kiest de zijde van Napoleon. Generaal Montholon, alsmede de kolonel Parquin zijn met eenige hunner manschappen reeds gevangen genomen. Nog is de prins op vrije voeten. Met zijn vaandrager voorop en gevolgd door een klein hoopje soldaten en eene groote menigte volks snelt hij naar de groote markt, waar zich de ter eere des keizers opgerigte zuil verheft. Hier plant Armand zijne vaan, hier houdt de prins, met den ontblooten degen in de hand, stand. Te vergeefs vermanen zijne vrienden hem, om te vlugten, nu het nog tijd is; de prins roept met de woede der vertwijfeling: ‘neen, hier wil ik sterven! Hier wil ik den dood afwachten!’ Daar ziet men in de verte het 42ste regiment, onder aanvoering van zijnen kolonel Puygellier, de groote markt naderen!</p>
<p>‘Vlugt, vlugt!’ roept het volk en omringt den prins. Te vergeefs verzet hij zich hiertegen; Armand grijpt zijn arm, zijne vrienden omsingelen hem, en men dringt hem voort naar den oever. Eene bark neemt hem met zeven der zijnen, onder wie zich ook Armand bevindt, op. Zij steken van wal! Zij zijn gered! Maar o hemel! daar begint de boot te kantelen en slaat om. Napoleon en zijne lotgenooten worstelen met de woede der golven en spannen al hunne krachten in, om de stoomboot te bereiken! Daar nadert eene boot! Hij houdt zich aan haren rand vast! Men tilt er hem in! Reeds heeft zij twee der zijnen Bally en Armand opgenomen! Zij zijn gered! ‘Naar de stoomboot! naar de stoomboot!’ roept Napoleon buiten adem.</p>
<pb n="914"/>
<p>De boot stuurt naar den wal, Lodewijk Napoleon is gered, maar gevangen. Hij bedekt zijn gelaat met beide handen, en zucht: ‘ach, waarom ben ik niet door de golven verzwolgen!’</p>
<p>Zij betreden den oever. Soldaten omringen hen. De kolonel Puygellier eischt den degen van den prins. Hij geeft dien zwijgend over. Terwijl men zich met den prins bezig houdt, laat Armand zich stil op den grond zakken en weet op handen en voeten midden tusschen het volk te komen, dat hem in hun midden opneemt. Eenigen tijd volgt hij met het plebs, om alle opzien te vermijden, de soldaten, die den prins als gevangen man in hun midden naar de stad voeren. Vervolgens keert hij zich om en redt zich door eene haastige vlugt.</p>
<p>Aan den avond van dien dag verliet de prins met den generaal Montholon in eene geslotene koets Boulogne. Aan de beide zijden van het rijtuig reden gensd'armes. Men sloeg den weg naar Parijs in, waar in het paleis Luxemburg reeds kamers in gereedheid waren gebragt, om den prins als gevangene op te nemen.</p>
<p>Eindelijk had men na een langen en vermoeijenden rid het doel bereikt, en was men op het binnenplein van het paleis Luxemburg te Parijs aangekomen. De prins omhelsde zwijgend den generaal en fluisterde hem woorden van troost toe; thans werd het portier geopend en beiden klommen uit het rijtuig.</p>
<p>En wederom na verloop van eenigen tijd hield in den donkeren nacht eene geslotene koets onder begeleiding van gensd'armes voor de poort van het paleis stil, om prins Lodewijk naar de plaats zijner bestemming te brengen. Het hof der pairs had het vonnis over hem uitgesproken en hem tot levenslange gevangenschap op het slot te Ham veroordeeld. Wederom klom de prins, vergezeld van den generaal Montholon, in het rijtuig, en voorwaarts ging de stoet naar Ham. Toen de koets op het donkere plein der citadel was aangekomen, huiverde de prins en zuchtte: ‘zoo zal ik dan hier achter deze dikke muren mijn leven moeten eindigen!’</p>
<p>Generaal Montholon echter, de dappere held, weende als een kind, niet om zijn eigen ongeluk, maar om den rampspoed, die den neef zijns keizers trof.</p></div>
<div type="section">
<pb n="915"/>
<head rend="h4">XXX.
<lb/><hi rend="i">Een laatst besluit</hi>.</head>
<p>Lady Eleonora zat in diepe gedachten verzonken in de tuinkamer van haar landgoed. Zij had gehoopt in de eenzaamheid verzachting te zullen vinden voor haar zielsverdriet. Doch te vergeefs! Hoe zou zij ook hare zorgen en smarten hebben kunnen vergeten, daar Giuseppo haar ook hier op hare villa met zijne beleedigende eischen vervolgde? Voor haar lagen drie geopende brieven. De een was van haren echtgenoot, die nog altijd bij zijnen broeder vertoefde en die haar zijne ophanden zijnde tehuiskomst meldde, aangezien het hem gelukt was, eene verzoening te bewerken tusschen Effie en haren vader. De tweede brief was van haren zaakwaarnemer uit Londen, door wien zij ‘op verzoek eener vriendin,’ zoo als zij hem geschreven had, eene namelooze oproeping in eenige dagbladen had laten plaatsen, die gerigt was aan de onbekende dame, die zoo en zooveel jaren geleden van eene bedelaarster een kind had gekocht. Deze oproeping was, zoo als haar zaakwaarnemer haar berigtte, tot hiertoe zonder gevolg gebleven, en hij wenschte daarom van haar te vernemen, of zij nog eenmaal geplaatst moest worden. De derde brief eindelijk was van Giuseppo Dassa, die haar daarin beval, heden te huis te blijven, daar hij bij haar komen wilde. Met het hoofd in de hand geleund zag Eleonora neder op deze drie brieven; allerlei droevige gedachten rezen in hare ziel op, en op den divan neêrzinkende, snikte zij luide. Zoo hevig was hare smart, dat zij niet eens bemerkte, dat de deur, die naar den tuin voerde, opengedaan werd en Giuseppo binnentrad. Toen hij Eleonora snikkend en weenend op den divan zag liggen, vloog er een duivelsche lach over zijn gelaat, en een oogenblik stond bij stil, om zijn slagtoffer te beschouwen. Vervolgens sloop hij zacht naar de tafel, waarop de drie brieven lagen, Hij nam den eerste, dien hij echter, toen hij zijn handschrift herkende, verachtelijk ter zijde wierp, en greep naar den tweede. Het was de brief van lord Landstown; Giuseppo zag dien vlugtig in en nam
den derde. Toen hij ook dezen gelezen had, keerde hij zich rustig naar Eleonora, die, nog altijd weenende, hem niet
<pb n="916"/>bemerkt had en zeide: ‘lord Landstown komt dus binnen eenige dagen terug, en van uwe dochter hebt gij nog niets naders ontdekt?’</p>
<p>Eleonora rigtte zich langzaam overeind. ‘Neen niets naders heb ik van mijne dochter vernomen,’ zeide zij zacht, ‘en mijn hart, dat zoo lang aan het ongeluk gewoon is, zegt mij, dat al mijne bemoeijingen vruchteloos zullen zijn. Ik zal mijn kind nimmer wederzien!’</p>
<p>‘Wat doet het er ook toe?’ zeide Giuseppo, ‘eene vrouw moet den vader van haar kind meer beminnen, dan haar kind. Ik ben u immers overgebleven, en mij, dat beloof ik u, zult gij nog dikwijls wederzien!’ Eleonora zag hem met eenen smeekenden blik aan en zeide zacht: ‘Giuseppo, laat het nu genoeg zijn, zie mij aan, hoe bleek en zwak ik ben! Dat is uw werk, o laat het nu genoeg zijn!’</p>
<p>Giuseppo zag haar woest en spijtig aan, en zeide: ‘weet gij wel, dat ik u eene eeuwige wraak gezworen heh?’</p>
<p>‘Ik weet het,’ zuchtte zij. ‘O voldoe aan mijnen wensch, heb medelijden met mij. De wraak is een vreeselijk genoegen, doch vergeven is eene hemelsche vreugde. Giuseppo, vergeef mij ter wille van het kind, dat ik verloren heb! In uwe hand berust zegen of vloek voor geheel mijn volgend leven. Neem den vloek van mij en zegen mij! Laat mij niet ieder oogenblik vreezen, dat gij het geheim van mijn hart aan mijn echtgenoot zult openbaren! O verhoor mijne bede! Zweer mij, mij niet aan mijn echtgenoot te verraden, en alles wat ik door u geleden heb en nog lijd, zal vergeten zijn!’</p>
<p>‘Welk een dwaas moest ik wezen,’ zeide Giuseppo, ‘als ik vergeven wilde, wat nimmer te vergeven is. Voor het onregt, dat gij mij aan deedt, zal ik wraak nemen, zoo lang gij leeft, zoo lang ik leef. En zou ik mij dan door uwe tranen en smeekingen laten verbidden? Heb betere gedachten van uwen Giuseppo, die zekerlijk vervult, wat hij beloofd heeft!’</p>
<p>Eleonora snikte luide, en Giuseppo, een pakje brieven uit zijnen boezem halende, vervolgde: ‘zie hier! dit zijn uwe brieven! Erken, dat ik een vurig minnaar ben! Sinds veertien jaren draag ik ze des daags op mijne borst en liggen zij des nachts onder mijn hoofdkussen! Ha, gij
<pb n="917"/>wist niet wat gij deedt, toen gij die brieven schreeft! Gij hebt mij de roede, waarmede ik u. tuchtigen kan, zelve in handen gegeven, en bij God, ik zal er gebruik van maken!’</p>
<p>‘Wat wilt gij doen?’ jammerde Eleonora.</p>
<p>‘Wat ik doen wil?’ vroeg hij. ‘Uwen echtgenoot wil ik die brieven geven! Niet heden, niet morgen! Eerst over maanden, jaren, wanneer de angst u verteerd heeft, misschien eerst op uw sterfdag, eerst in die ure, als gij in zijne armen sterven zult, mogelijk eerst dan wil ik deze brieven toonen, die hem bewijzen zullen, dat zijne onschuldige vrouw de boeleerster van een ander was!’</p>
<p>‘Gij zijt een monster!’ riep Eleonora woedende uit, en sprong overeind.</p>
<p>Giuseppo, die naauwelijks gehoord had wat zij zeide, daar zijne gansche ziel vol was van zijne duivelsche plannen, vervolgde: ‘doch niet alle brieven zal uw teedere echtgenoot hebben! Er moeten eenige voor het publiek overblijven. De voorname wereld, bij wie lady Landstown in zoo hooge achting staat, leest toch de journalen, en ik denk, dat het haar zeer zal amuseren, in deze bladen eenige brieven van lady Landstown en Giuseppo Dassa te zien afgedrukt!’</p>
<p>Eleonora gevoelde zich door deze taal in hare heiligste regten als mensch aangetast, zij gevoelde zich bereid voor deze regten met alle haar ten dienste staande wapenen te strijden. Zij hief de ter nêer geslagene oogen op en zag Giuseppo vast en onbewegelijk aan. Zonder schroom ontmoette zij zijnen woesten blik en beantwoordde zij zijnen schamperen glimlach.</p>
<p>‘Wij kennen elkander,’ zeide zij vervolgens, en de toon harer stem was plotseling veranderd, was snijdend en hard. ‘Ik verzeker u, gij zult aan deze ure gedenken! Men zegt dat niemand vindingrijker is, als het er op aankomt zich te wreken, dan een Italiaan. Gij hebt mij bewezen, dat dit waarheid is; doch gij hebt mij tevens herinnerd, dat door mijne aderen, even als door de uwe, Italiaansch bloed vloeit! Gij hebt mij tot den strijd uitgedaagd! Ik heb alles beproefd, maar alles te vergeefs! Leer thans voor mij vreezen!’</p>
<p>Dreigend hief zij den arm tegen hem op en zag hem met doorborende blikken aan Vervolgens keerde zij zich om;
<pb n="918"/>trotsch als eene koningin trad zij door het vertrek, en verdween door eene zijdeur, die zij achter zich digtsloot.</p></div>
<div type="section">
<head rend="h4">XXXI.
<lb/><hi rend="i">Ellen</hi>.</head>
<p>Amelia's pleegdochter Ellen was van het instituut terug gekeerd en bevond zich sedert eenige dagen bij Amelia op de villa Sweet-Calmness. Amelia, die met moederlijke teederheid aan Ellen hing, wenschte hare schoone dochter geheel naar de laatste mode te kleeden. Modisten, kappers en kameniers werden uit Londen ontboden. Thans was Amelia zelve naar Londen gereden, om daar allerlei bijouteriën voor Ellen aan te koopen. Mogelijk was dit echter niet alleen de reden, dat Amelia naar Londen gegaan was; Nordheim was den vorigen dag niet te Sweet-Calmness geweest; hoe langzaam en eentoonig was die dag voorbij gegaan; zij vreesde dat hij ongesteld, of mogelijk wel om de eene of andere reden op haar verstoord was. De bediende echter, dien zij oogenblikkelijk na hare aankomst te Londen naar Nordheims woning zond, bragt haar de geruststellende tijding, dat hij juist zoo even naar Sweet-Calmness gereden was, en met een opgeruimd hart haastte zij zich hare zaken af te doen, ten einde spoedig weder naar hare villa te kunnen terugkeeren.</p>
<p>Nordheim was inmiddels aldaar aangekomen, en wandelde, op Amelia's terugkomst wachtende, in het park op en neder. Eindelijk echter wilde hij zich aan het einde der lange laan, onder den treurwilg aan den oever, op zijne geliefkoosde plaats neder zetten. Thans evenwel was de bank reeds bezet en Nordheim stond stil, om het meisje te beschouwen, dat, hem niet bemerkende, ongestoord verder las in het boek, dat zij in de hand hield. Toen zij echter eenige oogenblikken later opkeek, bespeurde zij den vreemdeling en stond haastig op om zich te verwijderen, doch Nordheim trad naar haar toe en verzocht haar vriendelijk, om zich niet door hem te laten verjagen.</p>
<p>‘Gij zult u toch aan mijn gezigt moeten gewennen!’ vervolgde hij glimlagchend, ‘als ik mij niet bedrieg, heb ik het geluk onverwacht de freule Ellen te ontmoeten.’</p>
<pb n="919"/>
<p>‘En gij zijt mijnheer Nordheim, niet waar?’ vroeg Ellen.</p>
<p>‘Mijn naam is u derhalve niet meer vreemd?’ was Nordheims wedervraag.</p>
<p>‘Neen zeker niet!’ antwoordde zij. ‘Mijne dierbare moeder heeft mij van haren vriend dikwijls verteld.’</p>
<p>‘En mag ik hopen, dat gij een deel der toegenegenheid van de barones op mij zult overdragen?’ vroeg Nordheim.</p>
<p>‘Hoe kunt gij daaraan twijfelen?’ antwoordde Ellen. ‘Mijne moeder, die vroeger zoo somber en droevig gestemd was, is door u vrolijk en opgeruimd geworden. Zou ik, die alles aan haar verschuldigd ben, u daarvoor niet dankbaar zijn?’ Glimlagchend bood zij hem hare hand.</p>
<p>Nordheim nam deze zwijgend en drukte er zijne lippen op.</p>
<p>‘Niet zoo,’ zeide zij bevend en zacht, ‘de wijze mag het kind zulk een teeken van eerbied niet geven.’</p>
<p>‘Is het dan slechts eerbied, die zich in zulk een kus openbaart?’ vroeg Nordheim.</p>
<p>Zij zag hem vertrouwelijk aan en zeide: ‘zekerlijk, mijne meesters leerden het mij.’</p>
<p>‘En gelooft gij dan onvoorwaardelijk wat deze u leerden?’</p>
<p>Zij zag hem verwonderd aan en zeide ernstig: ‘zoude ik niet? Zij, die hun gansche leven gewijd hebben aan de moeijelijke taak, om de jeugd te onderwijzen, zij verlangen daarvoor niets dan geloof en gehoorzaamheid aan hetgeen zij leeren. Wie zou zoo ondankbaar kunnen zijn, hun dit te weigeren?’</p>
<p>Nordheim vermeed het, haren vragenden blik te ontmoeten; hij gevoelde zich, voor het eerst sedert vele jaren, beschaamd, verlegen, en wist haar niets te antwoorden. Hij noodigde haar tot eene wandeling uit, en zwijgend gingen zij nu eene geruime poos naast elkander voort.</p>
<p>‘Gij waart lang op het instituut?’ vroeg Nordheim eindelijk.</p>
<p>‘Sedert mijn tiende jaar,’ antwoordde zij, en eene sombere wolk vloog over haar gelaat. ‘Tien jaren heb ik er doorgebragt, en dan valt het moeijelijk te scheiden!’ Zij wendde haar hoofd op zijde, om de tranen niet te laten zien, die in haar oog opwelden, en Nordheim vroeg verbaasd: ‘hoe, het smart u dat gij de kostschool verlaten
<pb n="920"/>verlaten hebt, waar de stilte en eenzaamheid, zoo als men mij gezegd heeft, door niets afgebroken worden?’</p>
<p>‘Het is waar, wij leefden zeer stil,’ zeide Ellen glimlagchend, ‘en zagen niemand, maar de wereld hebben wij niet gemist, want het huis, waarin wij woonden, en het park, waardoor het omgeven werd, waren onze wereld en voor ons rijk aan allerlei gebeurtenissen.’</p>
<p>Toen spoedig daarop het rijtuig van Amelia op het plein voor de villa stil hield en Ellen naar huis vloog om haar te ontvangen, gevoelde Nordheim zich ontstemd; het kwam hem voor, als had hij sedert vele jaren niet zoo veel genoegen gesmaakt, als in het onderhoud met Ellen, en toch was dit onderhoud zoo onbeduidend geweest.</p>
<p>Amelia kwam alleen in den tuin, en terwijl zij Nordheim te gemoet snelde, zeide hij tot zich zelven: ‘hoe weinig heeft zij van Ellen!’</p>
<p>‘Stoute man!’ zeide Amelia en omhelsde hem, ‘ik moest boos op u zijn wegens uwe lange afwezigheid, en toch kan ik dit niet, als ik u zie. Weet gij wel, dat er acht en veertig uren verloopen zijn, sedert wij elkander zagen?’</p>
<p>‘Bezigheden verhinderden mij!’ zeide hij koel.</p>
<p>‘Altijd spreekt gij van bezigheden!’ riep Amelia, ‘en dat stuit mij geweldig tegen de borst.’</p>
<p>‘Toch heeft ieder zijne bezigheden,’ zeide Nordheim, ‘gij zoo wel als ik, en het is uwe eigene schuld, dat wij eenige uren langer van elkander gescheiden waren, dan gij dit wel gewenscht hadt! Ik wachtte u reeds lang.’</p>
<p>‘Ik was naar de stad gegaan, om voor Ellen het een en ander te koopen! Gij zaagt haar, is zij niet een wild en onopgevoed meisje? Het zal, vrees ik, moeite kosten, haar aan de gebruiken der wereld te gewennen, waarvan zij volstrekt niets weet. Tien jaren lang was zij slechts omringd door eenige meisjes van haren leeftijd en door oude leermeesters en leermeesteressen; alle andere menschen zijn haar vreemd, en gij zijt, buiten hare onderwijzers, de eerste man, tot wien zij gesproken heeft.’</p>
<p>‘Een voorregt, waarop ik trotsch ben,’ zeide Nordheim; ‘ook gevoelt men zich in hare nabijheid als het ware los van de geheele wereld.’</p>
<p>‘En toch maakt mij hare onbekendheid met de wereld
<pb n="921"/>bezorgd,’ zeide Amelia, ‘en bijna gevoel ik er berouw over, dat ik Ellen naar zulk een afgelegen instituut gezonden heb; zij zal nog dikwijls tegen de etiquette zondigen, en niets vergeeft men in deze wereld minder.’</p>
<p>Een ironische glimlach speelde om Nordheim's lippen toen hij antwoordde: ‘niet van <hi rend="i">uwe</hi> lippen had ik deze strenge taal verwacht. Het komt mij voor, dat wij beiden toegevendheid moesten prediken! Maak u echter,’ vervolgde hij na eene korte pauze, ‘voor Ellen niet bezorgd. Haar juiste tact zal haar steeds het regte doen kiezen, want zij is een onbedorven natuurkind, vol bevalligheid en onschuld, en onbewust van hare schoonheid.’</p>
<p>Amelia was ernstig geworden, terwijl hij aldus sprak, en thans zeide zij heftig: ‘als eene vervaarlijke spookgestalte treedt mij thans uwe leer van de eeuwigdurende afwisseling der ondermaansche dingen voor den geest! Ach Nordheim, laat mij die leer niet begrijpen, en noodzaak mij niet aan haar te gelooven! O blijf de mijne! Laat alles wisselen en verkeeren, maar laten wij voor elkander steeds dezelfde blijven!’</p>
<p>Nordheim zeide ernstig: ‘aan de eeuwige wetten der natuur zijn ook wij, even als het gansche heelal, onderworpen. De meeningen en gevoelens wisselen gelijk dagen en uren af, wat de jongeling gevoelde, is den man vreemd, en de grijsaard weet niets meer van de gedachten, die hij als man koesterde! En waarom zouden wij dan eene uitzondering op den algemeenen regel maken? Waar is de tooverkracht, die te weeg brengt, dat de ziel eeuwig gloeit, terwijl het bloed koud wordt en de haren verbleeken?’</p>
<p>‘O ik ken die tooverkracht,’ riep Amelia, ‘'t is de liefde, de eeuwige, onvergankelijke, nimmer eindigende liefde.’</p>
<p>‘Ik geloof niet aan haar bestaan,’ zeide Nordheim, ‘'t is niets anders dan een kindersprookje.’</p>
<p>‘Gij zijt wreed,’ zeide Amelia.</p>
<p>‘Doch waar!’ antwoordde Nordheim, ‘en wie een afkeer van de waarheid heeft, is verloren.’</p>
<p>Toen Nordheim kort daarop het paviljoen, waarin hij naast Amelia zat, verlaten wilde, vroeg Amelia: ‘niet waar, geliefde, gij wilt immers niet vertrekken? Niet zoo als gij gewoon zijt, zonder afscheid te nemen u verwijderen?
<pb n="922"/>Zie, de avond is gevallen, gij blijft dezen nacht hier, niet waar?’</p>
<p>‘Neen ik moet naar de stad terug,’ zeide hij, en kuste even hare wangen.</p>
<p>‘En waarom?’</p>
<p>Nordheim fluisterde haar zacht in het oor: ‘moet Ellen dan voor hare moeder blozen?’</p>
<p>Amelia verstond hem naauwelijks en zag hem vragend en verwonderd aan.</p>
<p>Nordheim zeide op ernstigen toon: ‘mogen deugd en goede zeden slechts een droombeeld zijn; wij willen die nogtans eerbiedigen, waar wij ze vinden!’</p>
<p>‘Dat, dat zegt gij?’ vroeg Amelia verbleekende, ‘gij, die mij de zeden en gewoonten der wereld leerdet verachten, gij, die dit nietig noemdet en mijner onwaardig? O - -’</p>
<p>Hare stem stokte, want zij bemerkte dat zij alleen was; Nordheim had zich stil verwijderd. Amelia zuchtte zwaar en verbergde weenend het hoofd in hare handen.</p>
<p>Nordheim keerde intusschen naar de stad en naar zijn logement terug. Hij bevond zich in eene hemzelve onverklaarbare spanning; de lucht in zijne kamer scheen hem drukkend en zwoel toe, hij opende het venster en dronk met lange teugen de verkoelende nachtlucht in. Hij dacht aan Ellen, aan haar gelaat, waarop zooveel onschuld te lezen stond. Zou zij, dacht hij bij zich zelven, meer zijn dan eene gewone vrouw? Zou zij eene uitzondering maken op den gewonen regel, en niet gelijk alle andere vrouwen spelen met hare eeden en geloften?</p>
<p>Eene geruime poos wandelde hij nog zwijgend in zijne kamer op en neder. Eindelijk sloot hij het venster, begaf zich ter ruste, en in zijne droomen zag hij Ellen's gestalte en Ellen's oogen.</p></div>
<div type="section">
<head rend="h4">XXXII.
<lb/><hi rend="i">De brief</hi>.</head>
<p>Giuseppo Dassa lag op zijn bed en sliep. Daar kwam langzaam en stil een wijf van onder zijn ledikant te voorschijn, zag hem naauwkeurig aan en luisterde naar zijne ademhaling.</p>
<pb n="923"/>
<p>‘Hij slaapt vast?’ zeide zij met een grijnzenden lach, ‘'t zal gelukken?’</p>
<p>Behoedzaam legde zij hare hand op zijn hoofd, hij bewoog zich niet, nu stak zij de hand onder zijn kussen en keek hem weder onderzoekend aan.</p>
<p>Hij bewoog zich, met ingehouden adem bleef zij staan, thans sliep hij weder vast, trok de hand van onder het kussen weder weg, waarin zij thans een klein pakje papieren hield.</p>
<p>Snel verbergde zij dit in haren boezem en op hare teenen verliet zij het vertrek, en sloop de trappen af.</p>
<p>Buitengewoon vroeg ontwaakte lady Landstown den volgenden morgen, haastig stond zij op en kleedde zich aan. Na dit gedaan te hebben, schelde zij hare kamenier en beval haar zoo spoedig mogelijk het rijtuig te laten inspannen.</p>
<p>‘Naar Trottenham-coard-road!’ beval zij den koetsier, nadat zij in haar rijtuig plaats genomen had.</p>
<p>Toen men aldaar aangekomen was, steeg Eleonora haastig uit en dwars over de straat loopende, sloeg zij eene lange, duistere steeg in, liep die ten einde en bevond zich toen in eene andere straat. Toen zij al zoekende om zich heen keek, naderde haar van de andere zijde der straat hetzelfde wijf, dat in den verloopen nacht op zulk eene zonderlinge wijze den Italiaan verlaten had, en knikte de lady vertrouwelijk toe.</p>
<p>‘Niet waar, gij zijt de dochter van de duivelsche Lize?’ vroeg Eleonora zacht.</p>
<p>‘Gij hebt mij immers gisteren gezien, toen gij bij vader waart, om hem eene bestelling te doen!’ bromde het meisje.</p>
<p>‘En is uw vader naar wensch geslaagd?’ vroeg Eleonora snel.</p>
<p>Het meisje haalde het pakje papieren, dat Dassa ontstolen was, uit haren boezem te voorschijn, en overhandigde het Eleonora, terwijl zij zeide: ‘hij sliep heel vast en heeft niets gemerkt!’</p>
<p>Een straal van vreugde verhelderde Eleonora's gelaat, toen zij het pakje ontving.</p>
<p>‘Dank, dank, mijn kind! Hier neem deze beurs! Zij bevat vijftig pond, die zijn voor u!’</p>
<pb n="924"/>
<p>‘Is het zoo geaccordeerd?’ vroeg de deern.</p>
<p>‘Neen, neen, die zijn voor u! De bepaalde som krijgt uw vader morgen. Eerst moet van avond het verdere gedaan worden!’</p>
<p>‘Het zal niet moeijelijk vallen dit te doen!’ bromde het meisje, ‘alles is reeds goed afgesproken!’</p>
<p>‘Wacht mij morgen vroeg hier op deze zelfde plaats met uwen vader, en nu vaarwel!’</p>
<p>Haastig verwijderde zich Eleonora, en toen zij haar rijtuig weder bereikt had en de paarden haar weder huiswaarts bragten, vouwde zij hare handen tot een vurig gebed, en tranen der blijdschap ontvloeiden hare oogen.</p>
<p>‘Ik heb ze! ik heb ze!’ fluisterde zij vervolgens, ‘ik ben gered! Deze brieven althans kunnen niet meer tegen mij getuigen!’</p>
<p>In haar boudoir aangekomen, sloot zij zorgvuldig de deur, en shawl en hoed van zich werpende, opende zij het pakje met brieven.</p>
<p>‘Zij zijn het! zij zijn het! zeide zij met eene van vreugde bevende stem, ‘dat is mijn schrift!’</p>
<p>Terwijl zij in een dezer brieven keek, viel haar oog op de woorden: ‘zoo lang ik leef, zal ik u beminnen!’</p>
<p>Zij huiverde, en zeide: ‘ontzettend! Grijnzen deze woorden mij niet aan, als eene vreeselijke spookgestalte!’</p>
<p>Haastig nam zij thans de brieven en wierp die in de kagchel, waarin zij tot asch vergingen.</p>
<p>Daar werd eensklaps hevig tegen hare deur getikt, met een kreet van ontzetting vliegt Eleonara op en opent bevend de deur. - ‘Ha, het is Giuseppo!’</p>
<p>‘Mijne brieven, mijne brieven zijn mij ontstolen,’ zeide hij buiten zich zelven van woede.</p>
<p>Eleonora rigt zich fier overeind en wijst hem naar de kagchel. ‘Daar zijn zij!’</p>
<p>Giuseppo stampt al vloekende met zijnen voet op den grond. ‘Wee u, Eleonora, nog heb ik mijne herinneringen.’</p>
<p>‘Zij zullen sterven, even als uwe brieven,’ zeide zij scherp, zonk daarna bewusteloos in de armen der binnentredende kamenier, om wie zij weinige oogenblikken te voren gescheld had.</p></div>
<div type="section">
<pb n="925"/>
<head rend="h4">XXXIII.
<lb/><hi rend="i">Oude en nieuwe liefde</hi>.</head>
<p>Bleek en bevend zat Amelia op den divan in de tuinkamer, zwijgend, ademloos en met tranen; Nordheim, die insgelijks zweeg, ging met groote schreden op en neder in de kamer; vervolgens bleef hij voor Amelia staan en zag haar aan. Zij gevoelde dat hij zijnen blik op haar gevestigd hield, ofschoon zij het niet zag en weende bitter.</p>
<p>‘Alle vrouwen zijn daarin aan elkander gelijk,’ zoo sprak Nordheim, ‘dat zij haren toorn en verwijtingen in tranen lucht geven.’</p>
<p>‘Moet ik niet weenen,’ zeide Amelia, als gij mij niet antwoordt op mijne vraag?’</p>
<p>‘Wat vroegt gij dan?’</p>
<p>‘Zij zag hem teeder aan, en zeide: ‘of gij mij nog even hartelijk bemint, als vroeger?’</p>
<p>Nordheim zag haar ernstig aan en zweeg; vervolgens wendde hij het hoofd om en liet peinzende zijn oog in den bloeijenden tuin ronddwalen.</p>
<p>‘Gij antwoordt mij niet?’ vroeg Amelia.</p>
<p>‘Vraag aan de bloemen, of zij gisteren zoo bloeiden, als van daag?’ zeide hij ernstig. ‘Deze kinderen der natuur zullen zeggen, welke de wet der natuur is. Alles wat bestaat, draagt de kiemen des doods in zich, en sterft reeds, terwijl het leeft. Alles wat bestaat moet vergaan!’</p>
<p>‘Ach, zuchtte Amelia, ‘altijd weder dezelfde leer!’</p>
<p>‘Moet ik haar niet herhalen,’ zeide Nordheim zacht, daar gij haar altijd nog niet begrepen hebt? ‘Herinner u Amelia, dat ik u nooit van eene eeuwigheid der liefde gesproken heb, herinner u, dat, toen ik u mijne liefde beleed, dit slechts met tegenzin door mij geschiedde. Gij weet, ik geloof niet aan de onveranderlijkheid der liefde!’</p>
<p>‘Dit is uw antwoord?’ zeide Amelia, ‘ik heb u begrepen, uwe liefde is verdwenen!’ Zij zag hem toornig en vragend aan, zij hoopte op een antwoord; Nordheim echter zweeg.</p>
<p>Zij vloog van haren stoel op, de toorn kleurde hare wangen, en Nordheim naderende, zeide zij met vonkelende oogen: ‘is dat mijn loon voor al mijne liefde? Trouwe-<pb n="926"/>looze! Ondankbare! Hebt gij, gelijk eene slang, u om mijn hart gekronkeld, enkel om het doodelijk te wonden? En gij, de trotsche verstandige man, gij spreekt van de zwakheid der vrouw? Wie is dan hier sterk? Waarlijk, gij zijt het niet! Gij zijt veeleer zwak, zoo zwak, dat niets in u bestendig is! O ja, ik weet, wat gij mij zult antwoorden,’ vervolgde zij op spotachtigen toon, ‘gij zult zeggen, slechts het vergankelijke is bestendig en eeuwigdurend! Ik intusschen weet, dat het anders is! Ik weet, dat de vrouw, hoe zwak zij ook is, nogtans eene kracht bezit, die geenszins het eigendom des mans is, namelijk, de kracht der trouw!’</p>
<p>Terwijl zij aldus sprak, hoorde Nordheim haar met een goedigen, bijna glimlagchenden blik aan, en als zij thans uitgeput op een stoel neerzeeg, zeide hij op vriendelijken toon: ‘ik heb u niet in de rede willen vallen, omdat ik weet, dat het der vrouw eene verligting toeschijnt, hare woede en smart in woorden lucht te geven, en ik antwoord u niets, omdat uwe taal geene waarheid behelst, maar slechts eene oogenblikkelijke opwelling van het gevoel is, die spoedig weder zal verdwijnen! Als deze voorbij gegaan is, zal ik terug keeren, vaar tot zoo lang wel!’</p>
<p>Hij keerde zich om, doch Amelia hield hem tegen; was zij straks toornig en trotsch geweest, thans stond op haar gelaat droefheid en onderwerping te lezen. Zij greep Nordheims hand en zeide smeekend: ‘o, verlaat mij niet! Blijf bij mij! O, verlaat mij niet!’</p>
<p>Hare stem stokte, krachteloos zonk zij neder, en terwijl zij met hare armen zijne kniën omvatte, weende zij luid. Hij wilde haar opheffen, doch zij weerde hem af. ‘Neen, neen, laat mij hier liggen, totdat gij mij zegt, dat gij mijne dwaze woorden vergeven wilt. De droefheid heeft ze mij ontlokt! Dood mij, maar verlaat mij niet!’</p>
<p>Nordheim zeide met ernstigen, bijna gebiedenden toon: ‘stil, Amelia! Sta op!’</p>
<p>En zij, gehoorzaam en onderdanig als eene slavin, stond op en droogde de tranen van hare wangen. ‘Gij bemint mij derhalve nog?’ vroeg zij vervolgens.</p>
<p>Hij moest lagchen over dit ‘derhalve;’ deze glimlach hield zij voor een bewijs zijner liefde, en met een kreet van blijd-<pb n="927"/>schap zonk zij in zijne armen. Hij drukte haar zacht aan zijn hart en zeide vriendelijk: ‘zijn wij geene kinderen en dwazen? Kwellen wij ons zelven niet, terwijl wij vrolijk en opgeruimd konden wezen? Wat ontbreekt ons dan? Wordt toch verstandig, Amelia!’</p>
<p>Doch terwijl hij aldus sprak, hield hij plotseling op, want hij hoorde de stem van Ellen, hij zag door de geopende deur, dat zij in de groote laan wandelde, en keek haar na, tot dat eene kromming van den weg haar aan zijne oogen onttrok. Amelia hield hem vaster omklemd, en zeide zacht: ‘laat mij hier eeuwig rusten.’ Verschrikt sloeg hij het oog tot haar neder - hij had in het geheel niet meer aan haar gedacht! Spoedig daarop kwam een bediende aan Amelia berigten, dat er iemand was gekomen, om haar een bezoek te brengen, en terwijl de barones zich naar de receptiekamer begaf, ging Nordheim in den tuin wandelen. Zijn oog zocht Ellen, en als hij haar thans weder, even als toen hij haar het eerst ontmoette, op de bank onder den treurwilg zag zitten, snelde hij derwaarts, en groette Ellen met een vrolijk gelaat.</p>
<p>Nadat hij aan hare zijde plaats genomen en zich eene geruime poos met haar onderhouden had, stelde hij haar voor, om eene wandeling door het park te doen, waarin Ellen genoegen nam.</p>
<p>Al wandelende plukte Nordheim eene aster en gaf die aan Ellen.</p>
<p>‘Deze bloem,’ zeide hij, ‘herinnert mij aan mijn vaderland, want als ik haar zie, meen ik weder voor een oogenblik een verliefd Duitsch jongeling te zijn en uit hare bladeren mijn lot te kunnen vernemen.’</p>
<p>‘Welk lot?’ vroeg Ellen.</p>
<p>‘Een verliefd Duitsch jongeling kent slechts één lot,’ zeide Nordheim lagchend, ‘dat is, of zijne geliefde hem weder bemint?’</p>
<p>‘En dat verneemt men door deze bloem?’</p>
<p>‘Let wel op,’ zeide Nordheim, en plukte blad voor blad van de bloem, en fluisterde: ‘zij bemint mij, zij bemint mij niet!’</p>
<p>Het laatste blad sprak: ‘zij bemint mij niet!’ Nordheim wierp half boos den ontbladerden stengel weg, en
<pb n="928"/>zeide: ‘een waar woord! Inderdaad, de bloem is eene echte profetes!’</p>
<p>‘Laat ik het ook eens beproeven,’ riep Ellen haastig, en plukte eene tweede bloem, nam er blad voor blad uit, en mompelde: ‘zij bemint mij, zij bemint mij niet!’</p>
<p>‘Halt, dat gaat niet. goed!’ riep Nordheim lagchend, ‘bij u moet het heeten: ‘hij bemint mij!’</p>
<p>‘Ik heb echter geen hij!’ zeide zij onschuldig en met geene de minste bedoeling.</p>
<p>Nordheim begreep dit en zeide alleen: ‘toch moet gij het zoo eens beproeven, want slechts dan bezit de bloem hare profetische kracht.’</p>
<p>Hij reikte haar in plaats van de reeds half ontbladerde bloem eene nieuwe aster, en zij begon glimlagchend hetzelfde spel en fluisterde: ‘hij bemint mij, hij bemint mij niet!’</p>
<p>Het laatste blad luidde: ‘hij bemint mij!’ Zij was te onschuldig, om daarover verlegen te worden, zij dacht volstrekt aan niets anders, dan dat hare bloem gelukkig geprofeteerd had, en zij juichte: ‘getroffen, getroffen!’</p>
<p>‘Ja, waarlijk getroffen!’ zeide Nordheim met diep gevoel, en greep hare hand.</p>
<p>Bij deze aanraking echter ontstelde zij en begon te blozen.</p>
<p>Amelia, die Nordheim en Ellen onbemerkt gevolgd was, en alles gezien en gehoord had, kon het niet langer uithouden, maar trad snel te voorschijn en naderde hen beiden.</p>
<p>Ellen zeide, vrijer adem halende: ‘o, ziedaar mijne moeder!’ Zij had zich zoo beklemd en angstig gevoeld, zonder te weten waarom!</p>
<p>Zij snelde Amelia te gemoet en zeide op blijden toon: ‘hoe goed is het, dat gij juist thans komt!’</p>
<p>Deze woorden schenen Nordheim te beleedigen, want zijn voorhoofd bewolkte; ook vertrok hij spoedig.</p></div>
<div type="section">
<head rend="h4">XXXIV.
<lb/><hi rend="i">Zij helpt zich zelve</hi>.</head>
<p>Het was middernacht; Giuseppo Dassa keerde uit de opera terug en sloeg den weg naar zijn logement in, toen eene vrouw hem tegenkwam, die digt op hem toetrad en hem met eene vleijende stem eenige woorden in het oor fluisterde.</p>
<pb n="929"/>
<p>Aanvankelijk zocht Giuseppo van haar af te komen, doch toen Dassa bij het licht der straatlantaarns bemerkte, dat de vrouw schoon en jong was, glimlachte hij, bood haar zijnen arm en zeide: ‘welaan, ik ga met u mede; doch waarheen zullen wij ons begeven?’</p>
<p>Het meisje zag digt in de nabijheid eene cabriolet staan, fluisterde den koetsier in het oor, waarheen hij rijden moest, en Giuseppo nam nu naast haar in het rijtuig plaats. Toen zij een uur lang gereden hadden, hield het rijtuig in eene eenzame en weinig bevolkte straat stil.</p>
<p>‘Woont zoo'n schoon kind, als gij zijt, in deze straat, die in zulk een kwaden reuk staat?’ vroeg Giuseppo.</p>
<p>Het meisje lachte spotachtig en zeide: ‘vrees niets, weldra zijn wij, waar wij wezen moeten.’</p>
<p>Giuseppo ging met haar mede. Eensklaps gaf het meisje een gil, en zich omkeerende uitte zij eenige voor Giuseppo onverstaanbare woorden.</p>
<p>Terstond schoten twee mannen hun op zijde, en terwijl deze Giuseppo, ieder bij een arm, aanpakten, zochten zij hem mede te voeren. Hij wilde zich losrukken en riep woedend: ‘wat is dat? Wie waagt het, mij aan te randen? Halt, zeg ik, laat mij los, of ik roep om hulp!’</p>
<p>‘Ga je gang,’ riep een der kerels, ‘maar het zal je weinig baten!’</p>
<p>Thans was het Giuseppo gelukt, zijn eenen arm vrij te krijgen, hij greep naar zijn dolk, doch deze was verdwenen, en het meisje, dat zijne bewegingen had gadegeslagen, zeide lagchend: ‘'t is te vergeefs, mijn schat! Dat puntige dingetje heb ik u afgenomen.’</p>
<p>Giuseppo knarste van woede op zijne tanden; vervolgens riep hij met luider stem: ‘Help! help! Moord! moord!’</p>
<p>Alles bleef stil. Hoe hard hij ook schreeuwde, er was geene stem, die hem antwoord gaf.</p>
<p>‘Ziet gij niet,’ zeide een der kerels, ‘dat niemand hier in den omtrek u hoort? Maar wij zullen u dat geschreeuw en gekraai wel afleeren!’</p>
<p>Men bond hem nu ondanks zijn tegenstribbelen een doek voor den mond, en zoo trok men hem voort tot aan eene vervallene en armoedige hut.</p>
<p>‘Hier zijt ge, waar ge wezen moet,’ zeide een der kerels.
<pb n="930"/>‘Gij zijt hier goed bekend. 't Is de woning der duivelsche Lize. Ja, ja, gij zoudt verstandiger gehandeld hebben, als gij vroeger wat minder om het geld gegeven hadt en beter over de brug gekomen waart, want dan zoudt gij waarschijnlijk thans niet hier geweest zijn! Doe open!’ brulde hij vervolgens, en klopte hevig op de deur.</p>
<p>‘Geduld, geduld,’ krijschte eene stem van binnen, ‘ik kom reeds.’</p>
<p>De deur werd geopend en een meisje met eene lamp in de hand trad te voorschijn; Giuseppo sidderde van woede; het was hetzelfde meisje, dat hem in den verloopen nacht zijne brieven ontstolen had. Hij wilde spreken, doch de doek voor zijn mond belette hem dit. Met de voeten stompte hij tegen de deur, vast besloten, om het uiterste ter zijner ontkoming te beproeven.</p>
<p>‘Hij wil nog spectakel maken!’ zeide een der kerels, ‘wacht, dat zal ik hem wel afleeren.’</p>
<p>Zijne gebalde vuist daalde thans zoo hevig op Giuseppo's hoofd neder, dat deze zijn bewustzijn verloor; zonder wederstand te bieden, liet hij zich verder het huis binnenvoeren.</p>
<p>De deur werd gesloten; thans hoorde men daarbinnen een flaauwen kreet; toen werd alles stil! - -</p>
<p>Des morgens vroeg begaf zich lady Eleonora op het bepaalde uur naar dezelfde plaats, waar zij gisteren van de dochter der duivelsche Lize de brieven ontvangen had. Deze was met haren vader reeds daar, en beiden knikten haar gemeenzaam toe.</p>
<p>‘Is de zaak gelukt?’ vroeg Eleonora.</p>
<p>‘Alles is in orde!’ zeide de kerel. ‘De vogel is in de knip! Wij hebben hem gevangen!’</p>
<p>‘Het is wel!’ zeide Eleonora; ‘hier neem dit geld! Het is meer dan de bedongene som, neem het, het is het uwe! Het is dus zeker, dat gij hem opgeligt hebt?’</p>
<p>‘Als gij hem zien wilt, ga dan slechts mede!’ zeide de kerel.</p>
<p>‘Neen, neen, ik geloof u,’ antwoordde Eleonora, die reeds op de gedachte, dat zij Giuseppo zien kon, begon te beven, ‘ik geloof u. Mishandel hem niet, maar zorg er voor, dat hij u niet ontsnapt! Iedere maand kom ik hier terug, en ontvangt gij van mij het geld voor zijn onderhoud,
<pb n="931"/>tot dat hij met eene geschikte gelegenheid kan gedeporteerd worden. Doe, zoo als ik u zeg, en nu vaarwel!’</p>
<p>Haastig verwijderde zij zich, en toen zij uit het gezigt verdwenen was, zagen vader en dochter elkander aan en begonnen luidkeels te lagchen.</p></div>
<div type="section">
<head rend="h4">XXXV.
<lb/><hi rend="i">De IJverzuchtige</hi>.</head>
<p>Lady Eleonora was in haar hôtel terug gekeerd, en zat, uitgeput van vermoeijenis, in haar fauteuil. Zij gevoelde zich zonderling te moede. Het voorwerp harer vrees was wel onschadelijk gemaakt, maar toch was zij niet gerust.</p>
<p>‘Hoe is het toch met mij?’ fluisterde zij zacht, ‘ik heb mijn doel bereikt, en toch ontbreekt het mij aan vrede des gemoeds? Wat heb ik toch gedaan, dat mij zoo doet sidderen? Ik heb gedaan,’ zeide zij op vasten toon: ‘wat ik doen moest! Ik heb gedaan wat de mensch, als hij in zijne heiligste regten aangetast wordt, doen moet; ik heb den scorpioen die met zijnen vergiftigen angel in mijn hart stak, afgeweerd, omdat de zucht tot het leven het aldus vordert. Ik heb hem echter niet gedood! Neen,’ zeide zij luide en heftig, als om zich zelve gerust te stellen, ‘ik heb hem niet gedood!’</p>
<p>In hevige opgewondenheid wandelde zij op en neder, doch de stilte en eenzaamheid om haar heen joegen haar angst aan: ‘ik moet menschen zien, menschen hooren spreken,’ zeide zij.</p>
<p>Zij trok aan de schel en beval in te spannen. - Amelia's landgoed, Sweetcalmness, grensde aan het hare; derwaarts gebood lady Landstown te rijden, en als zij daar aangekomen was, verheugde het haar zeer, van haren bediende te vernemen, dat de barones op de villa was en de lady verwachtte.</p>
<p>Ook Nordheim was tegenwoordig, en dit deed Eleonora niet weinig genoegen. ‘Heb de goedheid, morgen bij mij te komen’ zeide zij vriendelijk, ‘ik heb u mededeelingen te doen omtrent Macdeam, uwen vriend.’ Hierop wendde zij zich tot Amelia, die haar heden buitengewoon bleek en ernstig toescheen, om naar haren welstand te vernemen.</p>
<p>Nadat zij een paar uren bij haar vertoefd had, maakte
<pb n="932"/>lady Eleonora zich weder gereed om te vertrekken, en bragt Nordheim haar naar het rijtuig. ‘Laat ons den weg door het park nemen!’ zeide de lady, ‘het rijtuig kan mij aan de poort wel opwachten.’</p>
<p>Zij wandelden een tijd lang zwijgend naast elkander voort. Eindelijk brak Eleonora dit stilzwijgen af, en vroeg aan Nordheim: ‘zijt gij van daag nog te Londen geweest?’</p>
<p>‘Het is nog maar een uur geleden, dat ik van daar vertrok!’ antwoordde Nordheim.</p>
<p>‘Zaagt gij Giuseppo Dassa?’ vroeg de lady met neêrgeslagene oogen.</p>
<p>Nordheim zweeg een oogenblik; eindelijk zeide hij langzaam en ernstig: ‘ik zag hem van daag niet, ook gisteren avond niet; gisteren morgen echter verkeerde hij in eene hevige opgewondenheid, men had hem den nacht te voren gewigtige brieven ontvreemd, en gisteren avond verliet hij het logement en is sedert niet teruggekeerd!’</p>
<p>De lady sloeg even hare oogen op, en haar schuwe blik ontmoette de oogen van Nordheim, die scherp en doordringend op haar gevestigd waren.</p>
<p>Dit duurde slechts een oogenblik; vervolgens sloeg Eleonora den blik ter aarde en Nordheim knikte als het ware toestemmend met het hoofd; hij had in haren blik alles gelezen en Eleonora wist, dat zij begrepen was.</p>
<p>‘Hij zal niet terugkeeren!’ zeide Nordheim zacht.</p>
<p>‘Nimmer!’ antwoordde Eleonora op vasten toon.</p>
<p>‘En zijt gij nu gerust, en gevoelt gij u weder gelukkig?’ vroeg Nordheim.</p>
<p>‘Hoe kan eene moeder zich gelukkig gevoelen, die haar kind mist?’ was Eleonora's vraag.</p>
<p>‘Gij hebt derhalve nog niet het minste spoor ontdekt?’</p>
<p>Eleonora schudde treurig het hoofd. ‘Morgen verwacht ik u bij mij, om u dit alles mede te deelen,’ zeide zij, ‘hier zijn wij bij den uitgang, en ginds wacht mijn rijtuig op mij, vaarwel!’</p>
<p>Ernstig gestemd en langzaam sloeg Nordheim de lange allée in, om weder naar huis terug te keeren. Onderweg ontmoette hij Ellen, die zich bezig hield met de beschouwing der bloemen.</p>
<p>‘Zie eens, mijnheer Nordheim,’ riep Ellen hem te gemoet, ‘zaagt gij ooit schooner rozeknopje dan dit?’</p>
<pb n="933"/>
<p>‘Ach, dat arme rozeknopje!’ zeide Nordheim. ‘Gij zijt wreed, Ellen! Waarom niet liever deze roos geplukt, die reeds hare bladeren ontvouwd heeft?’</p>
<p>‘Beklaag liever de roos,’ zeide Ellen vrolijk, ‘die hare bestemming miste.’</p>
<p>‘Welke is dan hare bestemming?’ vroeg Nordheim. ‘Eilieve, zeg het mij!’</p>
<p>‘De bestemming der roos is, om geplukt te worden en om den mensch tot genoegen te verstrekken. En gedood heb ik dit knopje niet, omdat ik het plukte,’ vervolgde zij, ‘want niets wat leeft, kan sterven!’</p>
<p>‘Leeft dan de bloem?’ vroeg Nordheim. ‘Ik meende, dat zij slechts bloeide!’</p>
<p>‘Zij leeft ook!’ verzekerde Ellen, ‘zij gevoelt! Als zij door uwe hand wordt aangeraakt, sluit zij hare bladeren.’</p>
<p>‘Nordheim plukte eene roos en haar ontbladerende, toonde hij Ellen den worm, die haar hart doorknaagde. “Zou de roos, als zij leefde, niet dezen verwoester van haar leven vernietigen?”</p>
<p>“Daarvoor is zij eene roos,” zeide Ellen, “en in het verdragen en dulden is hare grootheid gelegen! Het gaat haar zoo als ons meisjes en vrouwen! Niet het bestrijden, maar het geduldig dragen van den onspoed des levens is vrouwendeugd!”</p>
<p>“Hoe?” vroeg Nordheim, “gij zoudt dus, in het ongeluk zijnde, er niet naar streven, om het te ontkomen?”</p>
<p>“Zeker niet,” zeide zij, en blikte ernstig en eerbiedig opwaarts, “ik zou daarom bidden.”</p>
<p>“Ach, bidden,” riep Nordheim, “wanneer heeft God ooit een gebed verhoord?”</p>
<p>“Altijd,” antwoordde zij, “zoo menigmaal men uit het volle gemoed tot Hem bad! Zelfs wanneer het anders geschiedt, dan wij wenschen en verwachten, verhoort Hij ons toch! Ja, zelfs indien het gebed geene andere kracht had, dan dat het ons versterkt en verheft, dat het ons verbetert en loutert, zoo is dit reeds een zegen en eene verhooring. Maar,” hier hield zij op en bloosde, “vergeef mijn kinderlijk gepraat. Gij hebt mij, onervarene als ik ben, er toe verleid, om te vergeten, dat het mij niet betaamt, aldus tot een geleerde te spreken. Vergeving!”</p>
<pb n="934"/>
<p>Nordheim, die diep bewogen was, nam hare hand en leidde Ellen naar eene in de nabijheid staande tuinbank, en voor haar in het gras gaande zitten, zeide hij, en zijne stem beefde van ontroering: “spreek, spreek, Ellen! Het is hooge wijsheid, die van uwe lippen vloeit. En ofschoon gij soms ook in eene taal spreekt, die ik niet versta, zoo komt dit, omdat gij uit een ander en schooner land komt, uit een land der zaligheid en der onschuld! O dat gij mij leeren kondet, uwe taal te verstaan!”</p>
<p>Ellen sidderde en wist niet waarom, eindelijk zeide zij naauw hoorbaar: “gij gelooft derhalve toch, dat er zulk een land is? En gisteren hoorde ik u tot mijne moeder zeggen, dat geluk en onschuld enkel in het brein der dwazen bestaan?”</p>
<p>“Werkelijk,” sprak Nordheim diep bewogen, en greep de beide handen van het meisje, “werkelijk, zeide ik dat? O, dan komt het Ellen, omdat ik op dat oogenblik uw oog en uwen lagchenden mond niet zag, omdat ik uwe stem niet hoorde, die stem, welke mij altijd ten minste op de grenzen van dat land brengt, waaruit gij komt, en mij tot een leergierig kind, u tot mijn meester maakt!”</p>
<p>Een luide en doordringende kreet klonk thans in hunne nabijheid. Ellen beefde en vloog overeind. “Het was hier zeer digt bij!” zeide zij angstig en wees naar het boschje.</p>
<p>Nordheim snelde derwaarts, door Ellen gevolgd. Bewusteloos en doodsbleek lag Amelia hier op den grond. Ellen barstte in tranen uit en knielde naast de in zwijm gevallene neder, terwijl zij haar met de teederste namen riep.</p>
<p>“Stil, stil,” zeide Nordheim tot haar, “help mij haar in het tuinhuis dragen! Het is naauwelijks twintig schreden van hier.”</p>
<p>Zacht en behoedzaam hieven zij Amelia op, en ofschoon zij het zomerhuisje reeds bereikt en Amelia zacht op de chaise-longue gelegd hadden, gaf zij nog altijd geen teeken van leven.</p>
<p>“Zij sterft, zij sterft!” jammerde Ellen en omhelsde de bewustelooze.</p>
<p>Nordheim trok haar terug. “Stil, zij beweegt zich!” Zij zal bijkomen! Laat ik hier bij haar blijven, en ga gij wat eau-de-cologne en spiritus halen!’</p>
<pb n="935"/>
<p>Ellen spoedde zich voort, en Nordheim, de deur van het tuinhuis sluitende, fluisterde bij zich zelven: ‘'t zou niet goed zijn, als zij bij de onstuimige scène tegenwoordig ware, die mij waarschijnlijk wacht, als Amelia weder bijkomt.’</p></div>
<div type="section">
<head rend="h4">XXXVI.
<lb/><hi rend="i">De ontdekking</hi>.</head>
<p>Amelia kwam thans langzamerhand' bij. Tranen ontvloeiden hare oogen en op wanhopigen toon riep zij: ‘ongelukkige, die ik ben!’</p>
<p>‘Waarom weent gij?’ vroeg Nordheim.</p>
<p>Zij vloog overeind; smart en woede stonden op haar gelaat uitgedrukt, en terwijl zij driftig Nordheim's hand greep, zeide zij: ‘gij vraagt, waarom ik ween? Verrader, trouwelooze! Verneem dan, dat ik in het boschje stond, ik hoorde alles, hoorde uwe zoet vleijende stem, hoorde ieder woord, dat gij tot Ellen spraakt.’</p>
<p>‘Gij hebt dus geluisterd!’ zeide Nordheim koel.</p>
<p>‘Wee u, dat het zoo ver gekomen is,’ riep Amelia in vertwijfeling, ‘wee u, dat ik tot zulke lage middelen mijne toevlugt moet nemen, om te hooren, wat ik van u te verwachten heb!’</p>
<p>‘Die hadt gij niet behoeven aan te wenden,’ zeide Nordheim. ‘Gij hadt mij zelven liever moeten vragen, want gij kent mij genoegzaam, om te weten, dat gij van mij niets dan waarheid zoudt vernomen hebben!’</p>
<p>‘O,’ zeide Amelia smartelijk, ‘moest Ellen, die ik zoo zeer bemin, moest zij juist mij uw hart ontvreemden?’</p>
<p>‘Noch zij, noch een ander heeft dit gedaan,’ zeide Nordheim, ‘mijn hart behoort u toe, en zoo ook al mijne toegenegenheid voor u niet meer zoo vurig is, heeft daaraan niemand anders schuld, dan onze eigene gebrekkige menschelijke natuur, die ons belet, wat wij vurig begeeren, even vurig te behouden. Ik zeide u dit bij den aanvang onzer liefde, ik herhaal het u thans: mijn hart gevoelt voor u de innigste toegenegenheid en zal u steeds hoogachting en vriendschap toedragen!’</p>
<p>‘Gij bemint derhalve Ellen niet?’ vroeg Amelia.</p>
<p>Nordheim zweeg een oogenblik, vervolgens zeide hij ernstig: ‘ik bemin haar niet, ik aanbid haar, zoo als men hei-<pb n="936"/>ligen aanbidt, naar wier bezit men niet haakt, doch tot wie men bidt, en die men bemint met eene liefde, welke vrij is van alle zinnelijkheid.’</p>
<p>Amelia snikte hevig, en de handen vol vertwijfeling wringende, jammerde zij zacht: ‘wee mij en mijn ongelukkig hart. Moest ik mij daarom over dit bedelaarskind ontfermen, om er later mijn geluk door verwoest te zien?’</p>
<p>‘Wat zegt gij?’ vroeg Nordheim. ‘Ellen is -’</p>
<p>‘<hi rend="i">Een bedelaarskind!</hi>’ herhaalde Amelia.</p>
<p>‘Gij zeidet mij toch, dat zij de dochter van eene vriendin uit uwe jeugd was!’ riep Nordheim.</p>
<p>‘Ik deed dit, omdat ik mij over hare afkomst schaamde! Had ik kunnen denken, hoeveel verdriet zij mij zou aandoen. -’</p>
<p>‘Spreek thans daar niet over,’ viel Nordheim haar in de rede. ‘Zet, uit liefde tot mij, alle jaloerschheid ter zijde. Geloof mij, Amelia, geloof mij toch, dat gij mij altijd dierbaar zijt, kwel u en mij niet met uwe jaloerschheid! Daardoor verwoest gij, in plaats van op te bouwen!’</p>
<p>Amelia klemde zich schaamrood aan hem vast; zij was niet in staat toornig op hem te wezen en zijne blikken en woorden weêrstand te bieden! ‘Wilt gij mijne opgewondenheid en drift vergeven?’ vroeg zij zacht.</p>
<p>‘Alles, alles!’ zeide hij ongeduldig, ‘en zeg mij nu, wie is Ellen, wie zijn hare ouders, en hoe zijt gij aan haar gekomen?’</p>
<p>‘Ik kocht haar van een oud smerig wijf, dat op den hoek eener straat stond, en het sidderende, met lompen bedekte kind aan hare hand had. Het gejammer van dit kind trof mij. Heete tranen rolden het arme, kleine schepseltje over de wangen, en het smeekte op hartverscheurenden toon: “ach, lieve duivelsche Lize geef mij brood, ik heb zoo'n honger!” De oude gaf het kind een hevigen slag. Ik kon dit niet langer aanzien! Eenzaam en verlaten als ik was, smachtte ik naar liefde, naar een wezen, dat ik het mijne kon noemen! Ik kocht het kind van de bedelaarster, en liet het als mijne eigene dochter opvoeden!’</p>
<p>Nordheim was gedurende haar verhaal hevig getroffen open neder gewandeld; thans bleef hij voor Amelia staan en zeide op verwijtenden toon: ‘ach, dat men de leugen
<pb n="937"/>ook bij de edelste der vrouwen aantreft, dit is de vloek van uw geslacht en de oorzaak van al het onheil, dat gij zaait! Hadt gij den moed gehad, waar te zijn, zoo zoudt gij een edel hart veel kommer en leed bespaard hebben, terwijl uw zwijgen de oorzaak van vele tranen en gevaren is!’</p>
<p>Met haastige schreden verliet hij het tuinhuis, snelde naar den stal, liet zijn paard zadelen, en reed weinige oogenblikken later weg. Zeer spoedig legde hij den weg af, die naar de villa van lady Landstown voerde.</p>
<p>Thans was hij er aangekomen, gaf het paard aan den knecht over en vroeg naar lady Landstown. Zij was in haar boudoir. De bediende melde hem aan.</p>
<p>Toen hij spoedig daarna het vertrek, waarin zich Eleonora bevond, binnentrad, riep deze hem verheugd toe: ‘zoo even ontving ik berigt van mijnen echtgenoot, hij zal morgen hier zijn! Maar,’ hier viel zij zich zelve in de rede, ‘ook gij schijnt verheugd en blijde te wezen! Nooit zag ik uw oog zoo schitteren en uwe wangen zoo gloeijen!’</p>
<p>‘Ik ben ook uitermate zeer verheugd,’ zeide Nordheim, ‘en lady Eleonora moet die vreugde met mij deelen; doch neen, niet deelen, zij moet die <hi rend="i">alleen</hi> bezitten en genieten!’</p>
<p>‘Hoe, gij komt <hi rend="i">mij</hi> vreugde brengen,’ vroeg de lady verbleekende, ‘en welke vreugde?’</p>
<p>‘Verbeeld u het heerlijkste, dat gij u kunt voorstellen,’ zeide Nordheim.</p>
<p>‘Mijn kind, mijn kind!’ riep Eleonora. ‘Spreek, o wees niet wreed, spreek, is het zoo?’</p>
<p>‘Het is zoo,’ zeide Nordheim diep bewogen, ‘bereid u op een groot geluk.’</p>
<p>‘Ik ben er op bereid,’ antwoordde Eleonora. ‘Waar, waar is mijn kind?’</p>
<p>‘Gij behoeft slechts een korten weg af te leggen, en het rust in uwe armen!’</p>
<p>‘Gij wilt mij bij mijn kind brengen?’ lispte Eleonora zacht, - ‘o schel dan en beveel, dat men het rijtuig inspanne,’ zeide zij tot Nordheim.</p>
<p>‘Ik veroorloofde mij, daartoe reeds het bevel te geven, voordat ik bij u binnentrad; luister, daar komt het rijtuig voor.’</p>
<pb n="938"/>
<p>‘Spoeden wij ons dan voort!’ smeekte Eleonora. ‘Onder weg verhaalt gij mij alles!’ Hierop bood Nordheim haar zijn arm, om haar naar het rijtuig te geleiden.</p>
<p>Toen men op Amelia's villa was aangekomen en Eleonora op Nordheim's armen leunende de breede trappen opsteeg, stond zij stil en zeide zacht: ‘gij voert mij het grootste geluk te gemoet, en toch sidderen mijne voeten en mijne borst is beklemd; het is mij, als ging ik een ongeluk te gemoet. En de barones,’ vroeg Eleonora blozend, ‘zal die mij niet verachten om mijnen jeugdigen misstap, zal zij zwijgen?’</p>
<p>‘Laat het aan mij over,’ smeekte Nordheim, ‘om haar en Ellen voor te bereiden! De barones zal zwijgen. Moeijelijker zal het zijn met Ellen. Wij moeten de waarheid voor haar verborgen houden; hare ziel is zoo onschuldig en rein! Wees nu zoo goed hier binnen te treden, en veroorloof mij, de barones en Ellen op te zoeken en bij u te brengen.’</p>
<p>Nordheim ging en liet Eleonora in den salon alleen. Nooit, nooit, zoo lang zij leefde, had zij ondervonden, wat zij thans ondervond. Vreugde, smart, schaamte, berouw en zaligheid, wisselden in haar gemoed af, totdat de moederliefde dat alles verdrong en zij niets anders gevoelde, dan het vurigste verlangen naar haar kind.</p>
<p>Thans deden naderende voetstappen haar beven. Daar ging de deur open! Eleonora snikte luid en hief haar hoofd op. Een doordringende kreet ontsnapte hare lippen, ververvolgens breidde zij hare beide armen uit en riep luide: ‘mijn kind!’ en antwoordde eene teedere, heldere stem: ‘mijne moeder!’</p>
<p>‘Moeder!’ roept Eleonora, ‘moeder,’ ‘kind!’ ‘God, mijn God!’ Meer zeide zij niet, maar tranen biggelden haar langs de wangen. Nu drukte zij Ellen aan haren boezem. O, deze armen die haar omhelzen, het zijn de armen van haar kind, deze adem dien zij op hare wangen gevoelt, het is de adem van haar kind! Veertien jaren lang heeft zij te vergeefs verlangd, deze lippen te kussen! ‘Mijne dochter, mijn kind!’ Zij laat Ellen los en heft de handen ten hemel, ‘mijn God, mijn God!’</p>
<p>Nu houdt zij hare dochter weder vast, kust hare handen en lispelt: ‘het zijn de handen van mijn kind!’ Nu neemt
<pb n="939"/>zij Ellen's hoofd tusschen hare beide handen en ziet haar lang aan, en spreekt zacht: ‘noem mij moeder!’</p>
<p>En Ellen zelve in tranen wegsmeltende, naauwelijks in staat om te spreken van innerlijke ontroering, fluisterde toch: ‘mijne moeder!’</p>
<p>‘Eleonora juichte luidkeels. Zij zag slechts haar kind! Niets dan dit! Zij zag Amelia niet, die met gevouwen handen achter Ellen stond, zij zag Nordheim niet, die met vlammende blikken op eenigen afstand zijn oog liet gaan over moeder en dochter.</p>
<p>Sedert vele jaren had hij zulk eene zuivere blijdschap niet ondervonden, als bij de aanschouwing van dit geluk; het was hem, als moest hij God, tot wien hij in langen tijd niet gebeden had, vergiffenis vragen voor zijne kleinmoedigheid en zijne minachting van de wereld, en hij zeide bij zich zelven: ‘wat is al de wijsheid der menschen! Wat baten mijn ongeloof en twijfel! Op dit oogenblik heeft God gesproken en zich verkondigd in zijne heerlijkheid! Ja, waarlijk zulk eene zaligheid kan slechts de <hi rend="i">ziel</hi> genieten en ervaren, en omdat zij voor zulk eene zaligheid vatbaar is, moet zij onsterfelijk zijn!’</p></div>
<div type="section">
<head rend="h4">XXXVII.
<lb/><hi rend="i">Moeder en kind</hi>.</head>
<p>‘Gij zijt, gij zijt mijn kind,’ riep Eleonora, en drukte Ellen aan haar boezem, ‘en al had ik daarvoor geen ander bewijs, zoo gevoel ik nogtans aan het beven van mijn hart en aan de innige blijdschap, die bij uwen aanblik mijn boezem doorstroomt, dat gij mijne dochter zijt!’</p>
<p>Ellen's gelaat straalde van zalige verrukking. Zij klemde zich vast aan Eleonora, en fluisterde: ‘ik ben geen wees meer, ik heb eene moeder!’</p>
<p>Doch nu gevoelde zij tevens, hoe smartelijk deze woorden voor Amelia wezen moesten, en zich zacht uit Eleonora's armen los makende, vlijde zich aan Amelia's boezem: ‘ik was geene wees, sedert gij mij tot moeder geworden zijt. Nu ben ik dubbel rijk, ik heb twee moeders, en u beide wil ik tegelijk beminnen!’</p>
<p>Eleonora dacht er thans eerst aan, <hi rend="i">aan wie</hi> zij het bezit
<pb n="940"/>van haar kind te danken had. Zij had ten eenenmale vergeten, dat er nog andere menschen waren, dan hare dochter; zij naderde Amelia, en de welsprekendste woorden van dank zouden niet hebben kunnen uitdrukken, wat Eleonora's blikken, haar glimlach en de toon harer stem te kennen gaven, toen zij Amelia omhelsde, en een langen, teederen kus op hare lippen drukkende, zeide: ‘mijne zuster!’</p>
<p>Nordheim kon zich niet langer goed houden, hij voelde tranen in zijne oogen opwellen en schaamde zich daarover. Dit oogenblik had alles, wat door hem tot hier toe geloofd en voor waar gehouden was, aan het wankelen gebragt, hij gevoelde dat reeds hier op aarde een zuiver geluk kon gesmaakt worden, en nu kwam hem <hi rend="i">zijn</hi> leven zoo doelloos voor; hij was bevreesd voor de ontroering, die hem dreigde te overweldigen en ging stil naar buiten. Eene geruime poos wandelde hij in het park op en neder. Ernstige gedachten hielden zijne ziel bezig, en wat hij vroeger niet wilde gelooven, werd na het tooneel, waarvan hij getuige was geweest, zijne innige overtuiging, want de slotsom zijner overdenkingen was: ‘er is hier op aarde een zuiver geluk te smaken!’</p>
<p>Toen hij tot de dames terug keerde, vond hij haar in een vertrouwelijk gesprek. Eleonora reikte hem de hand en zeide: ‘gij hebt gelijk! Wat ik in deze oogenblikken ondervind, weegt ruimschoots op tegen al het lijden, dat ik verduurd heb. Het komt mij thans voor als een droom, en het geluk is een schoon ontwaken voor mij geworden!’</p>
<p>‘Zoo er hier op aarde een duurzaam geluk bestaat,’ zeide Nordheim, ‘dan zal het u in het bezit uwer dochter ten deel vallen!’</p>
<p>Ellen omhelsde hare moeder en zeide ernstig: ‘twijfelen wij niet! In eene ure als de tegenwoordige is elke twijfel zonde! Er bestaat een duurzaam geluk hier beneden, want God bemint de menschen en wil hen gelukkig zien!’</p>
<p>Voor weinige dagen nog zou Nordheim dit gevoelen bestreden hebben, thans glimlachte hij slechts en zag Ellen zwijgend aan.</p>
<p>Amelia, die zich een oogenblik verwijderd had, keerde thans terug, en terwijl zij Eleonora een kleinen ring ter hand stelde, zeide zij: ‘toen ik het kind van de bedelares
<pb n="941"/>kocht, gaf zij mij dezen ring en vertelde mij, dat de man, door wien dat kind haar gebragt was, haar op het gemoed gedrukt had, den ring goed te bewaren. Hij was het eenigste, waaraan de moeder het kind eens zou kunnen herkennen. Zij had aan dezen last voldaan, in de hoop, dat zij op deze wijze in later tijd, als de moeder werkelijk het kind ontdekte, eene goede belooning daarvoor ontvangen zoude!’</p>
<p>Eleonora had intusschen den ring, waarop de letters E.G. gegraveerd waren, naauwkeurig beschouwd. Zij herkende dien wel; zij zelve had dien in de eerste dagen harer liefde aan Giuseppo gegeven! - Haastig en schaamrood stak zij het kleinood in haren boezem en zeide haastig: het is zijn ring!’</p>
<p>‘En wie was de man, die mij’ - hier stokte Ellen, en hare moeder de hand kussende, zeide zij: ‘vergeving, dierbaarste, beste moeder. Ik dacht niet aan uwe bede!’</p>
<p>‘Welke bede?’ vroeg Eleonora verwonderd.</p>
<p>‘Die uwe lordschap door mij aan jufvrouw Ellen liet doen!’ zeide Nordheim haastig; ‘de bede om den geheimzinnigen sluijer, die over deze gansche gebeurtenis ligt, niet te willen opligten.’</p>
<p>‘En ik wil gaarne aan uwen wensch voldoen!’ riep Ellen. ‘Ik wil niet vragen, hoe men mij aan u ontrooven kon, ik wil mij slechts verheugen over het geluk, dat ik aan u terug gegeven ben!’</p>
<p>Eleonora drukte haar, onder een vloed van tranen, aan haar hart. Vervolgens reikte zij Amelia hare hand en zeide met een dankbaren blik: ‘gij hebt een engel voor mij opgevoed! Hoe kan ik u naar waarde danken?’</p>
<p>‘Heb ik eenigen dank verdiend,’ antwoordde Amelia, ‘dan ontvang ik dien thans reeds in overvloedige mate! Zoo ik echter iets wenschen en verzoeken mag, dan is het, dat gij mij in uwe vriendschap laat deelen, en aan Ellen vraagt, mij niet geheel te vergeten, maar mij een weinigje nog te beminnen! Ach, ik ben immers anders zoo eenzaam en verlaten, ik heb niemand, volstrekt niemand, die mij bemint! En deze eenzaamheid is zoo verschrikkelijk!’</p>
<p>Zij wierp zich aan Eleonora's boezem en weende luid. De lady sloeg haren blik op Nordheim; met een kalm en onverschillig oog zag hij de weenende aan; Eleonora las in
<pb n="942"/>dat oog de geschiedenis van Amelia's tranen en diepe weemoed greep hare ziel aan; zij drukte een kus op Amelia's voorhoofd en zeide op meêwarigen toon: ‘arme vriendin! laat uwe tranen vrij vloeijen! Tranen brengen verligting aan!’</p>
<p>Inmiddels begon het te schemeren. Eleonora verlangde naar rust en stilte, verlangde met haar kind alleen te zijn en verzocht Amelia, om haar Ellen voor dezen éénen nacht af te staan.</p>
<p>‘Slechts voor dezen éénen nacht!’ zeide zij. ‘Ik mag mijne regten als moeder niet laten gelden, aangezien gij dezelfde regten op mijne dochter hebt, ik mag <hi rend="i">mij</hi> niet alleen toeëigenen, wat <hi rend="i">u</hi> mede toebehoort. Doch vergun mij, dat ik dezen avond ongestoord met mijne dochter doorbreng!’</p>
<p>Amelia gaf daartoe gaarne hare toestemming, en weldra reed nu Eleonora, vergezeld van hare dochter, naar hare villa terug.</p></div>
<div type="section">
<head rend="h4">XXXVIII.
<lb/><hi rend="i">De vergeving</hi>.</head>
<p>Eleonora bragt op hare villa den ganschen avond alleen met hare dochter door. Beiden sliepen den daarop volgenden nacht rustig en gevoelden zich des morgens door den slaap zeer verkwikt.</p>
<p>Aan de ontbijttafel zeide Eleonora tot Ellen: ‘niet waar, gij verlaat mij niet? Nimmer weder! Niet waar, gij blijft bij mij, altijd bij mij?’</p>
<p>Terwijl zij deze woorden sprak, ontstelde Ellen; zacht fluisterde eene stem in haar binnenste Nordheim's naam, het was haar, als gevoelde zij den blik zijner schitterende oogen. Eene droevige gewaarwording maakte zich meester van haar gemoed, en toch deed zij haar best om te glimlagchen, en zeide tot hare moeder: ‘als Amelia van mij afstand doen wil, blijf ik bij u!’</p>
<p>Eleonora juichte luidkeels, en hare dochter aan haren boezem drukkende, riep zij vol blijdschap uit: ‘gij bemint mij dus? Gij bemint uwe moeder? Gij wilt mij niet verlaten?’</p>
<p>Aldus sprekende had zij niet bemerkt, dat er een rijtuig voor de deur stil hield. Daar kwam Betsy met een blij
<pb n="943"/>gelaat binnen snellen en riep: ‘de lord is aangekomen! De lord verwacht uwe genade in haar boudoir!’</p>
<p>Eleonora ontstelde! Ach in hare moedervreugde had zij niet eens aan haren gemaal, aan haren geliefde gedacht! ‘Volg mij spoedig!’ riep zij Ellen toe; vervolgens snelde zij weg, rustte weldra in de armen van haren echtgenoot en gevoelde, terwijl hij haar omhelsde, dat zij hem alles zeggen moest!</p>
<p>Op dit oogenblik trad Ellen binnen en boog zich verlegen en blozend voor de vragend op haar gevestigde blikken van den lord. Wie was deze man, was het haar vader? Ach, zij wist het niet en durfde het niet vragen. Nordheim had haar verzocht te zwijgen, ach zij wilde zoo gaarne doen wat hij haar gebeden had, en toch viel haar dit zoo moeijelijk. Eleonora rustte diep bewogen aan de borst van haren echtgenoot en fluisterde: ‘zie haar aan, gelijkt zij niet een engel? Ik wil u zeggen, wie zij is! Ach, ik heb u zooveel te zeggen! Zie haar aan, is zij niet schoon en aanvallig?’</p>
<p>Lord Landstown had het bevende meisje met scherpe, doorborende blikken aangezien; thans fluisterde hij zijne gade in het oor: ‘zij gelijkt op u, als eene dochter op hare moeder, en heeft toch ook weder trekken, die mij aan iemand anders herinneren. Daarover later!’ zeide hij afwijzend, toen Eleonora spreken wilde, ‘laat mij thans uwe jonge vriendin begroeten, want, dat zij dit is, lees ik in uwe blikken, Eleonora!’</p>
<p>Hierop groette hij Ellen beleefd en sprak haar allervriendelijkst aan. Daarna deed hij Eleonora verslag van zijne reis en vertelde haar, dat het hem gelukt was, zijnen broeder over te halen, om zijne toestemming tot een huwelijk van Effie met Macdeam te geven, en dat hij nog heden in alle dagbladen eene oproeping aan het ontvlugte paar wilde laten plaatsen, om tot hunnen vergevensgezinden vader terug te keeren.</p>
<p>Het ontging hem niet, dat Eleonora slechts half naar zijne woorden luisterde, en hij bemerkte de onrust waaraan zij ter prooi was; opstaande verzocht hij haar, eene wandeling met hem door den tuin te doen, en verontschuldigde zich bij Ellen, dat hij haar voor eenige oogenblikken beroofde van het gezelschap zijner vrouw!</p>
<pb n="944"/>
<p>Zij begaven zich naar den tuin. Terwijl Eleonora op den arm van haren echtgenoot leunde, voelde hij, hoe zij beefde, en haar goedig en teeder aanziende, vroeg hij: ‘siddert gij voor mij, Eleonora?’</p>
<p>‘Neen, neen,’ zeide zij, ‘ik weet niet, wat mij zoo beangstigt!’ Hierop wandelden zij zwijgend eene geruime poos verder. Eindelijk zeide de lord: ‘ik las in de dagbladen eene oproeping van mijnen en <hi rend="i">uwen</hi> zaakwaarnemer aan eene dame, die voor vele jaren van eene bedelaarster een kind gekocht heeft. Dit herinnerde mij aan het wichtje, dat op den dag onzer verloving uwen vader ontroofd werd. Hebt gij geen spoor van dat kind ontdekt, Eleonora?’</p>
<p>Zij zag verlegen tot hem op, hunne blikken ontmoetten elkander, de zijnen schenen tot in hare ziel te willen doordringen; zij was niet in staat een woord te uiten, en sloeg het oog weder ter aarde.</p>
<p>Wederom zwegen beiden. - ‘Laat ons dit paviljoen binnen treden,’ zeide de lord, ‘het is hier stil en aangenaam. Niemand kan ons hier beluisteren!’</p>
<p>Toen zij naast elkander op de ottomane zaten, vervolgde hij: ‘hoe kan toch door nietsbeduidende zaken de herinnering aan geliefde afgestorvenen vaak in ons opgewekt worden! Zoo denk ik nooit meer en nooit levendiger aan uwen vader, dan op deze plaats!’</p>
<p>‘En waarom juist hier?’ vroeg Eleonora verwonderd.</p>
<p>De lord zweeg een oogenblik; eindelijk zeide hij ernstig: ‘juist op deze plaats heeft uw vader mij eens een groot geheim medegedeeld. Hij kende mij en wist, dat hij het mij veilig kon toevertrouwen.’</p>
<p>‘En welk geheim was dit?’ vroeg Eleonora bevende.</p>
<p>De lord zeide: ‘het was eene geschiedenis vol smart en tranen, vol liefde en afdwaling. Het tooneel Italië. De personen: een jong, gloeijend, onschuldig meisje, die geene moeder had, om hare schreden te leiden, en die van een vurig, hartstogtelijk Italiaan onderwijs ontving in de muziek. Beiden, het meisje en de jongeling, waren jong en onervaren, en beminden elkander!’</p>
<p>Eleonora verbleekte en sidderde, terwijl hij aldus sprak; vervolgens vouwde zij de handen en zag hem smeekend en zwijgend aan, doch de lord vervolgde op eenigzins gestren-<pb n="945"/>en toon: ‘tot hiertoe waren zij vrij van schuld; ten gevolge van hunne jeugd en onervarenheid hielden zij eene vlugtig voorbijgaande neiging voor liefde en kwamen ten val. Zij zouden niet te beschuldigen zijn geweest, zoo zij thans slechts niet gezwegen hadden, zoo het meisje thans vol vertrouwen hare toevlugt tot haren vader genomen en hem om zijnen bijstand verzocht had. Zij deed dit niet! Zij nam hare toevlugt tot leugen en bedrog, en deze hebben altijd ongeluk en ellende ten gevolge! Zoo ook hier! Door iemand, aan wien zij haar misstap had toevertrouwd, vernam de vader, toen het reeds te laat was, den diepen val zijner dochter en zweeg, omdat er niets meer aan te veranderen viel en hij zijne dochter het verdriet besparen wilde, om voor hem te blozen. Hij nam het kind, dat men hem als een vondeling bragt, in zijn huis op en keerde met zijne dochter en dat kind naar Engeland terug.’</p>
<p>Eleonora zonk sidderend en weenend op hare kniën neder, en lispte ademloos: ‘gij weet alles! Spreek niet verder! De schaamte doodt mij! De ure der vergelding is daar, gij komt om mij te straffen!’</p>
<p>De lord hief haar op en zeide goedig: ‘Eleonora, herstel u! Bedenk, hoe ik u bemin en vertrouw op mij!’</p>
<p>Zij klemde zich aan hem vast: ‘gij bemint mij, bemint mij nog, en weet toch alles?’</p>
<p>‘Ik wist het reeds sedert vele jaren, en ik beminde u zoo als ik u nog bemin, innig en opregt!’ zeide haar echtgenoot op plegtigen toon.</p>
<p>‘Mijne Eleonora, vertrouw op mij, leg uw hoofd tegen mijne borst en gevoel, dat gij hier bescherming en hulp vindt tegen alle aanvechtingen der wereld!’</p>
<p>‘O gij, gij!’ lispte zij zacht. ‘Met welken naam kan ik u noemen, u, die zoo boven alle zwakheid en drift verheven zijt!’</p>
<p>‘Noem mij uwen geliefde,’ zeide hij, ‘dan hebt gij zeker den regten naam genoemd!’</p>
<p>Hoe kondt gij mij beminnen, als gij mijne schuld wist?’ fluisterde zij.</p>
<p>De lord zeide: ‘mijn kind, <hi rend="i">toen</hi> ik uwe dwaling vernam, <hi rend="i">beminde</hi> ik u reeds, en gij weet, de liefde kan niet toornen, zij duldt en verdraagt en vergeeft. En hoe zou ik ook op u hebben kunnen toornig worden? Gij hadt niet tegen mij
<pb n="946"/>maar slechts tegen u zelve gezondigd, en daarvoor zwaar geboet. Uw verleden ging mij niet aan, ik had u geene eischen te stellen. Mij behoorden het tegenwoordige en de toekomst, en ik wist dat ik mij van uwe liefde en trouw kon verzekerd houden, ik wist dat ik in u een engel bezat.’</p>
<p>‘Gij, gij zijt een engel, mijn goede engel,’ zeide Eleonora.</p>
<p>‘Doch waarom zweegt gij, daar gij toch alles wist?’</p>
<p>‘Ik zweeg,’ zeide hij ernstig, ‘dewijl ik hoopte, dat gij u eenmaal zoo geheel van mijne liefde zoudt verzekerd houden, dat gij mij onbeschroomd uw geheim kondt mededeelen. Heb ik u iets te vergeven, dan is het uw gebrek aan vertrouwen!’</p>
<p>‘Ach,’ zuchtte Eleonora, ‘hoeveel kwellingen en tranen had ik mij zelve kunnen besparen, als ik den moed had gehad, om waar en opregt jegens u te zijn!’</p>
<p>‘Zekerlijk,’ antwoordde de lord, ‘de eerste voorwaarde van alle geluk is waarheid, en volkomen vertrouwen is in het huwelijk een onmisbaar vereischte!’</p>
<p>Eene geruime poos rustten zij thans diep geroerd en zwijgend in elkanders armen; eindelijk vroeg Eleonora: ‘en hoe komt het, dat gij mij juist thans dit alles openbaardet?’</p>
<p>‘Ik las in uwe blikken dat gij mij vertrouwen wildet. Dat meisje is -’</p>
<p>‘Mijne dochter!’ riep Eleonora.</p>
<p>‘Ik vermoedde dit,’ antwoordde de lord. ‘Toevallig en tegen mijn zin heb ik eens een gesprek tusschen u en Dassa afgeluisterd. Gij smeektet hem om eenig narigt van uw kind, en hij verwees u toen naar eene bedelares, die duivelsche Lize heet. Nu las ik heden in de courant eene oproeping van onzen zaakwaarnemer aan de dame, die het kind van de bedelares gekocht had. Ik maakte hieruit het besluit op, dat gij nader op het spoor moest gekomen zijn, (n als ik nu dezen morgen dat meisje zag, dat zooveel op u en haren vader gelijkt, toen ik bemerkte, hoe uw oog vol liefde en teederheid op haar rustte, kon ik er toen nog aan twijfelen, of het uwe dochter was?’</p>
<p>‘Voor uwen scherpen blik is niets verborgen gebleven,’ zeide Eleonora, ‘en voortaan zal ik het nimmer weder beproeven, iets voor u te verbergen!’</p>
<p>‘En uwe dochter, weet zij alles?’</p>
<p>‘Niets weet zij! Ach, ik zie er zoo tegen op, haar
<pb n="947"/>de treurige geschiedenis van haars moeders schuld te verhalen, en voor mijn kind te moeten blozen! Zij is nog zoo onschuldig en weet nog niets van zonde en hartstogt. Zal ik de eerste zijn, die haar daarmede bekend maakt?’</p>
<p>‘Weet zij iets van haren vader?’ vroeg de lord nadenkend.</p>
<p>‘Niets, zij vermoedt niet, wie hij is; zij weet niets meer, dan dat ik hare moeder ben, en dat men haar in hare teedere kindschheid aan mij ontroofde!’</p>
<p>‘Dan moet zij hoegenaamd niets vernemen?’ zeide haar gemaal ernstig.</p>
<p>‘Hoe zal dit echter mogelijk zijn?’ vroeg Eleonora bekommerd. ‘Wat zal ik haar antwoorden, als zij naar haar vader vraagt?’</p>
<p>De lord nam hare hand en zag haar teeder in hare vragende oogen. Eene diepe ontroering scheen zijne ziel aan te grijpen, en hij zeide zacht: ‘Eleonora, mijne vrouw! De hemel heeft het mij ontzegd, een eigen kind aan mijne borst te drukken. Welligt bleef die wensch onvervuld, opdat er in mijn hart plaats zou zijn voor uw kind! Breng mij bij uwe dochter, opdat zij in mij haren vader omhelze. Ik wil haar beminnen als mijn eigen kind!’</p>
<p>Hij keerde zich om, om de tranen te verbergen die in zijne oogen schoten; Eleonora echter omhelsde hem, zij drukte hem aan haar hart en weende luid. Het waren tranen der zaligste vreugde.</p>
<p>Een bediende trad binnen en berigtte Nordheim's aankomst; deze volgde hem op den voet, en werd door den lord hartelijk welkom geheeten.</p>
<p>‘Hij weet alles!’ zeide Lady Landstown zacht tot haar echtgenoot, ‘Dassa zelf heeft hem tot zijn vertrouweling gemaakt, en dien ten gevolge bood de heer Nordheim mij grootmoedig zijne diensten aan.’</p>
<p>‘Ik kom, om de pleegdochter der barones Stofford, zoo als zij mij verzocht heeft, naar haar terug te brengen,’ zeide Nordheim.</p>
<p>‘Noem Ellen niet langer Amelia's pleegdochter,’ zeide Eleonora, ‘noem haar mijn kind! Alle geheimhouding is overbodig, mijn gemaal weet alles!’</p>
<p>‘Dit doet mij waarlijk groot genoegen,’ riep Nordheim, en reikte den lord zijne hand, ‘en nu, lady, geloof ik
<pb n="948"/>aan de duurzaamheid van uw geluk.’ Vervolgens vroeg hij haastig: ‘en jufvrouw Ellen weet zij alle geheimen?’</p>
<p>‘Volstrekt niet,’ zeide de lord, ‘en zij moet die ook nimmer vernemen! Zij zal in mij een vader vinden, en ik geloof, dat mijn naam haar en Eleonora tegen allen laster vrijwaren zal!’</p>
<p>Nordheim zeide met warmte: ‘mylord, ik bewonder u! en inderdaad, slechts een wezen, zoo als Ellen is, is waardig dus behandeld te worden!’</p>
<p>Eleonora zeide vol blijdschap: ‘en nu mag Ellen niet meer van mij verwijderd leven, nu is zij geheel de mijne!’</p>
<p>‘Zal Ellen er in toestemmen, om hier te blijven en de barones geheel te verlaten?’ vroeg Nordheim.</p>
<p>‘Zekerlijk zal zij dat,’ antwoordde Eleonora, ‘de stem der natuur zal en moet in haar spreken.’</p>
<p>Nordheim zeide met een zwaarmoedigen glimlach: ‘ik geloof niet aan deze stem der natuur. Ik zag moeders, die hare kinderen verloochenden, en vaders die hunne zonen naar het leven stonden, en geene stem der natuur waarschuwde hen tegen zulk eene gruweldaad!’</p>
<p>‘Laat ons Ellen zelve vragen,’ zeide de lord, en wees naar de allée, ‘ginds komt zij aan. Laat ons naar buiten gaan en haar te gemoet wandelen.’</p>
<p>Zij verlieten het paviljoen en waren nu weldra Ellen genaderd. Zij had vernomen, dat Nordheim er was en kwam om naar Amelia te vragen! Nergens anders om! Zij althans vermoedde niet, dat mogelijk nog eene andere oorzaak haar naar den tuin dreef, en toen haar hart bij den aanblik van Nordheim sneller begon te kloppen, meende zij, dat dit een gevolg was van haar hijgend verlangen, om iets van Amelia te vernemen!</p>
<p>‘Hoe gaat het op Sweetcalmnes?’ vroeg zij en reikte Nordheim hare hand. ‘Brengt gij mij de groeten van mijne dierbare moeder?’</p>
<p>‘De hartelijkste!’ zeide Nordheim, ‘en de bede, om met mij naar haar terug te keeren.’</p>
<p>‘Wilt gij vertrekken, Ellen?’ vroeg Eleonora en trok het meisje aan hare borst. ‘Spreek, <hi rend="i">kunt</hi> gij mij verlaten?’</p>
<p>Ellen zweeg en zag hen allen vragende en twijfelmoedig aan; vervolgens ze de zij zacht: ‘mijn geloof aan hetgeen
<pb n="949"/>ik tot hiertoe voor regt gehouden heb, begint heden te wankelen, en het wordt mij bang om het hart. Heb ik het vroeger altijd voor eene misdaad gehouden, ook slechts de minste onwaarheid te <hi rend="i">denken</hi>, zoo begin ik er nu echter aan te twijfelen, of het wel goed is, steeds de waarheid te zeggen, en aarzel ik voor de eerste maal mijns levens, om mijne ware meening te openbaren, uit vrees, dat daaruit onaangenaamheden zullen voortkomen.’</p>
<p>Nordheim zag haar met schitterende blikken aan en zeide zacht: ‘Engel der waarheid, spreek tot ons!’</p>
<p>‘Zeg alles, alles, mijne Ellen,’ fluisterde Lady Landstown diep bewogen, ‘ik heb geen geheim meer voor mijnen echtgenoot - uwen vader!’</p>
<p>‘Mijn vader! Is hij mijn vader?’ jubelde Ellen. O gelukkig kind, dat ik ben, ik heb ook een vader.’ En zij wierp zich in de geopende armen van den lord, rustte aan zijne borst, rigtte zich op, om hem aan te zien, kuste zijne handen, zijne oogen en zeide op teederen toon: ‘ja, gij zijt het, gij zijt mijn vader! Ik gevoel het aan mijn hart, dat gij het zijt! Wat ik hier in mijn gemoed voor u gevoel, dat kan slechts eene dochter voor haar vader gevoelen! O lieve, lieve vader, hoe innig zal ik u beminnen!’</p>
<p>Thans sloeg zij de oogen naar beneden en zag met schitterende blikken nu eens Eleonora, dan weder den lord aan en jubelde luidkeels: ‘mijne moeder, mijn vader!’ en trok hen beiden aan haar hart.</p>
<p>‘Niet waar, mijn geliefd kind, gij blijft nu altijd bij ons?’ vroeg Eleonora.</p>
<p>Ellen zweeg en zag nadenkend ter aarde; vervolgens blikte zij op, terwijl een ligte blos hare wangen kleurde, en zeide zacht: ‘er is een hevige tweestrijd in mijn gemoed! Zwaar zou het mij vallen, u, mijne geliefde ouders, die ik naauwelijks gevonden heb, te verlaten; doch niet minder moeijelijk zou het mij wezen, Amelia aan wie ik zulk eene groote verpligting heb, te moeten missen, en ook - voegde zij er blozend bij, terwijl zij een verlegen blik op Nordheim sloeg - ook <hi rend="i">u</hi> zou ik niet gaarne willen missen! Ik gevoel, dat ik nog zoo veel van u te leeren heb.’</p>
<p>Nordheim prevelde, diep geroerd als hij was, eenige
<pb n="950"/>woorden, die niemand verstond, naderde Ellen, en zich eerbiedig voor haar buigende, kuste hij haar kleed en verwijderde zich haastig.</p>
<p>Ellen zag hem verwonderd na, en vroeg: ‘ik heb hem toch niet beleedigd? En toch schijnt hij heen gegaan te zijn, omdat hij boos is!’</p>
<p>Eleonora trok haar glimlagchend aan hare borst: ‘o gij reine, onschuldige engel! Maak u niet bezorgd! Neen, Nordheim ging niet heen, omdat hij boos was, maar om eene geheel andere reden. Laat ons nu echter naar de barones rijden en haar verzoeken, dat zij afstand van u doet.’</p>
<p>Op Sweetcalmness aangekomen, vonden zij Amelia in tranen, die zij met moe te zocht te verbergen, en op Eleonora's bede, om haar in et ongestoorde bezit van hare dochter te laten, zeide zij weemoedig: ‘neem haar tot u Alle banden der liefde worden van een gereten, en als eene eenzame en verlatene zal ik voortaan mijne dagen slijten!’</p>
<p>‘Zeg dat niet,’ sprak Ellen op vleijenden toon, ‘gij blijft mijne moeder, ik uw kind, en zoo lang ik leef zal ik u liefhebben!’</p>
<p>‘Waarlijk, wilt gij dat?’ zeide Amelia. ‘Wilt gij mij altijd liefhebben? Ach Ellen, gij weet niet wat het beteekent altijd - wel u, wanneer gij het nimmer tot uwe smart ervaart.’</p>
<p>‘Dit echter weet ik,’ zeide Ellen, ‘dat in des menschen hart ware liefde en dankbaarheid nimmer verdwijnen, en dat deze gevoelens evenzeer eeuwig zijn, als wij zelve.’</p>
<p>Amelia zeide peinzend: ‘wie weet echter, wanneer hij de ware liefde gevoelt!? - Vervolgens vermande zij zich en trachtte opgeruimd te zijn, en beloofde dagelijks Eleonora en hare dochter Ellen te zullen komen bezoeken. Ook toen Ellen afscheid nemende aan haren hals hing, bedwong zij hare tranen, en glimlagchend en opgeruimd gaf zij haar den afscheidskus. Toen echter het rijtuig, waarmede Eleonora en Ellen vertrokken waren, uit haar gezigt verdwenen was, zag Amelia om zich heen in den grooten salon, als wilde zij zich overtuigen, dat zij nu werkelijk geheel verlaten en alleen was, en toen - eerst toen, zonk zij op haren stoel neder en gaf aan hare tranen den vrijen loop!</p></div>
<div type="section">
<pb n="951"/>
<head rend="h4">XXXIV.
<lb/><hi rend="i">De bevrijding</hi>.</head>
<p>Eleonora had, zonder eenige terughoudendheid, aan haar echtgenoot insgelijks medegedeeld, op welke wijze zij zich van den Italiaan ontdaan had, en er werd besloten, om hem, daar Eleonora op den vader harer teruggevondene dochter niet meer toornig kon zijn, zoo spoedig mogelijk uit zijne gevangenis te bevrijden.</p>
<p>‘Dat hij niet, zoo als hij gedreigd heeft, aan de wereld zal openbaren in welke eene betrekking hij eenmaal tot u stond,’ zeide de lord: ‘dit zij mijne zorg. Ik zelf zal hierover met hem onderhandelen, en hem met de voorwaarden bekend maken, waaronder hij zijne vrijheid kan terug bekomen.’</p>
<p>‘En Nordheim zal er zich op uw verzoek wel mede belasten, om naar hem toe te gaan en hem bij u te brengen,’ zeide Eleonora. ‘Hij kent de wijk, waar Dassa gevangen zit, en heeft een grooten invloed op hem.’</p>
<p>‘Laat ons dan,’ antwoordde haar echtgenoot, ‘den heer Nordheim schriftelijk met onze begeerte bekend maken. Hem te verzoeken, om hier te komen, ten einde de zaak mondeling met hem te bespreken, zou, daar hij naar Londen teruggekeerd is, te veel tijd rooven, en het komt mij voor, dat, zoo wij wenschen dat deze zaak gelukkig zal afloopen, ieder oogenblik kostbaar is.’</p>
<p>De bode te paard, die nu terstond met een brief van den lord naar de stad gezonden werd, trof Nordheim te huis, en reeds weinige oogenblikken later reed Nordheim naar de beruchte wijk, waar hij Giuseppo Dassa moest opzoeken. Eleonora zelve had hem naauwkeurig opgegeven, welken weg en welke maatregelen van voorzorg hij nemen moest. Ten gevolge zijner naauwkeurige inachtneming hiervan stond Nordheim eindelijk voor de hut van Mr. Trumpet, die hem, nadat hij op de gebruikelijke wijze geklopt en het parool gegeven had, de deur opende, en zich voor eenige guinjes bereid verklaarde, om Nordheim naar den man van de duivelsche Lize te geleiden. Door een nieuwen doolhof van straten en stegen hadden zij eindelijk de ellendige hut van dezen waardigen heer bereikt, en Mr. Trumpet stelde Nordheim aan hem voor.</p>
<pb n="952"/>
<p>‘Ik wenschte u in het belang der dame te spreken, die gij voor eenige dagen bij Tottenham-coart-road ontmoet hebt,’ zeide Nordheim.</p>
<p>De kerel zag hem eenigen tijd wantrouwend aan; vervolgens bromde hij: ‘waaraan zal ik ruiken, dat gij geen speurhond zijt?’</p>
<p>Nordheim zeide bedaard: ‘gij weet zelf wel, dat ik met dit doel niet hier kan gekomen zijn. Ik weet noch in welke wijk gij woont, noch hoe gij heet, en het zou mij moeijelijk vallen om door alle sluiphoeken en stegen, waardoor Mr. Trumpet mij bij u gebragt heeft, zonder zijne hulp weder den regten weg te vinden. Gij ziet dus, dat ik in uwe magt ben, en mogelijk meer van u te vreezen heb, dan gij van mij. Ik vertrouw echter op uw gevoel van eer, dat u verhinderen zal een weerlooze, die u vrijwillig nadert, te beleedigen of hem kwaad te doen, en laat ons daarom zonder eenig wantrouwen over de zaak spreken, die mij tot u voert. Hoe gaat het met den Italiaan, dien de dame aan u heeft toevertrouwd? Hij is immers nog gezond?’ vroeg Nordheim.</p>
<p>De echtgenoot van de duivelsche Lize, Snartby, knikte met het hoofd en prevelde: ‘het gaat hem wel.’</p>
<p>Nordheim zeide verbeugd: ‘hij leeft dus toch nog!’</p>
<p>‘Ja <hi rend="i">nog</hi> leeft hij,’ zeide Snartby, ‘maar het zal wel niet lang meer duren! Hij heeft gedurende de vier dagen dat hij hier logeert niets gegeten. Hij heeft geen appetijt, de arme kerel!’</p>
<p>‘Gij geeft hem toch te eten?’ vroeg Nordheim verschrikt.</p>
<p>‘Volstrekt niet!’ antwoordde Snartby spotachtig, ‘want het eten zou hem zeker slecht bekomen zijn!’</p>
<p>‘Luister naar mij,’ zeide Nordheim hevig ontroerd, ‘luister naar mij! Ik kom, om dezen ongelukkigen weder met mij te nemen. Ik weet, gij ontvangt van de dame eene maandelijksche belooning; deze zult gij altijd blijven genieten, zelfs wanneer gij mij veroorlooft, den ongelukkigen man mede te nemen.’</p>
<p>‘Neen, neen,’ zeide Snartby, ‘het maandgeld moet eens voor goed geheel aan mij uitbetaald worden. Laat ik eens berekenen, hoeveel dat bedraagt? Ik denk nog omstreeks dertig jaar te leven, dat maakt -’</p>
<p>‘Eisch zooveel gij wilt,’ viel Nordheim hem in de rede.</p>
<pb n="953"/>
<p>‘Wat wilt gij geven?’ vroeg Snartby.</p>
<p>‘Ik geef u duizend pond!’ riep Nordheim, ‘breng mij slechts bij hem.’</p>
<p>‘Leg er honderd pond op!’</p>
<p>‘'t Is goed!’ riep Nordheim. ‘Zoodra gij hem en mij goed en wel bij mijn rijtuig gebragt hebt, betaal ik u deze som.’</p>
<p>Snartby nam hierin genoegen, en zeide: ‘kom, dan willen wij naar boven gaan en den kerel uit zijn hok halen!’</p>
<p>‘Neem wat brood en wat drinken mede!’ verzocht Nordheim.</p>
<p>‘Wilt gij daar extra voor betalen?’</p>
<p>‘Gaarne, gaarne, laat ons slechts naar hem toegaan!’</p>
<p>Snartby nam wat brood en brandewijn mede, en wenkte Nordheim, hem te volgen.</p>
<p>Langs een steilen ladder klommen zij naar boven. Thans kon men het gesteun van den half verhongerden Giuseppo duidelijk vernemen. Snartby sloot het hok open, waarin Dassa zich bevond en thans traden zij binnen.</p>
<p>‘Geef mij brood, slechts een stukje brood!’ jammerde Giuseppo.</p>
<p>‘Daar, daar hebt gij, wat gij verlangt,’ zeide Snartby en overhandigde hem het medegebragte brood.</p>
<p>Voor een oogenblik werd alles stil, en men hoorde niets anders dan het gulzig eten en slokken van den hongerigen Giuseppo.</p>
<p>‘Daar, drink nu ook eens’ vervolgde Snartby en gaf Giuseppo de flesch - ‘zie zoo en hoor nu wat ik u zeggen wil; een goed vriend van u is hier gekomen en heeft u los gekocht, zoodat gij met hem mede kunt gaan.’</p>
<p>‘Wie is hij? hoe heet hij?’ vroeg Dassa.</p>
<p>‘Ik ben het, Giuseppo Dassa,’ zeide Nordheim ernstig, ‘herkent gij mijne stem niet?’</p>
<p>‘Ja, ik herken die wel,’ zeide hij blijde en zocht op te staan, doch zonk van zwakte achterover. ‘Geef mij nog wat brood, opdat ik weder gaan kan! Kom hier bij mij, opdat ik uwe hand aangrijpe, ik, ik -’</p>
<p>Zijne stem stokte, hij was te zwak om te spreken, en Nordheim zeide: ‘laten wij hem naar beneden dragen, Mr. Snartby, de frissche lucht en het licht zullen hem goed doen.’</p>
<p>Zij beurden hem op en droegen hem met veel moeite
<pb n="954"/>naar beneden in de kamer van Snartby, waar Mr. Trumpet op hen wachtte en waar zij Giuseppo, die in zwijm gevallen was, op bed legden.</p>
<p>Nu opende Snartby het venster, en de binnen dringende lucht begon op Dassa eenen weldadigen invloed uit te oefenen. Hij kwam weder bij en weinige oogenblikken later bezat hij reeds de kracht, om zacht den naam van Nordheim uit te spreken en hem de hand te reiken.</p>
<p>Na verloop van eenige uren, die hij in een gerusten slaap had doorgebragt, en na zich op nieuw door het gebruik van wat brood en brandewijn versterkt te hebben, verklaarde hij zich op Nordheim's vraag sterk genoeg, om leunende op den arm van hem en Snartby te kunnen gaan, en nadat ‘tegen extra betaling,’ ook de rok en hoed van Dassa hem terug gegeven waren, verlieten zij het huis, en keerden langs denzelfden weg dien zij gekomen waren, weder terug naar de woning van Mr. Trumpet, en van daar naar de straat, waar het rijtuig van Nordheim stond te wachten. Nadat zij Giuseppo Dassa er in getild hadden, zeide Snartby: ‘en nu de betaling!’</p>
<p>‘Hier is zij!’ zeide Nordheim en nam uit zijne portefeuille een hem door lord Landstown toegezonden wissel, ‘neem dezen aan! -’</p>
<p>‘En voor het brood en den brandewijn?’ -</p>
<p>Nadat ook deze rekening betaald was, nam Nordheim van de waardige heeren Snartby en Trumpet afscheid, en spoedig rolde het rijtuig met Nordheim en den van vermoeijenis slapenden Italiaan naar het logement.</p>
<p>Met veel moeite gelukte het Nordheim, Dassa wakker te krijgen, toen het rijtuig voor het logement stilhield, en met behulp der waardin, die bij den aanblik van den teruggevondene sprakeloos van verbazing was, bragt hij hem naar boven op zijne kamer.</p>
<p>‘Maar, mijn hemel!’ zeide de waardin, die eindelijk aan hare verwondering lucht gaf, ‘waar is mijnheer al dien tijd geweest? Hoe treurig ziet hij er uit! 't Is, als of hij uit het graf opgestaan is!’</p>
<p>‘Ook is hij op den rand van het graf geweest,’ zeide Nordheim; ‘door eene plotselinge, vreeselijke ziekte is hij bij een zijner kennissen, hij wien hij een bezoek aflegde,
<pb n="955"/>overvallen, en eerst heden is het mij gelukt, hem daar te vinden en hier naar toe te brengen, waar hij onder uwe zorgvuldige verpleging zeker spoedig weder genezen zal. Zie, hij slaapt al weder! Zorg dat hij versterkende spijzen krijgt, en alsdan zal hij weldra weder tot vorige gezondheid erugkeeren.’</p>
<p>De waardin verwijderde zich al schuddende met haar hoofd, en Nordheim, na zich overtuigd te hebben, dat Giuseppo rustig sliep, verliet stil het vertrek en begaf zich naar buiten naar de villa van lord Landstown.</p>
<p>Met een angstig kloppend hart had Eleonora den ganschen dag op Nordheim's komst gewacht, en met elk verstreken uur was ook hare onrust geklommen. Hoe, als hij hem niet meer vond, als het eens te laat was? Die verschrikkelijke menschen waren zeer goed tot een moord in staat; zij had het in hunne gebaren gelezen, en o, zij moest het zich zelve tot haar innig leedwezen bekennen, dat zij daarop zelfs heimelijk gehoopt had. Hoe, als het nu reeds geschied en zij zelve alzoo eene moordenares geworden was? - Zij klemde zich, nu zij daaraan dacht, aan de borst van haren echtgenoot vast, en een vloed van tran en gaf aan haar angstig hart lucht. Maar, hoor, daar komt een rijtuig op het plein aanrollen, en de binnentredende bediende berigtte de aankomst van Nordheim.</p>
<p>Toen deze met rustigen en opgeruimden blik binnen trad, haalde Eleonora ruimer adem.</p>
<p>Nordheim verhaalde nu, hoe hij Dassa gevonden had. Lady Eleonora verbergde haar gezigt in hare handen en klaagde: ‘en dat alles is hem door mijne schuld overkomen! Wee mij!’</p>
<p>‘Spreek niet zoo,’ antwoordde Nordheim ernstig, ‘gij waart slechts in de hand der Voorzienigheid het werktuig, en wat hij geleden heeft, is slechts eene kleine vergelding voor het verdriet, dat hij u heeft aangedaan.’</p>
<p>Hier hield Nordheim eensklaps op, want de deur ging open en Ellen trad binnen; Nordheim's aankomst niet vermoedende, kwam zij, om hare moeder een bouquet frissche rozen aan te bieden; toen zij echter langzaam hare oogen opsloeg, bespeurde zij Nordheim en zij zeide zacht: ‘mijn heer Nordheim!’</p>
<p>‘Mejufvrouw Ellen!’ zeide hij schier even zacht als zij, en daarop zagen zij elkander weder aan, en schenen geheel
<pb n="956"/>te vergeten, dat er nog twee andere menschen tegenwoordig waren; ook beijverden lord en lady Landstown zich niet, om hun daaraan te herinneren. Zij waren beiden bij een der vensterramen gaan staan en waren in een druk gesprek over Giuseppo Dassa, en over alles, wat zij met Nordheim, in betrekking daarop, wilden afspreken.</p>
<p>‘Hoe schoon zijn deze rozen!’ zeide Nordheim op Ellen's bouquet wijzende.</p>
<p>‘En hoe goed zoudt gij zijn,’ antwoordde Ellen, ‘als gij dit bouquet mede nemen en aan mijne geliefde tweede moeder als een groet van mij brengen wildet!’</p>
<p>‘Geef hier,’ zeide Nordheim, ‘want ofschoon het mijne bedoeling niet was, van daag naar Sweetealmness te gaan, zoo zal ik het thans echter doen en uwen wensch vervullen.’</p>
<p>‘En tot loon daarvoor,’ riep Ellen, ‘moogt gij een dezer schoone rozen voor u nemen!’</p>
<p>‘Een geschenk dat men neemt, is slechts ten halve een geschenk, een ontvangen geschenk doet ons dubbel genoegen,’ zeide Nordheim; ‘wilt gij mij niet eene dezer bloemen geven?’</p>
<p>Ellen zocht nu uit het bouquet een vollen, nog half gesloten rozenknop uit, en gaf dien aan Nordheim.</p>
<p>‘Die is voor u,’ zeide zij.</p>
<p>Nordheim antwoordde niets, hij was te zeer getroffen en kon Ellen slechts met zijne blikken danken; hij drukte, terwijl hij haar aankeek, den rozenknop aan zijne lippen en verbergde dien vervolgens in zijnen boezem. Ellen beefde en keerde zich om; op dit oogenblik trad de lord met zijne gemalin, wier gesprek geëindigd was, naar Nordheim, en beiden verzochten hem om een onderhoud.</p>
<p>Nordheim nam afscheid van Ellen en volgde hen beiden naar het aangrenzende vertrek.</p></div>
<div type="section">
<head rend="h4">XXXV.
<lb/><hi rend="i">Vendetta</hi>.</head>
<p>Versterkend voedsel en een verkwikkende slaap hadden Giuseppo's krachten spoedig weder hersteld. Hij gevoelde zich in staat, om zich op te rigten, en in de kamer op en neder gaande, overlegde hij bij zich zelven, hoe hij zich het
<pb n="957"/>best op Eleonora zou kunnen wreken, die hem vier dagen lang in doodsangst had doen doorbrengen. ‘O ik zal haar nog eenmaal hier, hier tusschen mijne handen houden, ‘mompelde hij, ‘en met mijne handen wil ik haar verscheuren.’</p>
<p>Hij werd in zijne alleenspraak gestoord door den bediende van het logement, die Giuseppo berigtte, dat de lord Landstown hem op den voet volgde en den heer Dassa wenschte te spreken.</p>
<p>Voordat Giuseppo tijd had iets te antwoorden, ging de deur weder open, en de lord trad binnen; hij wenkte den bediende heên te gaan, deed vervolgens de deur bedaard op slot en stak den sleutel bij zich.</p>
<p>Dassa had hem verwonderd aangekeken en vroeg thans: ‘wat doet gij daar, mijnheer?’</p>
<p>‘Ik deed de deur op slot, opdat niemand ons zou kunnen storen,’ antwoordde de lord rustig, ‘want bij hetgeen wij te bespreken hebben, voegen geen getuigen.’</p>
<p>Giuseppo zag hem met een langen en spotachtigen blik aan, sloeg vervolgens de armen over elkander en begon, zoo als het scheen, volkomen onbezorgd in de kamer op en neder te wandelen. Slechts eenmaal stond hij, als het ware toevallig, voor het raam stil en bukte zich, oogenschijnlijk om naar buiten op de straat te zien.</p>
<p>De lord echter, die met een scherpen blik al zijne bewegingen gevolgd was, bemerkte, dat Giuseppo haastig naar den dolk greep, die in het vensterraam lag, en dien bij zich stak. ‘Bedenk,’ zeide hij rustig tot Dassa, die zich tot hem wendde, ‘bedenk, dat ik op uw aanval voorbereid ben.’</p>
<p>Zoo sprekende haalde hij heel bedaard een zakpistool uit zijn boezem en zeide: ‘het is goed geladen en ik verzeker u op mijne eer, als gij slechts de geringste poging waagt, om mij op twee passen te naderen, dan schiet ik u neder. En nu, zet u ginds tegen over mij, ik blijf hier, laat ons het gesprek beginnen.’</p>
<p>Terwijl Giuseppo woeste blikken op het pistool sloeg, zette hij zich op den aangeduiden stoel neder, en de lord zeide glimlagchend: ‘ik zie met blijdschap, dat gij tegenover een man met een geladen pistool u minder van bedreigingen en geweld bedient, dan wanneer gij alleen zijt met eene zwakke en weerlooze vrouw!’</p>
<pb n="958"/>
<p>‘Wat wilt gij van mij?’ vroeg Dassa, ‘wat geeft u het regt, met geweld mijne kamer binnen te dringen, en mij als een roover te overvallen?’</p>
<p>De lord haalde even de schouders op en zeide: ‘uw edel voorbeeld heeft mij daartoe moed gegeven; maar bedenk, onze strijd is niet zoo ongelijk als die, welke gij met mijne gemalin geliefdet te voeren. Wij beiden zijn manuen, die ieder van een doodelijk wapen voorzien zijn; toen gij echter met lady Landstown streedt, streedt gij met eene vrouw, die tot wapen niets anders had, dan hare tranen. Mijnheer, zulk een strijd was een Napolitaan waardig!’</p>
<p>‘Mijnheer!’ krijschte Giuseppo woedend, ‘gij waagt het mij te beleedigen, gij veroorlooft u zulk eene vernederende taal -’</p>
<p>‘Die volkomen uitdrukt, wat ik gevoel,’ viel de lord hem in de rede. ‘Ja mijnheer, ik veracht den man, die een jong, onervaren, onschuldig meisje verleidt; ik veracht den man, die, als het meisje ophoudt, hem te beminnen, omdat zij zijne karakterloosheid en nietigheid heeft leeren kennen, als een pligt van haar vordert, wat slechts eene vrije gave zijn kan, namelijk liefde; ik verafschuw den man, die, als een bloeddorstig dier, lafhartig des nachts op zijne prooi loert, en zijne vroegere geliefde het kind ontsteelt, waarvan hij vader is; o ik verafschuw den man, die nog wilder is, dan het dier der woestijn, dat immers zijne jongen lief heeft, den man, die zijn eigen kind met opzet in het verderf stort, en die dan terug keert, om eene weerlooze vrouw te martelen. Ja, zulk een man is verachtelijk en afschuwelijk, en die man zijt gij!’</p>
<p>De lord vestigde, terwijl hij sprak, zulk een blik van minachting op Giuseppo, dat deze verlegen en bedremmeld zijne oogen neêrsloeg; na eene korte wijle echter vermande hij zich weder, zag zijnen tegenstander met eene listige uitdrukking aan en zeide: ‘waarlijk, ik had niet gedacht, dat lord Landstown zich zou verwaardigd hebben, om den minnaar zijner geliefde te bezoeken. Kom,’ vervolgde hij met een woesten lach, ‘wij beiden moeten vrienden zijn. Hoe zouden twee mannen, die eene en dezelfde vrouw beminnen, elkander kunnen haten? Nimmer meer, wij zijn vrienden!’</p>
<p>‘Meent gij,’ zeide de lord, ‘dat ik het gesis eener slang vrees?’</p>
<pb n="959"/>
<p>‘Zoo lang zij rustig in haar hol ligt, en men haar den voet niet op den kop kan zetten, is zij ongetwijfeld te vreezen,’ antwoordde Giuseppo. - Daarna vervolgde hij: ‘het schijnt, dat gij achter de geheimen der jammerende lady gekomen zijt? O hoe gaarne zou ik haar hebben hooren klagen, toen haar gemaal haar dit te kennen gaf.’</p>
<p>‘Gij dwaalt,’ zeide de lord trotsch, ‘niet ik vorschte hare geheimen uit, mijne gemalin zelve heeft ze mij uit eigen beweging medegedeeld, en ik bemin haar daarom slechts te teederder. Gij zijt er derhalve niet in geslaagd, om het geluk der lady te verwoesten.’</p>
<p>‘Ik denk toch,’ zeide Giuseppo, ‘dat de teedere moeder niet zal ophouden, vurig naar haar kind te verlangen.’</p>
<p>‘Ook hierin bedriegt gij u,’ antwoordde de lord, ‘het kind is gevonden en verhoogt niet weinig het geluk der lady.’</p>
<p>Giuseppo knarste op zijne tanden en stampte driftig met zijn voet op den grond. ‘Vervloekt!’ mompelde hij spijtig, ‘alles is derhalve mislukt!’</p>
<p>‘Ja, inderdaad mislukt,’ antwoordde de lord. ‘Gij ziet mijnheer, gij zijt overwonnen, en de wraak, die gij op een ander dacht te nemen, is op uw eigen hoofd neêrgedaald. Uwe wraakzuchtige plannen zijn te vergeefs geweest, on al uwe verwachtingen zijn verijdeld.’</p>
<p>‘Nog niet alle,’ zeide Giuseppo, ‘nog heb ik mijne herinneringen, die mij niemand ontrooven kan, en nog bestaat er in Engeland eene vrije pers, en vele lords en lady's zullen gaarne de liefdesavonturen van lady Landstown lezen.’</p>
<p>‘Ik vrees echter,’ zeide de lord, ‘dat gij het niet zoover brengen zult, dat gij uwe herinneringen zult kunnen laten drukken. Men is niet gewoon, om stukken van waanzinnigen te drukken, al verlangen zij dit ook.’</p>
<p>‘Waanzinnigen?’ stamelde Giuseppo.</p>
<p>‘Zoo als ik zeide,’ vervolgde de lord, ‘en hier zijn wij dan eindelijk inderdaad gekomen aan de zaak, die ik u heb voor te stellen. Ik kom, om eene overeenkomst met u te sluiten!’</p>
<p>‘Nimmer, nimmer!’ zeide Giuseppo met een wilden vloek.</p>
<p>‘Heb de goedheid mij eerst aan te hooren. Daarna kun gij kiezen! Het is natuurlijk, dat lady Eleonora evenmin als ik wenschen kan, dat gij in Engeland blijft, en dit te
<pb n="960"/>minder, daar Ellen, de schoone dochter der lady, volstrekt niet weet, dat gij eigenlijk haar vader zijt. De wereld houdt haar voor mijne dochter, en zij draagt mijnen naam. Gij bemerkt, dat ook in dit opzigt uwe slimme berekeningen gefaald hebben. Het meisje doet dus hare moeder geene schande aan. Gij moet derhalve van hier verwijderd worden. Een schip met landverhuizers ligt in de haven; ik heb daarop eene plaats voor u genomen, ik voorzie u van een toereikend kapitaal, waarvan gij in de nieuwe wereld fatsoenlijk leven kunt, en gij verlaat nog dezen nacht met dat schip voor goed Engeland en Europa.’</p>
<p>‘Nimmer, nimmer!’ riep Giuseppo, ‘nimmer zal dat gebeuren! Nimmer, zoolang ik leef, zal deze vrouw rustig en onbezorgd hare dagen doorbrengen. Neen, als een spook zal haar overal de vrees vervolgen, de vrees, dat ik terugkomen en de schande van haar en haar kind openbaren kan.’</p>
<p>‘Gij neemt dus geen genoegen in mijn voorstel?’ vroeg de lord ernstig.</p>
<p>‘Nimmer!’ riep Dassa woest.</p>
<p>‘In dat geval,’ vervolgde lord Landstown uiterst bedaard, ‘draag ik zorg, dat gij nog heden een gedwongen togt naar Bedlam maken moet. Gij weet misschien, dat dit een gekkenhuis in de nabijheid van Londen is, en ik weet, dat men aldaar eene cel heeft in gereedheid gebragt voor een bediende van den overleden lord Dynhurst, den vader mijner gemalin, welke bediende aan eene ongeneeselijke krankzinnigheid lijdt.’</p>
<p>‘Wie zal dat sprookje gelooven!’ zeide Giuseppo.</p>
<p>‘Gij zeidet zelve, dat wij in Engeland eene vrije drukpers hebben, en dat onze lords en lady's gaarne lezen. Veroorloof mij u een klein artikel voor te lezen, dat, in geval gij in mijn eerste voorstel geen genoegen neemt, morgen vroeg in de Morning Cronicle zal te lezen staan.’</p>
<p>De lord haalde bedaard een papier uit zijn zak en las: ‘gisteren avond zag lord Landstown zich genoodzaakt, om een der bedienden van zijn overleden schoonvader, lord Dynhurst, naar Bedlam te laten brengen. Deze, een Napolitaan van geboorte, was den lord naar Engeland gevolgd, en leefde tot hiertoe stil en rustig op een der landgoederen van den lord. Sedert eenigen tijd vertoonden zich, vermoedelijk ten gevolge van het heimwee waaraan hij leed, dagelijks al hevi-<pb n="961"/>ger kenteekenen van waanzinnigheid bij hem. Hij verdween van het landgoed en vertoonde zich plotseling te Londen, kwam naar de villa van lord Landstown, beweerde, de muziekmeester der lady te zijn, en gedroeg zich zoo woest en onstuimig, dat de lord zich ten laatste genoodzaakt zag hem naar Bedlam te brengen, waar hem eene zorgvuldige verpleging ten deel valt. - Gij bemerkt,’ zeide de lord, nadat hij dit gelezen had, ‘dat dit verhaal eenige waarschijnlijkheid voor zich heeft!’</p>
<p>Giuseppo antwoordde niets; hij draafde, als buiten zich zelven, in het vertrek op en neder, en stiet nu en dan een kreet van woede uit.</p>
<p>‘Wilt gij mij uw besluit mededeelen?’ vroeg de lord.</p>
<p>‘Laat mij met rust! Ik wil uwe hatelijke stem niet meer hooren! Laat mij alleen!’</p>
<p>‘Niet voor dat gij mij uw besluit gezegd hebt!’ antwoordde de lord.</p>
<p>‘Waartoe moet ik een besluit nemen?’ vroeg Giuseppo, die geheel zinneloos was.</p>
<p>‘Of om heden nacht met het schip te vertrekken, of om terstond naar Bedlam getransporteerd te worden. Voor het laatste geval staat reeds een rijtuig gereed, en vier mijner bedienden staan hier voor de deur en wachten slechts op een wenk van mij. Beslis daarom!’</p>
<p>‘Thans niet, thans niet,’ zeide Giuseppo ademloos, ‘laat mij tijd.’</p>
<p>‘Ook dat zij u toegestaan!’ zeide de lord, ‘ik geef u een uur, om u te bedenken. Vaar tot zoo lang wel!’</p>
<p>Hij opende de deur, trad naar buiten en sloot die weder.</p>
<p>Giuseppo was nu alleen; hij zonk op den divan neder en staarde somber voor zich heen. Al de plannen, die hem veertien jaren lang hadden bezig gehouden, waren dus verijdeld. Waartoe had hij nu geleefd, en waartoe zou hij nog langer leven? Hij, die het tot zijn eenig doel gesteld had, om Eleonora's geluk te verwoesten! En nu was zij gelukkig, en zijne wraak kon haar levensgenot niet langer vergallen. Zij is aan zijne magt onttrokken! Nog meer. Zij heeft gezegepraald, en vernederd staat hij daar voor haar. Zij, die hij wilde pijnigen en martelen, gelukkig, hij daarentegen diep ellendig, terwijl hem niets anders overschiet dan de keus
<pb n="962"/>tusschen een woest onbewoond eiland en het gekkenhuis!</p>
<p>Woedend liep hij eenigen tijd in zijne kamer op en neder. Al vloekende zonk hij ten laatste op den grond neder en rukte zich de haren uit het hoofd!</p>
<p>Zijne ontembare drift had hem razend gemaakt; de man, die zich daar op den grond onder het uitbraken der vreeselijkste verwenschingen keert en wentelt, is werkelijk waanzinnig en van zijn verstand beroofd.</p>
<p>Daar klopt eindelijk lord Landstown tegen zijne deur en roept van buiten: ‘hebt gij uw besluit genomen?’</p>
<p>Giuseppo vliegt overeind, het doodzweet parelt op zijn voorhoofd en hij is zoo bleek als een lijk - zijn woeste blik dwaalt in het rond en zoekt naar redding en uitkomst, en de lord, die daar buiten staat, herhaalt zijne vraag. - Nu tast Giuseppo in zijn boezem, zijne hand grijpt den dolk, hij trekt dien uit de schede en zwaait hem met een triumferenden lach hoog boven zijn hoofd.</p>
<p>De lord sluit de deur open. Giuseppo hoort het! Nog eenmaal zwaait hij den blinkenden dolk boven zijn hoofd, en stoot hem daarop diep in zijn eigen hart.</p>
<p>De deur gaat open, de lord treedt binnen en herhaalt voor de derde maal zijne vraag: ‘hebt gij uw besluit genomen?’</p>
<p>Eene woeste spotachtige uitdrukking vertoonde zich op Giuseppo's gelaat, en luide en krachtig zeide hij: ‘ja!’ - Daarop zonk hij ter aarde, en terwijl hij thans zijne laatste krachten inspant, rukt hij den dolk uit de wonde. Giuseppo's oogen zijn strak en onafgebroken op den lord geslagen, wiens zigtbare ontsteltenis hem zelfs nog in den dood schijnt te verheugen, want een vreeselijke glimlach speelt om de lippen des gestorvenen.</p></div>
<div type="section">
<head rend="h4">XLIII.
<lb/><hi rend="i">De strijd des harten</hi>.</head>
<p>Van nu af was Nordheim een dagelijksch en altijd welkom gast op de villa van lord Landstown, en voor hem zelven schenen de uren, die hij daar niet doorbragt, verloren te zijn. Al zijne gedachten waren aan Ellen gewijd; bevond hij zich verre van haar, dan zat hij geheele uren stil en zwijgend voor zich te zien, en liet haar geliefd beeld voor zijnen geest zweven.</p>
<pb n="963"/>
<p>O, hoe had dit lieve meisje hem door hare aanminnigheid en schoonheid betooverd, en door hare onschuld en jeugd hem zelven onschuldig en jeugdig gemaakt. Ja, hij was weder een jongeling geworden, een jongeling vol hoop en verwachting. Vergeten en verdwenen waren al zijne smartelijke ervaringen en teleurgestelde verwachtingen. Een nieuw leven was voor hem aangevangen, een leven, waaraan hij sedert lang niet meer geloofd had. Waar was nu zijne minachting van de wereld, zijn ongeloof en zijne twijfelzucht, zijn geloof aan de onbestendigheid en vergankelijkheid, waar was dit alles, alles gebleven? Gansch andere gevoelens bezielden hem thans, hij gevoelde zich als het ware herschapen, en in stil en ongestoord geluk bragt hij nu zijne dagen door. En was het geen geluk voor hem aan de zijde van Ellen door de lanen van het park te wandelen? Was het geen geluk voor hem, naast haar aan de piano te zitten, en hare stem met de zijne te vereenigen? Was het geen zalig genot voor hem, tegen haar over te zitten, verzonken in hare aanschouwing en daarbij hare zilveren stem te hooren, als zij uit een of ander geliefkoosd boek hem iets voorlas? En al dat geluk smaakte hij ongedwongen en vrij, en in de tegenwoordigheid van Ellen's ouders. Nordheim begreep maar al te goed Eleonora's blikken, als zij hare schitterende oogen nadenkende op hem en Ellen, die aan hare zijde zat, liet rusten, begreep haren stillen glimlach, waarmede zij hare dochter aan haren boezem trok en hem met een vriendelijken hoofdknik en een betraanden blik de hand reikte, en als zij dan beiden op het lieve meisje blikten, dat haar blozend gelaat verlegen en onbewust van hare liefde aan den moederlijken boezem verschool, zwegen zij en zagen elkander sprakeloos en veelbeteekenend aan.</p>
<p>Terwijl aldus het geluk en de liefde op de villa van den lord Landstown hunnen zetel schenen gevestigd te hebben, waren op eene andere villa beiden voor eeuwig verdwenen en slechts droeve klagten en bange zuchten klonken door de stille vertrekken, waarin eene verlatene vrouw hare dagen doorbragt. Arme Amelia! Armer was zij thans dan ooit te voren, dubbel arm, omdat zij eenmaal rijk geweest was, dubbel ongelukkig, omdat zij eenmaal gelukkig was geweest!</p>
<p>Eenzaam was zij en verlaten, vergeten en onbemind, en
<pb n="964"/>zij vroeg haar verscheurd gemoed gedurig al weder, waarom dit zoo was. Ach, zij vroeg aan de boomen van haar park, onder wier lommer zij met haren geliefde gewandeld had, zij vroeg aan iedere plaats, waar zij met hem had gezeten, waarom zij thans zoo eenzaam en alleen was. Menig uur zat zij met gevouwen handen en brandende oogen voor het beeld van haren geliefde, dat hij haar eens in een zalig oogenblik gegeven had, en wilde in zijne trekken, in zijne blikken lezen, waarom hij haar niet meer beminde. En wanneer zij deze beeldtenis eenen geruimen tijd had aangezien, scheen deze voor hare oogen te leven en zich te bewegen, niet meer was het een dood levenloos beeld, hij was het, hij zelf, levend en haar beminnende! Zij breidde hare armen uit, om hem te omhelzen - ach, niets anders dan teleurstelling was het, die zij zich zelve bereid had! Hare armen zonken bij haar lijf neder, zij liet het hoofd op hare borst zinken en zuchtte luid.</p>
<p>Sedert twee dagen had zij Nordheim niet gezien, en toen hij de laatste maal bij haar was, had hij haar toornig verlaten. Zij klaagde thans zich zelve aan, dat zij daartoe aanleiding gegeven en niet bedacht had, dat zij door bittere en scherpe verwijtingen niets kon winnen. Terwijl zij thans hierover weder nadacht, vloeiden de tranen haar langs de wangen en bemerkte zij niet eens, dat er een rijtuig voor hare villa stilhield. Thans werd de deur harer kamer zacht geopend en Ellen trad binnen. Toen deze hare in tranen zwemmende oogen ontmoette, vloog zij naar Amelia, en haar teeder omhelzende, vroeg zij: ‘mijne moeder, mijne dierbare, lieve moeder, gij weent? O hoe goed is het, dat ik juist thans bij u kom! Laat mij de tranen van uwe wangen kussen! O zeg mij uw verdriet, en maak er uwe dochter, uwe Ellen, deelgenoot van!’</p>
<p>Terwijl Ellen aldus sprak en Amelia vast aan haren boezem drukte, snikte Amelia luid. Nooit had zij haar ongelukkigen toestand zoo levendig gevoeld, als in dit oogenblik. Nooit was het haar zoo duidelijk geweest, dat zij zonder Nordheim's liefde niet zou kunnen leven. Schier niet wetende, wat zij deed, zonk zij op hare kniën neder, en terwijl zij hare handen smeekend omhoog hief, riep zij op hartverscheurenden toon: ‘geef mij hem weder Ellen, Ellen,
<pb n="965"/>o laat mij hem hehouden! Hij is mijne eenigste levensvreugde! O Ellen, laat mij hem behouden!’</p>
<p>Ellen lispte naauw hoorbaar: ‘Wie? wie? Wien moet ik u teruggeven?’</p>
<p>Amelia zeide op krijschenden toon: ‘Nordheim! mijnen geliefde, die mij om uwentwil verlaten heeft!’</p>
<p>Ellen ontstelde, hare wangen verbleekten en zij moest zich aan een stoel vasthouden, om niet neêr te zijgen. Het was haar alsof zij uit een droom ontwaakte - er ging een licht op in hare ziel, zij wist nu, wat zij tot hiertoe niet geweten, en toch reeds zoo lang ondervonden had, zij wist nu, dat hare geheele ziel aan Nordheim hing, en dat zij hem beminde. Het geheim van haar eigen hart was haar ontdekt!</p>
<p>‘Gij zwijgt,’ riep Amelia angstig en sidderend, ‘gij wilt hem niet aan mij afstaan? O Ellen, Ellen, zie, hoe wanhopig en troosteloos ik voor u lig! Ellen, o moet ik u herinneren aan hetgeen ik voor u gedaan heb? Zie, zoo diep ben ik gezonken, dat ik u de weldaden, die ik u bewezen heb, in het geheugen moet terugroepen! O Ellen, geef mij hem weder! Houd op, hem te beminnen, zorg, dat hij weder tot mij terugkeere, dat hij weder de mijne worde!’</p>
<p>Ellen streed een bangen strijd in haar gemoed. Zij kon hare tranen niet langer bedwingen. Doch zij bezat echter kracht en moed, om zich zelve voor anderen op te offeren.</p>
<p>Bleek en sidderend boog zij zich over Amelia heen, en zij zeide: ‘neem hem, moeder, mijne moeder, ik geef hem u! Het is het grootste offer, dat ik u brengen kan!’</p>
<p>Zacht drukte zij een kus op Amelia's voorhoofd, die nog altijd op den grond lag; daarna keerde zij zich om en verliet onbemerkt het vertrek; toen Amelia opkeek, zag zij, dat zij alleen was.</p>
<p>Op de villa Landstown aangekomen, begaf Ellen zich terstond naar hare kamer en sloot de deur achter zich digt. Zij had behoefte aan de eenzaamheid, zij kon niemand zien, niemand spreken, zelfs niet Eleonora, hare moeder. Thans was zij alleen. Niemand, die hare tranen, hare zuchten, hare klagten vernemen kon, niemand dan God. Zij zonk op hare kniën neder, en in een vurig gebed smeekte zij haren Vader in den hemel, dat Hij haar kracht mogt verleenen, om dit
<pb n="966"/>zware offer te brengen! Zij gevoelde zich daardoor versterkt, en moedig om datgene te doen, wat zij voor haar pligt hield.</p>
<p>Thans werd er tegen hare deur getikt; het was Eleonora, die haar kwam berigten, dat Nordheim gekomen was, en in den salon op haar wachtte.</p>
<p>Zij ontstelde bij het hooren van zijnen naam, en heete tranen vloeiden uit hare oogen, toen zij antwoordde: ‘ik zal komen, zorg, dat er behalve u en den heer Nordheim niemand tegenwoordig is. Niemand, zelfs mijn vader niet!’</p>
<p>Eleonora beloofde dit en ging heen. En nu wierp Ellen zich neder op hare kniën, en de handen ten hemel heffende, smeekte zij luid: ‘Gij weet het, mijn God en mijn Vader, Gij alleen weet het, wat dit offer mij kost, maar Gij weet ook, dat ik het brengen moet. O mijn God, schenk mij kracht, en prent het mij diep in het gemoed, hoe duur ik het aan mijne tweede moeder verpligt ben, om haar ten gevalle afstand te doen van den man, dien ik met mijne gansche ziel bemin!’</p>
<p>Thans rigtte zij zich weder op en ging naar beneden naar den salon. Niemand bevond zich daar dan Eleonora en Nordheim, en toen Ellen binnentrad en beiden hunne vragende blikken op haar vestigden, ontstelden zij niet weinig, toen zij de doodelijke bleekheid van Ellen's gelaat bemerkten.</p>
<p>Er volgde eene pauze; eindelijk trad Ellen naar Nordheim en zeide zacht en bevend: ‘mijnheer Nordheim, gij moet niet denken, dat de woorden die ik tot u te spreken heb, ten doel hebben om u te beleedigen. Neem dit pakje van mij aan! Het bevat niets anders dan eenige voorwerpen, die ik eens van u ontving en die ik bewaarde, om daarbij aan u te gedenken. Het past mij niet, zulke dingen van iemand, die aan mijne tweede moeder verfoofd is, langer te behouden.’</p>
<p>Nordheim zeide: ‘wie zegt, dat ik aan haar verloofd ben?’</p>
<p>Ellen antwoordde op vasten toon: ‘Amelia zelve! En ik ben slechts bedroefd, dat zij mij, hare dochter, niet vroeger vertrouwde, en mij niet eerder deelgenoot maakte van haar geluk. Onervaren als ik ben, vermoedde ik daarvan niets, en hield voor vriendschap, wat toch - liefde was!’ voegde zij er schier onhoorbaar bij.</p>
<pb n="967"/>
<p>Nordheim vermogt niets anders te zeggen dan: ‘Ellen!’</p>
<p>Ellen beefde, toen zijne stem, die haar zoo liefelijk in het oor klonk, haren naam noemde; zij gevoelde, dat de krachten haar begaven, en zeide haastig: ‘ga thans heen! Morgen zien wij elkander bij Amelia weder!’</p>
<p>Daarna zonk zij aan Eleonora's borst.</p>
<p>Nordheim echter zag haar eene geruime poos met van vreugde glinsterende oogen aan, nam hare hand en drukte die in de zijne, en zeide op smeekenden toon: ‘een woord nog, Ellen! Een enkel woord nog! Is datgene wat gij daar zegt, de stem uws harten en uwe ware meening?’</p>
<p>Zij zeide naauw hoorbaar: ‘dat is het!’</p>
<p>Nordheim gevoelde zich hevig aangedaan, en met eene stem, die van zijne diepe ontroering getuigde, vroeg hij: ‘Ellen, ik bezweer u, mij de waarheid te zeggen, ‘Ellen, bemint gij mij niet?’</p>
<p>Er volgde eene pijnlijke stilte; ten laatste antwoordde Ellen: ‘neen!’</p>
<p>Nordheim slingerde hare hand van zich, en terwijl hij eenige woorden zonder zin en beteekenis prevelde, verliet hij, een razende gelijk, haastig het vertrek.</p>
<p>Ellen klemde zich vast aan hare moeder en weende bitter: ‘moeder, mijne moeder, verlaat mij niet!’</p>
<p>‘Ween, ween mijne Ellen!’ zeide Eleonora, en drukte haar kind aan haar hart. ‘En als gij mij, uwe moeder, nog bemint, vertrouw mij dan ook, en zeg mij, hoe dit alles gekomen is en wat het beteekent. Wilt gij?’</p>
<p>Ellen antwoorddei haar niet, zij had haar bewustzijn verloren.</p></div>
<div type="section">
<head rend="h4">XLIV.
<lb/><hi rend="i">Het offer</hi>.</head>
<p>Amelia was alleen in hare kamer; hare ziel was vol onrust en angst, en zij schaamde zich thans over de woorden, die zij tot Ellen gesproken had. Daar werd plotseling de deur heftig opengerukt, en Nordheim kwam bleek en buiten adem binnen stuiven.</p>
<p>‘Dat is derhalve uw werk,’ zeide hij op driftigen toon, ‘dat is derhalve de liefde eener vrouw, die slechts aan zich zelve denkt en aan hare zelfzuchtige wenschen elkander ge-<pb n="968"/>luk opoffert. En u, die zoo egoistisch zijt, u zou men eeuwig kunnen beminnen! O welk een dwaas was ik, bij u aan grootheid van ziel te gelooven!’</p>
<p>Amelia sidderde voor den woesten toorn, die uit zijne oogen straalde, voor de minachting waarmede hij haar aanzag, zij vouwde de handen en smeekte zacht: ‘vergeef mij, vergeef mij, mijn geliefde! Ach, ik weet, dat ik misdreef, doch de liefde, de innige liefde voor u, deed mij zondigen.’</p>
<p>Toen zij hem thans omhelzen wilde, weerde hij haar heftig af en zeide op verachtelijken toon: ‘liefde! Gij neemt dat woord op de lippen, en ontheiligt het, terwijl gij het uitspreekt! Hoor mij aan,’ vervolgde hij al driftiger, ‘hoor wat ik u te zeggen heb. Gij hebt mijn geluk verwoest! Gij hebt mij van haar, die ik vurig bemin, gescheiden, maar daardoor hebt gij mij tevens voor alijd van u gescheiden! Wij zullen elkander nimmer wederzien!’</p>
<p>‘Nordheim!’ krijschte Amelia en klemde zich aan hem vast; hij stiet haar van zich en zeide woest: ‘nimmer weder! Vaarwel!’</p>
<p>Driftig verliet hij de kamer, en Amelia bezat geene kracht, hem te volgen, hare voeten weigerden haar hunne dienst.</p>
<p>‘Hij zal terugkeeren!’ zeide zij zacht, en geloofde toch zelve niet aan dit woord. - ‘Hij moet terug keeren!’ zeide zij vol vertwijfeling, toen het eene uur na het andere verliep, zonder dat hij terug kwam, en na een slapeloozen nacht, die zij al biddende en weenende doorbragt, zeide zij op vast beraden toon: ‘hij <hi rend="i">zal</hi> terugkeeren! - Ja,’ vervolgde zij, ‘hij zal niet zeggen, dat ik eene gewone vrouw ben; hij zal erkennen, dat mijne liefde sterk is en magtig.’</p>
<p>Tranen wilden in haar oog schieten, maar zij wist die te bedwingen. ‘Deze voldoening ten minste wil ik hebben,’ zeide zij, ‘dat hij over mij voldaan is, dat ik in zijne herinnering leef als eene vriendin, die hij hoogachting moet toedragen. Ja,’ vervolgde zij, ‘in Ellen's armen zal hij mijner gedenken als eene vrouw, die moeds genoeg heeft, om haar eigen hart op het altaar der liefde voor hem ten offer brengen. Ik gevoel mij weder moedig en sterk, en nieuwe kracht doorstroomt mijn boezem!’</p>
<p>Haastig schreef zij thans eenige regelen aan Ellen, en verzocht haar, zoo spoedig mogelijk bij haar te komen. Zij
<pb n="969"/>schelde en gaf haren bediende dit briefje over, om het aan zijn adres te bezorgen.</p>
<p>Eenigen tijd daarna verscheen Ellen en trad hare kamer binnen. - ‘O gij ondeugend kind! Moet ik u dan laten roepen, om bij mij te komen! Is Ellen op hare moeder verstoord?’</p>
<p>‘Neen, neen!’ zeide Ellen zacht en drukte haar aan haar hart.</p>
<p>‘En toch verliet gij mij gisteren, zonder afscheid van mij te nemen,’ vervolgde Amelia, ‘en zoudt mogelijk ook van daag niet gekomen zijn, om mij op te zoeken!’</p>
<p>Ellen sloeg blozend de oogen neder en stamelde: ‘ik dacht waarlijk niet, dat gij mij verwachttet.’</p>
<p>‘Zeker,’ zeide Amelia, ‘ik verwachtte u en heb u veel te zeggen. Vooreerst, mijne Ellen,’ vervolgde zij, en trok haar naast zich op den divan, ‘vooreerst wilde ik u verzoeken om de woorden die ik gisteren in drift tot u sprak, te vergeten. Ik was geheel ontstemd, en gevoelde mij zoo eenzaam en verlaten. In zulke oogenblikken beziet men alles van de donkerste zijde, en het kwam mij verschrikkelijk voor, te moeten denken, dat de liefde mij ook den laatsten vriend, den eenigsten, dien ik op aarde bezat, onttrekken kon. In deze zwaarmoedige stemming troft gij mij aan en ik wil het u niet ontveinzen, ik was jaloersch op u, jaloersch, dewijl Nordheim om uwentwil mij, die hij zoo vaak eeuwige vriendschap zwoer, vergeten kon. Dit was de oorzaak mijner hevige opgewondenheid. Het was niet goed van mij. Ik had moeten bedenken dat liefde en vriendschap zoo hemelsbreed van elkander verschillen, dat zij zeer wel naast elkander kunnen bestaan, zonder dat de eene de andere verdringt. Nog eens, het was niet goed van mij, mij zulke driftige woorden tegen u te laten ontvallen, en ik vraag u daarvoor vergeving!’</p>
<p>‘O spreek niet zoo!’ zeide Ellen.</p>
<p>Amelia vervolgde: ‘ontkennen wil ik niet, dat het mij in een opzigt aangenaam is, dat alles zich zoo heeft toegedragen. Ik hoop dat dit eene toenadering tusschen u en Nordheim zal ten gevolge hebben. Het geluk is zoo vlugtig, dat men niet aarzelen moet om het aan te grijpen, als het ons nadert. U is het verschenen en Ellen, uwe moeder,
<pb n="970"/>uwe Amelia wil uwe hand nemen en u leiden, opdat dit geluk u niet ontga! O mijne Ellen, laat de vriendin van uwen geliefde, laat deze de eerste zijn, die u zegt dat gij hem bemint! Gun haar het voorregt, u in zijne armen te voeren!’</p>
<p>‘Mijne moeder!’ lispte Ellen zaeht, ‘o mijne moeder! Ik weet niet wat ik doen, wat ik denken moet. Help en raad mij!’</p>
<p>‘Niet waar,’ vroeg Amelia, ‘niet waar, gij bemint immers mijnen vriend?’</p>
<p>Ellen zweeg en klemde zich vaster aan Amelia's boezem; eindelijk zeide zij naauw hoorbaar: ‘ik geloof het wel!’</p>
<p>Amelia hief Ellen zacht op, drukte een kus op hare lippen en zeide: ‘gij moet mij eene dienst bewijzen, Ellen! Nordheim is om de scène van gisteren boos op mij, en heeft gezworen, nimmer weder bij mij te zullen komen. Gij begrijpt, dat, hoewel ik hem bemin als mijn besten vriend, mijn trots mij toch belet, hem te smeeken, dat hij terugkeere. Gij, gij ondeugende Ellen, gij zijt de oorzaak van onzen twist geweest, gij moet ons weder verzoenen.’</p>
<p>‘Hoe kan ik dit?’ vroeg Ellen.</p>
<p>‘Daar, zet u neder, schrijf eenige regelen aan hem en verzoek hem, naar Sweetcalmness te komen, en ik wed, dat hij spoedig hier zal zijn.’</p>
<p>Zij drukte Ellen de pen in de hand en legde het papier voor haar. Hierop schreef zij, wat Amelia van haar begeerd had, en toen dit door haar gedaan was, vouwde Amelia den brief digt, schelde den bediende en beval hem, om terstond met de cabriolet naar Londen te rijden, naar den heer Nordheim.</p>
<p>Na weinige uren keerde de cabriolet weder terug; Amelia trad voor het raam, doch Ellen had geen moed om haar te volgen; zij zonk achterover op den divan en vroeg: ‘is hij het?’</p>
<p>‘Hij is het!’ antwoordde Amelia, en toen zij zich omkeerde, was haar gelaat doodsbleek, doch zij zeide op vasten toon: ‘laat mij een oogenblik alleen met hem, Ellen. Treed ginds in mijn boudoir, ik zal u straks roepen!’</p>
<p>Thans werd de deur geopend en Nordheim trad binnen.
<pb n="971"/>Hij zag er bleek en lijdend uit, en in de kamer rond ziende, vroeg hij: ‘is Ellen hier? Zij heeft mij geroepen!’</p>
<p>Amelia antwoordde: ‘zij is hier, Nordheim. Alvorens haar te zien, moeten wij echter eerst de oneenigheid, die er tusschen ons bestaat, uit den weg ruimen. Luister naar mij! Er bestaat geene reden, waarom wij elkander voortaan niet zouden kunnen beminnen!’</p>
<p>‘Er heeft een misverstand plaats gehad,’ vervolgde zij, ‘Ellen kent thans de beteekenis mijner woorden, zij weet, dat gij mijn vriend zijt, dien ik bemin, zoo als men een broeder bemint. Ellen is zoo onschuldig, dat zij niet eens wist, welk een onderscheid er bestaat tusschen de liefde eener vriendin en die liefde, welke zij gevoelt. Ik heb haar dat verklaard en zij weet nu, dat mijne liefde voor u zeer goed naast de hare bestaan kan. Ellen weet het, dat het mijn grootste geluk is, mijn vriend en haar gelukkig vereenigd te zien, en dat ik zelve niets ten offer breng, wanneer ik haar tot u voer als uwe geliefde!’</p>
<p>Nordheim zag haar vragend en verwonderd aan. ‘Moet dan alles zich vereenigen,’ zeide hij zacht als tot zich zelven, ‘om mijn ongeloof te beschamen? Amelia, gij, gij kondt -’</p>
<p>Zij zeide op blijden toon: ‘uw geluk hooger waarderen dan het mijne! Oordeel of ik u lief heb, daar ik het over mij verkrijgen kan, afstand van u te doen.’</p>
<p>‘Amelia, dierbare Amelia!’ riep Nordheim diep bewogen, ‘waarlijk, gij zijt eene heldin, eene edele vrouw! Gij zult eeuwig in mijne ziel leven!’</p>
<p>‘Dit woord van uwe lippen! Ik dank u!’ zeide Amelia blijde.</p>
<p>Thans reikten zij elkander de handen. ‘En nu,’ vervolgde Amelia, ‘nu zult gij uit mijne handen uwe bruid ontvangen. Het is de laatste maal, dat ik mijne regten als moeder laat gelden.’ Zij opende de deur en verzocht Ellen binnen te treden, en toen deze met een neêrgeslagen oog, bleek en bevend aan dit verzoek voldeed, vatte Amelia hare hand en leidde het sidderende meisje naar haren minnaar, en zeide: ‘neem haar, Nordheim, neem haar, het kind mijns harten, en gij, Ellen, neem hem, den vriend mijner ziel!’</p>
<p>Hierop vielen zij in elkanders armen en omhelsden elkan-<pb n="972"/>der teeder, terwijl Ellen haar gelaat aan Nordheim's boezem verbergde.</p>
<p>Amelia echter, die zoo bleek was als een lijk, fluisterde zacht: ‘zijt gelukkig!’</p></div>
<div type="section">
<head rend="h4">XLVI.
<lb/><hi rend="i">Een nieuw leven</hi>.</head>
<p>Weken waren verloopen, die voor Nordheim en Ellen, gelukkig als zij zich gevoelden in elkanders liefde, als een droom waren voorbijgegaan.</p>
<p>Nordheim was door lord en lady Landstown met blijdschap als hun schoonzoon begroet en aangenomen, en er werd besloten, dat het jonge paar zich na de voltrekking van hun huwelijk in Engeland met der woon zoude vestigen. Des winters zou men te Londen gemeenschappelijk het hôtel van lord Landstown bewonen en het schoonere gedeelte des jaars, dat ook thans nog niet voorbij was, op de villa en de overige goederen van den lord doorbrengen.</p>
<p>Den avond voor den dag huns huwelijks zaten Nordheim en Ellen te zamen op de bank onder de treurwilg in het park. - Het was stil om hen heen en ook zij beiden zwegen. Eindelijk brak Nordheim dit stilzwijgen af en zeide zacht: ‘mijne Ellen, laat ons God danken, dat Hij ons op den levensweg elkander heeft doen ontmoeten, laat ons Hem bidden, dat Hij ons echtverbond zegene!’ Vervolgens omhelsde hij de geliefde, aan wier boezem hij wenschte uit te te rusten van de stormen des levens, en hij drukte haar teeder en innig aan zijn hart en weende luid!</p>
<p>Een geruisch van naderende voetstappen stoorde de silte, die hen omgaf, en toen zij opkeken, stond Amelia voor hen, en zag hen met blikken vol liefde en teederheid aan; een smartelijke glimlach speelde om hare lippen, en hare wangen waren bleek, en hare oogen dof en rood van het weenen. Doch zij bleef kalm en bedaard, en Ellen omhelzende zeide zij op vasten toon: ‘ik kom, om afscheid van u te nemen, mijne Ellen! Dringende bezigheden noodzaken mij, terstond af te reizen!’</p>
<p>‘Thans reeds?’ vroeg Ellen smartelijk. ‘En gij wilt vertrekken, zonder het schoone feest van morgen met uwe
<pb n="973"/>Ellen, uwe dochter te vieren, zonder haar den bruidskrans in de lokken te vlechten, en haar uwen zegen te geven? O Nordheim,’ vervolgde zij hevig aangedaan, ‘kom, help mij mijne moeder smeeken, dat zij althans morgen nog blijft!’</p>
<p>Nordheim prevelde eenige woorden, die Ellen niet verstond; Amelia zag hem aan en glimlachte smartelijk; vervolgens zeide zij: ‘Nordheim weet, mijne dierbare Ellen, dat, wat ik te doen heb, geen uitstel gedoogt, dat ik terstond vertrekken moet. Laat ons derhalve thans afscheid nemen!’</p>
<p>Weenend omhelsde Ellen hare geliefde moeder en vriendin, en onder duizend kussen en teedere liefkozingen smeekte zij haar, harer te gedenken en spoedig terug te keeren!</p>
<p>Amelia gevoelde, dat de tranen haar in de oogen schoten, dat het haar moeijelijk zou vallen, zich langer goed te houden en dat zij daarom den geliefde verlaten moest! Zacht maakte zij zich los uit Ellen's armen en fluisterde naauw hoorbaar: ‘vaarwel! Volg mij niet!’ en keerde zich om, om heen te gaan.</p>
<p>Nordheim geleidde haar tot aan het einde der allée, waar Amelia's rijtuig op haar wachtte. Zwijgend en in diepe gedachten verzonken, gingen zij naast elkander voort. Toen zij op eenige schreden na het rijtuig genaderd waren, stond Amelia stil en zeide ernstig: ‘laat ons hier scheiden!’</p>
<p>‘Amelia!’ zeide Nordheim diep bewogen, ‘ik wil niet vragen werwaarts gij gaat, niet vragen, welk besluit uwe edele ziel genomen heeft. Doch zeggen moet ik u, dat ik u nooit zuiverder en opregter bemind heb, dan thans, en dat ik steeds aan u zal denken als aan eene vrouw, die den moeijelijken pligt der zelfverloochening wist in beoefening te brengen.’</p>
<p>Amelia antwoordde zacht: ‘ik dank u voor dat woord! Het zal mij tot troost verstrekken op mijnen togt, het zal mij tot een balsem zijn, die de wonden heelt, welke het leven mij geslagen heeft! Vaarwel, vaarwel! Ik zal altijd aan u dcnken, als aan mijnen besten vriend!’</p>
<p>‘Gij gaat, zonder mij te zeggen waarheen, zonder ons de hoop achter te laten, dat gij eenmaal zult terugkeeren?’ vroeg Nordheim.</p>
<p>‘Waarheen ik ga?’ zeide Amelia weemoedig: ‘God weet
<pb n="974"/>het! Waarheen het toeval mij voert; ik reis, om te zoeken, wat mogelijk op aarde niet te vinden is, om te zoeken naar vrede en rust. Mogt het mij echter gelukken, die te vinden, Nordheim, dan, maar ook dan eerst keer ik terug. En nu uwe hand, voor de laatste maal uwe hand!’</p>
<p>Thans legde zij hare hand in de zijne, en Nordheim boog zich, om een kus op deze hand te drukken. Zij trok die haastig terug, rigtte zich fier overeind, en bleek als de dood, maar uiterst bedaard, wees zij met hare regterhand de laan in, aan welks ander einde Ellen op de bank gezeten was, en zeide op plegtigen toon: ‘ga heen, Nordheim, ga heen, naar uwe bruid! Wees echter op uwe hoede voor de leer der vergankelijkheid!’</p>
<p>Daarna keerde zij zich om, verliet Nordheim haastig, en eer deze tijd had haar te volgen, rolde het rijtuig met haar voort.</p></div>
<div type="section">
<head rend="h4">XLV.
<lb/><hi rend="i">De wedervereenigden</hi>.</head>
<p>De oproeping, die lord Landstown in de dagbladen aan zijne ontvlugte nicht en haren minnaar gedaan had, had een gelukkig resultaat opgeleverd; vol blijdschap aan de roepstem der liefde en verzoening gehoor gevende, was Macdeam met zijne jeugdige vrouw naar Europa en tot hunne vrienden terug gekeerd.</p>
<p>Weinige dagen na Nordheims huwelijk met Ellen werden zij door de onverwachte aankomst der terugkeerenden verrast, en zoo waren dan nu drie hoogst gelukkige paren op de villa Landstown bijeen.</p>
<p>Onmiddelijk na de aankomst van Macdeam en Effie had lord Landstown een courier naar zijn broeder gezonden, en naauwelijks was eene week verloopen, toen ook deze op de villa aankwam, om zijne geliefde dochter Effie, die hem vol blijdschap omhelsde, te vergeven en aan zijn vaderhart te drukken, om zijn zoon Macdeam te zegenen, die, dit las hij op Effie's opgeruimd en vergenoegd gelaat, zijn kind tot eene gelukkige vrouw gemaakt had.</p>
<p>Thans zaten zij vertrouwelijk te zamen in den salon te spreken, en riepen de gebeurtenissen van den jongst verloopen tijd elkander in het geheugen terug.</p>
<pb n="975"/>
<p>Eleonora, wier gezigt weder verjongd was, zag met schitterende oogen in den kring harer vrienden rond, liet ze op het roosverwige gelaat harer dochter rusten, en keerde daarna haren blik naar haren echtgenoot, die haar glimlagchend aanzag. Zij legde haar hoofd tegen zijnen schouder, en fluisterde zacht: ‘een geheim moet ik u openbaren, een schoon geheim, dat ik nog nooit zoo goed geweten heb, als thans. Zie, voor dat ik mijne dochter gevonden had, meende ik van verdriet te zullen vergaan en nu zij weder de mijne is, en ik haar beminnen en aan mijn hart drukken kan, nu weet ik, dat er toch eene liefde is, die nog sterker is dan moederliefde. Het is de liefde der gade. Ja, mijn geliefde, en zoo ik op nieuw een van u beiden moest missen, u of Ellen, zoo weet ik, dat ik van alles zou kunnen scheiden, behalve van u! O mijn geliefde, het ontbreekt mij aan woorden, om al den zegen en al het geluk van het huwelijk onder woorden te brengen! En dat gij het zijt, die mij dat geluk hebt leeren kennen, o daarvoor kan ik u nimmer naar waarde danken!’</p>
<p>‘Uw geluk is reeds dank genoeg voor mij,’ antwoordde de lord. ‘Ja, mijne geliefde, wel hebt gij gelijk, dat een gelukkig huwelijk de bron is van zegen en heil! En daar ik in u alles omvat, wat het leven mij schoons en genoegelijks aanbiedt, zoo zijt gij voor mij nog meer dan mijne gade, zijt gij mijn vriend, mijne vriendin en mijn kind! En zoo, Eleonora, zoo zal het altijd blijven!’</p>
<p>Effie's vader, die altijd en overal zijne dochter volgde en zich niet verzadigen kon in den aanblik van haar schoon en bekoorlijk gelaat, zat ook thans aan hare zijde en liet zich door haar de geschiedenis harer ontvlugting uit het klooster en al hare verdere gevaarlijke togten en reizen verhalen. Toen zij hem vertelde, hoe zij Macdeam's kamer binnengetreden was, terwijl hij juist haar lievelingslied gespeeld had, zeide Nordheim, die met zijne jonge vrouw naar het verhaal van Ellen geluisterd had, tot Macdeam: ‘zeker was dit hetzelfde lied, dat gij in het logement speeldet, en welks liefelijke wijs ons allen steeds zoo diep roerde en trof.’</p>
<p>Macdeam knikte toestemmend, en Ellen zeide levendig: ‘o speel het thans nog eens voor ons! Hebt gij met dat lied afscheid genomen van Londen, zoo moet gij Londen thans
<pb n="976"/>ook weder daarmede begroeten, thans nu alles zoo gelukkig is afgeloopen!’</p>
<p>Al de overigen vereenigden hun verzoek met het hare, en Macdeam verklaarde zich volgaarne bereid, aan hunnen wensch te voldoen. Het instrument werd gehaald, Macdeam nam het, en terwijl hij zijne Effie met van vreugde schitterende oogen teeder aanzag, zette hij het aan de lippen en begon te spelen.</p>
<p>Toen Macdeam geëindigd had, zeide hij met een dankbaren blik op Effie: ‘toen ik dit lied voor de laatste maal in Londen speelde, was ik diep ongelukkig; dat ik echter thans gelukkig ben, dat dank ik aan mijne Effie, aan wie ik alles dank!’</p>
<p>De heerlijke dag lokte thans de vrienden in de vrije natuur, en zij begaven zich te zamen in het park. Terwijl zij in een levendig gesprek door de allée wandelden, trok een in lompen gekleed man, die door het hek zag, welke het park van den algemeenen weg scheidde, de opmerkzaamheid van Ellen, en zeide zij tot Nordheim: ‘zie daar dien armen man, hoe hij met een bleek gelaat en ingevallen wangen smeekend tot ons opziet. O, mijn geliefde, laat ons, die zoo gelukkig zijn, medelijden hebben met zijn ongeluk, laat ons naar hem toegaan en hem eene aalmoes geven!’</p>
<p>Nordheim volgde hare blikken, en als hij nu den bedelaar aankeek, zeide hij zacht: ‘hoe, zou het mogelijk zijn? Het komt mij voor, dat ik dien man ken!’</p>
<p>Snel trad hij vooruit. De bedelaar stak zijne magere hand door het hek, en smeekte: ‘o, heb medelijden met mij, mijnheer! Een ongelukkig vlugteling staat voor u, die met moeite aan de gevangenis ontsnapt is. Heb medelijden met een zoon van Frankrijk, die zijne vrijheidsdroomen met eeuwigdurende ellende betalen moet!’</p>
<p>Ja, Nordheim had zich niet bedrogen; hij was het, hij was het werkelijk, de vurige republikein, de Franschman Armand, die thans als bedelaar langs de straten van Londen liep.</p>
</div></div>
<div type="chapter">
<pb n="1"/>
<head rend="h2">Boekbeschouwing.</head>
<head rend="h3"><hi rend="i">Is de Roomsche Kerk de Kerk door den Zaligmaker gesticht? Naar het Fransch</hi>, <hi rend="i">door</hi> D.....<hi rend="i">Uitgegeven te Utrecht</hi>, <hi rend="i">bij</hi> A. van Dorsten Jr., 1860. <hi rend="i">Prijs</hi> ƒ 0,30; 12 <hi rend="i">Exempl.</hi> ƒ 3,00. 25 <hi rend="i">Exempl</hi>. ƒ 5,50.</head>
<p>De belangrijkheid van bovenstaande vraag valt aanstonds in het oog. Het antwoord, dat er in het hier aangekondigde, boekske op gegeven wordt, ontleent zijnen oorsprong aan eene vijandige handeling van Jezuitische missionarissen tegen de rust der vreedzame Hervormde gemeenten, in het gebergte der Cevennes, in het zuiden van Frankrijk. Uitgezonden door of van wege een bisschop, was het hun toeleg, om bij het bezoeken dier gemeenten, hare leden te doen wankelen in hun Evangeliesch geloof. Hunne pogingen stuitten echter af, op de onwrikbare standvastigheid dier afstammelingen, der door lijden beproefde Hugenoten. Alstoen, verstoord over het mislukken hunner listig aangewende pogingen, ontlastten zij hunnen toorn in een geschrift, vol hatelijkheden en scheeve voorstellingen ten opzigte van het Protestantisme in het algemeen. Daar nu dit geschrift met opzet alom verspreid werd, mogten de belasterde Hervormden over het gebeurde het stilzwijgen niet bewaren. Een hunner predikanten, de heer Puaux te Rochefort, nam de taak op zich, om de valsche aantijgingen te wederleggen; hij stelde daartoe een soort van verweerschrift op, in den vorm van een brief ter beantwoording van den in het bedoelde bedrijf zich werkzaam getoond hebbenden bisschop, in welk stuk hij, op goede gronden, de aanvallers teregt wees en de beschaming op hen zelven deed nederkomen. Van dit verweerschrift nu, hetwelk door booze aanslagen was uitgelokt, wordt hier eene vertaling aangeboden, in dier voege bewerkt, dat alle personaliteiten, al wat meer bijzonder op Frankrijk betrekking heeft daaruit is weggelaten; terwijl men zich enkel tot het eigenlijke, uit de zaak voortgevloeide onderwerp heeft willen bepalen, in het vertrouwen, dat het ook voor Nederland nuttig zal kunnen zijn. Dat vertrouwen allezins deelende, bevelen
<pb n="2"/>wij den, naar ons oordeel, geenzins nutteloozen arbeid van den heer D.....met vrijmoedigheid aan, niet twijfelende of velen zullen daardoor in hun gevoelen worden versterkt, dat de Roomsche kerk in geenen deele aan de kenmerken der ware kerk beantwoordt, en derhalve, verre van door den Zaligmaker gesticht te zijn, de zigtbaarste sporen van zulk eene geheele verbastering draagt, dat men in haar bestaan, eer een werk van zondige menschen dan een gewrocht van Gods heilig kind erkennen moet. Ten einde dit gezegde te staven zij eene enkele aanhaling, uit het antwoord op de voorgestelde vraag van den eerwaarden schrijver, voldoende, welke tevens moge dienen om onze lezers aan te sporen tot koopen, onderzoeken en verspreiden der welgeslaagde vertaling van zijne, zoo bevattelijke als kernachtige en doeltreffende brochure. Die brochure telt slechts weinige bladzijden en is naauwelijks 46 pagina's groot, nogtans zal het niemand, die zich met haren rijken inhoud bekend maakt, bevreemden, dat de keus ons moeijelijk valt, wat wij als proeve van bewerking er uit mededeelen zullen. Wij bepalen ons bij hetgeen aangaande <hi rend="i">de overeenstemming der Roomsche kerk met de leer der Apostelen</hi> wordt in het midden gebragt, en laten dat hier letterlijk volgen:</p>
<p>‘Het is niet noodig een geleerde te zijn, om te begrijpen, dat, zal eene kerk op den naam van <hi rend="i">Apostolisch</hi> aanspraak mogen maken, hare leer met die der Apostelen in overeenstemming behoort te zijn, omdat indien deze overeenstemming ontbreekt, zij dan den naam van <hi rend="i">Kettersch</hi> behoort te dragen. Zeker is dit nergens meer het geval dan in de Roomsche kerk, welker leer, wel verre van met die der Apostelen overeen te stemmen, integendeel hemelsbreed daarvan verschilt, ja, lijnregt daar tegenover staat. Deze stelling willen wij hier zóó klemmend bewijzen, dat de waarheid er van even weinig kan betwist worden, als men het den wiskunstenaar betwisten kan, dat de regte lijn de kortste afstand tusschen twee punten is, of het gedeelte kleiner dan het geheel. Onze taak zal zeker niet moeijelijk zijn; wij behoeven daartoe slechts de leer der Roomsche kerk en die der Apostelen, ter onderlinge vergelijking, naast elkander te plaatsen. De Apostelen nu leeren:</p>
<list>
<label>1<hi rend="sup">o</hi>.</label><item>Dat de kerk gebouwd is op het fondament der Apos-<pb n="3"/>telen en Profeten; dat Jezus Christus haar hoofd en hoeksteen is. Efez. II: 20.</item>
<label>2<hi rend="sup">o</hi>.</label><item>Dat Gods woord eene lamp is voor onzen voet en een licht op ons pad; dat de Schrift van God is ingegeven, en dat de menschen haar moeten onderzoeken. Ps. CXIX: 105, en Joh. V: 39.</item>
<label>3<hi rend="sup">o</hi>.</label><item>Dat God alleen aangebeden en gediend moet worden. I. Sam. VII: 3; Luk. IV: 8.</item>
<label>4<hi rend="sup">o</hi>.</label><item>Dat de dienst der gesneden beelden en gelijkenissen Hem een gruwel is. Exod. XX: 4. Ps. XCVII: 7.</item>
<label>5<hi rend="sup">o</hi>.</label><item>Dat het verbod van te huwelijken en de onthouding van zekere spijzen eene leering der duivelen is. I. Tim. IV.</item>
<label>6<hi rend="sup">o</hi>.</label><item>Dat de godsdienstoefening in eene bekende taal moet plaats hebben. I. Kor. XIV.</item>
<label>7<hi rend="sup">o</hi>.</label><item>Dat de offerande van Christus niet meermalen geschiedt, maar slechts éénmaal aan het kruis volbragt is. Hebr. IX: 28; VII: 27.</item>
<label>8<hi rend="sup">o</hi>.</label><item>Dat alle gemeenteleden uit denzelfden drinkbeker zullen drinken. Matth. XXVI: 27.</item>
<label>9<hi rend="sup">o</hi>.</label><item>Dat God alléén de zonden vergeeft. Mark. II: 7.</item>
<label>10<hi rend="sup">o</hi>.</label><item>Dat er slechts een Middelaar is tusschen God en de menschen. I. Tim. II: 5.</item>
<label>11<hi rend="sup">o</hi>.</label><item>Dat er slechts twee plaatsen zijn: het eeuwige leven en de eeuwige pijn. Matt. XXV: 46. Luk XVI.</item>
<label>12<hi rend="sup">o</hi>.</label><item>Dat de doop, die ons behoudt, niet de doop door middel van water is. I. Petri III: 21.</item>
<label>13<hi rend="sup">o</hi>.</label><item>Dat de begeerlijkheid zonde is. Rom. VII: 7.</item>
<label>14<hi rend="sup">o</hi>.</label><item>Dat de twee eenigste sacramenten, die door Christus zijn ingesteld, de Doop en het Avondmaal zijn. (Zie de vier Evangeliën )</item>
<label>15<hi rend="sup">o</hi>.</label><item>Dat de verzoening onzer zonden door Christus wordt gewrocht. I. Joh. II: 2; IV: 10.</item></list>
<p>Ieder Christelijk kerkgenootschap neemt, zonder aarzelen, met blijdschap deze leerstellingen aan. Niet echter alzoo de kerk van Rome. En dat niet alleen; maar zij spreekt zelfs den vloek uit over diegenen, welke tot hare kudde behooren en de vermetelheid zouden hebben, die leerstellingen aan te nemen. Dien ten gevolge leert zij:</p>
<list>
<label>1<hi rend="sup">o</hi>.</label><item>Dat de maagd Maria moet vereerd en aangebeden worden, en de overige heiligen mede hulde moeten ontvan-<pb n="4"/>gen, niettegenstaande de Schrift leert, dat men den Heer onzen God alleen zal dienen en aanbidden.</item>
<label>2<hi rend="sup">o</hi>.</label><item>Dat de bijbel den leeken moet onthouden worden, en deze ook te ongenoegzaam in zich zelven is, waarom tot regt verstand daarvan de overleveringen en legenden noodig zijn.</item>
<label>3<hi rend="sup">o</hi>.</label><item>Dat men in de kerken beelden, schilderijen en andere zinnelijke voorstellingen behoeft, en daaraan eene hun passende vereering behoort te geven.</item>
<label>4<hi rend="sup">o</hi>.</label><item>Dat het huwelijk den priester een smet is.</item>
<label>5<hi rend="sup">o</hi>.</label><item>Dat de gemeenteleden, op straffe van doodzonde, zich, op de daartoe van de kerk voorgeschreven dagen, van het gebruik van zekere spijzen moeten onthouden.</item>
<label>6<hi rend="sup">o</hi>.</label><item>Dat de dienst in de Latijnsche taal moet geschieden, welke het volk even weinig verstaat als het Chineesch of Sanskritsch.</item>
<label>7<hi rend="sup">o</hi>.</label><item>Dat Jezus Christus iederen dag in de mis op nieuw wordt geofferd.</item>
<label>8<hi rend="sup">o</hi>.</label><item>Dat de gemeente geen aandeel mag hebben aan den drinkbeker.</item>
<label>9<hi rend="sup">o</hi>.</label><item>Dat de priester de magt heeft om de zonden te vergeven.</item>
<label>10<hi rend="sup">o</hi>.</label><item>Dat de heiligen onze middelaars zijn.</item>
<label>11<hi rend="sup">o</hi>.</label><item>Dat er een vagevuur bestaat.</item>
<label>12<hi rend="sup">o</hi>.</label><item>Dat het water des doops van de zonden reinigt.</item>
<label>13<hi rend="sup">o</hi>.</label><item>Dat de begeerlijkneid geene zonde is.</item>
<label>14<hi rend="sup">o</hi>.</label><item>Dat Jezus Christus zeven sacramenten heeft ingesteld.</item>
<label>15<hi rend="sup">o</hi>.</label><item>Dat de mensch niet geregtvaardigd wordt door het geloof, door de genade, maar door de sacramenten, door de boetedoeningen, en de verdienstelijke werken, waardoor men het eeuwige leven kan verwerven, enz.</item></list>
<p>Het is onmogelijk twee kerken aan te wijzen, welker leerstellingen zoo lijnregt tegen elkander overstaan als de kerk der Apostelen en die van Rome. Met den besten wil van de wereld is het niet mogelijk te gelooven, dat een kerkgenootschap, dat <hi rend="i">ja</hi> zegt, waar de Apostelen <hi rend="i">neen</hi>, en <hi rend="i">neen</hi>, waar zij <hi rend="i">ja</hi> zeggen, werkelijk een Evangelisch genootschap is. Wij hebben hier slechts enkele der vele verschillen aangehaald, die tusschen het Roomsche geloof en het Apostolische bestaan. Wij zouden gemakkelijk de lijst dier verschillen aanmerkelijk kunnen vergrooten, want men kan meer dan
<pb n="5"/>225 plaatsen uit den bijbel aanvoeren, waarin de leer der Roomsche kerk veroordeeld wordt of waarin juist geleerd wordt wat zij verwerpt.</p>
<p>Niet minder helder, beknopt en overtuigend behandelt de heer Puaux, dien wij met vreugde als een wakkeren verdediger van het dikwijls schandelijk belasterde, en met de verfoeijelijkste middelen bestreden Protestantisme begroeten, de overige punten, welke hij ter sprake brengt; betoogende dat geenszins de Roomsche maar wel de Hervormde kerk, de kenmerken draagt dat zij door den Zaligmaker is gesticht.</p>
<p>Ook den vertaler, al had hij hier en daar een enkel woord gelukkiger kunnen kiezen, om er de gedachte van het oorspronkelijke door weder te geven, betuigen wij onzen welgemeenden dank voor de moeite, welke hij zich wel getroosten wilde, om onze vaderlandsche lectuur met dit verdedigingsschrift uit den vreemde te verrijken; en den uitgever, die voor eenen vrij goeden druk en eene tamelijk zuivere correctie zorgde, wenschen wij een groot debiet van dit, voor weinige centen verkrijgbaar gestelde gulden boekske opregtelijk en van harte toe.</p>
<p>&nbsp;</p>
<p>B......</p>
<p><hi rend="sc">q</hi>...</p></div>
<div type="chapter">
<interpGrp>
<interp type="primair" value="quac003"/>
</interpGrp>
<head rend="h3"><hi rend="i">Geschiedenis der Christelijke kerk voor scholen en huisgezinnen. Vertaling naar den vijftienden druk van een werkje, uitgegeven door het Calwer Verlagsverein en vermeerderd met een kort overzigt van de geschiedenis der kerk in Nederland</hi>, <hi rend="i">door</hi> Christiaan. <hi rend="i">Te Nijmegen</hi>, <hi rend="i">bij</hi> C. ten Hoet, 1860. <hi rend="i">Prijs</hi> ƒ 0,95.</head>
<p>Dat de kennis van de geschiedenis der Christelijke kerk zoo noodig als nuttig is te noemen, zal niemand ligt betwisten, die daarin eenigzins ervaren heeten mag. Vooreerst toch leert zij ons het voorregt waarderen, dat wij in haren schoot geboren zijn, die het menschdom zooveel goeds gebaard heeft en geschonken, en ten andere geeft zij ons den troost dat geen sterveling, hoe vermetel, haar den ondergang berokkenen zal, welke op de waarheid, dat Jezus de Christus is, vast staat als op eene onwankelbare rots, die noch door de onstuimige baren van den verbolgen oceaan, noch door de vernielende stormen der dikwijls ratelende, donderende en bliksemende luchtgewelven kan bewogen, laat staan omver-<pb n="6"/>geworpen worden. Met ingenomenheid begroeten wij daarom iedere poging, welke in het werk wordt gesteld om de kennis der oprigting, voortzetting, en gestadige volmaking van het Godsgebouw, dat reeds zoovele eeuwen voortduurde, en trotsch alle geweldadige aanrandingen van on- en bijgeloof, tot aan het einde der wereld zal blijven duren, onder ons en onze kinderen te vermeerderen. En bestond er nu inzonderheid voor onze kinderen dringende behoefte aan een meer uitvoerig, zamenhangend en bevattelijk werkje, hetwelk hen op eene aangename en onderhoudende wijs bekend kon maken met de lotgevallen van het koningrijk der hemelen, dat de Zaligmaker bragt en grondveste hier op aarde; het zal bij de erkentenis daarvan geene bevreemding verwekken, dat wij den heer Christiaan al aanstonds onzen dank daarvoor betuigen, dat hij naar zijn vermogen in die behoefte zocht te voorzien. De gunstige ontvangst, welke het door hem in een Hollandsch kleed gestoken boekske in Duitschland heeft gevonden, lokte hem tot de vertaling daarvan uit, en om zijnen arbeid nog bruikbaarder te maken, heeft hij er een kort overzigt van de geschiedenis der Christelijke kerk in ons vaderland bijgevoegd. Ook op dat overzigt stellen wij hoogen prijs en gaarne verklaren wij, dat hij daardoor vooral geen geringe
dienst aan onze scholen en huisgezinnen heeft bewezen. Wel blijkt het hier en daar, dat hij met zekere voorliefde voor eene zekere partij in onze gemeenten heeft geschreven, maar wie heeft tegenwoordig dat gebrek niet in meerdere of mindere mate met hem gemeen, zoodat hij ten eenenmale onpartijdig heeten mag; iets wat een goed geschiedschrijver, naar ons oordeel, daarom wezen moet, omdat hij anders maar al te veel gevaar loopt onregtvaardig jegens andersdenkenden te zijn. Dat onder anderen de heer Christiaan, den Remonstranten op verre na niet zoo toegenegen als hunnen tegenstanders is, blijkt duidelijk uit hetgeen hij van hunnen <hi rend="i">overmoed</hi> verhaalt, terwijl hij de feiten der contra-remonstranten met stilzwijgendheid voorbij gaat of met den mantel der liefde bedekt. Verre van deze en dergelijke verkeerdheden in hem goed te keuren, mogen wij toch niet nalaten bij de aanwijzing daarvan op te merken, dat zij hem slechts in geringe mate schijnen aan te kleven, waarover wij ons te meer verblijden omdat de wijze, waarop hij overigens zijne geenszins
<pb n="7"/>gemakkelijke taak volbragt, ons zoo bij uitstek bevalt. Een ding evenwel bevalt ons ganschelijk niet, en wij bejammeren het zeer, dat hij daardoor heeft gemaakt, dat wij het door hem vertaalde werkje, met den besten wil niet zonder ernstig voorbehoud kunnen aanbevelen. Zijne verdediging namelijk van Servet's verbranding door Calvijn, of, zoo gij liever wilt, zijne verschooning van het gedrag diens, in vele opzigten zoo grooten hervormers, stuit ons zoo tegen de borst dat wij er zijn werkje geheel om afkeuren zouden, ware het niet dat de bladzijde, waarop zij aangetroffen wordt, er, aangezien deze de laatste is, zonder schade kan worden uitgescheurd. Wij weten wel Servet was een Godslasteraar, een wereldvergoder, een antichrist, die zich door geen mensch liet overtuigen van het kwaad, dat hij door zijne verderfelijke leeringen stichtte, maar toch hij handelde ter goeder trouw, en de Heer, die hem het aanzijn schonk, wordt door geen <hi rend="i">moord</hi> van hen gediend, tot wier behoud Hij zelfs Zijnen Eeniggeborenen niet spaarde. De heer Christiaan bedenke dat, opdat hij, ingeval er een tweede druk van zijne geschiedenis der Christelijke kerk voor scholen en huisgezinnen noodig wezen mogt, den door hem beganen misslag herstelle, en onze kinderen nergens meer tegen waarschuwe, dan tegen zulk eene gruwelijke zonde als het verbranden van den naaste is.</p>
<p>B.</p>
<p><hi rend="sc">j.c.w.q.</hi></p></div>
<div type="chapter">
<interpGrp>
<interp type="secundair" value="holw003"/>
</interpGrp>
<head rend="h3"><hi rend="i">De gedachte aan het oordeel des Heeren</hi>, <hi rend="i">het wapen en de staf van den getrouwen Evangeliedienaar. Kerkelijke rede over</hi> 1 <hi rend="i">Cor. IV: 4b ter bevestiging van een Ambtgenoot gehouden te Gorinchem</hi>, <hi rend="i">den</hi> 3<hi rend="i">den Junij</hi> 1860, <hi rend="i">door</hi> S.H. Holwerda, <hi rend="i">predikant aldaar. Te Gorinchem</hi>, <hi rend="i">bij</hi> A. van der Mast, 1860. <hi rend="i">Prijs</hi> ƒ 0,50.</head>
<p>Deze leerrede, welker uitgave op vereerend aanzoek, uit naam van vele leden der Gorinchemsche gemeente geschiedde, hebben wij met geen minder genoegen gelezen en herlezen dan de talrijke vergadering, die bij haar uitspreken tegenwoordig was, haar heeft aangehoord. Inderdaad een meesterstuk van kanselwelsprekendheid, munt zij door haren degelijken inhoud boven vele uit, welke heden ten dage onder het publiek worden verspreid, en gewoonlijk niets aanbevelingwaar-<pb n="8"/>digs hebben dan een sierlijken stijl of een, door de zucht om menschen te behagen, al te duur gekochten naam. Met alle vrijmoedigheid kunnen wij haar dus een loffelijk getuigenis geven, waarbij wij de verzekering voegen dat niemand, die haar op dat getuigenis neemt, het ons bij nadere kennismaking verwijten zal, dat wij er te veel goeds van hebben gezegd.</p>
<p>IJ.</p>
<p><hi rend="sc">z.</hi></p></div>
<div type="chapter">
<interpGrp>
<interp type="secundair" value="frui001"/>
<interp type="secundair" value="18600601"/>
</interpGrp>
<head rend="h3"><hi rend="i">De onpartijdigheid van den geschiedschrijver. Redevoering ter aanvaarding van het Hoogleeraarsambt aan de Hoogeschool van Leiden</hi>, <hi rend="i">den</hi> 1 <hi rend="i">Junij</hi> 1860, <hi rend="i">uitgesproken door Dr.</hi> R. Fruin. <hi rend="i">Te Amsterdam</hi>, <hi rend="i">bij</hi> J.H. Gebhard &amp; Comp. 52 <hi rend="i">bl. Prijs</hi> ƒ 0,60.</head>
<p>Met deze inwijdingsrede nam de heer Fruin bezit van den, aan de Leidsche Hoogeschool nieuw opgerigten, afzonderlijken zetel voor de geschiedenis des vaderlands. Men weet, dat het professoraat dier wetenschap op dringend aanzoek van den Hoogleeraar de Vries, die daarin meer is te rade gegaan met de belangen der wetenschap dan met zijne eigene, is opgerigt, afgescheiden van dat der Nederlandsche taal- en letterkunde. Niemand, der zake eenigzins kundig, kan er zich over verwonderen, dat de echte man der wetenschap die afscheiding wenschelijk, ja noodzakelijk achtte. Trouwens, achter ons ligt de tijd, in welken de geschiedenis des vaderlands, vroeger geheel of zoo goed als geheel van het academisch onderwijs uitgesloten, als een aanhangsel aan dat in de vaderlandsche taal- en letterkunde is toegevoegd. De nieuwbenoemde Hoogleeraar begint dan ook met de vraag op te werpen en te beantwoorden, waaraan het zij toe te schrijven, dat gedurende den ganschen tijd der Republiek, zelfs aan 's lands eerste Hoogeschool, de vaderlandsche historie niet is onderwezen. Hij meent de reden daarvoor te vinden in de vrees, dat gebrek aan de noodige onpartijdigheid het onderwijs in die wetenschap zou doen ontaarden in een voertuig tot bevordering der partijschappen, die kanker der republieken, gelijk hij dat met de voorbeelden van Pestel en Kluit bevestigt. Alzoo komt hij op zijn onderwerp, bij welks behandeling hij op eene overtuigende en keurige wijze doet uitkomen, dat de onpartijdigheid van den geschiedschrijver niet bestaat in dat kleurlooze, waarbij die schrijver zijne over-<pb n="9"/>tuiging zorgvuldig verbergt en slechts schijnt uit te gaan van de vrees om eenige staatkundige denkwijze te mishagen, door het te kennen geven van zijn oordeel over personen en zaken; maar daarin, dat men voorvallen en handelende personen plaatst in het regte licht, dat men zich in alle toestanden kan verplaatsen en van alle het eigenaardig goede en kwade waarderen. Hij bevestigt zulks met te wijzen
op het voorbeeld van Ranke.</p>
<p>Wij lazen deze uitstekende redevoering met hooge ingenomenheid en wenschen den nieuwen Hoogleeraar van geheeler harte toe, dat het hem in den gang zijner eigene studiën en hare uitdrukking in zijn onderwijs steeds meer gegeven worde, te beantwoorden aan de hooge eischen, die hij zich zelven doet in deze redevoering, die in alle opzigten regt geeft tot hooge verwachtingen.</p></div>
<div type="chapter">
<interpGrp>
<interp type="secundair" value="chan002"/>
</interpGrp>
<head rend="h3"><hi rend="i">De jongste opwekkingen in Amerika</hi>, <hi rend="i">Ierland en andere landen. Beschouwd door Dr.</hi> F. Fabri, <hi rend="i">Zendings-Inspector. Uit het Hoogduitsch. Aan Nederlandsche lezers ter overweging aangeboden door</hi> D. Chantepie de la Saussaye. <hi rend="i">Te Leiden</hi>, <hi rend="i">bij</hi> J.H. Zitman, 1860. <hi rend="i">kl.</hi> 8<hi rend="i">vo</hi> 48 <hi rend="i">pag. Prijs</hi> ƒ 0,40.</head>
<p>De dingen die in dit boekje, blijkens den titel, behandeld worden zijn ook in ons land vrij algemeen bekend. Veel is er reeds over gesproken en geschreven, op verschillende wijze is er over geoordeeld. Het onbepaalde van de uitdrukking ‘de jongste opwekkingen’ zal hier dus niet ligt een' lezer in verwarring brengen, die anders, onbekend met de bedoelde zaak ligt vragen zou: opwekkingen - waarvan? waartoe? enz. - Maar willen wij ook de vraag laten rusten, waarom de opwekkingen, die hier besproken worden, niet duidelijker gequalificeerd worden dan door de aanduiding ‘jongste?’ - eene andere vraag is: waartoe de heer Chantepie de la Saussaye de vertaling en uitgave van dit geschrift noodig heeft geacht? Een ant voord daarop is te vinden in het voorberigt, waar wij lezen: ‘het ontbreekt zoo vaak aan het licht des H. Geestes wanneer men over dien Geest spreekt en om dien Geest bidt. Het ontbreekt zoo vaak aan het regte verstand van het woord, terwijl men de beloften des woords tot grondslag stelt voor zijn gebed.’ - Van ganscher harte stem-<pb n="10"/>men wij met die uitspraak in; en op grond van deze meenden wij hier eene duidelijke, grondige verklaring te mogen verwachten van de beloften aangaande den H.G. die tevens tot toetsing en waardering zou kunnen dienen, van 't geen men als 't werk of de vrucht des H.G. voorstelt, in de geruchtmakende vertooningen, die ‘opwekkingen’ worden genoemd. Onze verwachting is niet geheel voldaan. Wel spreekt de auteur een bezadigd en verstandig oordeel over die gebeurtenissen uit. Nadat hij het voorbarige en ligtvaardige oordeel heeft afgewezen van diegenen, die het gansche verschijnsel als een groot bedrog, of enkel als het gevolg van een ziekelijk zenuwgestel aanmerken, en zich daarom niet ontzien de opwekking met scherpen hoon en spot te bejegenen; spreekt hij de bedenkingen uit, welke het gansche verschijnsel bij hem heeft opgewekt. Hij acht het verkeerd, dat men deze
opwekkingen dadelijk bekeeringen noemt en terstond de gansche zaak als eene groote, nieuwe uitstorting des H. Geestes aanmerkt. De schrijver heeft regt het zeer bedenkelijk te noemen, dat men de verschijnselen van methodistische geestdrijverij, zoo vereerende namen geeft. Eene bekeering, zoo plotseling, zonder eenige voorbereiding, dus mechanisch te weeg gebragt, verdient weinig vertrouwen, en kan zeker niet het werk van den H.G. zijn. - Geheel deze beschouwing vertoont de kenmerken van een helder verstand en een juist oordeel, van echte onpartijdigheid; en gaarne zouden wij het boekje aanbevelen, indien het niets meer bevatte. Maar, daar lezen wij op bladz. 35: ‘Ik kan en wil echter niet met deze enkel beoordeelende beschouwing eindigen.’</p>
<p>De aanleiding tot het bespreken der opwekkingen had Dr. Fabri gevonden in een brief van een' zendeling uit Indie. Die brief bevatte eene uitnoodiging aan alle geloovige christenen (zouden er ook ongeloovige christenen zijn?) om zich op een' bepaalden tijd te vereenigen in het gebed om eene algemeene uitstorting des H.G. De zendeling, die zoo schreef, had duidelijk bij zijne oproeping gedacht aan de opwekkingen. De Inspector Fabri keurt de uitnoodiging af, maar wil aantoonen hoe men beter ten behoeve van de zending en de uitbreiding des Christendoms werken kan. Hij acht den bijstand des H. Geestes daartoe noodzakelijk en wil dat de christenen daarom zullen bidden. Tot zoover zijn wij het volmaakt
<pb n="11"/>met hem eens. Maar waarin bestaat nu die bijstand des H. Geestes? Eenvoudig hierin, dat ook aan de zendelingen van onze dagen het vermogen verleend worde om wonderen en teekenen te doen. Vergel. Markus XVI.</p>
<p>‘Wanneer ellende van allerlei aard, wanneer nood en ziekte hen omgeeft, wanneer de Heidenen hen aan hun krankbed roepen - moesten dan niet het gebed en de handoplegging in den naam van Hem, dien zij hun dikwijls als den eenigen Geneesheer van ligchaam en ziel verkondigd hebben, krachtig genoeg zijn om hen gezond te maken. 't Is toch immers niet zoo als het behoort, dat de boden van Christus daar met Homoeopathie en Alloeopathie, met Hydropathie en met den Baunscheidtschen Levenswekker moeten werken.’</p>
<p>Wij hebben deze plaats afgeschreven, opdat ieder lezer zelf zou kunnen oordeelen. Het boekje toch wordt door C.d.l.S. den Nederlanders ter overweging aangeboden.</p>
<p>Wij gelooven met Dr. Fabri dat er van de ‘jongste opwekkingen’ geen heil voor de kerk des Heeren te wachten is. Maar wel verre van met hem het wondervermogen te begeeren of noodzakelijk te achten, hetzij voor de christenen in 't algemeen, hetzij voor de zendelingen in 't bijzonder, houden wij die begeerte voor ongerijmd en onbetamelijk, Wij gelooven dat de waarheid, d.i. de godsdienst van Christus, ook zonder zoodanige hulpmiddelen magtig is om allen tegenstand te overwinnen; indien maar die waarheid zuiver en eenvoudig gepredikt, door het leven harer verkondigers bevestigd, en duidelijk begrepen wordt.</p>
<p>R.</p>
<p><hi rend="sc">v</hi>.</p></div>
<div type="chapter">
<head rend="h3"><hi rend="i">De nachten van Parijs</hi>, <hi rend="i">uit het Fransch van</hi> Pierre Zaccone, <hi rend="i">door</hi> Hubertus. <hi rend="i">Te Dordrecht</hi>, <hi rend="i">bij</hi> J.P. Revers, 1860. 350 <hi rend="i">pag. gr.</hi> 8<hi rend="i">vo</hi>. <hi rend="i">Prijs</hi> ƒ 3,50.</head>
<p>Of het was door den titel, of door het gulle: ‘daar lees dat eens!’ dat mijn vriend mij bij het overreiken van het bovenstaande werk toevoegde, weet ik niet; maar ‘<hi rend="i">de nachten van Parijs</hi>’ trokken in hooge mate mijne aandacht, toen ik het boek onder de oogen kreeg. Trouwens, zou ook iets dat over Parijs handelt, of Parijs tot terrein van handelen had, ons niet boeijen. Het ‘<hi rend="i">el dorado</hi>’ der wereld heeft
<pb n="12"/>veel schoons, veel prachtigs, en wie Parijs niet gezien heeft, kan in de zamenleving niet mededoen. Het is iedereen echter niet gegeven, daar heen te gaan en ten einde zooveel mogelijk daaraan te gemoet te komen, plaatst men zich aan het hoekje van den haard, of in het lommerrijk priëel, en tracht door lezen van boeken enz., te vergoeden, wat de bezigheden of de beurs niet toelaten. Van daar dan ook, dat al wat over Parijs spreekt, een gereedelijken aftrek heeft, en van daar tevens, dat Parijs dikwerf het onderwerp van den geschiedschrijver of romancier, van den schilder of teekenaar is. Dan worden de interessantste punten der stad in het licht gezet, en bij het vele uitnemende en geheimzinnige, dat Frankrijks hoofdstad heeft, is altijd stof daartoe te vinden. Voor den reiziger, die Parijs bezoekt en eenigen tijd binnen hare muren doorbrengt is bijna alles met zulk een' gloed overtogen, dat hij zich niet kan onthouden, de schrijfstift in de hand te nemen en de vruchten van zijn zien en gevoelen aan het papier toe te vertrouwen. En de bewoner, die meer bekend is met hare geheimen en schaduwen leidt de lezers van zijne pennevruchten rond in de buurten, doet hen toestanden gevoelen of verplaatst hen in vergaderingen, die voor den vreemdeling niet zoo dadelijk verkrijgbaar of toegankelijk zijn.</p>
<p>Moge voor het eene Elise's laatste werk: ‘<hi rend="i">wat Parijs mij te zien en te denken gaf</hi>’ pleiten, - van het andere is het voor ons liggend boek een bewijs. En nu iets ter recensie.</p>
<p>Hadden wij het eerste werk met genoegen gelezen, niet minder voldeed ons het tweede. Zaecone verhaalt in boeijenden doch tevens korten en gebonden stijl eene dier gebeurtenissen, welke in Parijs en in elke groote stad niet zeldzaam zijn. Een vader zucht op zijn sterfbed om zijne beide zonen, welke hem geheel schijnen te vergeten, en van wie hij in lange niets heeft vernomen. Verzorgd en bijgestaan door twee zijner neven, weten deze den stervende te bewegen het testament te veranderen, zijne zonen te onterven, en hen zijne bezittingen geheel te vermaken. Reeds verheugd in het vooruitzigt van den kostelijken buit, die zij zich schijnbaar regtvaardig, maar in waarheid met list en geweld hebben toegeëigend, worden hunne plannen op eens vernietigd door de komst van een der zoons. Doch nu is niets voor hen te
<pb n="13"/>heilig en bij den moord dien zij op den zoon plegen, wordt de stervende geheel vergeten, die in een aanval van ijlhoofdigheid het bed en de ziekekamer verlaat, en op het lijk zijns zoons dood nedervalt. Na kort beraad, wordt het lijk van den vader aan de Seine toevertrouwd en de vermoorde zoon in plaats van den vader ter aarde besteld. Daardoor meenen de neven alle sporen van den moord te hebben uitgewischt. Zorgeloos nemen zij de erfenis in bezit en terwijl de eene naar de nieuwe wereld oversteekt en na een ongebonden leven in armoede sterft, weet de andere met zijn geld te woekeren, en verschijnt op nieuw als een aristocratisch bankier ten tooneele. Doch hunne misdaad mag niet verholen blijven. De andere zoon heeft in Amerika den neef ontmoet, en op het sterfbed van dezen, een enkele slip van den sluijer kunnen opligten. Hij komt te Parijs in aanraking met den zoon van zijn vermoorden broeder en door hoogst interessante omstandigheden, weet hij de misdaad te ontdekken en den schuldige aan de regtvaardige straf over te geven De rijke bankier wordt op het verlovingsfeest zijner dochter gevangen genomen en naar Brest gevoerd, waar hij, bijgestaan door een Auvergnaat, die hem in alles, zoowel bij den moord als in andere slechte daden heeft geholpen, eene poging tot ontvlugten waagt, doch op nieuw wordt gevangen genomen en gekerkerd, om zijn leven op de galeijen te eindigen.</p>
<p>Ziedaar het thema van den roman! Wij herhalen het: met veel genoegen hebben wij het werk gelezen. De toestanden zijn krachtig geschilderd, de grepen uit het leven meesterlijk genomen, de karakters goed beschreven. Hetzij dat de schrijver u voert aan het sterfbed, of in de feestzaal; - hetzij hij u den blik doet werpen in het geweten van den misdadiger, of in het gemoed van den naar wraak dorstenden zoon; - hetzij hij u binnenleidt in de studeerkamer, of plaatsen van vermaak; hetzij hij met u wandelt over de boulevards, of door de citédoré, - overal boeit hij u, zonder uw gevoel te kwetsen, tenzij dat hij dit vervult met afgrijzen, voor de gruwelen, die des nachts te Parijs bedreven worden, of met medelijden voor de ongelukkigen, die het slagtoffer worden van den gouddorst en zijne gevolgen.</p>
<p>Allen lof komt daarom den uitgever toe, dat hij met dit werk onze roman-litteratuur heeft verrijkt. In geene biblio-<pb n="14"/>theek - in geene leesinrigting mag het ontbreken, want bij het aangename dat de lezing verschaft, geeft het werk tevens ruime stof tot nadenken, en bevestigt ten slotte de les der ondervinding: ‘er waakt en leeft eene Voorzienigheid, die der menschen daden eenmaal aan het licht brengt!’</p>
<p>De uitvoering staaft den roem, dien de heer Revers reeds heeft verkregen. Eenvoud aan netheid parende, heeft het boek in zijn uiterlijken vorm dat aanzien, 't welk ons met genoegen daarop doet staren.</p>
<p>Maar zijn er dan in het geheel geene aanmerkingen? zal misschien deze en gene vragen. En wij antwoorden ja! die zijn er, want welk menschelijk werk zou volmaakt zijn, doch deze betreffen noch den roman, noch de uitvoering: zij gelden de vertaling en de correctie. Wij hebben daarom tot nu toe van deze gezwegen. Bij de lezing rees het vermoeden in ons op, of misschien Hubertus niet een instituteur was, die gewoon zijnde de thema's en version's zijner leerlingen na te zien, zoo vertrouwd is geworden met de Fransche woordvoeging, enz., dat hij de Nederduitsche ontwend is. De correctie is alsof zij met den grootsten haast is geschied. Het is jammer voor het werk, doch doet niets aan den inhoud af, en wij eindigen onze beschouwing met eene herhaalde aanbeveling.</p>
<p><hi rend="sc">dixi</hi>.</p></div>
<div type="chapter">
<head rend="h3"><hi rend="i">De sterren en de aarde</hi>, <hi rend="i">of gedachten over ruimte</hi>, <hi rend="i">tijd en eeuwigheid. Naar het Hoogduitsch. Groningen</hi>, J.B. Huber, 1860. <hi rend="i">In post</hi> 8<hi rend="i">vo.</hi> 51 <hi rend="i">bl. Prijs</hi> ƒ 0,60.</head>
<p>Volgens het voorberigt, heeft dit boekje een zonderling (er staat eigenlijk, meer Germaansch: opvallend) lot gehad. Eerst werd het in het oorspronkelijk Hoogduitsch uitgegeven - volstrekt niet ‘opvallend,’ want in Duitschland geeft men allerlei misgeboorten van onbekookte wetenschappelijkheid uit; daarna in het Engelsch vertaald in 't licht gezonden, doch zonder bijvoeging dat het vertaald was - ook volstrekt niet ‘opvallend,’ aangezien men zulke dingen in Nederland mede dagelijks ziet gebeuren; vervolgens in het Hoogduitsch overgezet, en dertien jaren na de oorspronkelijke uitgave als overzetting uit het Engelsch, aan het Duitsche publiek aangeboden - ook al niet ‘opvallend,’ voor
<pb n="15"/>zoo veel het tijdsverloop aangaat; want indien de boekverkoopers-speculatie er hare rekening bij verwacht, om vier preken over de gelijkenis van den rijken man en Lazarus in 't licht te geven, omstreeks eene eeuw nadat zij zijn uitgesproken, durft men er niet hard over vallen, dat een boekje ‘uit de nachtschuit’ komt, waarin Uranus nog de buitenste planeet van ons zonnestelsel heet (bladz. 5).</p>
<p>Maar wat wel degelijk ‘opvallend’ mag heeten, is de allerverwonderlijkste inhoud van het boekje. Zelden lazen we grover onzin in den vorm van de trouwhartigste wetenschappelijkheid. De hoofdstelling, van welke de schrijver uitgaat, is deze: daar het licht tijd noodig heeft om zich in de ruimte voort te planten, ziet men de aarde b.v. uit het middelpunt der zon zoo als zij zich voor 8 min. 13 sec., van de planeet Uranus, zoo als zij zich voor ruim 2 uren vertoonde. Evenzoo op grooter schaal: die vaste ster, welke zooveel men weet ons de naaste van alle is, staat op eenen afstand van ons, die door het licht in ruim 3 jaren wordt doorloopen. Zoo zijn er ook wel sterren, wier licht eerst na 18⅔ jaren tot ons komt. Welnu, op die ster zou men thans den grooten brand van Hamburg (1842) zien, aangenomen dat een oog of werktuig sterk genoeg ware om zoo iets op dien ontzettenden afstand te zien. Om <hi rend="spat">thans</hi> te zien, dat eene Egyptische prinses den Hebreeuwschen vondeling uit het water redt, zou men zich eenvoudig moeten bevinden op eene ster (en dat er zulke sterren zijn, leert de wetenschap), die zoo ver van ons verwijderd is, dat het licht 1678 (zoo veel jaren voor Chr. werd Mozes geboren + 1860 = 3538 jaren noodig had om van daar tot ons, en dus ook van ons tot die ster te komen; altijd natuurlijk met een oog, gewapend of zoo scherp, dat het een kind in een korfje kan zien op eenen afstand, op welken de zon niet eens meer voor ons oog te onderscheiden zou zijn. De schrijver vergeet echter niet, er de snuggere opmerking bij te voegen, dat ‘hetgeen in het binnenste der huizen gebeurt, niet gezien kan worden, dewijl de daken en muren het indringen der lichtstralen verhinderen.’</p>
<p>Wij laten nu den sterrekundigen onzin staan, die in dat alles doorstraalt, zoodat b.v. verzekerd wordt dat het licht van eene ster der eerste grootte 3-13 jaar noodig heeft, om
<pb n="16"/>tot de aarde te komen; van eene der tweede grootte 20, der derde 30, der zevende 180 jaar, enz.; want die opgave is zoo allerbespottelijkst, dat zij slechts uit kranke hersenen kan voortkomen. Maar wij vermelden als het eigenlijk curieuse, dat al die fraaije praemissen dienen moeten tot verduidelijking van het begrip van Gods alwetendheid; ‘als wij het oog Gods tegenwoordig denken op ieder punt der ruimte, dan verschijnt voor dat oog de geheele loop der wereldgeschiedenis onmiddelijk en te gelijker tijd. Wat op de aarde voor 8 minuten gebeurde, schittert helder op de zon voor zijn oog. Op eene stcr der 12de grootte worden Hem gebeurtenissen zigtbaar, die voor 4000 jaren plaats grepen, en op de tusschen gelegene punten der ruimte vindt men de beelden der voorvallen, welke zich ieder oogenblik voordeden.’</p>
<p>Wat zegt de verstandige lezer van zulken onzin? Zoo hebben wij ook eenvoudig het denkbeeld van bepaalde maat eener tijdsopvolging ter zijde te stellen, om ons de gansche wereldgeschiedenis te denken als iets, dat in één punt des tijds plaats vindt. B.v. indien men zich den duur van een jaar zoo kort denkt als nu die van eene minuut is, dan is al wat sedert Christus's geboorte plaats had, afgeloopen in 1860 minuten, d.i. 31 uren. Niets beter om den duur van een jaar (want de meerdere of mindere langzaamheid is geen kenmerk van den <hi rend="spat">tijd</hi>) zoo lang te denken als eene seconde, en dan dringt zich de geschiedeuis sedert het begin onzer jaartelling zamen tot een half uurtje. Niets is immers eenvoudiger! En als men nu de opvolging der wereldgeschiedenissen in eenen <hi rend="spat">oneindig</hi> korten tijd denkt, dan kunnen wij ons den geheelen loop der wereldgeschiedenis in ééne enkele onmeetbare korte tijdruimte te zamen gedrongen denken, zonder dat wij in staat zouden zijn die verandering waar te nemen, ja zonder dat wij hoegenaamd ook eene wisseling ondergaan zouden hebben. Derhalve - want dit achten wij onmiddelijk uit deze fraaije redenering te volgen: er heeft eigenlijk niets plaats gehad; het is slechs gelegen in onze voorstelling en een gevolg van de malle horologies, die ons de opvolging van tijd aangeven.</p>
<p>Wij vreezen geene ernstige tegenspraak, wanneer wij dit boekje beoordeelen gelijk de kerkeraad van Dordrecht in der
<pb n="17"/>tijd de <hi rend="i">Samaritanen</hi> van Frans Baltensz, t.w. ‘dat het een hers- en sinneloos schrift’ is en de auteur een ‘persoon’ moet zijn ‘seer swack ende kranck van hersenen.’</p>
<p><hi rend="sc">v.o.</hi></p></div>
<div type="chapter">
<head rend="h3"><hi rend="i">Lotgevallen en Ontdekkingen op eene reis in het noorden en midden van Afrika</hi>, <hi rend="i">op last der Britsche regering in de jaren</hi> 1849 <hi rend="i">tot</hi> 1855 <hi rend="i">gedaan</hi>, <hi rend="i">door</hi> Dr. Heinrich Barth. <hi rend="i">Naar het Engelsch en Hoogduitsch. Met eene voorrede van</hi> J. van der Hoeven, <hi rend="i">Hoogleeraar te Leiden. Vierde en Vijfde deel. Met kaart en platen. Te 's Hertogenbosch, bij</hi> Gebr. Muller, 1859, 1860. <hi rend="i">De prijs van het geheele werk is</hi> ƒ 20, -.</head>
<p>De hollandsche bearbeiding van dit hoogst belangrijk reisverhaal is voltooid. Gaarne voldoen wij aan de uitnoodiging om, bij de aankondiging van de beide laatste deelen, nogmaals de aandacht der lezers van ons tijdschrift op dit werk te vestigen. Na al hetgeen reeds in de Vad. Letteroefeningen omtrent de reis van Dr. Barth is meêgedeeld<note n="(1)" place="foot"><hi rend="i">Vad. Lotteroef.</hi>, 1858, <hi rend="i">Mengelw.</hi>, bladz. 179. enz.</note>, zal het onnoodig zijn hier weêr een breedvoerig verslag te geven. Wij bepalen ons dus tot eene welgemeende aanbeveling. Alle beminnaars van degelijke lectuur, alle beoefenaars der wetenschap, ethnologen en geographen, natuurkundigen en geschiedvorschers enz. enz. zullen hier veel vinden wat hunne aandacht boeit en hunne belangstelling verdient. Eene zonderlinge gewaarwording treft ons, als wij in verbeelding den reiziger volgen op zijn togt naar Timboctoe, ‘de vermaardste stad van geheel Afrika,’ en van daar terug tot dat zijne onderneming is volbragt en boven verwachting goed geslaagd. Wat vreemde tooneelen worden daar voor ons geopend! Wij zien den Europeaan zich bewegen onder eene menigte van volksstammen, menschen van allerlei soort, allen verschillend in kleur en gedaante, in levenswijze en ontwikkeling, in taal en manieren. Evenzeer onderscheiden is ook de maatschappelijke en staatkundige toestand der rijken en rijkjes, die hij doortrekt, en de gesteldheid van den grond, dien hij al gaandeweg betreedt. Dat hij op zulk een togt
<pb n="18"/>zeldazme lotgevallen moest ondervinden, veel wetenswaardigs, veel wat tot nog toe in Europa geheel onbekend was, ontdekken kon: wie zou het anders verwachten? Dat er om zulk eene reis ten einde toe te kunnen volbrengen, om die te doen beantwoorden aan het oogmerk, waarmeê zij ondernomen was, veel moed, geduld en volharding, maar ook veel geschiktheid, kennis en doorzigt noodig was: voor wien zou het betoog behoeven? Eere en bewondering komt den koenen Duitscher toe, die getoond heeft voor zulk eene taak berekend te zijn. Hoogst belangrijke gevolgen kan zijne onderneming hebben voor Europa en Afrika beide. Wanneer de betrekkingen, die hij heeft aangeknoopt met volken en vorsten, die vroeger niet dan bij name alleen of zelfs geheel niet bekend waren in ons werelddeel, worden bevestigd; wanneer de banen, die hij geopend en gewezen heeft, worden betreden, dan zal de Engelsche handel uitgebreid en de Europesche wetenschap bevorderd worden; dan zal het licht der beschaving met de zegeningen van het Christendom doordringen tot de stammen in Afrika, die tot nu toe deels heidenen, deels Mohamedanen, voor 't grootste deel in beklagenswaardigen toestand verkeeren. Wanneer de slavenhandel met al de gruwelen, die hij te weeg brengt, de onophoudelijke oorlogen die hij verwekt, de verwoestingen, die hij veroorzaakt, eenmaal vernietigd zal zijn en zoo eerst de welvaart en de ontwikkeling in de binnenlanden van Afrika mogelijk worden gemaakt, dan zal men een groot deel dier zegeningen te danken hebben aan de stoutmoedigheid, de voorzigtigheid, de lijdzaamheid van Dr. Barth. Jammer dat de man die zooveel aanspraak heeft op onze hoogachting, zelf zich zoo bezorgd toont dat men zijne verdiensten niet genoeg zal waarderen. Daaraan toch vooral gelooven wij te moeten toeschrijven, dat hij zich bij herhaling er zoo zeer op toelegt, om toch al de bezwaren (zij zijn waarlijk veel en groot!) die hij moest overwinnen, duidelijk in het licht te stellen en daarbij wel te doen
opmerken, hoe gering de hulpmiddelen waren, die hem te dienste stonden. 't Is altijd ergerlijk, iemand zijn eigen roem te hooren verkondigen; en zoo ergens, hier was het onnoodig, daar de feiten zelve immers luide genoeg spreken!</p>
<p>Eene andere aanmerking, die wij op het werk moeten
<pb n="19"/>maken, geldt evenzeer niet den inhoud maar den vorm. Wij hebben ook vroeger al met een enkel woord daarvan gesproken. De auteur heeft dagelijks al wat hem overkwam, wat hij verrigtte en opmerkte en waarnam opgeteekend en zoo de noodige, rijke bouwstoffen voor zijn boek verzameld. Maar die bouwstoffen zijn niet verwerkt, niet tot een welgeordend, schoon geheel vereenigd; zij zijn op een hoop gelegd en worden alzoo ons voorgesteld. Vandaar dat de lezing van het werk meer vermoeijend dan boeijend en somtijds vervelend is. Hoe hoog wij den degelijken inhoud schatten, hoezeer wij dit boek eene gunstige ontvangst toewenschen en die durven voorspellen bij de vrienden der wetenschap, kunnen wij het niet aan alle lezers aanbevelen. Zij die niet zoo zeer om hunne kennis te vermeerderen, als wel tot uitspanning lezen, zullen hier geene bevrediging vinden. In onze dagen verlangt men (en te regt) ook bij de lectuur van eene reisbeschrijving, aesthetisch genot te smaken.</p>
<p>Vóór wij eindigen, nog een woord van lof voor den vertaler, die zich heeft bekend gemaakt. De heer H.M.C. van Oosterzee heeft zijn' moeijelijken arbeid op uitstekende wijze volbragt, zijne taal en zijn stijl zijn goed; zijne aanteekeningen, ofschoon niet alle even zwaar van gehalte, strekken werkelijk tot opheldering van den tekst en maken de lezing gemakkelijker. In eene korte narede deelt hij nog het een en ander mede omtrent de aanhangsels, door Barth aan zijn werk toegevoegd, en welker vertaling geheel lag buiten het bestek der Nederlandsche bearbeiding. De uitgevers hebben gezorgd voor eene zeer goede uitvoering. De fraaije platen versieren het boek in der daad, en de uitvoerige groote kaart verdient hoogen lof. Mogen de weinige aanmerkingen, die wij ons veroorloofd hebben, niemand weêrhouden om zich een werk aan te schaffen, waarvan de degelijke inhoud den eenigzins gebrekkigen vorm ruimschoots opweegt!</p></div>
<div type="chapter">
<head rend="h3"><hi rend="i">De Voorletters</hi>, <hi rend="i">uit het Engelsch van de Barones</hi> Tautphoeus, geb. Montgomery. <hi rend="i">Met eene voorrede van</hi> Cd. Busken Huet. <hi rend="i">In</hi> 2 <hi rend="i">Deelen. Te Haarlem bij de</hi> Erven P. Bohn, 1859. <hi rend="i">In gr.</hi> 8<hi rend="i">vo. Prijs</hi> ƒ 6,20.</head>
<p>Zoowel van mijn uitgegeven geld doe ik mij zelven rekening
<pb n="20"/>en verantwoording als van mijn besteden tijd. Van den laatsten doe ik dat veelal na 't lezen van een of ander boekwerk. Ik deed 't ook na de lectuur der voorletters. Mijne uitgaven waren niet gering geweest, (uit twee deelen bestaat de roman!) wat waren mijne winsten? Ik had gedacht mijn tijd soliede te beleggen op aanbeveling der voorrede van Busken Huet, maar heel veel rente heb ik toch niet getrokken. 't Slot van rekening beviel me niet: 't saldo was niet naar mijn zin. - De hoofdinhoud’ (zijn woorden uit de voorrede pag. VIII) ‘is eene louter zielkundige teekening, de voorstelling namelijk eener genegenheid, die zich in de personen van Hamilton en Hildegarde van aanvankelijke antipathie tot de innigste sympathie verheft, en zulks, zonder ook maar een oogenblik onnatuurlijk te worden of haar karakter te verloochenen. Tot de schildering van een zoo zeldzaam en belangrijk zielsproces in zulke oorspronkelijke vormen, als waarin de schrijfster dit doet, worden vereischt een onbevangen blik op het leven, groote kennis van het menschelijk hart en een buitengewoon talent van stijl en compositie: dat wil zeggen eene gelukkige zamenwerking van drie elk op zich zelf uiterst zeldzame gaven.’ ‘En daar zij,’ zoo lezen wij pag. VII, ‘juist tot een van hare twee hoofdpersonen een jongen en begaafden Engelschman gekozen heeft, zoo is het alleraardigst om te zien, hoe in dezen hun vertegenwoordiger en woordvoerder, de Britsche maatschappij en denkbeelden met de Duitsche kontrasteren.’ Ik kan met die woorden niet instemmen, misschien ligt 't aan mij. Ten eerste komen er mijns inziens zulke onnatuurlijke passages in voor, schilderingen van zoo ondenkbare toestanden, en deze in grooten getale, dat men onwillekeurig aan karikaturen denkt, aan wezens, die in den roman leven, maar onder de levenden vruchteloos worden gezocht. Ik wijs alleen op den omgang van Crescentia met haren geliefde, op Lina Bergers en hare intrigues, op
de nachtelijke bezoeken van Hamilton en Hildegarde bij elkaar, als een paar voorbeelden. 't Zielsproces is zoo zeldzaam, dat 't zeldzame grenst aan het onmogelijke en daardoor ophoudt belangrijk te wezen: curieus is het misschien, maar meer niet. Groote kennis van het menschelijk hart wordt voor zulk eene schildering niet vereischt: 't alledaagsche zoo te beschrijven, dat 't in-<pb n="21"/>teresseert, dat kan alleen de ware menschenkenner, daartoe behoort een buitengewoon talent, 't buitengewone vult al heel spoedig op. 't Uiteinde van den verliefden krankzinnige Raimond moge tragisch wezen en belangstelling wekken, zijne liefde zelve is zoo monstrueus, zoo wanstaltig, dat er niet veel meer kunst toe noodig is om ze te beschrijven, dan de schilder noodig heeft tot het schilderen van een portret voor een uithangbord. Een buitengewoon talent van stijl en compositie kan ik in dezen roman ook niet vinden: 't is waar op stijl en compositie valt weinig aan te merken, maar als model van compositie zou ik 't niet naast Scott's of Bulwer's meesterstukken durven stellen.</p>
<p>Eene tweede bedenking is deze. Ik begon het werk met de hoop, dat ik ‘de Britsche maatschappij en denkbeelden met de Duitsche zou zien kontrasteren,’ een kontrast, dat, ware 't goed gelukt, nog al frappant moest wezen. Maar Hamilton de John Bull, is volstrekt geene type van een Engelschman: eenige kleine eigenaardigheden uitgezonderd, is hij een Deen, een Pool, een Zweed, wat men maar wil, in één woord, een man die veel geld heeft, op kamers woont, verliefd wordt etc., etc., een gewoon man: herinnerde zijn naam ons niet aan Engeland, zijn persoon zou er ons niet aan doen denken.</p>
<p>Wat ten derde 't geheele werk betreft, de totaal-indruk (men vergeve mij dit germanisme) dien de lectuur er mij van gaf, was die van onbeduidendheid en onbelangrijkheid. Telkens - en ik verklaar in gemoede - dat ik ‘niet gedachteloos las en niet meer op heb met het ruwe en hartstochtelijke dan met fijne en gekuischte vormen,’ en ook mijne goed- of afkeuring niet doe afhangen van de impressie van het oogenblik, en er mij met een ‘ik vind’ afmaak, gebreken, waaraan volgens Busken Huet ons publiek zeer laboreert - telkens kwam ik in de verzoeking om het boek ter zijde te zeggen, en iets meer degelijks bij de hand te nemen. Niet, dat er volstrekt niets te leeren valt, onder al het kaf geen enkel korenaartje verborgen is, niet dat ieder hoofdstuk mij onvoldaan liet, er zijn ettelijke, die zich laten lezen, maar ze zijn even zooveel ‘rari nantes in gurgite vasto.’ 't Zou bovendien al heel erg wezen, als er niets te halen viel: de kwestie is maar of er
<pb n="22"/>genoeg te vinden is: en is dat de kwestie niet, wil men zich slechts amuseren, soit: ik heb er niets tegen, maar geamuseerd heb ik mij ook niet. Neem een geestig boek op, Sterne b.v. of Pickwick-Club, gij zult 't niet onvoldaan ter zijde leggen, evenmin als men Punch ongelezen laat, gij zult u amuseren, u ontspannen, en dat was juist uw doel. Men verge ook niet van mij, dat ik den inhoud van de ‘Voorletters’ mededeele: ik zie er bijna geene kans toe, zoo weinig impressie maakte 't boek op mij.</p>
<p>Wat de vertaling betreft, voor zoo ver ik het waag daarover te oordeelen, aarzel ik niet haar onberispelijk te noemen: men bemerkt <hi rend="i">niet</hi>, dat 't eene vertaling is, de beste lofrede, meen ik, die men haar geven kan.</p>
<p>Verder oordeele de lezer zelf en make zijne balans op: tijd is geld en meer dan geld; kan hij zijne winsten maken met de lectuur der voorletters en een batig saldo overhouden, zoo veel te beter: ik moest met verlies sluiten.</p></div>
<div type="chapter">
<head rend="h3"><hi rend="i">Leven om leven. Door de schrijfster van John Halifax. Uit het Engelsch</hi>, <hi rend="i">door</hi> Antonia. <hi rend="i">Te Amsterdam</hi>, <hi rend="i">bij</hi> P.N. van Kampen, 1860. <hi rend="i">II Dln. In gr.</hi> 8<hi rend="i">vo.</hi>, 678 <hi rend="i">blz. Prijs</hi> ƒ 6,50.</head>
<p>Hoewel men de Engelsche romanschrijvers en schrijfsters niet ten onregte van langdradigheid beschuldigt, moet men van den anderen kant erkennen, dat in hunne werken steeds eene goede, duidelijk uitkomende strekking gevonden wordt, hetzij zij maatschappelijke toestanden en gebreken schilderen, of godsdienstige en zedelijke waarheden in hare belangrijkheid aanschouwelijk voorstellen. De schrijfster van het voor ons liggend werk heeft door haren zedelijken roman <hi rend="i">John Halifax</hi>, een goeden naam verworven: Zij had daarin aangetoond wat het leven van een braaf man, van een christen kan zijn. In <hi rend="i">Max Urquhart</hi> (de oorspronkelijke titel van bovengenoemd werk) zij stelt voor, wat het leven van den grootsten zondaar kan worden, onder den heiligenden invloed van het evangelie. Hare innerlijke overtuiging volgende, doet zij zien, dat elke misdaad, mits opregt betreurd en voor altijd nagelaten, door God in Christus genadig wordt vergeven, en derhalve ook door de menschen moet worden vergeven en uitgewischt. Zij heeft den vorm van een dubbel dagboek
<pb n="23"/>gekozen, omdat het haar de beste leiddraad toescheen, om de geschiedenis van het innerlijk leven der beide hoofdpersonen van den roman duidelijk voor te stellen. Die hoofdpersonen zijn doctor Urquhart, een militair geneesheer, en Dora Johnston, de dochter van een predikant. Eerstgenoemde wordt ons geteekend als een uitstekend mensch van echt christelijken zin en een vast karakter, die leeft voor zijne medemenschen, doch door eene in zijne jeugd gepleegde misdaad bezwaard, wordt zijn leven jaren lang door den knagenden worm van zelfverwijt verbitterd. Bij gelegenheid dat een militair kamp nabij Dora's woonplaats is gevestigd, ontmoet hij deze het eerst op een bal, en hoewel zij niet schoon is en onder hare schitterende zusters wordt voorbij gezien, ontdekt de degelijke en menschkundige doctor de kostelijke parel in de onaanzienlijke schelp, en gevoelt zich door haar helder verstand, haar edel hart, dat opregt en zuiver is als kristal, en haar niet onbevallig uiterlijk magtig aangetrokken; hij bespeurt ook wel dat hij een gunstigen indruk op haar gemaakt heeft, maar, weerhouden door de schuld der gepleegde misdaad, die, hoe zwaar geboet, toch niet is verzoend voor de wet en nog altijd het geweten pijnigt, durft hij haar lot niet aan het zijne verbinden, tot eindelijk de inwendige drang te sterk wordt en zij zich aan elkander verklaren en voor immer verbinden. Nu wordt echter de vreeselijke ontdekking gedaan, dat de gepleegde misdaad juist tusschen Dora's familie en Urquhart eene groote klove vestigt, niettegenstaande welke omstandigheid zij hem toch getrouw blijft aanhangen. Eindelijk maakt Urquhart zijne misdaad ook aan den regter bekend, en ondergaat eene ligte straf, waarna Dora, die bij al hare zachtheid, eene groote mate van geestkracht bezit, in weerwil van haren vader, die een onverbiddelijk gestreng man is, besluit, om te doen wat haar pligt haar gebiedt, en met haren vriend in het huwelijk te treden. Ten regten tijde geeft echter de vader nog
zijne toestemming en zijnen zegen op hunne verbindtenis, en na de huwelijksvoltrekking begeven zij zich buiten 's lands, om daar hun leven toe te wijden aan het welzijn hunner medemenschen.</p>
<p>Dit is de korte inhoud van de belangwekkende geschiedenis der hoofdpersonen. Natuurlijk worden daarmede de han-<pb n="24"/>delingen van verscheidene anderen in betrekking gebragt; de zusters van Dora, hare echtgenooten en vriendinnen, alsook de bekenden en vrienden van Urquhart vinden hunne plaats en zetten aan het verhaal afwisseling bij.</p>
<p>Toen wij dezen roman in handen namen, werden wij eenigzins afgeschrikt door den dagboeksvorm, die doorgaans tot eentoonigheid en langwijligheid aanleiding geeft; doch naauwelijks hadden wij eenige bladzijden gelezen of wij waren volkomen geboeid en bespeurden een meesterstuk voor ons te hebben. De karakters en zielstoestanden der hoofdpersonen zijn uitstekend geschilderd. Gedurig werden wij getroffen door de fijnste trekken, welke de schrijfster met talent heeft weergegeven; ook de personen der omgeving zijn naar waarheid en natuurlijk geteekend. Een hoog ernstige, echt godsdienstige geest, die het werk bezielt, maakt een weldadigen indruk op het gemoed. Men is ook ten onzent wel tot de erkentenis gekomen, dat in geen roman uit het leven de zedelijke strekking mag ontbreken, doch onze belletristen - enkele uitgezonderd - vergenoegen zich veelal met de veraanschouwelijking eener vage zedelijkheid en humaniteit, waarbij het dieper christelijk-religieuse beginsel niet tot zijn regt komt; maar de Engelsche schrijfster van dezen roman wijst de eenige bron aan, waaruit een edel, waar, zedelijk leven voortvloeit, zoodat dit boek met volle regt een christelijkzedelijke roman kan genoemd worden.</p>
<p>Wij hebben in lange geen boek gelezen, dat ons zooveel genoegen heeft verschaft, en moeten nog de verklaring afleggen, dat de vertaalster hare taak, naar ons voorkomt, zeer goed heeft volbragt, dat de druk niet fraai is, maar eene keurige staalgravure het werk versiert.</p>
<p>***<hi rend="sc">s</hi>.</p></div>
<div type="chapter">
<head rend="h3"><hi rend="i">Naar Australië! Herinneringen van George Hamlyn. Uit het Engelsch van</hi> Henry Kingsley. 2 <hi rend="i">deelen. Amsterdam</hi>, P.N. van Kampen, 1860. <hi rend="i">In gr.</hi> 8<hi rend="i">vo. Prijs</hi> ƒ 7,80.</head>
<p>Wie herdenkt nog niet met genoegen de aangename oogenblikken, die de lezing van Gerstäcker's: ‘Naar Amerika!’ hem verschaft heeft? In eene blijde hoop namen wij daarom gretig dit werk ter hand, en lazen, en lazen door, en hadden
<pb n="25"/>dikwijls moeite, om het neder te leggen. ‘'t Is in de hoogste mate boeijend en niemand zal 't onvoldaan ter zijde leggen.’ Met deze laatste afgezaagde uitdrukking konden wij des noods volstaan, maar we gevoelen ons gedrongen, om iets meer te zeggen van een werk, dat in ruime mate verdient gelezen en herlezen te worden.</p>
<p>‘Wat is 't eigenlijk voor een werk?’ vraagt gij, en een ander zegt: wel! dat wijst de titel uit. 't Is een boek, waarin beschreven wordt hoe Australië er uitziet, hoe men daar leeft en woont; hoe men daar goud vindt; hoeveel ellende en weelde in Sydney en Melbourne heerschen, en daarbij gevoegd 't reisverhaal van een gezelschap landverhuizers, even als dit gevonden wordt in dat schoone werk van Gerstäcker: ‘Naar Amerika!’</p>
<p>Die uitspraak komt niet geheel met de waarheid overeen. Het grootste gedeelte van 't eerste deel handelt over gebeurtenissen, die in Engeland voorvallen en bevat vooral de geschiedenis van een meisje, dat dwaasselijk verliefd is op een mauvais sujet, zich laat schaken, maar zich daarna, zoo als 't gewoonlijk gaat, vreeselijk bedrogen ziet; vol berouw naar 't ouderlijk huis terugkeert, terwijl haar man tot deportatie wordt veroordeeld. De voornaamste personen, die met de bedrogene in betrekking staan, hebben 't plan opgevat, om naar Australië te gaan, brengen dit plan ten uitvoer en nemen haar mede.</p>
<p>Die gedeporteerde speelt in 't tweede deel een voorname rol, want we vinden hem daar terug als de aanvoerder van eene bende, die op moord en roof uitgaat, totdat hij eindelijk, na in eenen aanval - hoewel onwetend - zijn eigen zoon doodgeschoten te hebben, in handen van de policie geraakt en op 't schavot zijn leven eindigt.</p>
<p>‘Maar,’ zegt gij, ‘als er niets anders in staat, waarom dat dan juist in “Australië” te doen plaats hebben?’ Een oogenblik geduld en 't zal u duidelijk worden.</p>
<p>De lotgevallen der handelende personen worden ons mede in dit werk getrouw verhaald, 't geen als van zelve aanleiding geeft, om vele bijzonderheden aangaande dit werelddeel mede te deelen, al bepaalt zich die beschrijving meer tot de vrije natuur, terwijl zij de steden, en het leven, dat daarin geleid wordt, eene enkele maal als ter loops vermeldt.</p>
<pb n="26"/>
<p>Maar ik zal u zeggen, wat het boek zoo schoon, zoo boeijend, zoo onderhoudend, ja! zoo leerzaam doet zijn.</p>
<p>'t Is de eenvoudige, onopgesmukte wijze, waarop alles wordt medegedeeld; 't is de verscheidenheid van karakters, 'tis de rijke afwisseling van voorvallen, 't is de heerlijke natuurbeschrijving. Eene menigte personen komen in dit werk voor en gij vergezelt hen gaarne bij al hunne lotgevallen; hier gevoelt ge u gestemd tot zachtere gewaarwordingen; dáár doet eene bladzijde u glimlagchen; hier ontvangt ge bij de beschrijving der verschillende natuurtooneelen menige nuttige les en verneemt veel, wat gij misschien nog niet weet; dáár ontvangt ge als mensch eene heilzame vermaning of een navolgenswaardig voorbeeld, wanneer de schrijver u den diep gevallene schetst, of u in eenen prettigen huiselijken kring binnenleidt. Gij vindt niets onnatuurlijks; geene poging om effekt te maken; niets van dat alles; alles gaat zijnen natuurlijken gang en toch is 't boek rijk aan plaatsen, die met zooveel vuur zijn geschreven, dat het u boeit en uwe aandacht op 't levendigst gespannen houdt.</p>
<p>Om een bewijs te geven van het door ons aangevoerde, willen wij een gedeelte afschrijven van 't 15de hoofdstuk, waarop het vignet voor het tweede deel betrekking heeft, en waarin Sam Buckley alles aanwendt, om zijne Alice voor een dreigend onheil te waarschuwen en haar te redden.</p>
<p>‘Het gebergte, eene blaauwe wolk aan den gezigteinder, toen hij van huis ging, hangt nu met zijne rotsen en spitsen boven hem in de lucht. Toen hij den berg opreed, zag hij een arend, die zich als een kleine stip tegen de blaauwe lucht afteekende, om den hoogsten top zwieren; een oogenblik - ten minste het scheen hem een oogenblik - en die top was achter hem. Widderin (zoo heet het paard) hield zich goed; er was hoop. Voort, beest! voort!’</p>
<p>‘Brave, dappere, oude Widderin! wordt gij vermoeid? waarom nu reeds? Nog een weinig langer volgehouden; houd u goed dezen éénen, enkelen dag, en dan wachten u de heerlijkste weiden, tot dat gij ook den weg van alle paarden gaat. Voort, beest, voort!’</p>
<p>‘Weet gij niet meer, oude, beste Widderin! hoe dikwijls hare zachte hand uwen nek heeft gestreeld? En nu, ach God! Widderin! nu zullen moordenaars met bebloede handen haar
<pb n="27"/>aangrijpen, als wij niet bij tijds komen. Voort, beest! voort!’</p>
<p>‘Helaas! goed, gewillig beest! Gij verstaat hem niet, die thans tot u spreekt uit den vollen angst van zijn hart. Slechts weet gij, dat uw vriendelijke meester op uwen rug zit; daarom wilt gij voortsnellen, tot dat de krachten u ontzinken. Dappere, moedige Widderin! denk aan uwe voorvaderen, denk aan den grooten dag, toen uw vader Arcturus voorwaarts stoof en als de wind voorbij suisde, te midden van de verbaasde menigte toeschouwers, en toen eenige dagen later door geheel Engeland de tijding liep: De Arcturus heeft het gewonnen van den Derby. Denk aan den tijd, toen uwe grootmoeder den Sheik Abdullah droeg en in een wervelwind van zand in de woestijn met hem voortrende, de verschrikte karavaan na! Ach! gij weet niets van deze dingen. En toch, God lof! uwe vaart vertraagt niet. Wij zijn nu niet ver meer af, mijn moedig beest. Wij zullen nu haast ons lot kennen. En toch duurt het nog veel te lang. Voort, beest! voort!’</p>
<p>‘Wederom is hij in het bosch en rijdt hij voort langs het diepe, zandige pad, te midden van het varenkruid. Hij hoort het klateren der rivier en weet, dat nu het einde van zijnen togt nadert.’</p>
<p>‘Drink nu niet, goede Widderin! Over een uur kunt gij een emmer vol champagne krijgen, als gij wilt, maar buig nu uwen nek niet naar het frissche, klaterende water. Fladder en plas door het water, maar drink niet. Ginds, twintig schreden hooger op den oever, ginds bij dien kersenboom kunnen wij het huis zien. Dan weet ik mijn lot. Voort, in Gods naam, voort, beest! voort!’</p>
<p>‘En het huis is in 't gezigt, en een wilde kreet van dankbaarheid en onuitsprekelijke vreugde ontsnapt aan zijne borst. Nog ligt daar het huis, te midden van den liefelijken omtrek, even vredig als altijd, en daar bij de volière staat eene bevallige, witte gedaante. Het was Alice, onbewust van het vreeselijk gevaar, dat haar dreigt.’ -</p>
<p>&nbsp;</p>
<p>Op deze wijze voortgaande, zouden we nog meer bewijzen kunnen aanvoeren, zoowel van den boeijenden stijl, waarin
<pb n="28"/>het werk is geschreven, als van de vloeijende vertaling; maar liever raden wij elk aan, het te lezen.</p>
<p>Van de uitvoering zeggen wij niets. Wat bij den heer van Kampen uitkomt, is......maar, basta! goede wijn behoeft geen krans.</p>
<p>W.</p>
<p><hi rend="sc">des ch.</hi></p></div>
<div type="chapter">
<interpGrp>
<interp type="secundair" value="alti002broe01"/>
</interpGrp>
<head rend="h3"><hi rend="i">Broeder en Zuster</hi>, <hi rend="i">door den schrijver van Hendrik en Maria</hi>, <hi rend="i">enz. enz. Met eene voorrede van</hi> Alb. van Toorenenbergen. <hi rend="i">Tweede Druk. Te Leeuwarden</hi>, <hi rend="i">bij</hi> v. Meursinge, 1860. 308 <hi rend="i">bldz. Prijs</hi> ƒ 2,50.</head>
<p>Wij ontvangen ongaarne sommige werken van auteurs, die niet meer tot de levenden behooren, ter beoordeeling; want terwijl eerbied voor de nagedachtenis der afgestorvenen de vrijheid der kritiek belemmert, noodzaakt de liefde tot de waarheid haar regt althans niet geheel op te offeren. Wij willen dan ook van bovengenoemd werkje, welks schrijver reeds lang onder de ontslapenen geteld wordt, slechts met een enkel woord verslag geven.</p>
<p>De auteur levert ons eene romantische schets van de godsdienstige rigtingen, die vóór een twintigtal jaren in ons vaderland bestonden, en heeft vooral de toenmalige seperatisten meer uitvoerig geteekend. Wij kunnen niet verzwijgen dat wij de karakterschildering te onbestemd, de dialoog te gerekt en de descriptie te weinig aanschouwelijk hebben gevonden, om aan het boek, als roman, eenige kunstwaarde toe te kennen; maar daarentegen doen wij gaarne hulde aan de christelijke liefde, de onpartijdigheid en de goede bedoeling des schrijvers, die naar zijne krachten heeft willen bijdragen, om de belangen van het godsrijk te bevorderen. En de tweede druk van dit boek bewijst dan ook, dat velen het gaarne gelezen hebben, bij wie het zeker goeds heeft gesticht. Het is onze hartelijke wensch, dat ook deze tweede uitgave, die zich door een goed uiterlijk aanbeveelt, een gezegend middel moge zijn, om af te schrikken van ongeloof, bijgeloof, dweepzucht en schijnheiligheid.</p>
<p>***<hi rend="sc">s</hi>.</p></div>
<div type="chapter">
<pb n="29"/>
<head rend="h3"><hi rend="i">Henriette Langford. Een verhaal van Miss</hi> Yonge, <hi rend="i">schrijfster van Violette</hi>, <hi rend="i">het huisgezin van Dr. May</hi>, <hi rend="i">enz. Uit het Engelsch, door</hi> Mariette. <hi rend="i">Te Amsterdam</hi>, <hi rend="i">bij</hi> P.N. van Kampen, 1860. <hi rend="i">In kl.</hi> 8<hi rend="i">vo.</hi>, 315 <hi rend="i">blz. Prijs</hi> ƒ 2,50.</head>
<p>Wij zijn in den roman geenszins gesteld op vreemde intrigues en schokkende gebeurtenissen, maar meenen toch dat daarin een welzamenhangend geheel van belangwekkende lotgevallen der hoofdpersonen moet gevonden worden. Het doet ons leed te moeten verklaren, dat bovengenoemde roman volstrekt niet aan dit regtmatig verlangen beantwoordt. Daarin worden wij bij de familie Langford, in haar huiselijk leven op haar oorspronkelijk landhuis <hi rend="i">Knight-Sutton</hi>, binnengeleid en in kennis gebragt met den ouden stamheer en zijne echtgenoote, met hunne kinderen en kleinkinderen. Het meest worden wij met het onderling verkeer, de uitvoerige gesprekken en de spelletjes van laatstgenoemden bezig gehouden, en wij hebben over het algemeen bijna niets gevonden dat de belangstelling kan opwekken of de aandacht boeijen, tot dat wij kwamen aan het laatste gedeelte, waarin een noodlottig toeval, dat een der kinderen treft, en de gevolgen daarvan, zoodanig worden geschilderd, dat dit gedeelte de belangstelling van den lezer opwekt en zijne aandacht boeit, maar het is ook het eenige gedeelte van het boek, dat wij met genoegen lazen, nadat we het vorige met moeite waren doorgeworsteld.</p>
<p>Intusschen moeten wij, om der schrijfster regt te laten wedervaren, het getuigenis afleggen, dat de karakterteekening, de dialoog en de discriptie onberispelijk zijn en door waarheid en natuurlijkheid uitmunten, maar deze verdienstelijkheid der opvatting en bewerking kan geenszins het al te beuzelachtige der onderwerpen vergoeden. De vertaling mag, kleine onnaauwkeurigheden, als: <hi rend="i">van te voren</hi>, <hi rend="i">onzelfzuchtig</hi> en dergelijke uitgezonderd, wèl geslaagd genoemd worden. De druk is zeer fraai en het vignet tamelijk goed.</p></div>
<div type="chapter">
<interpGrp>
<interp type="secundair" value="witz001"/>
</interpGrp>
<head rend="h3"><hi rend="i">Juvenilia. Gedichten van</hi> H.H. van Witzenburg, <hi rend="i">theol. stud. Te Leiden</hi>, <hi rend="i">bij</hi> v.d. Heuvell en v. Santen, 1860. <hi rend="i">In</hi> 12<hi rend="i">mo. Prijs</hi> ƒ 0,70.</head>
<p>‘Tout commencement est difficile,’ is ook de verontschul-<pb n="30"/>diging van den jongen dichter, die zijne eersteling aan het publiek biedt. We moeten dat bij het beoordeelen zijner werken niet uit het oog verliezen; ook ‘dichten is een arbeid,’ en langdurige oefening alleen geeft ware kennis. We kunnen dus van een student niet dat verwachten, wat een grijze muzenzoon schenkt. Bovendien verklaart de heer v. Witzenburg zelf, dat we in dit bundeltje slechts op ‘een greintje poëzij’ te rekenen hebben, zoodat we naar den schat met een adelaarsoog moeten vorschen op straffe van niets te vinden. ‘Een greintje poëzij!’ De dichter denkt niet hoog van zijn talent. Nu, een oogst van poëzij is hier dan ook niet te vinden!</p>
<p>Daargelaten, dat de onderwerpen der verzen, zoo al niet afgezaagd, dan toch op zijn minst genomen zeer alledaagsch zijn, want dat kan geen reden tot klagen geven, vragen we of die oude thema's door de aantrekkelijkheid der nieuwheid, waarmede ze als met een waas overtogen zijn, op den lof van iets eigenaardigs, iets pikants, om zoo te zeggen, aanspraak hebben. Ons antwoord is neen. Gij hebt ‘Aan Haar,’ ‘Vrouwenlof,’ ‘Eene levensvraag,’ ‘Toast op eene bruiloft,’ 't zijn maar voorbeelden! slechts te lezen en zult zelf veroordeelen: mij dunkt, gij zult mijn oordeel niet ongegrond en onbillijk vinden. De ‘Engel des Gedulds’ naar Spitta, ‘de Verlatene’ naar Sturns zijn goed vertaald, voor ver ik kan nagaan, zonder het origineel: de vertalingen van Anacreon vind ik minder.</p>
<p>'t Slot van Anacreon's <hi rend="i">εἰς τὸν πλοῦτον</hi> is vrij wat mooijer dan dat van ‘Rijkdom:’ in de vertaling van <hi rend="i">εἰς γυναῖνας</hi> schijnt v.W. hazen voor herten te hebben aangezien en noemt hij de herten minder goed vlug: 't geheele versje bevalt mij niet, 't is wat houterig, niet los en ongedwongen genoeg. ‘De Liefde,’ want dat is ook naar Anacreon, de dichter had dat er bij kunnen zetten, is beter, door bevalligheid trekt het ons aan. Van de Duitsche stukjes of rijmelarijtjes spreek ik niet, ik niet, de lezer oordeele. En wat betreft eenige studentenliedjes, ze zijn hier niet op hunne plaats: ze zouden er in een studenten-almanak door kunnen, meer ook niet. In de ‘Ode aan de Zee’ is nog een greintje, hier en daar; ik stuit ook daar telkens op kleinigheden van allerlei aard in stijl en taal. De gedichtjes vertoonen hier en daar
<pb n="31"/>een dichter; hier en daar, en de reden van het ‘hier en daar’ is alleen deze, dat de hr. v.W. zijne versjes niet genoeg bearbeid heeft. -</p></div>
<div type="chapter">
<interpGrp>
<interp type="secundair" value="stop005"/>
</interpGrp>
<head rend="h3"><hi rend="i">Jacob Cats te Middelburg en zijn huis aldaar enz.</hi>, <hi rend="i">door Mr. J.H. de Stoppelaar. Te Middelburg bij</hi> J.C. en W. Altorffer, 1860. <hi rend="i">In gr.</hi> 8<hi rend="i">vo. Prijs</hi> ƒ 0,75.</head>
<p>Juichen wij het van heeler harte toe dat onze zuidelijke broeders voor den vader der Dietsche dichters J.v. Maerlant een gedenkteeken stichtten, en onze eigene landgenooten hetzelfde doen voor onzen volksdichter Tollens, met niet minder ingenomenheid hooren wij, als er wat gedaan wordt voor onzen Cats, den zanger van onze haarden en altaren. Het was een goed plan, dat, al werd er in 1834 geen gevolg aan gegeven, in 1859 weer werd opgevat, om te Middelburg door een gedenkteeken, geplaatst in het huis waar Cats twintig jaren woonde, de herinnering van zijn verblijf levendig te houden. Met niet minder eerbied als we te Haarlem in de groote kerk op den steen staren, die met den naam van Bilderdijk prijkt, zullen wij te Middelburg een oogenblik stilstaan voor het huis, waarin de naam gebeiteld is van hem, die met de beide andere leden van het edelaardig dichtrendriemanschap der zeventiende eeuw, te regt tot de klassieken van Nederland wordt gerekend. En gaat die om zoo te zeggen ietwat materiële vereering gepaard met waardering van verdiensten, geeft zij tevens aanleiding om die te beter en te glansrijker te doen uitkomen: gelukkig het land, waar de nagedachtenis van groote voorvaderen op zulk eene wijze in eere wordt gehouden. Het groote publiek heeft zoo doende gelegenheid om kennis te maken met zijne voorzaten en het burgerschap terug te krijgen, dat het of door onkunde of door onverschilligheid maar al te dikwijls verbeurt. De Nederlander behoeft niet langer vreemdeling te wezen in de literatuur van zijn eigen land en zich het onderzoek naar zijn vaderschap niet zelf te ontzeggen. Nationaliteit wordt dan meer dan een klank, zij wordt eene leuze, zij wordt het opschrift der vaan, waaronder ware Nederlanders zich scharen.</p>
<p>'t Was daarom regt eigenaardig, dat nu de prijsvraag: eene
<pb n="32"/>grondig bewerkte levensgeschiedenis van J. Cats niet was beantwoord, Mr. Stoppelaar bij het vele belangrijke door hem over het huis van Cats te Middelburg medegedeeld, een en ander toevoegde over zijn verblijf aldaar. En dat nog te meer daar de meeste biographien van den dichter, grootendeels ontleend aan zijne autobiographie, zijn ‘twee en tachtigjarig leven,’ over dat tijdperk zeer oppervlakkig en onnaauwkeurig zijn. Mr. Stoppelaar, met voorbehoud om later breedvoeriger over Cats handel en wandel te Middelburg te schrijven, en die stille jaren, ‘waarin Cats den grondslag heeft gelegd van wat hij later is geworden,’ der vergetelheid te ontrukken, geeft ons in deze brochure al vast een kijkje en vermeldt eenige bijzonderheden. Cats connexies met de Moucherons, zijne juridische bezigheden, zijn huwelijk met Elisabeth van Valkenburg, zijne bemoeijingen om door bedijkingen ‘van water landt te maken,’ enz., enz. ziedaar eenige punten, waarop de schrijver onze aandacht vestigt.</p>
<p>Het overige der brochure is gewijd aan het betoog, dat het door Cats toen ter tijd te Middelburg bewoonde huis inderdaad dat is, waarin de gedenksteen prijkt: een betoog, aan welks evidentie de grootste scepticus niet zal twijfelen.</p>
<p>De titelplaat geeft ons eene voorstelling van dat huis, en vormt met het behandelde een geheel, dat op 't eerste gezigt zich zelf aanbeveelt en een aangenamen indruk maakt, die bij 't lezen grootelijks wordt vermeerderd. -</p></div>
<div type="chapter">
<head rend="h3"><hi rend="i">Jaarboekje van de Regterlijke Magt in het Koningrijk der Nederlanden voor</hi> 1860, <hi rend="i">te zamengesteld onder toezigt van Mr</hi>. C.C.E. d'Engelbronner. 21<hi rend="i">ste jaarg. Te Gorinchem, bij</hi> A. van der Mast, 1860, <hi rend="i">In</hi> 12<hi rend="i">mo. Prijs</hi> ƒ 1,50.</head>
<p>Dit jaarboekje, waarvan thans het 21ste jaar, kondigen wij gaarne aan: 't strekt verzamelaars en uitgever tot eer. Wie in eenige betrekking staat tot regterlijke magt, zoo hier als in onze overzeesche bezittingen, tot notarissen, personeel der ambtenaren van de registratie, van de policie, van de gevangenissen, etc., etc., zal zich stellig dit boekje aanschaffen en er de doelmatigheid van ondervinden. Heel veel woorden zijn dan ter aanbeveling ook wel niet noodig: de algemeene bekendheid en het veelvuldig gebruik zijn lof genoeg.</p></div>
<div type="chapter">
<interpGrp>
<interp type="primair" value="sass004"/>
</interpGrp>
<pb n="33"/>
<head rend="h3"><hi rend="i">Hippo-Lasso. Paarden-strik of dwang-tuig, dienende om het paard, den muilezel en in 't algemeen alle groote viervoetige huisdieren, die door hunnen ondeugenden</hi>, <hi rend="i">koppigen of wilden aard onhandelbaar zijn</hi>, <hi rend="i">in zeer korten tijd en op hoogst gemakkelijke en eenvoudige wijze te temmen en tot alle diensten af te rigten en tevens het hollen, van het rijd</hi>- (<hi rend="i">lees: rij</hi>-) <hi rend="i">als van het trekpaard, onmogelijk te maken. Vrij naar het Fransch van</hi> M. Raabe, <hi rend="i">Ritmeester bij het 6de Regiment Dragonders en</hi> M. Lunel, <hi rend="i">Luitenant bij het 4de Eskadron van den Trein. Door</hi> D. van Hulst, <hi rend="i">Rijks- Veearts te Nieuwveen. Met platen</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J. Noordendorp, 1860. <hi rend="i">Prijs</hi> ƒ 0,90.</head>
<p>Het valt niet te ontkennen dat onze XIXde eeuw zich kenmerkt door eene zucht om te temmen, tam te maken en te bedwingen, gelijk de geschiedenis ons leert, hoe heerschzuchtige vorsten alle mogelijke middelen aanwenden om de opgestane of weêrspannige volken onder het juk te brengen, welke middelen echter, bestaande uit zoet-klinkende woorden en de schoonste beloften, gebleken zijn, verouderd en niet meer proefhoudend te zijn. Ieder onbevooroordeelde is hiervan ten zeerste doordrongen en innerlijk doet het hem goed, als hij ziet, dat de reeds zoovele jaren meêdoogenloos verdrukte onderdanen eens vrij kunnen ademhalen en het juk afschudden, dat bloedige kenteekenen in overvloed heeft achtergelaten. Ook wij allen gevoelen het diepste medelijden met die ongelukkigen, die slechts geboren zijn om te lijden, en drukken daarom in den geest hunnen bevrijder, den man die hun eene betere toekomst zal verzekeren, vurig aan het hart. Doch hoezecr wij ook juichen om hun billijk verzet en hunne vrijheid, deelen wij vooralsnog niet de gevoelens dergenen, die warme voorstanders zijn van de emancipatie der slaven in den eigenlijken zin des woords; deze schepselen toch, bijna zonder rede, bijna gelijkstaande met het dier, ja soms daar nog beneden, weten niet wat vrijheid is en meenen dat zulks niet meer of minder beteekent dan: vrij zijn van allen arbeid en het genot van eene onbekrompene levenswijze te kunnen voeren; de voorbeelden die ter onzer kennis gebragt zijn, uit den mond van geloofwaardige mannen, hebben het bevestigd, dat deze schepselen hoegenaamd
<pb n="34"/>geen begrip hebben van de vrijheid die men hun wil verleenen, want zoodra zij verstonden dat zij voortaan vrij konden leven, maar door die vrijheid in hun eigen onderhoud moesten voorzien, wezen zij dit aanbod gretig van de hand, omdat zij zich daartoe niet in staat gevoelden, en behalve eenige overdreven zinnelooze geruchten, van de overzijde van het kanaal, in het verward brein eener dweepzieke schrijfster gekweekt, spreekt men algemeen van eene goede soms liefderijke behandeling der meesters en eigenaren. Wij willen echter in dezen geen oordeel uitspreken, noch verder hierover uitweiden, ofschoon de verschillende wijzen van het temmen van dieren, ons onwillekeurig deed denken aan het bedwingen en in toom houden van andere schepselen, breeder aangeduid met den verheven naam van ‘redelijk of met rede begaafd.’</p>
<p>Het behoeft niet meer gezegd te worden, dat de Amerikaansche temmer J.S. Rarey, eene groote revolutie in de paarden-minnende wereld heeft te weeg gebragt, getuigen het de soms fabelachtige verhalen van de wijze waarop hij de weêrspannigste paarden tot de gedweeheid van het lam bragt; op de vleugelen des winds en des stooms werden zijne stoute kunststukken over land en zee gevoerd, en het was dus geen wonder, dat zijn door een zijner leerlingen openbaar gemaakt ‘geheim om paarden te temmen,’ duizende bij duizende lezers vond en ook bij ons te lande al spoedig bekend werd, en wel door twee bijzondere uitgaven, de eene door den paarden-arts der 1ste klasse enz. L.Ph. Wüppermann en de andere door D.C. Steyn Parvé, welke laatste daarenboven met een niet onbelangrijk aanhangsel van den vertaler verrijkt is. Verder vindt men nog eene beschrijving van de leerwijze des heeren Rarey in ‘de Boeren-Goudmijn’ No. 7, door F.C. Hekmeijer, wiens arbeid wij liever in een meer degelijk tijdschrift aantroffen. Zelfs het ‘maandblad voor den Nederlandschen Landbouwer’ 1860, No. 10, alias: uittreksels uit den ‘Vriend van den landman’ is niet achter gebleven en heeft zelfs bij den tekst o! zulke leelijke en onduidelijke plaatjes tot <hi rend="i">opluistering</hi> en <hi rend="i">verduidelijking</hi> gevoegd.</p>
<p>Nadat de wereld zich echter lang genoeg met de wonderverhalen en het geheim van den paardentemmer vermaakt
<pb n="35"/>had en tot de overtuiging is gekomen dat Rarey's wijze van temmen hoofdzakelijk gelegen is, in zijne onverschrokkenheid en zijn' bedwingenden en beheerschenden blik, zoo als ons b.v. een <hi rend="i">Morok</hi> in Sue's ‘wandelende jood’ wordt afgeschilderd, verflaauwde het geroep en de opgang van dit geheim met den dag, tot dat weder onlangs de aandacht der liefhebbers gevestigd werd op den <hi rend="i">Hippo-Lasso</hi>, Paarden-strik of dwangtuig, dien wij o.a. kortelijk beschreven vonden door G.J. Hengeveld in de ‘Verzameling van Vee-artsenijkundige bijdragen,’ 3de stuk, blz. 218.</p>
<p>Opzettelijk hebben wij beide stelsels met aandacht nagegaan en ofschoon we bekennen, dat er behalve een persoonlijke en aan Rarey welligt alléén eigene behandeling, veel goeds in dat stelsel lag opgesloten, kunnen we toch niet ontveinzen dat de Hippo-Lasso of het dwangtuig van Raabe en Lunel niet alleen veel eenvoudiger, maar oneindig veel doelmatiger is, bij eene gemakkelijke aanwending en onkostbaarheid, en zoowel voor den vee-arts als ook voor stoeterijen, manèges, slagthuizen, hoefsmeden enz. verdient aanbevolen te worden.</p>
<p>De heer D. van Hulst, Rijks-veearts te Nieuwveen, heeft het werkje uit het Fransch in onze taal overgebragt en voor zoover wij konden bespeuren, met eene zeldzame getrouwheid, waarbij hij de denkbeelden - wat men bij vertalingen niet overal aantreft - juist heeft weergegeven, hetwelk waarlijk niet gemakkelijk is bij eene, soms vreemde en eigenaardige constructie, den Franschen eigen.</p>
<p>Om den belangstellenden lezer eenigzins een denkbeeld te geven van den <hi rend="i">Hippo-Lasso</hi>, vinden wij opgeteekend: drie onderscheidene soorten en wel: <hi rend="i">lasso dompteur</hi> of temmer, <hi rend="i">lasso harnais</hi> of bedwinger en de <hi rend="i">lasso martingale écolière</hi> of afrigter. De eerste van deze, vindt zijne aanwending bij het vangen en temmen van wilde of verwilderde paarden en zal waarschijnlijk de castratie tot dit doel kunnen vervangen; verder bij het hoefbeslag, bij stoeterijen, zoowel voor merriën als hengsten, bij het afrigten der paarden in maneges, bij het transport per vaartuig of spoorwegen, voor het vervoer en slagten van ossen en koeijen, gebruik er van op boerderijen enz. De tweede <hi rend="i">lasso</hi> wordt aangewend bij stoeterijen en belet het trekken, springen enz. De derde
<pb n="36"/><hi rend="i">lasso</hi> kan in de rijschool worden gebruikt en waarschijnlijk de sporen vervangen. Het geheel bestaat ongeveer uit een volkomen paardentuig met broek, doch aan het borstgedeelte zonder de gewone stengen. De verklaring der zes bijgevoegde platen, die zeer goed uitgevoerd zijn, is de volgende: Plaat I, fig. 1, de temmer; fig. 2, houding van het paard bij het begin der zamensnoering; Pl. II, het paard ter aarde geworpen en getemd; Pl. III, fig. 1, de bedwinger; fig. 2, het paard in zijn loop gestuit enz.</p>
<p>Vraagt men nu of wij volstrekt geene aanmerkingen op het werk des heeren van Hulst hebben te maken? Wij antwoorden: ‘Och, als men een hond wil slaan kan men wel altijd een stok vinden!’ Echter willen wij den kundigen vertaler, die reeds zoo dikwijls blijken gegeven heeft van zijne veelzijdige kennis en belezenheid, onze aanmerkingen niet onthouden, ons overtuigd houdende dat hij ze ons ten goede zal duiden en er welligt voor het vervolg gebruik van maken zal. Gelijk wij zeiden is de vertaling getrouw en vrij vloeijend, uitgenomen eenige weinige Gallicismen en het veelvuldig gebruik der participia: ‘dit gedaan zijnde;’ ‘het dwangtuig opgelegd zijnde’ bl. 29 enz. Het hollandsch kon hier en daar wel wat beter zijn; zoo stuiten wij herhaalde malen op: ‘aan hun,’ ‘door hun,’ ‘die hun,’ ‘doen hun weêrspannig worden,’ ‘alle de’ enz., voor: ‘aan hen,’ ‘door hen,’ ‘die hen,’ ‘doen hen weêrspannig worden,’ ‘alle;’ eigen<hi rend="i">t</hi>lijk, rij<hi rend="i">d</hi>kunst, <hi rend="i">dit</hi> toestel, rij<hi rend="i">d</hi>paard; in plaats van: eigenlijk, rijkunst, deze toestel, rijpaard; ‘van de(n) wankelende(n) stand,’ ‘deze(n)ijzeren ring,’ ‘bestaat uit een(')sterke(n) lederen riem,’ ‘dank <hi rend="i">hebbe</hi> de broek’ enz. Ook had de punctuatie wel wat naauwkeuriger kunnen zijn; in ieder geval is het beter een paar comma's te veel dan te weinig; het voorber. laat zich integendeel, door de vele streepjes (parenthesen?), stootend lezen, zulks bevalt ons volstrekt niet, en het verdient ook geene navolging.</p>
<p>Het werkje is netjes uitgevoerd; de benaming: Hippo-Lasso, ofschoon de bedoeling wel te begrijpen was, bleef ons lang vreemd, onwillekeurig toch dachten wij aan <hi rend="i">ἵππος</hi> en <hi rend="i">ἒλαύνω</hi>, doch het bleek ons later, dat het woord bij de Italianen moest gezocht worden en bekend was onder den naam van <hi rend="i">lassa</hi>, een riem, zoodat <hi rend="i">ippo-lassa</hi>, daar een paardenriem beteekent. Een sierlijk titel-vignet, eene lithographie van Tresling &amp; Comp. te Amster-<pb n="37"/>dam, draagt veel tot verfraaijing bij; de eenige aanmerking hierop, die ook door anderen reeds is gemaakt, bestaat in de vreeselijk uitpuilende oogen van den door rijattributen omgeven paardenkop, terwijl het gelaat van den temmer, die zoo heldhaftig met den linkervoet op het overwonnen paard staat, wel wat al te gekleurd is, doch wij schrijven dit toe aan zijne extase of welligt aan het gebruik van eenige spiritualia, waar de paardenliefhebbers doorgaans niet vies van zijn; de prijs van het boekje, dat zoovele goede platen bevat, is zeer gering te noemen; in één woord, alles strekt tot aanbeveling, zoodat wij den uitgever voor dat soort van werken, een meer dan middelmatig debiet toewenschen en den heer van Hulst, dat hij ons meer dergelijks ter aankondiging geve.</p>
<p>Ten slotte hebben wij nog deze aanmerking: dat de Hippo-Lasso, hoe duidelijk ook beschreven en afgebeeld, nog nergens schijnt vervaardigd en ter bezigtiging gesteld te zijn, naar wij echter vernemen, bestaat bij den uitgever het stellige plan om zulks te doen en den liefhebbers in de gelegenheid te stellen, er meer van nabij mede bekend te worden, welke pogingen wij zeer toejuichen; het zal ons aangenaam zijn in dit geval in de gelegenheid gesteld te worden het adres aan onze lezers te kunnen mededeelen.</p>
<p><hi rend="sc">jesse</hi>.</p></div>
<div type="chapter">
<interpGrp>
<interp type="secundair" value="hopm004"/>
</interpGrp>
<head rend="h3"><hi rend="i">Theoretisch-practisch huis-</hi>, <hi rend="i">rijtuig-schilders en glazenmakers handboek</hi>, <hi rend="i">behelzende onderrigt omtrent alle benoodigde Oliën</hi>, <hi rend="i">Verwen</hi>, <hi rend="i">Lakken</hi>, <hi rend="i">Vernissen en andere zaken met derzelver eigenschappen</hi>, <hi rend="i">bereiding en gebruik. Het bereiden van verwen</hi>, <hi rend="i">behandelen van Binnen- en Buitenwerk</hi>, <hi rend="i">het stoken van eenige Lakken</hi>, <hi rend="i">imiteren van vele Houtsoorten en Marmers op de Fransche manier. Het Vergulden</hi>, <hi rend="i">Bronzen</hi>, <hi rend="i">enz.</hi>, <hi rend="i">enz. - Alles naauwkeurig omschreven ten behoeve van hen</hi>, <hi rend="i">die zich in dit vak willen oefenen</hi>, <hi rend="i">door</hi> F.C.W. Hopman, <hi rend="i">Mr. Schilder en Teekenmeester te Weesp. Tweede druk. Te Weesp</hi>, <hi rend="i">bij</hi> G.G. Brugman, 1860. <hi rend="i">In</hi> 8<hi rend="i">vo. XIV en</hi> 127 <hi rend="i">bl.</hi>, <hi rend="i">met in kleuren gesteendr. omslag. Prijs</hi> ƒ 1,00.</head>
<p>Van eene opzettelijke <hi rend="i">beoordeeling</hi> van dit werkje konden wij ons ontslagen rekenen:</p>
<p>1<hi rend="sup">o</hi>. wijl het reeds vóór de le uitgave van wege de ‘Vereeniging voor Volksvlijt’ - ten deze autoriteit te achten -<pb n="38"/>door een deskundige is onderzocht en doelmatig bevonden; de officiële getuigenis daarvan draagt het aan het hoofd.</p>
<p>2<hi rend="sup">o</hi>. Wijl, blijkens dezen <hi rend="i">tweeden</hi> druk, het desbehoevend publiek er zijn goedkeurend zegel reeds aan gehecht schijnt te hebben.</p>
<p>Ten overvloede dus, melden wij, dat ook het door ons ingewonnen advies niet ongunstig luide. Slechts doe men er geene overmatige eischen aan, in de meening, dat dit boekje, alléén, den volmaakten schilder zou maken. Zoo is het ook door den S. niet bedoeld. Hij beoogde den kweekelingen tot de kunst, een nuttig handboek te geven, en dat doel bereikte hij. Uitwendig is 't net, en op stevig papier.</p>
<p>Tot <hi rend="i">aankondiging</hi> voor wie het nog niet mogten kennen, zetteden wij den titel hier boven.</p></div>
<div type="chapter">
<interpGrp>
<interp type="primair" value="18600915"/>
<interp type="secundair" value="scho223"/>
</interpGrp>
<head rend="h3"><hi rend="i">Handboekje voor Letterzetters en Correctors</hi>, <hi rend="i">door een Letterzetter</hi> (C. Schook). <hi rend="i">Eerste Gedeelte</hi>, <hi rend="i">ook tot afzonderlijk gebruik ingerigt</hi>. <hi rend="i">Voor rekening van den schrijver. Te Rotterdam</hi>, <hi rend="i">bij</hi> van Meurs en Stufkens, 1854. <hi rend="i">In kl. 8vo.</hi>, <hi rend="i">96 blz. Prijs</hi> ƒ 0,75.
<lb/><hi rend="i">Handboekje voor Letterzetters</hi>, <hi rend="i">Boekdrukkers en Correctors</hi>, <hi rend="i">door</hi> C. Schook, <hi rend="i">letterzetter en boekdrukker. Tweede Gedeelte</hi>, <hi rend="i">ook tot afzonderlijk gebruik ingerigt. Voor rekening van den schrijver. Te Gorinchem</hi>, <hi rend="i">bij</hi> J. van Hoeve Jr., 1860. <hi rend="i">In kl</hi>. 8<hi rend="i">vo.</hi>, 274 <hi rend="i">blz. Prijs</hi> ƒ 0,75.</head>
<p>Dat men er tegenwoordig op bedacht is, onder hen, die lust en ijver voor hun vak bezitten, nuttige kennis en wetenschap te verspreiden, waardoor vooral de beoefenaren der typographie zich loffelijk onderscheiden, bewijzen weder bovenstaande titels. Ook de heer Schook heeft er het zijne aan willen toebrengen, door de aanbieding van deze twee werkjes, waarvan de uitgave van het eerste geschiedde in 1854 en van het andere in 1860, waar tusschen dus een tijdsverloop ligt van zes jaren!</p>
<p>Het eerste deeltje begint met de algemeene regels der Nederduitsche taal in het kort op te geven, daar toch de letterzetter de grondbeginsels zijner taal moet kennen, als zijnde een eerste vereischte in hem. Wel is waar kan hij elk oogenblik dit boekje niet openslaan, om de regels op te
<pb n="39"/>zoeken, daar hem dit te lastig zoude worden, maar het zal hem een goeden leiddraad wezen. In een taalboekje echter, wil het dien naam met regt dragen, moet er voor eene extra goede correctie zorggedragen worden, daar men dan op fouten let, die men in een boek over een ander onderwerp met stilzwijgen zoude voorbijgaan.</p>
<p>Zoo is op blz. 4 gezondigd tegen den eersten naamval enkelvoud en staat er: ‘Wanneer een<hi rend="i">en</hi> korte<hi rend="i">n</hi> klin<hi rend="i">k</hi>er haar (de <hi rend="i">s</hi>) voorafgaat’ en, wanneer een<hi rend="i">en</hi> korte<hi rend="i">n</hi> klinker haar (de <hi rend="i">f</hi>) voorafgaat.’ Zoo heeft men nog enkele fouten die stuitend zijn, doch gelukkig niet vele. Op de algemeene regels der Nederduitsche taal laat de heer S. volgen: ‘Woorden, welke met een en twee klinkers moeten geschreven worden.’ Daarbij heeft de schrijver opgegeven, het verschil dat in de spelling der verschillende taalgeleerden bestaat, benevens het geslacht van het zelfstandig naamwoord, hetwelk den letterzetter wel te stade zal komen. Dan heeft men woorden, welke geschreven moeten worden met eene <hi rend="i">g</hi>, in onderscheiding van <hi rend="i">ch</hi>; die met <hi rend="i">g</hi>, <hi rend="i">ch</hi> en <hi rend="i">sch</hi>, en woorden, die minder in gebruik zijnde, alleen in sommige streken des lands verstaan worden. Vervolgens komen wij aan het Grieksche-, Hebreeuwsche- en Hoogduitsche alphabet, welke den zetters een groot nut zullen opleveren, daar tegenwoordig veel woorden uit die talen in boekwerken voorkomen; in het laatste alphabeth is eene kleine fout ingeslopen bij de R, die als K geschreven is.</p>
<p>Eindelijk komen wij aan de <hi rend="spat">letterkasten</hi>, voorzeker voor den zetter een gewigtig onderwerp. Teregt zegt de heer S., dat op bijna alle zetterijen in ons vaderland verschillende letterkasten bestaan, maar, hoe nu er eene zamen te stellen die, om hare doelmatigheid, algemeen op de zetterijen ingevoerd wordt, daar het den letterzetter altijd moeijelijk valt, bij het veranderen van werkplaats, de letters te vinden, zoodat hij als het ware op nieuw de letterkast moet leeren, en het ongerief dat de tegenwoordige letterkasten veroorzaken, door het ver afliggen van die letters, welke men het meest noodig heeft.</p>
<p>Om tot dit tweeledig doel te geraken, heeft de heer B.W. van der Veen Cz., meesterknecht te Tiel, een plan van eene verbeterde letterkast ontworpen, dat in dien tijd (1852) de
<pb n="40"/>typographische wereld bezig hield, maar nog al tegenstand vond, door de kosten aan deze verbeterde inlegging verbonden. De schrijver heeft een afdruk van die letterkast gegeven, met eenige juiste, beoordeelende aanmerkingen, en tevens een plan van eene verbeterde inlegging van onze tegenwoordige letterkast, naar het model van den heer van der Veen vervaardigd, doch met eenige kleine veranderingen, waarmede wij ons zeer goed kunnen vereenigen. Verder geeft de S. een afdruk van eene Fransch-Hollandsche letterkast van den heer Tramaux-Maleth, welke boven de gewone Hollandsche te verkiezen is; benevens een afdruk van een paar Grieksche en Hoogduitsche letterkasten, welke den letterzetter wel bevallen zullen, wegens hare doelmatigheid. Op de letterkasten volgen de Verkortingen, welke genomen zijn uit de meest voorkomende vreemde woorden, dat zeer nuttig is, en ten slotte: de waarde der letters, als Romeinsche getalmerken, hetwelk minder belangrijk voor den beoefenaar der typographie is te noemen.</p>
<p>Thans zijn wij genaderd tot het tweede deeltje van dit belangrijke Handboekje, hetwelk meer theoretisch is ingerigt en ook den boekdrukker menigen nuttigen wenk geeft. Hebben wij met bijzonder genoegen het eerste deeltje gelezen, het tweede stelde onze goede verwachting niet te leur. Niet alleen onze jeugdige beoefenaars der typographie, zullen in dit boekje een schat van onderrigting en wetenswaardigheden vinden, maar ook de meer ervarenen in het vak, zullen het niet onvoldaan ter zijde leggen.</p>
<p>Het tweede deeltje begint met eene Inleiding, waarin Schr. tracht te betogen, dat de typograaph zich met lust en liefde moet toeleggen op zijn vak, wil hij den naam van <hi rend="i">goed</hi> gezel met regt dragen, de voordeelen daaraan verbonden te verwerven en hem trotsch te doen zijn op den stand, dien hij in de maatschappij bekleedt.</p>
<p>Na de inleiding begint de heer S. met zijn eigenlijken arbeid en bespreekt de vereischten in een letterzetter, waarvan wel de eerste en grootste zal zijn de kennis der gronden van de Nederduitsche taal, en welke grondbeginsels reeds kort behandeld zijn in het eerste stukje van bovengenoemd Handboekje. Vervolgens behandelt hij het onderrigten der leergasten, waarin den jongen letterzetter de middelen aan
<pb n="41"/>de hand gegeven worden tot het leeren der letterkast, de eerste sport van de ladder. Verder geeft Schr. eenige voorschriften bij het distribuëren en zetten der letters, welke de leergasten in acht te nemen hebben en waarin hun vele raadgevingen gegeven worden. Daarop gaat de heer S. in zijn Handboekje, voort met het maken van eenige aanmerkingen over het zetten in het algemeen; vooral doet hij opmerken het zetten van tabellen, hoofden en titels, dat voor den jeugdigen typograaph geene gemakkelijke zaak is, en bij de laatsten vooral goeden smaak, bij de keuze der letter enz. vordert; het slechte afbreken van woorden met eene divisie op het einde der regels, zooals: a-linea, a-dres, welke altijd een werk ontsieren en den jeugdigen beoefenaars vooral op het hart gedrukt wordt. - Wij hebben opgemerkt dat in het Handb. 2de ged., tot aan het Woordenlijstje, geene enkele divisie op het einde der regels is gebezigd. - Vervolgens wijst Schr. op het zetten van den haak, ten einde zuiver te kunnen uitvullen, waaraan veel netheid in het werk en veel moeite bij het drukken afhangt. Verder geeft de heer S. nog inlichting omtrent het opmaken van het zetsel tot pagina's, waarbij eene prima-tafel gevoegd is, opdat de zetter spoedig de signaturen en hoofdcijfers kunne weten, hetwelk hem zeer gemakkelijk zal zijn.</p>
<p>Thans gaat Schr. over tot het plaatsen der pagina's onder den bok, het formaatmaken en het inslaan, waarvan vooral voor het laatste, eenige bedrevenheid en ervaring wordt vereischt. Wel bestaan reeds vele formaatboekjes, en wordt dus niet in eene bepaalde behoefte voorzien, doch wij gelooven niet dat het overbodig zal zijn, ze nogmaals te herhalen. Nadat eerst verschillende wijzen van plaatsing onder den bok zijn beschreven, welke op de zetterijen in ons vaderland gebruikelijk zijn, geeft de heer S. eene menigte formaten op van 8<hi rend="sup">vo</hi> tot 128<hi rend="sup">vo</hi>, met bijvoeging van de wijze van vouwing voor elk formaat, hetwelk menigen typograaph kan te stade komen.</p>
<p>Ten laatste geeft Schr. voorschriften omtrent het corrigeren op de gelei en in den vorm, benevens de verschillende correctieteekens, met een voorbeeld.</p>
<p>Nu gaat Schr. over tot het drukken, waarbij hij eene beschrijving geeft van het maken van den legger, het onder-<pb n="42"/>leggen, het maken van het register, de puncturen, het drukken in kleuren, het gouddrukken en het drukken met plaat- of bladgoud.</p>
<p>Vervolgens geeft de heer S. onderrigting bij het gieten der rollen, voorzeker de gewigtigste voorwerpen der drukkerij, en toont den invloed van de jaargetijden en temperatuur op dezelven aan. Daarna behandelt Schr. de gewone drukinkt en de zoogenaamde levendige kleuren, waarbij hij verschillende wijzen van bereiding opgeeft.</p>
<p>Wel zal de drukker veel nut kunnen trekken uit de bereiding der verschillende inktsoorten, doch wij hadden nog wel gewenscht dat de geachte Schr. gesproken had over de bereiding van den inkt, dien men voor de snelpersen gebruikt, daar deze tegenwoordig zoo algemeen ingevoerd worden.</p>
<p>Op het art. Drukken volgt eene alphabetische lijst van woorden en zaken, voorkomende en betrekking hebbende op de zetterij en drukkerij, waarin zetters en drukkers beiden vinden wat op hun vak betrekking heeft, zooals over: congrevischen druk, drukpersen, inkttafels, letterkasten, loog, natten, papier, puncturen, snelpersen, uitvullen, zegelregt enz. - Ook geeft de heer S. daarin eene lijst van boeken, welke bewijzen dat de boekdrukkunst in ons vaderland is uitgevonden, benevens korte levensbeschrijvingen van de mannen die bij de uitvinding der boekdrukkunst betrokken zijn: Coster, Guttenberg, Faust en Schöffer.</p>
<p>Ten slotte geeft Schr. eene verzameling van woorden, die, hoewel geene Nederlandsche, door iedereen dienen gekend te worden, ingerigt als Kramer's Woordentolk, waaruit er ook wel eenige schijnen overgenomen te zijn, althans wij vonden woorden wier uitlegging letterlijk met dezelfde woorden waren. Niet alleen voor letterzetters en boekdrukkers, maar ook voor diegenen, welke een ander vak uitoefenen, is deze verzameling zeer geschikt wegens hare bruikbaarheid. Den letterzetter zal het een groot gemak opleveren, bij het zetten der kopij van schrijvers, welke vele vreemde woorden gebruiken.</p>
<p>Wij durven den typographen en in het bijzonder den jongeren, gerust dit Handb. aanbevelen, wegens de doelmatigheid en de vele theoretische wenken die het bevat, daar wij ons overtuigd houden dat geen der lezers het onvoldaan ter zijde
<pb n="43"/>zal leggen. Het tweede deeltje vooral onderscheidt zich door eene goede correctie en doet den corrector, den heer van Kuijk, alle eer aan. De typographische uitvoering is goed; de prijs van het eerste deeltje, in evenredigheid van het tweede, is wel wat hoog.</p>
<p>15 September 1860.</p></div>
<div type="chapter">
<head rend="h3"><hi rend="i">Chronologisch overzigt der algemeene geschiedenis; door</hi> J. Biemond, <hi rend="i">Onderwijzer te Maassluis. Maassluis</hi>, J. van der Endt, 1860. <hi rend="i">In</hi> 4<hi rend="i">to</hi>, 43 <hi rend="i">blz</hi>.</head>
<p>Deze tabellen der oude, middel- en nieuwe geschiedenis hebben de verdienste dat zij kort zijn en de voornaamste namen en bijzonderheden vermelden. Bij de Oude Geschiedenis heeft de opsteller, die ze eerst enkel voor zijne leerlingen bestemde, maar ze nu tot algemeener nut algemeen verkrijgbaar stelt, geheel den weg gevolgd, hem door mr. A.J.J. Bake daarin geopend, terwijl hij, met betrekking tot de Middel- en Nieuwe Geschiedenis, erkent weinig meer te hebben verrigt dan de Chronologie, gevoegd bij de Algemeene Geschiedenis van Pütz, ethnographisch en synchronistisch te rangschikken.’ Aan ons vaderland is daarbij geene plaats ingeruimd, daar de heer Biemond de geschiedenis van Nederland later afzonderlijk hoopt te behandelen. Ook is hij ten deze teruggehouden door de vrees, dat hij anders te uitvoerig zou worden. Noch de eene noch de andere reden is in ons oog geldig; de geschiedenis van ons vaderland moest, van den aanvang der christelijke jaartelling af, eene afzonderlijke kolom hebben. <hi rend="i">Vooreerst</hi> is de leerling, die deze tabellen gebruikt, in den regel reeds niet meer geheel een vreemdeling in de geschiedenis van zijn vaderland; het bezigen van tabellen bij het onderwijs in de Algemeene, waarbij ook aan de Vaderlandsche eene plaats is ingeruimd, knoopt dus het nog niet in het geheugen opgenomene aan dat, met hetwelk de leerling reeds eenigermate gemeenzaam is geworden. <hi rend="i">Ten tweede</hi> wordt daardoor het onthouden van jaartallen gemakkelijker gemaakt; de tijd ven den Hussitenoorlog b.v. laat zich gemakkelijker onthouden, als men zich herinnert, dat hij gelijk invalt met het leven van Jacoba van Beijeren. <hi rend="i">Ten derde</hi> bestaat er een naauw verband tusschen
<pb n="44"/>de Algemeene en de Vaderlandsche geschiedenis; zoo behoort b.v. ‘1688-1702 Het huis Oranje. Willem III,’ evenzeer tot deze als tot gene.</p>
<p>In de Nieuwe Geschiedenis heeft <hi rend="i">Pruissen</hi> van haar begin af (1492) eene afzonderlijke kolom, hoewel het eerst in 1702 een afzonderlijk koningrijk werd; of liever: de voorlaatste kolom heet: <hi rend="i">Duitschland en Pruissen</hi>. Behoort <hi rend="i">Pruissen</hi> dan niet tot <hi rend="i">Duitschland?</hi></p>
<p>Wij hadden ook den druk nog veel ruimer gewenscht. Die tabellen der geschiedenis zijn in ons oog de beste, welke slechts de allervoornaamste personen en gebeurtenissen aanduiden, maar zoo ruim uiteengedrukt en op schrijfpapier, dat de leerling er naar zijn welgevallen kan bij- en tusschenvoegen. Hij doet dat in den regel (en moet het ook alleen mogen doen) met hetgeen hem goed is bekend geworden, en dan beantwoordt zulk eene tabel hoe langer zoo meer aan hare eigenlijke bestemming: korte herinnering van het geleerde.</p></div>
<div type="chapter">
<head rend="h3"><hi rend="i">Merkwaardige voorvallen uit de Algemeene Geschiedenis</hi>, <hi rend="i">tot op onzen tijd. Bewerkt naar het Hoogduitsch van</hi> G.G. Bredow. <hi rend="i">Zeventiende</hi>, <hi rend="i">veel vermeerderde en verbeterde druk. Leeuwarden</hi>, G.T.N. Suringar, 1860. 176 <hi rend="i">bladz. Prijs</hi> ƒ 0,35.</head>
<p>Wie geen vreemdeling in de geschiedenis is, kent den naam van Bredow. Zijne geschiedkundige werken hebben in Duitschland eenen wel verdienden roem verworven. Het voor ons liggende werkje bevat een kort overzigt van de algemeene geschiedenis, niet voorgesteld in eene drooge opsomming van feiten en getallen, die den leerling meestal tegenstaan, en hem het veld der geschiedenis doen beschouwen als een veld vol distels en dorens, maar in den vorm van een leesboek, dat op eene bevattelijke en zeer aangename wijze is geschreven, en in een kort bestek eene menigte belangrijke voorvallen mededeelt. Het is zeer geechikt als leesboek en leerboek, daar het in korte afdeelingen is gesplitst. Ook kan het naar ons oordeel zeer dienstig zijn, om den leerlingen te worden voorgelezen ten einde hun daarna over 't gelezene opstellen te laten vervaardigen.</p>
<p>Het eindigt met eene zaakrijke chronologie en een overzigt
<pb n="45"/>van de voornaamste uitvindingen, waardoor de bruikbaarheid niet weinig vermeerderd wordt.</p>
<p>Het boekje draagt trouwens zijne aanbeveling op het voorhoofd. Dat ‘zeventiende druk’ op den netten en hoogst eenvoudigen omslag, bewijst duidelijk, dat men het algemeen voor bruikbaar houdt en het zijnen verkregen roem heeft weten te handhaven te midden van dat aantal mededingers, die in de laatste jaren den onderwijzer hebben bestormd en vaak belemmerden in zijne keuze.</p>
<p>De matige prijs van 35 cents voor zooveel bladzijden, netten, duidelijken druk en, wat meer zegt, zoo goed een gehalte, moge ieder, die het nog niet kent, aansporen, om zich dit werkje aan te schaffen. Zoowel de leerling als de aankomende onderwijzer zal hierdoor op eene aangename wijze zijne geschiedkundige kennis vermeerderen!</p>
<p>W.</p>
<p><hi rend="sc">des ch.</hi></p></div>
<div type="chapter">
<head rend="h3"><hi rend="i">Twee honderd rekenkunstige vraagstukken</hi>, <hi rend="i">ter herhaling opgegeven</hi> (;) <hi rend="i">door</hi> L. Rijnenberg. <hi rend="i">Te Zutphen</hi>, <hi rend="i">bij</hi> A.E.C. van Someren, 1860, <hi rend="i">kl</hi>. 8<hi rend="i">vo.</hi>, 58 <hi rend="i">bl</hi>.</head>
<p>De opmerkzame lezer zal misschien uitroepen: ‘Alweêr eene <hi rend="i">oude</hi> kennis met een' nieuwen titel en een' anderen uitgever!!’ Wij voegen er na gehouden onderzoek bij: ‘Die kennis is niet beter, noch slechter dan velen van dezelfde familie.’</p>
<p>De schrijver van dit werkje zegt in zijn voorberigt: ‘Onlangs (<hi rend="i">wanneer</hi> dit is, zal de geëerde lezer zelf moeten raden!) troffen we (wij geven aan <hi rend="i">wij</hi> de voorkeur) <hi rend="i">ergens</hi> (vrij onbepaald!) een aantal vraagstukken aan, die wegens inhoud en inkleeding ons bijzonder bevielen (voorwaar! eene niet te versmaden eer voor de bewerkers dier <hi rend="i">ergens</hi> gevonden vraagstukken!), en het kwam ons geen nuttelooze (lees <hi rend="i">nutteloozen</hi>) arbeid (?) voor (,) deze over te nemen (dus een plagiaat?), tot tweehonderd te vermeerderen (,) en ze (lees <hi rend="i">hen</hi>) afzonderlijk uit te geven. Wel is waar (,) bestaan er vele rekenboekjes (veel te veel, mijnheer Rijnenberg!), met hetzelfde doel zamengesteld (volkomen waar! maar welk is dit doel?), (;) doch de meeste der voorstellen vinden we (al weêr die verknoeide nominativus!) te moeijelijk
<pb n="46"/>en minder (<hi rend="i">dan wat?</hi> vragen wij bescheidenlijk) geschikt tot opscherping van het verstand. (Deze uitspraak klinkt, dunkt ons, nog al <hi rend="i">would be apodictisch!</hi>) Zie daar (Ziedaar of ziet daar?) de reden der zamenstelling van dit boekje, enz.’</p>
<p>Men ziet het uit dit staaltje: de Heer R. is geen stijlist, noch taalkundige; doch dit doet hier niets ter zake; daar <hi rend="i">wij</hi> een <hi rend="i">rekenboekje</hi> hebben te beoordeelen. Welnu, dit werkje hebben wij de moeite genomen eens behoorlijk na te zien, en wij zouden der waarheid te kort doen, indien wij niet, als ons eindoordeel, te kennen gaven, dat het boekje van den Heer R. zich in niets onderscheidt van <hi rend="i">zijne</hi> (namelijk van het boekje) broeders van dezelfde cathegorie, welker aantal <hi rend="i">legio</hi> is. Het kan bij het school- en huisonderwijs (zelfs in 1861!) even goed worden gebruikt, als de werkjes van Cremer, Veenendaal, Sluijters en Semmelink (den jongsten der broeders) ofschoon het, gelijk al de opgenoemde, <hi rend="i">vooral het laatste</hi>, niet vergeleken kan worden met de degelijke rekenboeken van Baudet, die wij in de laatste twintig jaren nog maar niet overtroffen vonden. Van de Gelder, Strootman en Kempees willen wij thans niet eens spreken: deze schrijvers stonden op een standpunt, hetwelk niet aan allen gegeven is te bereiken, en men mag zonder onbilljk te zijn, hunne doorwrochte werken niet op eene lijn plaatsen met die onrijpe, zeer middelmatige produkten van onderscheidene onderwijzers onzer lagere scholen, die zich dwaasselijk inbeelden <hi rend="i">wiskunstenaars</hi> te zijn, omdat zij een examentje, volgens art. 1 der Wet van 1857 hebben afgelegd.</p>
<p>De keus der voorstellen is, over het algemeen, goed uitgevallen. No. 5 en No. 30 verraden, wel is waar, de schoolof tuinlucht eener plattelandsschool; maar onze jongens zullen die sommetjes wel spoedig oplossen. No. 37 beviel ons echter in het geheel niet. Men oordeele:</p>
<p>‘37. Als ik met de diligence mederijd, dan moet ik naar Z., dat 12 uren van hier ligt, 65 cents (cent?) per uur betalen. Ga ik per spoor, dan ben ik in 5/24 van dien tijd over, en betaal maar ¼ van den diligence-prijs. <hi rend="sc">Wie</hi> (??) is goedkooper per uur en hoeveel?’</p>
<p>Laat staan, dat de Heer R., getuige zijn <hi rend="i">wie</hi>, de diligence en het spoor (of de rails?) als bezielde handelende wezens schijnt te beschouwen, vragen wij ieder' onpartijdige, of dit
<pb n="47"/>voorstel geene aaneenschakeling van ongerijmdheden (zachter woord, weten wij niet te vinden!) in zich bevat? Onze hollandsche knapen, die nog al alias-achtig zijn, zullen zekerlijk zeggen: ‘Wat eene dure diligence; vader betaalt maar 13 stuivers van Arnhem naar Dieren!’ - Doch scherts ter zijde, de prijs per diligence, is in ons landje hoogstens 30 cent per uur, en men heeft dan de voornaamste dienst ten zijnen gerieve, namelijk die van van Gend en Loos. Ook is 5/24 verkeerd gesteld. Ieder weet, dat de locomotief gemiddeld 6 uren gaans in een uur tijds aflegt. Volgens de berekening van den Heer R. zoude men per diligence van Arnhem naar Amsterdam ƒ 10,05 hebben moeten betalen, in plaats van ƒ 5,20, zoo als vroeger bij de voornaamste en duurste dienst betaald werd, en thans per spoortrein ƒ 2,80 moeten offeren, hetgeen zich evenwel gelukkig bij ƒ 2,40 bepaalt. In allen geval, is ¼ ook erroneus, want de vrachtprijs van de diligence, staat tot die van het spoor, nagenoeg als 3: 1⅕.</p>
<p>Waarom toch onzer jeugd zulke abusieve opgaven voorgehouden? Wij willen niet hard zijn; maar kunnen ons niet onthouden, den wensch te uiten, dat <hi rend="i">hij</hi>, die voor <hi rend="i">kinderen</hi> schrijft (de uitgevers kunnen het gewoonlijk niet helpen!) zich tot taak stelle de waarheid niet uit het oog te verliezen, maar haar, zoo getrouw, als eenigzins mogelijk is, te betrachten.</p></div>
<div type="chapter">
<head rend="h3"><hi rend="i">Brieven ter vertaling in de Hoogduitsche taal en Hoogduitsche opstellen om aan te vullen. Bewerkt</hi>, <hi rend="i">met gebruikmaking der ‘Brieven ter vertaling in de Hoogduitsche taal’ enz. van</hi> N.J. Singels, <hi rend="i">ten dienste van hen</hi>, <hi rend="i">die zich in het naauwkeurig schrijven dier taal</hi>, <hi rend="i">en in den gemeenzamen briefstijl wenschen te oefenen</hi>, <hi rend="i">door</hi> F. Phl. Ermann, <hi rend="i">Onderwijzer in de Hoogduitsche taal te Utrecht. Te Utrecht</hi>, <hi rend="i">bij</hi> A.J. van Huffel, 1860. 144 <hi rend="i">bladz. Prijs</hi> ƒ 0,50.</head>
<p>Onder dezen wel wat langen titel kondigen wij een werkje aan, dat veel goeds en bruikbaars heeft. Na de noodige voorschriften omtrent titulatuur gegeven te hebben, vindt men ruim honderd brieven, gedeeltelijk Nederduitsche, die in 't Hoogduitsch vertaald moeten worden, en gedeeltelijk Hoogduitsche, in welke hier en daar woorden of halve woorden
<pb n="48"/>ontbreken, terwijl eindelijk nog eene lijst van werkwoorden gevonden wordt, op welke de onvolmaakt verledene tijden en de beheersching der werkwoorden voorkomen.</p>
<p>Het eerste en laatste gedeelte zal men algemeen zeer nuttig en bruikbaar vinden. De Hoogduitsche brieven zijn mede zeer goed, en kunnen bij uitnemendheid dienen om zich den Hoogduitschen stijl eigen te maken, maar wat de Nederduitsche aangaat: - van deze kunnen we niet dezelfde loffelijke melding maken. Ze hebben één gebrek, namelijk dit: het daarin voorkomende <hi rend="i">Neder</hi>duitsch is dikwijls reeds <hi rend="i">Hoog</hi>duitsch. In de hand van eenen kundigen onderwijzer kan dit nog minder kwaad, maar het maken van Germanismen is bovendien reeds zulk een toenemend kwaad, dat men alles moet inspannen, niet alleen om dit te verbeteren, maar tevens, om de jeugd toch vooral aan zuiver Nederduitsch te gewennen.</p>
<p>Zonder bij 't zoo uiterst vervelend gebruik van <hi rend="i">denzelven</hi> en <hi rend="i">hetzelve</hi> stil te staan, - welke woorden in deze brieven dikwijls voorkomen - willen wij, om te toonen, dat ons uitgesproken vonnis billijk is, de volgende proefjes aanhalen:</p>
<p>
<table>
<row>
<cell>Bladz. 33:</cell>
<cell>de gezondheid is <hi rend="i">onbestendig</hi> geweest.</cell></row>
<row>
<cell>Bladz. 40:</cell>
<cell>ik ben <hi rend="i">in de gelegenheid</hi>, aan de begeerte te <hi rend="i">kunnen</hi> voldoen.</cell></row>
<row>
<cell>Bladz. 45:</cell>
<cell>ik zal alles, wat gij doet, <hi rend="i">aanzien</hi>, als hadt gij...</cell></row>
<row>
<cell>Bladz. 48:</cell>
<cell>dan moet men zich vergenoegen, met kleine geschenken te <hi rend="i">maken</hi>.</cell></row>
<row>
<cell>Bladz. 51:</cell>
<cell>Hoe gaarne ik het ook zou <hi rend="i">ontwijken</hi> van u dezen brief te schrijven.</cell></row>
<row>
<cell>Bladz. 65:</cell>
<cell>Uwe <hi rend="i">kostelijke</hi> gezondheid.</cell></row>
<row>
<cell>Bladz. 67:</cell>
<cell>uw brief was <hi rend="i">gevuld</hi> met uitdrukkingen enz.</cell></row>
<row>
<cell>Bladz. 87:</cell>
<cell>ik moet u melden, dat hij reeds sedert 1800 <hi rend="i">in de eeuwigheid</hi> is.</cell></row>
<row>
<cell>Bladz. 87:</cell>
<cell>hij was impost bediende.</cell></row>
<row>
<cell>Bladz. 92:</cell>
<cell>ik kan niet <hi rend="i">voorbij</hi>, u te schrijven.</cell></row>
<row>
<cell>Bladz. 98:</cell>
<cell>hij wordt begraven op <hi rend="i">gindschen</hi> dag.</cell></row></table></p>
<p>Deze fouten zonden bij eenen herdruk te verbeteren zijn. Wij hebben ze aangestipt, om te toonen, dat wij het werkje naauwkeurig hebben nagezien, daar het ons voorkwam, dat er bij een goed gebruik, met deze brieven nog al nut te stichten zij.</p>
<p>W.</p>
<p><hi rend="sc">des ch</hi>.</p></div>
<div type="chapter">
<pb n="49"/>
<head rend="h2">Boekbeschouwing.</head>
<interpGrp>
<interp type="primair" value="quac003"/>
<interp type="primair" value="18610100"/>
<interp type="secundair" value="doed003"/>
</interpGrp>
<head rend="h3"><hi rend="i">Modern of Apostolisch Christendom? Toespraak gehouden bij den aanvang der Academische werkzaamheden na de groote vacantie</hi>, <hi rend="i">den</hi> 18<hi rend="i">den September</hi> 1860, <hi rend="i">door</hi> J.J. Doedes, <hi rend="i">Hoogleeraar te Utrecht. Te Utrecht</hi>, <hi rend="i">bij</hi> Kemink en Zoon, 1860. <hi rend="i">In gr.</hi> 8<hi rend="i">vo. Prijs</hi> ƒ 0,75.</head>
<p>Wij haasten ons om de lezers van dit Tijdschrift met de uitgave van deze hoogst belangrijke Toespraak bekend te maken. Zonder te spreken van het voorberigt, waarin Professor Doedes Dr. Pierson, naar ons oordeel, zeer juist beantwoordt op sommige bedenkingen, welke door dezen laatsten tegen zijne, in het vorige jaar gehouden, oratie in het midden zijn gebragt, meenen wij met een kort overzigt van haren inhoud geen ondienst te doen aan hen, die niet onverschillig mogen heeten omtrent de vraag: welk Christendom, het Apostolische of het Moderne, het ware en het beste is?</p>
<p>Aanvangende met de herinnering dat het nu bijna twintig jaar geleden is dat iemand, namelijk Straus, van de studie der theologie gezegd heeft: ‘anders het middel waardoor men zich bekwaam maakte voor de dienst in de kerk, is zij nu de naaste weg om er zich ongeschikt voor te maken;’ - vraagt de Hoogleeraar Doedes zijne discipelen of zij dan wel weten wat zij doen, indien dat woord waarheid bevat, ook wanneer het van den tegenwoordigen tijd en van ons vaderland wordt gezegd. De gemeente des Heeren, welke hen eenmaal roepen zal, verwacht dan onder anderen ook dit van hen, dat zij haar den ganschen raad Gods, inzonderheid zijne genade in Christus, als den eenigen grond der zaligheid verkondigen zullen. Zullen zij beantwoorden aan die verwachting, zonder daarin verhinderd te worden door de studie der theologie, waardoor zij in aanraking komen met de wetenschap? Met de wetenschap?.....Maar wat kan iemand, die den Heer Jezus dienen wil in het werk der Evangelieprediking, van de wetenschap te duchten hebben?
<pb n="50"/>Deze toch brengt niets dan waarheid aan het licht, en juist daardoor wordt hij in staat gesteld de gemeente des Heeren bij uitnemendheid te dienen. Niet kwaad gezegd, doch is er dan geen strijd over de waarheid? Inderdaad er bestaat een groot verschil tusschen hetgeen in den tegenwoordigen tijd <hi rend="i">wordt</hi>, en in de dagen der apostelen als waarheid <hi rend="i">is</hi> gepredikt. Dit nu valt aanstonds in het oog. Trouwens met de voorstelling, welke <hi rend="i">toen</hi> van den persoon, het leven, het werken van Jezus is gegeven; die voorstelling, waarin zoovele wonderen voorkomen, waarin Jezus als de uit het graf opgewekte op den voorgrond treedt; kan men zich volgens de hedendaagsche wetenschap en moderne wereldbeschouwing, waarin geen geloof aan wonderen te huis behoort, <hi rend="i">thans</hi> niet meer vereenigen.</p>
<p>Na dit opgemerkt en toegelicht te hebben, zegt Professor Doedes, zal men zich waarschijnelijk niet zoo bijzonder verwonderen over de bewering, dat de studie der theologie niet bij uitstek geschikt is, om iemand voor het werk der Evangelie-prediking voor te bereiden, wel te verstaan indien de studie der theologie medebrengt de door hem opgesomde resultaten der wetenschap over te nemen, en de gemeente des Heeren geacht moet worden wel te doen als zij ze niet voor waarheid erkent. Nogtans gelooft hij niet, dat de gemeente zich al die resultaten behoeft te laten welgevallen, noch dat de studie der theologie medebrengt, ze over te nemen, noch dat het, wat de hoofdzaak betreft, resultaten der wetenschap zijn. Dit laatste gaat hij opzettelijk betoogen, en wij, die dat even helder als afdoende betoog met groot genoegen lazen, bedriegen ons zeer of er wel iets grondigs tegen in te brengen wezen zal. Doch al houdt de tegenpartij hare onevangelische stellingen vol, wat maakt het verschil dat er tusschen haar en tusschen hem over de waarheid bestaat? Aan de Christelijke kerk, die nu eenmaal bestaat en waardoor de gedaante der wereld veranderd is, wordt toch verder voortgebouwd; en komt het ten laatste hierop niet aan? Zeer teregt antwoordt de hoogleeraar Doedes op die niet minder valsche bewering als velen verleidende vraag, dat het Christendom, hetwelk de wereld van gedaante veranderde, het Christendom der apostelen is, en dus geenszins het Christendom der moderne theologanten kan worden genoemd,
<pb n="51"/>welk laatste van te jonge dagteekening is, dan dat het zich reeds op zulk eenen diep ingrijpenden invloed zou kunnen beroemen als aan het eerste moet worden toegekend. Bovendien hoe kunnen zij voortbouwen aan de Christelijke kerk, welke op het fondament der apostelen en profeten gegrond, en waarvan Jezus Christus zelf de hoeksteen is, zij, die ee nen anderen grond leggen dan die in den beginne is gegelegd? Het spreekt toch wel van zelf dat zoo iets bepaald onmogelijk is.</p>
<p>Moeijelijk hebben wij kunnen besluiten om van het slot dezer, evenzeer gepaste als kernachtige academische toespraak, slechts een uittreksel te leveren. Het volge hier dus in zijn geheel:</p>
<p>‘Ik weet niet, of gij na het gehoorde van meening zijt, dat men zich niet aan de studie der theologie kan wijden, zonder ongeschikt te worden voor het werk der Evangeliedienst, of gij na het gehoorde van meening zijt, dat men bij de studie der theologie noodzakelijk moet overnemen al hetgeen aan het moderne bewustzijn welbehagelijk is; of gij van meening zijt, dat hetgeen door de moderne theologie als hare resultaten voorgedragen wordt, ook werkelijk voor resultaten van de wetenschap moet gehouden worden. Het nu medegedeelde moge u tot nader onderzoek van het besprokene opwekken. Gaat gij niet eenzijdig te werk, zijt gij niet bevooroordeeld, gij zult door de wetenschap geen schade lijden. De gemeente des Heeren heeft van haar geen kwaad te vreezen. De vraag is slechts, wat men voor wetenschap uitgeeft. Stelt u in staat, om zooveel als noodig is zelven goed te kunnen beoordeelen, wat door u als waarheid behoort aangenomen, wat door u tot de werkelijkheid behoort gerekend te worden. Geeft acht op het punt van uitgang en op de consequente ontwikkeling van het bij den aanvang vastgestelde. Gij hebt bij misverstand geen belang. Werkt het op geenerlei wijze in de hand. Wat ook ten laatste uwe slotsom wezen moge, hetzij gij u uit volle overtuiging aangordt tot de prediking van het apostolische, waarin het aankomt op den persoon van Jezus Christus, den opgewekte uit het graf, hetzij gij meent met het moderne evangelie de toekomst veilig te gemoet te kunnen gaan, sluit uwe oogen niet voor het verschil tusschen die beiden, voor de kloof tusschen die beiden.
<pb n="52"/>Sluit uwe oogen niet voor het gewigt van den strijd, die over het ware evangelie wordt gevoerd. Met eenigen nadruk wordt ons somtijds verzekerd, dat het evangelie er niet minder schoon door is, en Jezus er voor het schoonheidsgevoel niet minder bewonderenswaardig door wordt, als de wonderen uit zijne levengeschiedenis verwijderd zijn. Zoo behandelt men deze zaak dan als eene quaestie van smaak te beoordeelen door de aesthetiek. Maar de eerste vraag is niet, of het evangelie anders minder schoon, of Jezus voor het schoonheidsgevoel anders minder bewonderenswaardig is te achten. De eerste vraag blijft ook met betrekking tot al hetgeen Jezus aangaat, wat is waarheid? - Onverschillig of de evangeliën, uit een literarisch of aesthetisch oogpunt schooner of minder schoon zijn, indien ik hun inhoud grootendeels voor legenden moet houden, - <hi rend="i">wat is gebeurd?</hi> Wat heeft Jesus gezegd, gedaan, ondervonden, bepaald voor mij? Wat heb ik heden van Hem te hopen, wat moet ik altijd voor Hem zijn? Leeft Hij nu zoo dat Hij mij hoort, dat Hij met bewustheid van hetgeen Hij doet, in mij werkt door Zijnen geest, als ik in Hem geloof? Of is Hij een gestorvene, die van zijne zijde mij persoonlijk vreemd blijft, daar Hij niets van mij weet, met bewustheid thans niets voor mij is, al vereer ik Hem ook als het grootste genie, al zeg ik ook, dat ik Hem lief heb? <hi rend="i">Wat is hier waarheid? Het moderne of het apostolisch Christendom?</hi>’</p>
<p>‘Dat is de vraag van den Christen-godgeleerde, die van Jezus niet onderstellen wil, dat Hij levend uit Zijn graf is herrezen, indien de opstandings-geschiedenis slechts legende, dus tegenover geloofwaardige historie slechts verdichtsel is; die Hem dan ook niet belijdt als zijn Heer, - wat zou dit dan beteekenen? - die dan ook eerlijk genoeg is, om, ten einde geen misverstand aan te kweeken, zich van uitdrukkingen te onthouden, welke slechts voegen bij de erkenning van Jezus' opstanding als feit en van hetgeen daaruit met betrekking tot Jezus, het evangelie en zijnen belijder volgt. Dat is de vraag van den Christen-godgeleerde, die als hij in Jezus den uit den dood ligchamelijk opgewekten Verlosser van zondaars erkent, zich ook het oude apostolische evangelie niet schaamt, al wordt het geantiqueerd genoemd, en die het wenscht te verkondigen in den vorm, door welken
<pb n="53"/>het aan de behoeften van onzen tijd te gemoet komt.’ -</p>
<p>Wij eindigen ons verslag dezer uitmuntende Toespraak met den wensch dat zij, zoo algemeen mogelijk, in onze Ned. Herv. kerk worde verspreid, opdat zij de kerkeraden onzer gemeenten voorlichte, wanneer de keus eens evangelienaars hen vergadert, en bovenal opdat zij ouders, die hunne zonen willen doen opleiden voor de dienst in de kerk, de plaats leere kennen, wáár, en den hoogleeraar, door wien, zij ten minste niet ongeschikt gemaakt zullen worden voor het voortreffelijk werk, dat zij begeeren. -</p>
<p>Brakel, Januarij 1861.</p>
<p><hi rend="sc">j.c.w. quack.</hi></p></div>
<div type="chapter">
<interpGrp>
<interp type="primair" value="beni001"/>
</interpGrp>
<head rend="h3"><hi rend="i">Kerk en Christendom. Wandelingen op het gebied der Kerkleer. Naar het Hoogduitsch van</hi> P. Julius. <hi rend="i">Te Leiden, bij</hi> van Heuvell en van Santen, 1860. <hi rend="i">In</hi> 12<hi rend="i">mo. Prijs</hi> ƒ 0,70.</head>
<p>In het voorberigt van den ongenoemden vertaler lezen wij: ‘dit boekje is geschreven in Duitschland en bepaaldelijk voor Duitsche lezers bestemd. Om het ook in Nederland onmiddelijk dienstbaar te maken tot bereiking van des schrijvers doel, ware eene geheele omwerking noodig geweest.’ Desniettegenstaande heeft hij de eenvoudige vertaling boven de omwerking verkozen, hopende daardoor, langs eenen anderen weg, tot hetzelfde doel, dat de schrijver beoogde, te geraken. Naar zijnen wensch zij het dus voor Nederlanders <hi rend="i">vooreerst</hi> eene historische bijdrage tot de kennis van den godsdienstigen toestand van Duitschland; waarin zij een nieuw bewijs kunnen zien, dat de beoefening der godgeleerdheid niet altijd hand aan hand gaat met de bevordering van het ware Christendom, ten einde daaruit dankbaar te leeren zijn, dat zij in een land geboren zijn, waarin van oudsher en ook nu nog, meer prijs wordt gesteld op de godsdienstige ontwikkeling van het volk, dan op de wetenschap, die toch altijd uit haren aard slechts het eigendom van weinigen kan zijn. Overigens geeft hij als zijn verlangen te kennen, dat het door hem in onze taal overgegotene boekje, <hi rend="i">ten anderen</hi>, een spiegel voor ons volk zij, waarin het, zij het op grooter schaal, zijne eigene gebreken moge aanschouwen en bejam meren. Als zoodanig hoopt hij dat het eene goede ontvangst en eene algemeene belangstelling vinde. Tot dusverre de
<pb n="54"/>vertaler, die zich voor zoo verre wij, die den grondtekst niet voor ons hadden, oordeelen kunnen, tamelijk wel van zijne taak gekweten heeft. Met hem geloovende dat hij geenen nutteloozen, of, zoo men liever wil, overvloedigen arbeid heeft verrigt, twijfelen wij niet of hier en daar zullen er hem danken voor zijn werk. Niemand evenwel vorme er zich, op den titel (wandelingen op het gebied der kerkleer) afgaande, illusiën, wij willen zeggen te hooge gedachten van, want, om de waarheid te zeggen, beantwoordt het aan dien titel slechts in geringe mate, en behooren de hier aangekondigde wandelingen, over het geheel meer op het gebied van het zoogenaamde volksgeloof, dan wel op dat der kerkleer te huis.</p>
<p>Papier, druk en formaat verstrekken de heeren uitgevers tot eer. Dit is het meest en ook het minst dat wij er van zeggen kunnen.</p>
<p><hi rend="sc">christianus</hi>.</p></div>
<div type="chapter">
<interpGrp>
<interp type="secundair" value="jame002"/>
</interpGrp>
<head rend="h3"><hi rend="i">De zekerheid der Christelijke hoop. Leerrede over Rom</hi>. V: 5<hi rend="i">a, door</hi> L.G. James, <hi rend="i">predikant te Breda. Te Nijkerk, bij</hi> G.J. Callenbach 1860. <hi rend="i">In gr</hi>. 8<hi rend="i">vo</hi>.</head>
<p>Evenmin als men van de pers van den heer Callenbach iets kettersch, mag men van den heer James iets liberaals verwachten. Wij wisten dit eer wij zijne, ons ter beoordeeling toegezondene leerrede lazen. Hare orthodoxie evenwel heeft ons niet bijzonder gehinderd. Integendeel zij is ons nog al medegevallen, zoodat wij gaarne verklaren: Wij hebben, hetgeen ds. James over de zekerheid der Christelijke hoop eerst uitgesproken en naderhand uitgegeven heeft, niet zonder stichting gelezen. Als zij nu ook aan het lezen gaan, zullen anderen welligt hetzelfde ondervinden. Daarom raden wij niemand af deze leerrede te koopen.</p>
<p><hi rend="sc">justus</hi>.</p></div>
<div type="chapter">
<head rend="h3"><hi rend="i">Het groote raadsel der wereldgeschiedenis, opgelost in Jezus Christus, door</hi> L. Mulder, <hi rend="i">onderwijzer in de godsdienst te Zwolle. Te Zwolle, bij</hi> W.F. Zweers, 1860. <hi rend="i">Prijs</hi> ƒ 1,40.</head>
<p>Zoo ooit eenig boek niet aan zijn titel beantwoordde, dan is het stellig dit. In plaats van hetgeen we verwachtten, ontvangen we eene soort van christelijke godsdienst- en zedeleer, zeer verward uitgekraamd in eenige meest onzamenhangende opstellen. Mooi kunnen wij 's heeren Mulders werk
<pb n="55"/>dan ook onmogelijk noemen. Toch zijn wij door de lezing daarvan met den ons onbekenden schrijver ingenomen geworden; een waarlijk christelijke geest straalt in zijn schrijven door; ernstig is de toon waarop hij zijn onderwerp behandelt, en waarschijnlijk hebben de concessies, welke wij opmerkten dat door hem aan de mildere opvatting van de christelijke godsdienstleer zijn gedaan, den gemoedelijken man zwaren strijd gekost.</p>
<p>Om deze redenen durven wij, niettegenstaande naar ons oordeel de vorm van het boek als geheel mislukt moet worden beschouwd, het werk van den Zwolschen onderwijzer gerustelijk aanbevelen.</p>
<p>&nbsp;</p>
<p><hi rend="sc">d</hi>.</p></div>
<div type="chapter">
<interpGrp>
<interp type="secundair" value="schu133"/>
</interpGrp>
<head rend="h3"><hi rend="i">Herinneringen uit het leven van Helena Louisa Hertogin van Orleans</hi>, <hi rend="i">geboren prinses van Mecklenburg-Schwerin. Volgens hare eigene brieven</hi>, <hi rend="i">door Dr.</hi> G.H. von Schubert. <hi rend="i">Naar den vijfden Hoogd. druk</hi>, <hi rend="i">met een aanbevelingswoord van</hi> P. Hofstede de Groot, <hi rend="i">Hoogleeraar te Groningen. Te Hoogezand</hi>, <hi rend="i">bij</hi> T.T. Borgesius, 1860. <hi rend="i">In gr.</hi> 8<hi rend="i">vo., XII</hi>, 256 <hi rend="i">blz. In half moré. Prijs</hi> ƒ 2,00.</head>
<p>‘Goede wijn behoeft geen krans,’ zegt het spreekwoord, en een goed boek dus geene aanbeveling. Toch zijn krans en aanbeveling noodig, niet voor den wijn en het boek, maar voor den gebruiker en den lezer; immers, met een ander spreekwoord mag gezegd: ‘onbekend laat onbemind.’</p>
<p>Daarom, om de lezers ten hunnen behoeve de aandacht op dit boekje te vestigen, vermelden wij het met hooge aanbeveling - niet echter in den zin, als waarin van de hooge tevredenheid of goedkeuring van aanzienlijke personen wordt gesproken, maar in dien, dat het boekje met meer dan gewone aanprijzing onder de aandacht des publieks verdient gebragt te worden.</p>
<p>Lezers! gij zult er in kennis maken met eene voortreffelijke vorstin, voortreffelijk als vrouw en moeder, in 't geheel. Hadde zij eenmaal, naast eenen echtgenoot, dien de liefde des volks vereerde, op den troon van Frankrijk mogen zetelen....de Voorzienigheid beschikte het anders: zoo wij niet overtuigd konden wezen, dat Hare beschikkingen de
<pb n="56"/>hoogste wijsheid zijn, zouden wij geneigd zijn uit te roepen: jammerlijk noodlot, voor haar en voor zoo veel...</p>
<p>Wij zeggen er u niet meer van: leest het boekje, verzuimt het vooral niet!</p>
<p><hi rend="sc">o.d.</hi></p></div>
<div type="chapter">
<interpGrp>
<interp type="secundair" value="wijn043"/>
</interpGrp>
<head rend="h3"><hi rend="i">Gelijk de welvaart van het ééne land afhankelijk is van die van het andere</hi>, <hi rend="i">zoo moet het ware en duurzame welzijn van het moederland gepaard gaan met dat der koloniën. Eene voorlezing gehouden in de afdeeling Koophandel der Maatschappij Felix Meritis</hi>, (<hi rend="i">door</hi>) H.A. Wijnne. <hi rend="i">Te Groningen</hi>, <hi rend="i">bij</hi> J. Oomkens Jzoon., 1860. <hi rend="i">In gr.</hi> 8<hi rend="i">vo. Prijs</hi> ƒ 0,40.</head>
<p>De voorlezing van den heer Wijnne is eene verdediging van de stelling, welker geheele enunciatie bovenstaanden titel wel wat al te lang maakt. Die verdediging is blijkbaar eene vrucht van naauwgezette studie, en daar ze bovendien eene waarlijk goede zaak in bescherming neemt, kan het wel niet anders of ze moet goed geslaagd zijn.</p>
<p>De woorden van den heer Wijnne hebben in groote mate le mérite de l'apropos, vooral wanneer men in aanmerking neemt dat ze in Amsterdam zijn gesproken. Zij behandelen wel niet regtstreeks wat men thans de question brûlante in zake van koloniën mag heeten, maar zij zijn uiterst geschikt als inleiding op die questie.</p>
<p>De thesis op zich zelve zal niet worden tegengesproken, noch door het Rochussen-Pahudisme, noch door de zoogenaamde koloniale oppositie. Er is echter sprake in die stelling van het ware en duurzame welzijn der koloniën, en de partijen verschillen juist hierin, dat ze niet hetzelfde verstaan onder dat ‘ware en duurzame welzijn der koloniën.’</p>
<p>De redenaar in Felix Meritis heeft het duidelijk genoeg gemaakt wat hij daarmede bedoelde. Hoorder en lezer kunnen het opmerken, dat Wijnne het <hi rend="i">ware</hi> welzijn der koloniën niet alleen berekent naar het ‘hoeveel’ van ieder jaarlijksch batig slot, maar dat ook bij hem in aanmerking komt de wijze, waarop dat batig slot wordt verkregen. Vrijheid van handel, terzijdestelling van dwazen onderlingen naijver, en van alle kleingeestig exclusivisme en particularisme - zij zijn het die de natiën moeten doen bloeijen, en haar in eene voordeelige betrekking tegenover elkander plaatsen. De ge-<pb n="57"/>schiedenis leert zoo wel dit, als zij het nadeelige van het tegenovergestelde doet inzien. Maar, ook ten opzigte van de betrekking van het moederland tot de koloniën, geldt hetzelfde. Ook dit leert de geschiedenis, wat er het gevolg van is, wanneer het moederland met zijne koloniën handelt, als de man die, in 't bezit eener hen welke gouden eijeren legde, haar slagtte. De algemeene les, dat nationale welvaart gedeerd wordt, waar vrijgevige beginselen geen ingang vinden of verloochend worden, vindt hier eene bijzondere toepassing.</p>
<p>De moraal is eenvoudig, en kan door ieder begrepen worden. De ware en duurzame welvaart der koloniën is van het grootste belang voor het moederland. Ergo vordert een welbegrepen eigenbelang, - dat hier wonderlijk de eischen in de hand werkt, van wat Wijnne <hi rend="i">sentimentele philantropie</hi> noemt, - dat alle pogingen worden aangewend, om de koloniën tot dien staat van ware en duurzame welvaart te brengen. Zal deze hierin bestaan, dat men de natuurlijke bewoners van die koloniën zoo veel mogelijk onderdrukt, en telken jare een batig slot int, ten koste van het zweet en bloed van zoovelen onregtvaardig verworven? Let op de nuttige wenken welke de geschiedenis u geeft, - en waarlijk, in uw eigen belang, gij zult het niet doen; daarenboven weet ge ook wel, dat dit niet is het behartigen van de <hi rend="i">ware</hi> belangen der koloniën. Zullen dan monopoliën en contracten niet meer en veiliger de welvaart van het moederland bevorderen? Wederom ziet niet alleen met bekrompen blik op het tegenwoordige, maar laat het verledene van zoovele natiën u een spiegel zijn voor de toekomst.</p>
<p>Ik eindig met mijne lofspraak over de voorlezing van den heer Wijnne te herhalen, en haar aan de opmerkzaamheid van ons Nederlandsch publiek aan te bevelen. Even als onder zijne hoorders zal W. onder zijne lezers er velen hebben, die den geest des behouds, ja zelfs die der reactie ten opzigte van onze koloniale belangen zijn toegedaan. Tegen dezulken is in den laatsten tijd veel, en vooral heftig gesproken en geschreven. Zou misschien op hen - die toch zekerlijk geen enthusiasten onder hunnen aanhang tellen - het gematigd woord dat ik thans aankondig, deze vrucht eener eenvoudige en gezonde logica, meer invloed uitoefenen, dan hartstogtelijke taal?...Ik hoop het van harte: <hi rend="i">variis modis bene fit</hi>.</p></div>
<div type="chapter">
<interpGrp>
<interp type="secundair" value="heus003socr01"/>
</interpGrp>
<pb n="58"/>
<head rend="h3"><hi rend="i">De Socratische School of Wijsbegeerte voor de negentiende eeuw</hi>, <hi rend="i">door</hi> Ph.W. van Heusde, ‘<hi rend="i">Quid verum atque decens</hi>, <hi rend="i">curo et rogo et omnis in hoc sum.’ Derde</hi>, <hi rend="i">verbeterde druk. Eerste en tweede deel. De Encyclopedie. Te Groningen</hi>, <hi rend="i">bij</hi> H. Geertsema Jr. <hi rend="i">en</hi> J.B. Huber, 1860. <hi rend="i">In</hi> 8<hi rend="i">vo. Prijs</hi> ƒ 5,00.</head>
<p>Wat goed is blijft en vergaat niet zoo ligt in den stroom. Wij zien 't ook aan 't bovengenoemde boekwerk, en verblijden ons 't daaraan te mogen zien. In 1834 eerst begonnen, voor Duitschland vertaald, door bevoegden voor Frankrijk gewenscht, verscheen in 1840, onder de zorg van des auteurs zoon, de tweede druk; nu, na twintig jaren, wordt een derde druk van het vrij lijvig boek - dat toch geene vlugtige lectuur, geen behagelijk romannetje is, maar onder aangenamen vorm degelijke kost - onder ons niet over-philosophisch publiek, nog eene belovende speculatie geacht. Moge zij door de uitkomst worden gestaafd.</p>
<p>Van recensie van 't werk, als zoodanig, kan natuurlijk nu geene sprake meer zijn. Mogt eenig later philosoof, hooger reeds gestegen naar zijne meening, het nog onder zijn ‘wetenschappelijk’ mikroskoop willen brengen, - om billijk te zijn, zou hij zich toch op des auteurs standpunt moeten plaatsen on hem regt laten weervaren.</p>
<p>De uitgave is zonder zwier, de druk zeer compres, maar helder en niet vermoeijend.</p></div>
<div type="chapter">
<interpGrp>
<interp type="secundair" value="fran110"/>
</interpGrp>
<head rend="h3"><hi rend="i">Ook een vlugschrift. Het is nog niet alles goud</hi>, <hi rend="i">wat er blinkt</hi>. <hi rend="i">Door een soldaat</hi>, <hi rend="i">thans stille in den lande</hi>, L. Frankamp. <hi rend="i">Motto:</hi> ‘<hi rend="i">Plus l'homme est moral</hi>, <hi rend="i">plus il est libre; plus il respecte ses obligations</hi>, <hi rend="i">plus son indépendance est inviolable; toute société repose sur la liberté de l'homme moral.’ Te 's Hertogenbosch</hi>, <hi rend="i">bij</hi> H. Palier en Zoon, 1860. <hi rend="i">In</hi> 8<hi rend="i">vo</hi>. 20 <hi rend="i">blz</hi>.</head>
<p>20 pagina's druks: 4 gaan daaraf voor den titel en ‘een woord vooraf,’ beide <hi rend="i">in dorso</hi> onbedrukt; de eerste bladzijde van het schriftje zelf begint natuurlijk wat lager, en de laatste telt maar enkele regels: zoodat er 15 overblijven. Wat nu wordt daarin geleverd? en met welk bepaald doel? Het
<pb n="59"/>laatste bevatten we niet, zelfs ondanks het ‘woord vooraf.’ Wat er wordt geleverd, is niet anders dan eene verzekering, voor de millioenste maal, dat de wereld in alle rangen en standen slecht is, heel slecht, verschrikkelijk slecht, dat alle vleesch, zoowel het geestelijk vleesch als het leeken-vleesch, zijn weg ganschelijk verdorven heeft, en dat, zoo het andersom was, het veel beter zou zijn. In zoo verre beantwoordt het aan den titel: niet alles goud wat er blinkt; <hi rend="i">non omnes kokki longos qui dragere messos</hi>. Het spijt ons voor hem, maar de oude Heer neme liever zijne rust; van zulke schrifturen, hoe goed de meening ook zij, kan weinig notitie worden genomen, en dat kan niet anders dan hem eene knorrige luim berokkenen; hij zal er de slechte wereld niet mee verbeteren, en als ieder ontevredene zoo'n protestje wou laten drukken, waar zouden we <hi rend="i">débouché</hi> vinden voor al het misdruk!</p>
<p><hi rend="sc">o.d.</hi></p></div>
<div type="chapter">
<interpGrp>
<interp type="secundair" value="burg010"/>
</interpGrp>
<head rend="h3"><hi rend="i">De verheffing van Europa tegen Napoleon I. Drie voorlezingen</hi>, <hi rend="i">gehouden te Munchen</hi>, <hi rend="i">op den</hi> 24, 27 <hi rend="i">en</hi> 30 <hi rend="i">Maart</hi> 1860, <hi rend="i">door</hi> Heinrich von Sybel. <hi rend="i">Uit het Duitsch vertaald door Dr.</hi> D. Burger Jr., <hi rend="i">Rector te Amersfoort. Met eene inleiding van Mr.</hi> G.W. Vreede, <hi rend="i">Hoogleeraar te Utrecht. Zutphen</hi>, W. Thieme, 1860. <hi rend="i">In</hi> 8<hi rend="i">vo. VI en</hi> 87 <hi rend="i">blz. Prijs</hi> ƒ 0,90.</head>
<p>Met eene inleiding van Prof. Vreede, <hi rend="i">zes</hi> blz. groot. De anti-Napoleontische gevoelens van Prof. V. zijn bekend, en hij verheelt of verhult ze ook hier niet, maar geeft ze openlijk en nadrukkelijk te kennen. Wij hebben ons vóór noch tegen partij te stellen, maar alleen berigt en getuigenis te geven omtrent het door hem ingeleide geschrift.</p>
<p>En nu, wij getuigen gereedelijk, dat geschrift verdient de belangstellende aandacht in hooge mate, zoo wegens de daarin vervatte waardering der feiten, als om den vorm waarin het wordt voorgedragen. Het moge ter lezing worden aanbevolen, zoowel dengenen die voor den derden Napoleon vrees voeden, als hun die goede verwachtingen van hem koesteren.</p>
<p>Men begrijpt, geene in alle details uitgewerkte geschiedenis wordt hier geleverd: in drie voorlezingen is eene schets gegeven van het eerste Napoleontisch tijdvak, natuurlijk niet wat Frankrijk inwendig, maar wat het buitenland, voorna-<pb n="60"/>melijk Duitschland aangaat, en hoe Europa tegen den overheerscher opstond, en hem deed vallen: dit laatste is de hoofdzaak.</p>
<p>De S. geeft zijn doel dus op: ‘een levend beeld te teekenen van de gezindheid, waardoor Europa, waardoor vooral Duitschland zich uit eenen diepen val weder tot eene eerbiedwaardige hoogte verhief.’ Bijzonderlijk doet hij het uitkomen, dat <hi rend="i">het volk</hi>, en niet de regeringen, den adelaar deed tuimelen.</p>
<p>Dr. Burgers vertaling is - wij mogen 't ook verwachten - goed; - toch niet vrij van <hi rend="i">germanismen</hi>. Wij weten wel dat ook veel daarvoor wordt uitgekreten, wat het niet is, maar wel degelijk ook bij onze oude schrijvers wordt gevonden, die het niet helpen kunnen dat men ze niet meer leest. Ook zullen wij 't overnemen van woorden en uitdrukkingen uit eene geburinne, die toch van de familie is, niet zoo onbepaald veroordeelen. Maar - <hi rend="i">aftrede</hi> voor ‘afstand’ en <hi rend="i">aftreden</hi> voor ‘afstand doen,’ zoo als hier meer dan eens, bij <hi rend="i">klank</hi>vertaling, voorkomt, is van een letteren-doctor <hi rend="i">te</hi> erg. Zoo hebben de Heeren, die den titel dragen van ‘volksvertegenwoordiger,’ veel kans, om dien, vroeger tot ‘representant’ <hi rend="i">verfranscht</hi>, nu, op doctoraal gezag, analogisch, te zien <hi rend="i">germaniseren</hi> tot ‘volks<hi rend="i">vertreder</hi>,’ wat zeker geen gesuikerd compliment zou zijn, te meer, als dan eenig ‘onhandig afschrijver’ door de synonimiteit er ‘vertrapper’ van ging maken. Liever zagen wij dien titel <hi rend="i">geangliseerd</hi>, d.i. een wat <hi rend="i">korter</hi> woord er voor gevonden. Ook het hoofdwoord op den titel ‘verheffing’ is een Germanisme.</p>
<p><hi rend="sc">o.d.</hi></p></div>
<div type="chapter">
<head rend="h3"><hi rend="i">Ella</hi>, <hi rend="i">of hoe grooter licht hoe grooter schaduw</hi>. (<hi rend="i">Te</hi>) <hi rend="i">Utrecht</hi>, (<hi rend="i">bij</hi>) B. Dekema, 1860. <hi rend="i">In gr.</hi> 8<hi rend="i">vo</hi>. 332 <hi rend="i">bladz. Prijs</hi> ƒ 3,00.</head>
<p>Het bovenstaande werk is geschreven door eene vrouw, die haren naam verbergt, maar in de voorrede zich aanduidt als de schrijfster van een vroegeren roman, ‘<hi rend="i">Tante Johanna en Maria van Halden</hi>.’ Wij meenen ons te herinneren, dat dit boek in de meeste tijdschriften niet gunstig is beoordeeld. Evenwel gevoelde de schrijfster zich opgewekt een tweeden roman uit te geven, en hoopt daardoor hare zusteren te overtuigen, ‘hoe gevaarlijk het is een licht te
<pb n="61"/>begeeren, dat, hoe schitterend en blinkend ook, eene donkere lange schaduw heeft.’ Deze uitdrukking deed ons twijfelen aan de helderheid van gedachten der auteur. Maar wij namen des niet te min het boek zonder vooroordeel ter lezing in handen, want zulk eene kleine onjuistheid van uitdrukking gaf immers nog geen regt tot het tegendeel? - Of het ons nu is mede of tegengevallen? Wij zullen een getrouw verslag geven van hetgeen wij gevonden hebben.</p>
<p>‘Ella’ is een roman aan het dagelijksch leven ontleend. De hoofdpersoon, die aan het boek den titel geeft, is eene oude vrijster, die wat mannelijks in haren aard heeft, zelf haar wagentje rijdt, 's winters buiten op klompen loopt en wat vreemd gekleed is, maar die door haar helder verstand, hare beslistheid en menschenliefde hoogachting inboezemt. Behalve op deze hoofdpersoon wordt de aandacht vooral gevestigd op eene jeugdige weeze, Aleida genaamd, een degelijk en lieftallig meisje, met een goed verstand en vele talenten begaafd, en bezield door edele christelijke beginselen. Zij wekt onze sympathie door hare denkwijze, haar werkzaam leven, hare zelfverloochening en hare moederlijke zorg voor hare jongere broeders en zusters. Er ontstaat een engagement tusschen Aleida en een jong mensch, van Wely genaamd, die, bij sommige goede eigenschappen, een zwak karakter bezit en beheerscht wordt door sterke zucht om te schitteren. Deze gebreken zijn oorzaak dat hij zich door eene schoone en rijke jonge dame, freule Louise van Tal, laat wegslepen, en, door zijn eigene ijdelheid en zijne familie gedrongen, zich met deze verbindt en Aleida ontrouw wordt. Dit brengt het hart der verlatene eene diepe wonde toe; doch door Ella geraden en geholpen, begint zij eene kostschool en vindt de rust des gemoeds weder in een werkzaam leven. Later treedt zij in den echt met een bejaard aanzienlijk Engelschman, die haar een zeer gelukkig levenslot bereidt. Van Wely daarentegen ondervindt weldra de gevolgen van zijn onberaden huwelijk met eene kokette en ligtzinnige vrouw, die daarenboven trotsch en ongevoelig is, zijn huiselijk leven verbittert en hem daardoor naar verkeerde gezelschappen en vermaken drijft, welke zijne niet sterke gezondheid verwoesten. Eindelijk verlaat hem zijne losbandige vrouw en vlugt met een verleider naar Amerika. Dit
<pb n="62"/>brengt den ongelukkige den laatsten schok toe, en na reeds lang door berouw te zijn gelouterd, sterft hij in vrede en beveelt zijn, hem overgebleven dochtertje aan de zorg van Aleida, wier waarde hij eerst later heeft leeren waarderen. Zijne vrouw wordt door wroeging verteerd, en, door een leven vol verstrooijing uitgeput, volgt zij hem weldra in het graf. Ook Ella verlaat nu spoedig het tooneel en sterft gelijk zij geleefd heeft. Behalve met deze hoofdpersonen, worden wij nog in kennis gebragt met verscheidene nevenpersonen, waaronder een neef en eene nicht van Ella, die typen zijn van gelukkige echtgenooten.</p>
<p>Ziet daar den korten inhoud van den roman, waarin de schrijfster heeft willen aantoonen, ‘dat rijkdom en wereldsche grootheid zonder godsdienst kwelling en ongeluk aanbrengen,’ welk denkbeeld zij op den titel uitdrukt door het niet zeer gelukkige bijvoegsel: ‘hoe grooter licht hoe grooter schaduw.’</p>
<p>En hoe heeft zij nu haar plan ten uitvoer gebragt?</p>
<p>Wij moeten erkennen dat de waarheid, die de schrijfster heeft willen aantoonen in de lotgevallen van van Wely en Louise, vrij goed in het licht wordt gesteld; wij doen hulde aan den godsdienstigen geest, die haar bij het opstellen bezielde, en in het verhaal telkens doorstraalt, en geven lof aan de eenvoudige natuurlijkheid, die het kenmerkt. Wat de karakters betreft, die van Wely en Louise zijn het meest naar waarheid, maar ook, gelijk de andere, oppervlakkig geteekend; wij missen de fijnere trekken die getuigen van de menschenkennis en de diepere blikken in het menschelijk hart, welke wij bij den bekwamen romanschrijver mogen verwachten. Het karakter van Ella is gelukkig opgevat en waar zij handelende wordt opgevoerd, ook natuurlijk geteekend, maar als zij sprekende voorkomt schijnt zij dikwijls eene andere persoon te zijn. Zulk eene verstandige, energieke, rondborstige, wat scherpe vrouw, spreekt beslissend, bezield, snel en krachtig en niet zoo langwijlig en preekachtig als zij hier somwijlen wordt voorgesteld. Over het algemeen is de dialoog langwijlig, zonder geest en leven, terwijl de schilderingen flaauw en kleurloos zijn, en hoewel een vrome geest door het geheele boek heerscht, zijn de opmerkingen hier en daar ingevlochten te alledaagsch en missen zij te zeer
<pb n="63"/>alle diepte en frischheid om den ontwikkelden lezer te kunnen treffen. En dan taal en stijl! Deze zijn zoo gebrekkig dat daarom reeds aan dezen roman voldoende kunstwaarde zoude moeten worden ontzegd. Wij schrijven om dit schijnbaar harde oordeel te regtvaardigen eene halve bladzijde over.</p>
<p>Aleida voert een gesprek met Ella's neef, die haar aanraadt eene kostschool te beginnen.</p>
<p>‘Ach, is dan geluk niet aangenamer dan onderwerping op een menschelijk gezigt te lezen? maar gij hebt eenigermate gelijk, van Elten, ik gevoel mij veel rustiger en kalmer, maar ook tamelijk onverschillig; evenwel schijnt mij de taak die ik op mij ga nemen, wel eens wat zwaar. Zonder de geestkracht onzer oude Ella weet ik niet, hoe ik er doorkwam. Als ik maar verzekerd was mijne leerlingen liefde in te boezemen, zou het wel gaan: soms overvalt mij de angst; iets goeds uit te werken zonder dat, is mij onmogelijk.</p>
<p>Hebt gij daar wel eens met tante Ella over gesproken?</p>
<p>Zeer zeker, en zij heeft mij met het Fransche spreekwoord getroost: ‘aime moi, je t'aimerai.’</p>
<p>‘Zou zij niet gelijk hebben, Aleida? Zou dat niet de sleutel zijn, dat de harten vooral van kinderen voor ons opent? niet een dergenen die u omringen, zal u wederstaan zoodra zij gevoelen dat liefde voor hen uwe drijfveer is; ik ondervind dit ook in mijne praktijk; een woord van deelneming of een traan van medelijden doet ons meer harten winnen, dan de grootste giften of diensten alleen uit pligt gedaan.’</p>
<p>Dit is slechts een toevallig opgeslagen gedeelte; dergelijke en nog gebrekkiger stijl wordt op bijna elke bladzijde gevonden.</p>
<p>Wij eeren de goede bedoeling der schrijfster, en ontkennen niet dat zij het talent bezit om een goed plan van een roman in haar hoofd te ontwerpen, maar achten hare krachten veel te weinig geoefend om met succes een plan uit te werken. Wanneer de schrijfster zelve, die wij hoogachten, hiervan overtuigd mag worden, zal zij zich veel verdriet en teleurstelling besparen, en met de niet geringe gaven, welke haar geschonken zijn, in hare omgeving des te meer zegen kunnen stichten.</p>
<p>***<hi rend="sc">s</hi>.</p></div>
<div type="chapter">
<interpGrp>
<interp type="secundair" value="lind033"/>
</interpGrp>
<pb n="64"/>
<head rend="h3"><hi rend="i">In Londen en Parijs</hi>. (<hi rend="i">A tale of two Cities</hi>). <hi rend="i">Een verhaal van</hi> Charles Dickens. <hi rend="i">Uit het Engelsch door</hi> Dr. M.P. Lindo. 2 <hi rend="i">Deelen. Amsterdam</hi>, P.N. van Kampen. <hi rend="i">Prijs</hi> ƒ 6. -</head>
<p>Wij behooren niet tot degenen, die op titels afgaan, maar toch, als wij een boek voor ons hebben als dit, dan hebben wij respekt voor den titel en we zeggen: Een boek, geschreven door Dickens, vertaald door Lindo en uitgegeven bij van Kampen; - dat zijn drie aanbevelingen, en wij gelooven niet, dat iemand ons dit ten kwade zal kunnen duiden.</p>
<p>Bijna verzekerd zijnde iets goeds, neen! iets uitstekends te zullen vinden, begonnen wij onze lezing, en nu, aan het einde van 't werk gekomen, kunnen wij zeggen, dat wij in den volsten zin des woords genoten hebben, al waren de tooneelen ook somwijlen huiveringwekkend!</p>
<p>De meesten onzer zullen voorzeker meer dan één werk gelezen hebben over de Fransche omwenteling van 1789, een tijdvak, zoo rijk aan daden, die onzen grootsten afschuw en onze walging opwekten, maar dat te midden van zooveel zwarts en onreins, de schoone trekken met des te meer gloed en glans doet uitkomen.</p>
<p>Een tooneel uit dat veel bewogen tijdvak wordt ons hier aangeboden, maar 't is meer dan een verhaal uit de omwenteling. Een man als Dickens heeft dat tooneel weten uit te werken op zijne gewone, dat is, meesterlijke wijze. Zijne meesterhand, zijn onuitputtelijk genie heeft die schilderij, die op zich zelve donker en akelig zijn zou, weten te stofferen op zulk eene wijze, dat de noodige afwisseling het verhaal op de meest mogelijke wijze boeijend maakt. En ditmaal is de schilderij niet met beelden overladen, zoo als anders wel eens het geval is met zijne werken, en daardoor voor velen de lezing minder aangenaam maakt.</p>
<p>Wie met Dickens bekend is, herkent zijne hand reeds in de eerste bladzijden, al stond zijn naam ook niet op den titel vermeld. Hoe verder men komt, hoe meer men al weder, ook in dit werk moet verwonderd staan, hoe de schrijver van schijnbaar onbeduidende zaken partij weet te trekken, hoe diep eenen blik hij in 't menschelijk gemoed heeft
<pb n="65"/>geslagen en hoezeer hij waarheid spreekt, wanneer hij in zijne voorrede getuigt: ‘Zoo lang ik daaraan werkte, was ik er geheel mede bezield; - ik heb in zoo ver al wat in deze pagina's gedaan en geleden wordt, tot waarheid gemaakt, dat ik dat alles zelf gedaan en geleden heb.’</p>
<p>Moeijelijk zou 't zijn, om te zeggen, welke personen, welke karakters ons 't meest bevielen, en waar eene keuze moeijelijk is, bestaat het bewijs, dat er veel schoons te vinden is. Met de meeste belangstelling volgden wij de lotsveranderingen van den man, die in het 6<hi rend="sup">e</hi> hoofdstuk onder den <hi rend="i">schoenmaker</hi> aan ons werd voorgesteld en een der voornaamste personaadjes uit dit verhaal is. Die man, die achttien jaren in den kerker had doorgebragt, wiens vermogens verstompt waren, en die zelfs zijnen naam had vergeten, zoo dat hij op de vraag, hoe hij heette, antwoordde: ‘Honderd en vijf, Noorder Toren;’ die man, uit de gevangenis verlost en op een armzalig zolderkamertje verborgen, wekt onze levendige sympathie op, zoo als hij in 't genoemde hoofdstuk door den schrijver wordt voorgesteld; aandoeningen van 't diepste medelijden wellen in ons op bij 't lezen van 't tooneel, ons daarin geschetst, en we danken Dickens voor 't genot, - het ware, zielverheffende genot, - ons daardoor verschaft.</p>
<p>Met dit hoofdstuk sluit het eerste boek. Gij legt het werk neder, om den ontvangen indruk door andere beelden niet te verzwakken. Den volgenden dag begint gij aan het tweede boek en als gij eenige bladzijden gelezen hebt, vraagt gij of ze geschreven zijn door denzelfden man, die den vorigen dag de snaren van uw gevoel zóó sterk deed trillen, dat gij u over een opwellenden traan niet behoefdet te schamen. Juist dit verraadt de meesterhand; juist dit zegt u: ‘'t is van Dickens.’</p>
<p>Gij maakt daar kennis met Cruncher, den knecht van den goedhartigen ouden heer Lorry en van hem zegt de schrijver:</p>
<p>‘De heer Cruncher rustte onder eene lappendeken. Eerst sliep hij zwaar, maar langzamerhand begon hij te rollen en te steunen in zijn bed, tot dat hij eindelijk boven de oppervlakte kwam en zijn spijkerachtig haar er uitzag, alsof het de dekens aan flarden zou scheuren. Op deze hoogte gekomen, riep hij met eene stem, die den grootsten toorn te kennen gaf: ‘Wat drommel! Daar is ze weer aan den gang!’</p>
<pb n="66"/>
<p>‘Eene netjes gekleede en ordentelijk uitziende vrouw rigtte zich in eenen hoek van de kamer van de knieën op, met genoegzamen haast en schrik, om te bewijzen, dat zij de persoon was, die hij bedoelde.’</p>
<p>‘Hoe!’ brulde de heer Cruncher, uit zijn bed kijkende, om eene laars te zoeken, ‘ben je weer aan den gang?’</p>
<p>Na dezen tweeden morgengroet wierp hij de vrouw, bij wijze van derden morgengroet, de laars naar 't hoofd.</p>
<p>&nbsp;</p>
<p>Gaan wij verder, dan maken wij kennis met twee dieren in eene menschelijke gedaante. Een leeuw en een jakhals! Hoe geheel naar waarheid is die schilderij! De een - beiden zijn advokaten - maakt opgang in de wereld, wordt gezocht, weet de moeijelijkste en lastigste zaken te ontwarren......door middel van den ander, die als een trouwe knecht hem dient, hem zijn verstand, zijn doorzigt, zijne bekwaamheid verkoopt voor......bedwelmende dranken, aan welke hij is verslaafd! die zijne krachten uitput, om den ander gedurig hooger te doen stijgen op de ladder der fortuin, en zelf een onbeduidend mensch blijft, in 't stof wordt vertrapt, voor zich zelven overtuigd is geene de minste waarde te bezitten en van zich zelven getuigt, dat hij op school reeds het werk voor anderen maakte en zelf nooit verhoogd werd. Gij hebt medelijden met dien man en noemt hem: ‘een hals, een stumpert,’ maar komt gij eenige hoofdstukken verder en leest gij daar van een kiesch en een onkiesch mensch, dan groeit uw medelijden aan, en gij staat verwonderd over de edele gevoelens, die onder die ruwe vormen verborgen zijn, tot dat gij aan 't einde van 't werk gekomen, moet uitroepen: ‘waarlijk, hij was een edel mensch, hij had een beter lot verdiend’ en met bewondering getuige zijt van zijne edelmoedige zelfopoffering!</p>
<p>Wij zouden onze ruimte overschrijden, indien wij elk der hierin voorkomende personen nader wilden beschouwen. Wij zouden anders eenige oogenblikken met u verwijlen bij madame Defarge, de onvermoeide breister, die door den inwendigen, alles verterenden gloed der felste wraakzucht aangeblazen, zich schijnbaar met niets anders dan met breijen bezig houdt, en toch al langzamerhand, maar met des te
<pb n="67"/>zekerder, des te vaster draden het net weeft, dat weldra de onderdrukkers zal overdekken, om ze vervolgens naar de guillotine te voeren.</p>
<p>We zouden kunnen verwijlen bij de lotgevallen van Charles Darnay en zijne lieftallige gade, zijne Lucie, die geheel zijn ingeweven in de afschuwelijke gebeurtenissen van dien tijd; en kunnen zeggen: hoe wij als 't ware zóó deelden in hun lot, dat we angstig naar eene volgende bladzijde uitzagen, om te weten, wat hun deel zou zijn: de vrijheid of de dood - hoe we ons met afgrijzen vervuld gevoelden, bij de duidelijke, maar daardoor des te akeliger beschrijving van de gruwelen door 't volk bedreven; maar dan zouden wij onzen lezers misschien menige verrassende ontknooping benemen.</p>
<p>En daarom eindigen wij ons verslag met de betuiging, dat dit voortbrengsel van Dicken's pen ons bij uitstek heeft voldaan, en wij den lezers diezelfde oogenblikken van genoegen toewenschen, die wij mogten doorbrengen met de lezing van het bovenstaande werk; terwijl zoowel de kundige vertaler als de wakkere uitgever allen lof verdienen.</p>
<p>W.</p>
<p><hi rend="sc">des ch.</hi></p></div>
<div type="chapter">
<interpGrp>
<interp type="primair" value="sass004"/>
<interp type="secundair" value="huet009"/>
<interp type="secundair" value="alle003"/>
</interpGrp>
<head rend="h3"><hi rend="i">I. De Huid. Wat zij is</hi>, <hi rend="i">wat zij doet</hi>, <hi rend="i">en wat wij voor haar moeten doen; door</hi> G.D.L. Huet, <hi rend="i">Med. Doct.</hi> (<hi rend="i">Te</hi>) <hi rend="i">Haarlem</hi>, (<hi rend="i">bij</hi>) C. Zwaardemaker. <hi rend="i">In gr.</hi> 8<hi rend="i">vo. Prijs</hi> ƒ 0,40.
<lb/><hi rend="i">II. Over beweging en rust; door</hi> G.A.N. Allebé, <hi rend="i">Med. Doct.</hi> (<hi rend="i">Te</hi>) <hi rend="i">Haarlem</hi> (<hi rend="i">bij</hi>) C. Zwaardemaker. <hi rend="i">In gr</hi>. 8<hi rend="i">vo. Prijs</hi> ƒ 0,40.</head>
<p>Van wege den geneeskundigen kring zijn te Amsterdam gedurende den winter van 1859-60 eenige voorlezingen over gezondheidsleer gehouden, waarvan ons het bovenstaand tweetal ter aankondiging in de ‘Vaderlandsche Letteroefeningen’ is toegezonden.</p>
<p>Het zijn dus, gelijk men bespeurt <hi rend="i">volks-voorlezingen</hi> of openbare voordragten, die ten doel hebben om het volk meer en meer vertrouwd te maken met de zoogenaamde natuurwetenschappen, of gelijk in het onderhavige geval met de <hi rend="i">Hygieëne</hi>, d.w.z. gezondheidsleer.</p>
<p>Er wordt tegenwoordig veel werk gemaakt van volksvoor-<pb n="68"/>lezingen, maar of ze wel aan het doel beantwoorden, zie, dat is eene vraag die wel eens dient overwogen te worden; niet dat we het denkbeeld afkeuren of zelfs het minste willen te kort doen aan het practisch nuttige van al die uitgesproken redevoeringen, neen! wij erkennen dat er soms veel goeds wordt <hi rend="i">gesproken</hi> maar weinig <hi rend="i">in beoefening gebragt</hi> wordt. De meeste voorlezingen toch, die ‘voor het volk’ heeten, worden weinig of in het geheel niet ‘door het volk’ bijgewoond, want als men in eene schitterend verlichte zaal, waar de redevoering door een zwart-gerokten, wit-gedasten redenaar uitgesproken wordt, de ‘aristocratie’ of de ‘beau monde’ ontwaart, kan men toch niet zeggen dat hier ‘het volk’ vertegenwoordigd is. Men zal ons welligt tegenwerpen, dat juist deze '<hi rend="i">εϰλεϰτοι</hi> het best op het volk kunnen werken en het kunnen voorlichten; och arme! de ondervinding leert het ons, hoe onverschillig de meeste van deze toehoorders zijn, die zich daarenboven niet met het volk zouden willen ‘encanailleren.’ Neem b.v. eens het afschaffings-genootschap, dat ook al tot verbetering van ‘het volk’ is opgerigt. Dáár ontneemt men, of wil men aan het volk den jenever ontnemen, die pest der maatschappij, die - en al wat men daar kwaads van weet, terwijl men aan ditzelfde volk niets beter terug geeft en wat nog erger is, terwijl de meeste leden zich zeer dikwijls <hi rend="i">zelf</hi> te buiten gaan in <hi rend="i">wel</hi> geoorloofde geestrijke dranken. Hoedanig zijn vervolgens de departementale vergaderingen der Maatschappij tot Nut van 't Algemeen, vooral in kleine gemeenten! Zouden ze wel veel nut stichten door hunne voorlezingen en bijdragen, die soms hier en daar den stempel dragen van
onkieschheid en ongemanierdheid en kan zulks ook beschouwd worden tot nut van 't volk? Och, men begrijpt niet genoeg wat en wie ‘het volk’ is! Wij herinneren ons nog zeer goed de voordragten die op last des konings, door eenige <hi rend="i">geleerde</hi> mannen van den landbouwenden stand gehouden zijn, en wat was het resultaat dier pogingen om eenig licht onder die klasse te ontsteken? Spotternij, schouder-ophalen en den ouden slender gaan, zoo als vader en grootvader deden. Of wij een beter middel weten? Vooralsnog geen beter dan trachten te werken op de jeugd, derhalve op de scholen. Niet voor niets moesten de Israelieten, zoo als de gewijde
<pb n="69"/>bladen ons vertellen, veertig jaren in de woestijn doorbrengen; toen reeds wist men, dat er weinig was aan te vangen met een weêrspannig geslacht, waar zoovele ondeugden en verkeerdheden vasten wortel geschoten hadden, en zoo is het ook nog bij ons. Onzes inziens vecht men tegen windmolens, om ‘het volk’ als met een tooverslag nieuwe denkbeelden en betere begrippen in te pompen; vooralsnog beschouwen wij al die volks-voorlezingen als ‘roepende stemmen in eene woestijn.’ Doch waartoe hier meer aan te halen, men zal moeten toestemmen dat wij den bal niet geheel mis geslagen hebben, en ofschoon we dus bekennen, geene voorstanders van volks-voorlezingen te zijn, neemt dit toch niet weg, dat we de door den druk verspreidde redevoeringen gaarne lezen, vooral zoo als bovenstaande zijn, die voor iederen leek gemakkelijk te verstaan en toe te passen zijn. No. 1 inzonderheid laat zich genoegelijk lezen en op enkele plaatsen herkenden wij in den schrijver, den fijnen opmerker van vroeger, die ons meermalen door zijne gepaste <hi rend="i">Witzen</hi> een lach afperste; echter meenden we in den heer H. bespeurd te hebben, dat hij zich den schrijver van No. 2, den coryphée in dat vak, tot model gesteld heeft en daardoor in herhalingen getreden is, die reeds min of meer bekend en versleten zijn, zoo als de baker-geschiedenis met hare dotjes, flepjes, bakkertjes enz.; 't is waar, veel hiervan is niet te ontkennen, maar ook niet al het nieuwe is beter en bij vele zaken moet de theorie voor de praktijk zwichten; wij hebben er gekend, die onvoorwaardelijke voorstanders van de afschaffing der opgenoemde luijermand-attributen waren, die al de opgegevene en dus genaamde verbeteringen aangewend hebben, maar die toch weer geëindigd zijn met tot het oude terug te keeren, omdat het nieuwe <hi rend="i">theoretisch</hi> wel <hi rend="i">goed</hi>, maar <hi rend="i">practisch niet</hi> voldeed. We duiden het echter den heer H. niet
euvel, dat hij hier <hi rend="i">ex auctoritate</hi> en nog niet uit ondervinding spreekt!</p>
<p>Om een bewijs te geven dat de S. overigens den juisten trant van aangenaam schrijven bezit, zullen we een paar fragmentjes aanhalen. Op bladz. 20 lezen wij o.a.: ‘Door de bloedvaten zamen te trekken’ (n.l. door het koude water) ‘werkt het de bloedsophoopingen en ontstekingachtige toestanden tegen, van daar het effect van een koud stort-<pb n="70"/>bad over het hoofd bij hoofdpijn, die uit bloedsaandrang naar de hersenen voortvloeit; en wie kent niet de bedarende werking van eene brandspuit bij volksoproeren aangewend?’ Op bladz. 29: ‘een heethoofd is soms alleen een heethoofd ten gevolge van een heet hoofd. Daarom, zoo ge iemand in toorn of woede ontstoken ziet, geeft hem een koude douche op het hoofd en een warm voetbad, en zijn toorn zal gelijkmatig met de temperatuur zijner hersenen dalen.’ Dit zij tot aanhaling genoeg! Wij wenschen dat ‘de huid’ een goeden aftrek vinde, vooral in Amsterdam, opdat de Amsterdammers door de lezing daarvan aangespoord worden, om de roepstem des schrijvers, te water! te water!! te kunnen opvolgen, want ‘het IJ is groot genoeg!’</p>
<p>In No. II, schenkt ons Dr. Allebé het pro en contra van <hi rend="i">beweging</hi> en <hi rend="i">rust</hi> en vooral zijne citaten uit andere schrijvers, maken het geschrift zeer lezens- en overdenkenswaardig.</p>
<p>O.a. haalt hij het volgende aan van Dr. Fourcault, ten betooge dat de invloed van gemis aan beweging, op de afzonderlijke levensverrigtingen, belangrijk is op de afzonderlijke levensorganen, maar niet minder groot op de gezondheid in haar geheel.</p>
<p>‘De uitwerksels van gemis aan spier-werkzaamheid, blijken wijders uit den invloed dien sommige beroepen op de gezondheid en den levensduur der menschen uitoefenen. Dat klier- en tuberkelziekte 't meest bij zittende beroepen voorkomen, lijdt geen twijfel. De kleedermakers met hun zittend bedrijf en kortstondig leven, worden gemeenlijk aangevoerd als bewijs van de schadelijkheid van gemis aan beweging. Men verlieze nogtans niet uit het oog, dat veelal de zwakste knapen, knapen die niet gezond genoeg schijnen voor andere ambachten, tot kleedermakers worden opgeleid. De schoenmakers die toch ook een zittend leven leiden, zijn meestal forscher dan de kleedermakers.’</p>
<p>Dat het stokpaardje van Dr. A. in het onderwerp te pas zou komen, spreekt wel van zelf en hoewel wij de <hi rend="i">gymnastiek</hi> niet veroordeelen, ja zelfs in bijzondere gevallen zeer aanbevelen, komt, dunkt ons aan de <hi rend="i">kamergymnastiek</hi> van Schreber niet zooveel lof toe, als Dr. A. er aan toezwaait. De verdere behandeling der stof is inderdaad belangrijk, vooral de verschillende bewegings<hi rend="i">vormen</hi> die de S. aanhaalt;
<pb n="71"/>een klein gedeelte, waar hij over het <hi rend="i">dansen</hi> spreekt, willen wij nog even aanstippen: ‘Maar treedt met mij een balzaal binnen; eene broeikashitte komt u te gemoet; de lucht welke gij inademt is een gloeijend mengsel van geuren, van stof en van menschelijke uitwaseming; de heeren hijgen, zij druipen......niet enkel van Eau de Cologne; de dames, ofschoon sterk ingeregen - hoe is het mogelijk in zulk een boei zich te bewegen? - zijn onvermoeibaar; zij dragen hals en schouders bloot en scheppen zòò in de aangrenzende vertrekken of in de <hi rend="i">corridors</hi> van tijd tot tijd een luchtje, maar zij <hi rend="i">kunnen</hi> niet ziek worden, want....zij <hi rend="i">dansen!</hi> Zie op uw horologie; 't is vier uren nà middernacht, maar men denkt nog niet aan scheiden....Neen, toehoorders! 't is veiliger nooit te dansen dan zòò te dansen!’ Bravo Dr. dat is goed gesproken, mogen uwe woorden ter harte genomen en in beoefening gebragt worden; wij onderschrijven met Cicero: ‘<hi rend="i">nemo saltat sobrius!</hi>’ Van harte gaarne schenken wij ten slotte onze goedkeuring ook aan deze in het licht gegevene voorlezing, die werkelijk veel nut kan stichten en alom gelezen moest worden; het eenige bezwaar dat wij echter hebben, tegen al dat prediken van de gezondheidsleer is, dat er waarschijnlijk hier en daar deze en gene zal gevonden worden die zich streng aan het voorschrift, hem gegeven, zal vasthouden, zonder daarbij soms andere toestanden in aanmerking te nemen; van zulke regtzinnigen in <hi rend="i">die</hi> leer is niet veel goeds te verwachten, want wat voor den eenen goed is, kan voor den ander hoogst schadelijk zijn, adres aan dien geneesheer die zuurkool met spek tegen derdendaagsche koorts had voorgeschreven bij een smidsknecht die er van genas, terwijl een kleêrmakers-gezel er het leven bij inschoot. Zóó althans wordt er verhaald!</p>
<p><hi rend="sc">jesse</hi>.</p></div>
<div type="chapter">
<interpGrp>
<interp type="secundair" value="hoev009"/>
</interpGrp>
<head rend="h3"><hi rend="i">Berigt omtrent het mij verleende ontslag als Opper-Directeur van 's Rijks Museum van Natuurlijke Historie te Leiden</hi>, <hi rend="i">door</hi> J. van der Hoeven, <hi rend="i">gewoon hoogleeraar in de Natuurlijke Historie aan de Leidsche hoogeschoel. Te Amsterdam</hi>, <hi rend="i">bij</hi> J.H. Gebhard en Co., 1860. <hi rend="i">In</hi> 8<hi rend="i">vo</hi>.</head>
<p>Toen na den dood van den verdienstelijken Temmink,
<pb n="72"/>in het bestuur van 's Rijks Museum van Natuurlijke Historie te Leiden, op nieuw voorzien moest worden, heeft het gouvernement geoordeeld, die betrekking aan twee personen, onder den titel van directeur en opperdirecteur, te moeten opdragen. Die maatregel, in Junij 1856 ten uitvoer gelegd, heeft echter geenszins aan het voorgestelde doel beantwoord, maar is, gelijk te voorzien was, op de onmogelijkheid om den werkkring en de onderlinge verhouding der beide, daartoe benoemde geleerden, behoorlijk en naar beider genoegen te regelen, afgestuit. Het gevolg toch is geweest, dat de hoogleeraar van der Hoeven gemeend heeft, zijn ontslag als opper-directeur te moeten aanvragen, nadat de minister van binnenlandsche zaken, in Januarij 1859, de voor hem en voor den directeur geldende instructie had vastgesteld. In bovenstaand <hi rend="i">berigt</hi> doet de hoogleeraar thans een beroep op het oordeel der openbare meening, en wel op zulk eene wijze, als steeds zou moeten geschieden, door eene eenvoudige mededeeling namelijk van alle bescheiden, die den lezer tot eene zuiver objectieve beoordeeling der zaak in staat kunnen stellen. Na eene naauwkeurige inzage dier stukken, zal men het door hem genomen besluit allezins billijken, doch tevens de aanleiding, die er hem toe gebragt heeft, betreuren.</p></div>
<div type="chapter">
<interpGrp>
<interp type="secundair" value="snij006"/>
</interpGrp>
<head rend="h3"><hi rend="i">Leer der gezondheid. Een boek voor allen die haar willen behouden of verkrijgen. Populair-wetenschappelijke handleiding tot de natuurkunde van den mensch</hi>, <hi rend="i">en hare toepassing op gezondheid en opvoeding</hi>, <hi rend="i">door</hi> Dr. A. Combe. <hi rend="i">Naar de laatste Engelsche uitgave van</hi> Dr. Coxe, <hi rend="i">voor Nederland geheel omgewerkt door</hi> C.J. Snijders, <hi rend="i">stedelijk en plattelands heel- en vroedmeester. Met houtsneefiguren in den tektst. Eerste en tweede aflevering. Te</hi> Middelburg, <hi rend="i">bij</hi> J.C. en W. Altorffer, 1860. <hi rend="i">In kl.</hi> 8<hi rend="i">vo</hi>.</head>
<p>De buitengewone opgang, die aan Andrew Combe's ‘<hi rend="i">Physiologie applied to health and education</hi>,’ niet alleen in Groot-Brittannie en Ierland, maar ook overal elders in Europa is te beurt gevallen, moet bovenal aan de degelijkheid, waarmede de schrijver zijn onderwerp behandelde, worden toegeschreven. Te regt toch heeft hij begrepen, dat de Physio-<pb n="73"/>logie of natuurkunde van den mensch, den grondslag van elke in ruimeren zin opgevatte gezondheidsleer moet uitmaken, als deze zoowel verstaanbaar als voor toepassing vatbaar zijn zal.</p>
<p>Die taak is echter geenszins gemakkelijk en vordert bij hem, die haar onderneemt, grondige en veelzijdige kennis en daarenboven nog het talent om wetenschappelijke zaken op eene populaire en onderhoudende wijze voor te dragen. Aan die beide voorwaarden is in het onderhavig werk behoorlijk voldaan, en wij houden daarom het reeds tot een begin van uitvoering gekomen plan van den heer Snijders, om er eene Hollandsche vertaling van te bezorgen en om het oorspronkelijke, wáár het noodig is, te wijzigen en om te werken, voor eene allezins gepaste en nuttige onderneming. Tot ons genoegen worden die, noodig of wenschelijk geachte veranderingen in den tekst zelven gemaakt, doch daaraan niet in afzonderlijke aanteekeningen toegevoegd. Moge het werk, dat tot hiertoe, den uitgever en vertaler tot eer verstrekt, verder voorspoedigen voortgang hebben!</p></div>
<div type="chapter">
<interpGrp>
<interp type="primair" value="gleu002"/>
</interpGrp>
<head rend="h3"><hi rend="i">Wederlegging van eenige stellingen</hi>, <hi rend="i">betrekkelijk onderwijs en opvoeding</hi>, <hi rend="i">onlangs door een Recensent opgeworpen</hi><note n="(1)" place="foot">Wij hebben de plaatsing niet willen weigeren, ofschoon wij gelooven, dat Dr. G. onzen armen recensent wat hard bejegend. - Wij zullen aan den Recensent, des verkiezende het woord verleenen, maar verklaren daarna de debatten gesloten, ten einde ons Tijdschrift in geen strijdschrift te doen ontaarden. De Redactie.</note>.</head>
<p>In het laatste nummer der Vaderlandsche Letteroefeningen voor 1860 komt eene beoordeeling voor van den Praktischen Volks-almanak voor 1860, waarin, door den Beoordeelaar, die zich Jesse noemt, eenige stellingen worden uitgesproken, die mijn bedunkens geheel in strijd zijn met de waarheid. Liepen zij over min gewigtige zaken, dan zoude men er over kunnen zwijgen; maar daar zij over hoogst belangrijke onderwerpen handelen, en een blaam werpen op ons lageren hooger onderwijs, op het bestaande schooltoezigt en op eene menschlievende inrigting van den jongsten tijd, zoo kan het wel niet ongepast gerekend worden ze openlijk te wederleggen om daardoor den ongunstigen indruk weg te nemen,
<pb n="74"/>dien zij soms mogten te weeg hebben gebragt. Te meer kan zulks noodzakelijk zijn, omdat ligt de een of ander niet ergdenkend of de zaken minder doordenkend lezer er door op een dwaalspoor geleid konde worden, in het volle vertrouwen op een Recensent, dien men algemeen beschouwt hooger te staan dan de zaken en personen, die hij beoordeelt, en van wien men niet mag denken, dat hij met magtspreuken en onbekookte stellingen voor het licht komt.</p>
<p>De eerste stellingen betreffen het lager onderwijs, en wel de door de wet voorgeschrevene wijze om de hoofdonderwijzers der openbare scholen te benoemen, naar aanleiding van een vergelijkend examen.</p>
<p>Zij zijn de volgende:</p>
<list>
<label>1.</label><item>Het idee van vergelijkende examens is middeleeuwsch, waartegen men te velde moet trekken.</item>
<label>2.</label><item>Een vergelijkend examen is niets meer dan een wassen neus.</item>
<label>3.</label><item>De ondervinding leert het ons, dat de knapsten zeer dikwijls moeten achterstaan bij bevoorregte of gerecommandeerde brekebeenen.</item>
<label>4.</label><item>De acte van toelating, regtens verkregen bij openbaar afgelegd examen, moet ten alle tijde voldoende zijn, om dadelijk als hoofdonderwijzer te kunnen beroepen worden.</item></list>
<p>1. Wat de eerste stelling betreft, <hi rend="i">het idee van vergelijkende examens is middeleeuwsch</hi>, <hi rend="i">waartegen men te velde moet trekken</hi>, meen ik te moeten opmerken, dat het idee der vergelijkende examens niet middeleeuwsch kan genoemd worden, omdat de geschiedenis niet leert, dat het denkbeeld van vergelijkende examens te houden, uit de middeleeuwen oorspronkelijk is. Wel had men vroeger kamp- en wedstrijden, zoo als, bij de ouden, de olympische spelen, en in de middeleeuwen de tournooispelen onder de ridders, de wedstrijden in den zang onder de meistreels of troubadours, van welke vooral de zangerstrijd op den Wartburg bekend en beroemd is; maar deze wedstrijden wijken van onze vergelijkende examens te zeer af, dan dat men zeggen kan dat deze van middeleeuwschen oorsprong zijn. Als ik mij niet bedrieg dan zijn de examens, en wel in 't bijzonder de vergelijkende examens, vruchten van den laatsten tijd en weldadige gevolgen der staatkundige vrijheid, die ieder bekwaam en geschikt
<pb n="75"/>persoon aanspraak geeft op ambten en waardigheden, indien de staat slechts waarborgen heeft dat hij, die voor eene betrekking in aanmerking wil komen, daarvoor de noodige kunde en geschiktheid heeft. Vroeger geschiedde dit meer bij recommandatie, en alzoo naar gunst of protectie en, met meerder regt, zoude men dit als middeleeuwsch kunnen beschouwen.</p>
<p>Maar ook al waren de vergelijkende examens van middeleeuwschen oorsprong, dan zoude dit toch daarom geen regt geven om ze te veroordeelen en er tegen te velde te trekken. Ons oordeel moet gaan over de zaak, en als zij goed is dan mogen wij haar niet afkeuren, omdat zij van een persoon of uit een tijd afkomstig is, dien ons niet bevalt of dien wij niet vertrouwen.</p>
<p>2. <hi rend="i">Een vergelijkend examen is niets meer dan een wassen neus</hi>, aldus luidt de tweede stelling.</p>
<p>Bedrieg ik mij niet dan wil de heer J., met de door hem gebezigde leenspreuk, zeggen, dat het examen iets is dat naar willekeur gezet, gedraaid, bewogen of gevormd kan worden. Is dit zoo, dan moet er iemand zijn die er die willekeurige plaatsing, rigting, beweging of vorming aan geeft en daar het examen gehouden wordt onder de leiding van den schoolopziener zoo zal deze het dus moeten zijn, die er een wassen neus van maakt.</p>
<p>De wet schrijft echter voor dat het examen moet worden afgenomen ten overstaan van Burgemeesters en Wethouders, of van afgevaardigden uit hun midden, en van de plaatselijke schoolcommissie, of van afgevaardigden uit die commissie, terwijl de leden van den Raad tot het bijwonen van het examen worden uitgenoodigd.</p>
<p>Indien nu de schoolopziener zoo geheel en al zijn pligt en zijne waardigheid vergat, en 't in hem gestelde vertrouwen durfde schenden, dat hij het examen verlaagde tot iets wat de heer J. een wassen neus gelieft te noemen, dan zoude de schoolopziener al zeer slecht en de burgemeester en wethouders, en schoolcommissie en leden van den raad zouden alle al zeer onnoozel moeten zijn, om zich door dien lagen schoolopziener te laten foppen of, om in de leenspreuk van den Heer J. te blijven, zich zulk een wassen neus te laten aanzetten.</p>
<p>Daar nu niet bewezen is dat de schoolopzieners over 't al-<pb n="76"/>gemeen zoo slecht en de gemeentebesturen en leden der schoolcommissiën zoo dom zijn, als zij volgens 't beweerde van den Heer J. zouden moeten wezen, zoo meen ik regt te hebben om ook deze stelling te mogen tegenspreken.</p>
<p>3. De derde stelling luidt: <hi rend="i">de ondervinding leert het ons</hi>, <hi rend="i">dat de knapsten zeer dikwijls moeten achterstaan bij bevoorregte of gerecommandeerde brekebeenen</hi>.</p>
<p>Dat de heer J. hiermede wil zeggen dat de ondervinding hem in 't bijzonder zulks leert mogen wij niet aannemen; want dan beteekent de zaak niets, daar het niet bekend is of hij eenige ondervinding heeft, ook niet of hij genoegzame ondervinding heeft om er besluiten uit af te leiden en evenmin of zijne bijzondere ondervinding voldoende is, om er algemeene besluiten uit te mogen opmaken. Wij moeten veronderstellen, dat het de meening is, dat de ondervinding in het algemeen leert dat de knapsten zeer dikwijls bij brekebeenen moeten achterstaan, en in dien zin meen ik alle regt te hebben om de uitgesprokene stelling als valsch en lasterlijk te bestrijden.</p>
<p>Het zoude gewis gebrek aan menschen- en wereldkennis verraden als ik wilde tegenspreken, dat niet wel eens knappe menschen bij brekebeenen moeten achterstaan. Verschillende redenen kunnen er voor worden opgegeven en een der meest algemeene is wel die, dat de brekebeenen vaak gewoon zijn zich op den voorgrond te plaatsen en de wezenlijk knappe en bescheidene lieden voorbij dringen, zoodat het wel niet te verwonderen is dat, bij het doen eener keus, soms eens een misgreep geschied. Dit mag daarom echter niet als regel gesteld worden, ook zelfs dan niet als men er meerdere voorbeelden van weet aan te halen.</p>
<p>De stelling alzoo in den bovengenoemden zin opvattende, meen ik die te kunnen en te moeten bestrijden, door eerst mijne ondervinding te stellen tegen over de door den steller bedoelde ondervinding, en vervolgens door, met het oog op het voorschrift der wet, het onmogelijke van het beweerde aan te wijzen.</p>
<p>Sedert nagenoeg achttien jaar ben ik als schoolopziener werkzaam en heb, in die betrekking, negen en twintig vergelijkende examens afgenomen, waarvan vijf in andere districten dan dat 't welk aan mijn toezigt is toevertrouwd,
<pb n="77"/>voor collega's, die door bijzondere omstandigheden daarin werden verhinderd, terwijl ik nog bovendien bij verscheidene vergelijkende examens, die door mijne collega's in andere districten zijn afgenomen, behulpzaam ben geweest en alzoo ook bij ervaring met hunne handelwijze bekend ben. En welke ondervinding heb ik opgedaan? Eene ondervinding geheel in strijd met de beweerde van den heer J.</p>
<p>Al die examens zijn zoo onpartijdig mogelijk afgenomen, zoodat bij de beoordeeling der stukken niemand wist van wien zij waren, en steeds bleek het mij, dat allen die het examen bij woonden en op de keuze invloed moesten of konden uitoefenen van die onpartijdigheid overtuigd waren en daarin ook groot genoegen schenen te nemen. Bij al die examens werden diegenen genomineerd, om er eene keuze uit te doen, die bij 't examen het best hadden voldaan en het was eene volstrekte onmogelijkheid, dat bevoorregte of gerecommandeerde brekebeenen, door wie ook, op de nominatie konden worden gebragt. Slechts eenmaal heeft men bij mij pogingen aangewend, om het eenmaal bepaalde getal voor de nominatie grooter te maken ten einde er iemand op te verkrijgen waarop men het oog had, waaraan echter niet is toegegeven, en de persoon waarop men 't oog had was ook geen brekebeen; want kort daarna werd hij, ook bij een vergelijkend examen, elders geplaatst. Bij eene andere gelegenheid was de provisionele waarnemer mede onder 't getal der sollicitanten en, algemeen geacht en bemind als hij was, zoude hij gewis zijn gekozen indien hij onder 't getal der genomineerden kwam. Dit was echter niet het geval en hoewel velen zulks van harte speet, was er echter geen enkele die eenige poging deed om hem op 't getal te brengen. Na 't examen heeft men de genomineerden, die daar ter plaatse minder bekend waren, nog in hunne scholen bezocht en daarna no. 1 verkozen.</p>
<p>Nog kan ik hier bijvoegen dat van de acht vergelijkende examens, die, na de invoering der thans vigerende wet, onder mijne leiding zijn gehouden, in zes gevallen de keus op no. 1 is gevallen, terwijl in een geval no. 4 en, in een ander geval, no. 2 is verkozen; voorzeker een blijk dat men het examen niet als een ijdel goochelspel beschouwde. Mijne ondervinding is dus geheel in strijd met hetgeen de heer-<pb n="78"/>J. zegt, dat de ondervinding leert, en 't is op grond daarvan dat ik meen zijne bewering te mogen ontkennen.</p>
<p>Mij dunkt ik hoor hier den Heer J. zijne stelling aldus verdedigen: ‘Ik heb niet gezegd dat de knappen altijd moeten achterstaan maar dat zulks zeer dikwijls het geval is en konde en mogt ik spreken dan zoude ik gevallen kunnen noemen, die mijne stelling bewijzen, want, naar men zegt, is er te A. <hi rend="i">dit</hi> geschied en heeft er te B. <hi rend="i">dat</hi> plaats gevonden: ergo, waar zulke dingen geschieden!...</p>
<p>Waar zulke dingen gezegd worden te geschieden, mijnheer J.! daar moet men eerst de zaken naauwkeurig onderzoeken; want de ondervinding leert dat het gerucht de dingen wel eens geheel valsch overbrengt, en dat ook wel eens een ongelukkig sollicitant zijn ongeluk liever toeschrijft aan een ondoelmatig examen of eenzijdige inzigten van 't bestuur, dan daaraan, dat hij door anderen in kunde en geschiktheid overtroffen zoude worden. Maar al ware er ook te A. of te B. iets geschied, dat niet in alles naar den regel was, dan bewees zulks nog niets meer dan dat men aldaar tegen de voorschriften der wet, en alzoo verkeerd had gehandeld; maar wie mag daarom de wet veroordeelen omdat zij overtreden kan worden! Zoude er wel eene wet zijn waartegen niet gezondigd kan worden en die wel niet eens overtreden is? Waar men geene misslagen kan begaan daar zijn immers geene wetten noodig.</p>
<p>En al ware er nu ook al hier of daar een geval aan te wijzen dat een schoolopziener of eenig gemeentebestuur slecht, of zwak of verkeerd gehandeld had, moeten dan daarom alle of wel zeer vele schoolopzieners en gemeentebesturen gewantrouwd worden? Er zijn beoordeelaars die een verkeerd en eenzijdig oordeel vellen, mag ik daaruit besluiten dat de Recensenten in den regel een slecht werk verrigten? Of mag ik uit de gevallen, die er bestaan dat iemand door valschheid in geschrift zich op het schavot of in de gevangenis heeft gebragt, of wel door het schrijven van verkeerde, oproerige of zedelooze schriften aan de maatschappij veel kwaad heeft berokkend, besluiten, dat het schrijven eene schadelijke kunst, de uitvinding der drukkunst voor de maatschappij nadeelig is?</p>
<p>Maar ook het voorschrift der wet maakt het beweerde onmogelijk. Immers er moet een examen gehouden worden en
<pb n="79"/>uit een getal van minstens drie en hoogstens zes personen, naar aanleiding van dat examen opgemaakt, moet de keuze geschieden. Nu is het wel waar dat zulk een examen meer of min doelmatig kan geschieden, maar daar de leiding aan den schoolopziener is opgedragen, en het gemeentebestuur en de schoolcommissie bij het examen tegenwoordig, of door afgevaardigden er vertegenwoordigd zijn, zoo levert dit, bedrieg ik mij niet, genoegzame waarborgen op, dat het niet geheel en al ondoelmatig zal geschieden en het kan dus niet anders of de genomineerden moeten, zoo zij al niet bepaald de knapsten en geschiksten genoemd kunnen worden, toch tot deze behooren, en daar de keuze door den raad uit de alzoo genomineerden moet geschieden, zoo kan het wel niet mogelijk geacht worden, dat bevoorregte of gerecommandeerde brekebeenen gekozen kunnen worden. De stelling van den heer J. is dus ten eenemale valsch en lasterlijk.</p>
<p>4. <hi rend="i">De acte van toelating</hi>, <hi rend="i">regtens verkregen bij openbaar examen</hi>, <hi rend="i">moet ten allen tijde voldoende zijn om dadelijk als hoofdonderwijzer te kunnen beroepen worden</hi>.</p>
<p>De heer J. schijnt het spreekwoord te huldigen: eens burgemeester altijd burgemeester. Als hij echter onpartijdig de ervaring raadpleegt, dan zal hij overtuigd worden dat het minder kwaad kan om den man, die eens burgemeester was, ook bij voortduring aldus te blijven noemen, maar dat het verkeerd zoude zijn om hem bij voortduring als geschikt te blijven beschouwen, omdat hij eenmaal had getoond de voor die betrekking noodige kennis en geschiktheid te bezitten. En is het nadeelig iemand te laten continuëren in eenige betrekking, denkende: hij <hi rend="i">was</hi> geschikt, ergo hij <hi rend="i">is</hi> geschikt, veel gevaarlijker nog zoude het zijn iemand voor eene betrekking te benoemen op grond dat hij vroeger had getoond er de noodige geschiktheid voor te hebben. De ervaring leert overtuigend dat menigeen, die bij uitstek bekwaam en geschikt toonde te zijn, na verloop van tijd zulks niet meer bleek te wezen. Verschillende redenen kunnen daarvoor bestaan en het zal weinig moeite kosten om voorbeelden te vinden ook van onderwijzers, die met lof het examen hebben afgelegd en toch na verloop van langeren of korteren tijd niet meer aan al de eischen kunnen voldoen, om met de meeste vrucht aan 't hoofd eener school werkzaam te zijn. Eveneens zijn er vele
<pb n="80"/>voorbeelden voorhanden van onderwijzers, die, na een min uitstekend examen, zich met lust en ijver aan hun werk hebben toegewijd en, bestendig vooruitgaande, in bekwaamheid en geschiktheid zijn toegenomen, en als regt degelijke practische onderwijzers zich hebben doen kennen en nu, in kennis en degelijkheid, hen verreweg overtreffen, die na een zeer goed afgelegd examen op hunne lauweren zijn ingeslapen.</p>
<p>In 't algemeen kan men zeggen, dat de ondervinding overtuigend leert dat men niet kan besluiten dat eene zaak goed is, omdat zij eenmaal goed was of dat een persoon als bekwaam, geschikt, braaf en degelijk beschouwd mag worden, omdat hij eenmaal blijken daarvan heeft gegeven, evenmin als dat wij omgekeerd iemand altijd voor dom of slecht mogen houden, die eens een dwaze of slechte daad heeft begaan. Op grond van het aangevoerde meen ik alzoo te mogen besluiten, dat eene acte van toelating, eens afgegeven, niet ten allen tijde voldoende waarborgen van bekwaamheid en geschiktheid kan opleveren en als voldoende beschouwd kan worden om iemand tot hoofdonderwijzer aan eene openbare school te benoemen, en alzoo dat de stelling van den heer J. verkeerd en ongegrond is.</p>
<p>Heeft de steller zich alzoo grovelijk bezondigd tegen het lager onderwijs, en op hoogst verkeerde gronden, de wet, den wetgever en het schooltoezigt van dwaas- en slechtheid beschuldigd, ook door eene stelling tegen het hooger onderwijs heeft hij daartegen eene erge beschuldiging uitgesproken, die echter even als de aangehaalde ongegrond en valsch is.</p>
<p>Zij is deze:</p>
<p>5. <hi rend="i">Met hetzelfde regt zouden wij van de evangeliedienaars een vergelijkend examen kunnen vorderen</hi>, <hi rend="i">en nog met te meer aandrang</hi>, <hi rend="i">omdat de aanstaande domine's hoegenaamd geen denkbeeld hebben van de gewigtige betrekking</hi>, <hi rend="i">die zij zullen aanvaarden en waartoe zij door het academisch onderwijs niet voorbereid zijn</hi>, <hi rend="i">waar</hi> <hi rend="sc">alleen</hi> <hi rend="i">theoretische kennis gevraagd wordt</hi>.</p>
<p>In de eerste plaats komt hier niet te pas om van hetzelfde regt te spreken. De zaken zijn zeer verschillend. De onderwijzers van <hi rend="i">openbare</hi> scholen, - en voor de benoeming van deze wordt een vergelijkend examen verpligtend gesteld - zijn staatsambtenaren en als zoodanig van den staat afhankelijk.
<pb n="81"/>Met de evangeliedienaars is zulks niet het geval. Deze zijn afhankelijk van de verschillende kerkgenootschappen waartoe zij behooren. De staat kan en zal zich over hen die regten niet aanmatigen. Als de geestelijken slechts het vereischte radicaal bezitten, worden zij door den staat erkent en moeten zij zich aan algemeene voorschriften onderwerpen. Ook voor sommige andere betrekkingen, in het maatschappelijk leven, is het genoeg het radicaal te bezitten, dat door een of meer examens verkregen wordt, b.v. geneesheer, advocaat enz., en deze kunnen zich naar willekeur ergens vestigen en hun vak uitoefenen. Voor vele betrekkingen echter, in dienst van den staat, worden nadere en soms vergelijkende examens gehouden, b.v. voor officieren, ambtenaren bij het kadaster, de administratie, telegrafie enz. en dat de staat hiertoe allezins regt heeft, zal wel door niemand betwijfeld worden en wordt ook niet door den heer J. ontkend.</p>
<p>Regtmatig is echter iets anders dan doelmatig, en kan men in het geval met de predikanten nu niet van hetzelfde regt spreken, toch zoude het kunnen wezen, dat een zoodanig vergelijkend examen voor de benoeming van predikanten even doelmatig zoude zijn. Ook dit meen ik echter te moeten ontkennen; want zoolang er van wege de verschillende kerkgenootschappen niet een soortgelijk toezigt bestaat als zulks van staatswege op het schoolwezen wordt uitgeoefend, zoude men kunnen vragen, aan wie de afneming van zoodanig vergelijkend examen zoude kunnen worden toevertrouwd. Bovendien is ook het werk van den geestelijke meer openbaar, en kan over het meer doeltreffende daarvan, en over zijne voortdurende vlijt en zijnen ijver, beter geoordeeld worden dan over de werkzaamheden van den onderwijzer. 't Is er echter verre af dat ik zoude willen beweren, dat de keuze van predikanten altijd op goede grondslagen steunde en soms niet veel, zeer veel, te wenschen zoude overlaten.</p>
<p>Er wordt gezegd dat er hier nog te meer aandrang bestaat, omdat de aanstaande dominé's hoegenaamd geen denkbeeld hebben van de gewigtige betrekking, die zij zullen aanvaarden. Op een lager standpunt kunnen onze toekomende geestelijken wel niet geplaatst worden dan waarop de heer J. hen hier stelt. De knaap, die eenig handwerk zal leeren doet reeds eene keuze en maakt zich eene voorstel-<pb n="82"/>ling van de betrekking waarin zijn vak hem tot de maatschappij zal stellen en de toekomende geestelijken zouden hoegenaamd geen denkbeeld hebben van de gewigtige betrekking, die zij zullen aanvaarden! Maar, eilieve, hoe kokomen zij dan tot de keuze van dien stand? Neen, hunne inzigten mogen nog beperkt en in vele opzigten scheef zijn, toch wordt door velen het gewigt dier betrekking wel gevoeld, en volgen zij hunne neiging al is het ook dat zij, zelfs aan 't einde hunner academische loopbaan, en bij vele theoretische bekwaamheid nog de regte practische geschiktheid missen, die voor 't leven noodig is, maar ook schier alleen in en door het werkelijk leven verkregen wordt.</p>
<p>Door het akademisch onderwijs worden zij niet voorbereid voor die gewigtige betrekking, wordt er gezegd. De zin is duidelijk, maar onbegrijpelijk is het hoe iemand zoo iets kan denken, neerschrijven en laten drukken. Wanneer toch onze aanstaande dominé's aan de academie niet voor hunne gewigtige betrekking worden voorbereid, waartoe worden zij dan voorbereid? Staat dan al 't geen aan de hoogeschool gedaan en onderwezen wordt, bij den theoloog, in niet het minste verband met zijn toekomstigen werkkring? Voorwaar eene groote maar ook allervreemdste beschuldiging tegen onze boogescholen, die deze echter gelukkiglijk van zich kunnen werpen, door te wijzen op de vakken, die er worden onderwezen en op zoovele allezins degelijke mannen, die hunne voorbereidende vorming er hebben genoten.</p>
<p>Het slot der stelling bepaalt deze beschuldiging nader, door de bijvoeging <hi rend="i">waar</hi>- (Dit is niet juist uitgedrukt, want er is van academisch onderwijs gesproken; 't zal echter denkelijk op hoogescholen zien.) <hi rend="i">alleen</hi> theoretische kennis gevraagd wordt.</p>
<p>De steller dezer Thesis toont hier niet op de hoogte te staan van het academisch onderwijs. Als hij de Seriës Lectionum, van welke onzer hoogescholen ook, inziet, dan zal hij vinden dat overal bij de Theologische Faculteiten ook lessen worden gehouden over de Pastoraal, of over al 't geen tot de practische werkzaamheden van den pastor, herder of leeraar eener gemeente behoort, alsmede dat er practische oefeningen gehouden worden in 't kathechiseren, ook met kinderen. Men kan dus niet zeggen dat onze evangelie-dienaars
<pb n="83"/>bij en door het academisch onderwijs hoegenaamd geen denkbeeld hebben of verkrijgen van de gewigtige betrekking, die zij zullen aanvaarden, noch daartoe worden voorbereid, evenmin alsdat er <hi rend="i">alleen</hi> theoretische kennis van hen gevraagd wordt. De geuitte stelling is dus onwaar en bevat eene valsche beschuldiging tegen onze hoogescholen.</p>
<p>Eene zesde stelling, die in genoemde beoordeeling voorkomt, behoort zoowel op het gebied der paedagogie als der philantropie en is gerigt tegen eene belangrijke inrigting, door menschenliefde in den laatsten tijd tot stand gebragt, nl. tegen het gesticht voor idioten te 's Gravenhage. Zij luidt aldus:</p>
<p>6. <hi rend="i">Van een idioten gesticht kan men zich weinig goeds voorstellen voor de toekomst</hi>, <hi rend="i">omdat meerdere of mindere krenking van het verstand zich zoo gemakkelijk niet laat verhelpen</hi>.</p>
<p>Eendragt maakt magt is eene oudhollandsche spreuk, die door de ondervinding allezins is bewaarheid. Hetgeen niet gemakkelijk, en niet door enkelen, kan tot stand gebragt worden, kan zulks niet zelden door gemeenschappelijke zamenwerking, aanhoudende inspanning, onderlinge hulp. Waar de kracht van enkelen te kort schiet, daar moeten vereenigde krachten worden aangewend om een goed doel te bereiken. De waarheid hiervan zal wel door niemand worden betwijfeld, want overal vinden wij voorbeelden ter bevestiging er van. Daaraan hebben wij, onder anderen, de inrigtingen te danken voor de opleiding en vorming van doofstommen en blinden en zoovele inrigtingen van weldadigheid, waarover wij als Nederlanders ons mogen verheugen. Ook de ongelukkige idioten vereischen eene bijzondere zorg en opleiding, en, op de regte wijze behandeld, kan ook hun toestand merkelijk verzacht en verbeterd worden, gelijk zulks door menigvuldige voorbeelden reeds is bewezen. Er wordt echter veel geduld, langdurige zorg, eigenaardige, naar de verschillende soorten van lijders berekende wijze van behandeling, eene bijzondere leer- en opvoedingswijze daartoe gevorderd. Deze vereischten zijn slechts door veelvuldige oefening te verkrijgen en alleen in een doelmatig daarvoor ingerigt gesticht aan te wenden, even als zulks ook het geval is met blinden en doofstommen. 't Is daarom dat ik, op denzelfden grond door den steller opgegeven: het moeijelijke om meerdere of mindere krenking van het verstand te verhelpen, zijne
<pb n="84"/>stelling meen te mogen verwerpen en juist tot een tegengesteld besluit komen en beweer, dat een idioten gesticht voor de toekomst veel goeds kan opleveren.</p>
<p>Met de logica van den heer J. zoude men waarlijk tot de gedrochtelijkste besluiten komen, b.v.: Het is niet zoo gemakkelijk om tot kennis en deugd te geraken, derhalve laat zich van het streven naar kennis en deugd weinig goeds verwachten!!!</p>
<p>Hoewel genoemde beoordeeling van den heer J. meer punten ter bestrijding oplevert, zoo heb ik mij echter alleen willen bepalen tot de aangehaalde, die alle op paedagogisch terrein liggen. Het smart mij intusschen zeer, dat iemand het durft wagen zoo ligtvaardig en onbedacht zulke dwaze stellingen te uiten en zich niet ontziet om openlijk, belangrijke zaken en betrekkingen in zulk een verkeerd licht voor te stellen. Waarlijk een Recensent moest verstandiger, edeler en voorzigtiger zijn! 't Is in mijn oog niet alleen geoorloofd maar ook pligtmatig het kwade te bestrijden, het verkeerde als zoodanig te doen kennen en open voor zijne meening uit te komen, en ik vertrouw dat men deze mijne oppositie ook als zoodanig zal opvatten; maar laakbaar is het om, met magtspreuken en onbewezene stellingen, goede wetten te veroordeelen, achtingswaardige standen te verguizen, belangrijke zaken in een verkeerd licht te stellen en inrigtingen gebrekkig te noemen, die men niet kent.</p>
<p>Dr. <hi rend="sc">w. gleuns jr.</hi></p></div>
<div type="chapter">
<interpGrp>
<interp type="secundair" value="enkl003"/>
<interp type="primair" value="sass004"/>
</interpGrp>
<head rend="h3">I. <hi rend="i">De vrienden van den Land- en Tuinbouw onder de dieren</hi>, <hi rend="i">als natuurlijke verdelgers van allerlei ongedierte</hi>, <hi rend="i">door Dr.</hi> C.W.L. Gloger. <hi rend="i">Naar den derden hoogduitschen druk</hi>, <hi rend="i">bewerkt door</hi> E.C. Enklaar. <hi rend="i">Te Sneek</hi>, <hi rend="i">bij</hi> van Druten en Bleeker, 1860. <hi rend="i">Prijs</hi> ƒ 0,75. <hi rend="i">Ter verspreiding bij regtstreeksche aanvrage de</hi> 12 <hi rend="i">Ex. à</hi> ƒ 0,65, <hi rend="i">de</hi> 25 <hi rend="i">à</hi> ƒ 0,60 <hi rend="i">per Ex.</hi>
<lb/>II. <hi rend="i">Beknopt leesboek voor landbouwers en scholen</hi>, <hi rend="i">over de vrienden van den Land- en Tuinbouw onder de dieren enz. als boven. Prijs</hi> ƒ 0,20. <hi rend="i">Ter verspreiding als boven</hi>, <hi rend="i">de</hi> 12 <hi rend="i">Ex. à</hi> ƒ 2,00, <hi rend="i">de</hi> 25 <hi rend="i">à</hi> ƒ 3,90, <hi rend="i">de</hi> 50 <hi rend="i">à</hi> ƒ 7,50.</head>
<p>Het is Ref. een groot genoegen de bovenstaande werkjes te kunnen aankondigen en aan het weetgierig en belangstel-<pb n="85"/>lend publiek te kunnen aanbevelen. Met regt mogen wij verwachten dat dergelijke lectuur, onder beschaafde lezers veel nut zal stichten en wel verdient door Genootschappen en Maatschappijen verspreid te worden, van welke laatsten wij de Maatschappij tot Nut van 't Algemeen niet willen uitsluiten, die aanvankelijk reeds begonnen is <hi rend="i">oorspronkelijke</hi> lees- en leerboeken voor de lagere school aan te moedigen; waar echter vertalingen van dergelijke werken het licht zien, zouden wij niet schromen ook dezulken die aan het doel beantwoorden, onder dezelfde serie op te nemen en ze trachten te verspreiden, waartoe men door de aanbiedingen van de loffelijke uitgevers zoo gemakkelijk in staat gesteld wordt. Ons volk moet niet langer met zoutelooze en zedebedervende lectuur gevoed worden, niet dat wij iets tegen roman-lectuur hebben, men versta ons wel: <hi rend="i">Non semper tendit arcum Apollo</hi> mag men wel eens in beoefening brengen na oogenblikken van inspanning, maar er zich te veel aan over te geven, kan niet anders dan schadelijk zijn, terwijl werkjes als de bovenstaande met genoegen zullen gelezen worden, omdat ze handelen over eenige diersoorten, die bij de meesten wel bij name bekend zijn, maar van wier levenswijze, voeding enz. men weinig weet en zich dikwijls zelfs verkeerde gevolgtrekkingen gemaakt heeft. Wij zouden het een verblijdend verschijnsel noemen, als bestuurders van leesgezelschappen er eens de proef van namen om zulke werkjes, die bovendien min kostbaar zijn, ter lecture te doen circuleren; wij houden ons overtuigd dat er meer nut mede gesticht en meer beschaving door aangekweekt wordt, dan de beste roman- en novellen schrijvers bij mogelijkheid kunnen beöogen, wij stellen ze ten minste ver boven een ‘Wat moet hij er meê doen?’ een ‘Adam Bede’ en zelfs de veel gerucht
makende ‘Max Havelaar.’</p>
<p>Het sub I bedoelde werkje kan blijkens de voorrede van den schrijver beschouwd worden als een pendant van ‘de kleine vijanden van den landbouw’ door Dr. Nördlinger en is allezins geschikt om bij het lager onderwijs, door den onderwijzer tot leiddraad gebezigd te worden, terwijl het sub. II aangewezene, slechts een uittreksel van het eerste is en dus gevoegelijk den leerlingen in handen kan gegeven worden. Vraagt men ons nu, of wij niets hebben aan te
<pb n="86"/>merken, wij zouden antwoorden: ja, maar weinig en de gewigtigste aanmerkingen die wij ons bescheiden veroorloven zijn niet anders, dan dat sommige onderwerpen wel wat te uitgebreid, terwijl anderen weder te zuinig behandeld zijn, zoo vinden wij b.v. weinig of niets van den bij ons toch genoeg bekenden ooijevaar en te veel - in evenredigheid - van den koekoek; indien de schrijver op deze wijze had willen voortgaan, was het werkje veel te omvangrijk geworden voor het doel, maar met evenveel regt had hij dan toch uitvoeriger moeten zijn bij onderwerpen, die slechts even worden aangehaald, zoo als b.v. bij het spotvogeltje, wiens levenswijze en kunst om allerlei geluiden na te bootsen en zijne gevederde vrienden te verschalken, wel kon medegedeeld zijn.</p>
<p>De vertaling door den heer Enklaar laat weinig te wenschen over, slechts vonden wij bij herhaling <hi rend="i">de schaden</hi> blz. 1, 8 e.m. welk woord in de plurale beteekenis bij ons niet bekend is, en op blz. 39 lezen wij van de ‘Zoölogische brieven van Voigt;’ wij hebben de eer niet dien heer noch zijne brieven te kennen, maar wel de ‘Zoölogische brieven van Carl Voigt.’ Daarenboven is de vertaler zijne bevoegdheid te buiten gegaan door eigenhandige inlasschingen, als o.a. verslag aan den Minister van B.Z., eene mededeeling in de Landbouw-Courant enz. aan het werkje toe te voegen, waardoor het den schijn krijgt, alsof zulks van de hand des schrijvers ware. De vertaler had zulks in eenige noten kunnen aanhalen of ze achter het werkje als aanhangsel kunnen voegen. De druk is goed en duidelijk, doch het papier bevalt ons niet, die blaauwachtige gloed is vermoeijend voor de oogen, overigens wenschen wij den uitgevers een bij uitstek groot debiet toe en inzonderheid aanmoediging voor den loffelijken ijver, waarmede zij de kennis der populaire wetenschappen trachten te bevorderen en ingang te doen vinden.</p>
<p><hi rend="sc">jesse</hi>.</p></div>
<div type="chapter">
<interpGrp>
<interp type="secundair" value="burg024"/>
</interpGrp>
<head rend="h3"><hi rend="i">Gronden der wiskundige aardrijkskunde. Leiddraad bij het onderwijs aan de Delftsche Akademie</hi>, <hi rend="i">door Dr.</hi> C.P. Burger. <hi rend="i">Te Leiden</hi>, <hi rend="i">bij</hi> P. Engels, 1860. <hi rend="i">In gr.</hi> 8<hi rend="i">vo. Prijs</hi> ƒ 1.20.</head>
<p>Ieder docent heeft zijne eigene wijze van voordragt en beschouwing, van daar dat men bij ieder bijzonder of openbaar onderwijs gaarne een eigen leiddraad geeft. In vroegere
<pb n="87"/>jaren gaf men den leerlingen jaar in jaar uit, het genot om zich te oefenen in de kunst van snelschrijven, bij de voorlezingen over de verschillende vakken van onderwijs die altijd op dezelfde wijze en met dezelfde toelichtingen werden voorgedragen en waarbij de student volstaan kon, met op te schrijven wat hij uit den mond des professors had opgevangen en dit later weder in het ‘net’ over te schrijven. Toen echter de stoombooten de trekschuiten begonnen te vervangen en het gazlicht in de plaats der smeerkaarsen trad, werden ook de ‘altergraue’ dictaten, hoe krampachtig ook vastgehouden, door den tijdgeest verbannen en eene andere, met den voortgang der wetenschappen overeenkomstige leerwijze, gevolgd, die minder droog en dor voorgedragen met meer liefde en effect beoefend werden, wat inzonderheid bij de wiskunde wel noodzakelijk is. Aanvankelijk meenden wij in den leiddraad des heeren Burger, eveneens een dictaat te zien, doch eene vlugtige inzage overtuigde ons, dat het meer weg had van een uittreksel, hetzij van een of ander werk, hetzij van eigene schepping, waarbij mondelinge verklaring en toelichting noodzakelijk is. De schrijver bekent eerlijk Dr. A. Wiegand's <hi rend="i">Grundriss der Mathemathischen Geographie</hi> gedeeltelijk gevolgd te hebben en hiertoe aangespoord te zijn, door de verpligting hem opgelegd tot het geven van een tweejarigen cursus in de Cosmographie aan de koninklijke akademie te Delft. Wij hebben dus hier vóór ons, een korten leiddraad, ten gebruike bij het onderwijs in het eerste studiejaar, die ons wel doelmatig voorkomt, doch waar op de eene plaats te veel kennis bij den leerling vereischt, en op de andere plaats weder te weinig verondersteld wordt, doch ook in dezen is ‘<hi rend="i">in medio tutissimus ibis</hi>’ niet altijd gemakkelijk te treffen. Het V<hi rend="sup">e</hi> Hoofdstuk maakt hierop eene uitzondering en voldeed ons zeer. Iets meer hadden wij verwacht
van het VIII<hi rend="sup">ste</hi> Hoofdstuk, inzonderheid van de asteroïden en kometen, bij welk laatste onderwerp de schrijver had kunnen aanhalen, dat de meening door sommige sterrekundigen geopperd, dat alle planeten eenmaal kometen geweest zijn, sedert de met Tycho-Brahe een' aanvang genomen hebbende waarneming, volkomen bevestigd is geworden, alsmede dat gelijk de planeten zich meer en meer van de <hi rend="sc">zoe</hi> verwijderen, zich ook de banen der kometen vergrooten,
<pb n="88"/>daarom verlengen zich 1<hi rend="sup">o</hi> hare perioden, 2<hi rend="sup">o</hi> neemt de afstand harer <hi rend="i">periheliën</hi> toe, 3<hi rend="sup">o</hi> vermindert haar glans en de lengte van den staart en 4<hi rend="sup">o</hi> veranderen de <hi rend="i">knoopen</hi> en de <hi rend="i">periheliën</hi> sterker van plaats, hoe belangrijker de helling van de banen der kometen is. De verklaringen van de zoogenaamde <hi rend="i">vallende sterren</hi> en van het <hi rend="i">zodiakaallicht</hi> gaat de S. stilzwijgend voorbij en met regt, want ook wij houden het zodiaklicht voor niets meer dan een schijnsel even als de regenboog of het noorderlicht is. Men zou even goed den regenboog tot een' slechts zelden zigtbaren aandring-trawant kunnen maken.</p>
<p>Wij eindigen met den wensch, dat dit werkje door de Delftsche jongelingschap gretig moge beoefend worden, - immers in Delft wordt goed <hi rend="i">geleefd</hi> en goed <hi rend="i">gestudeerd?</hi>’ - en dat de S. er toe besluiten moge om op dezelfde wijze een leiddraad over de ‘toepassingen van bolvormige driehoeksmeting’ bij den cursus in het tweede studiejaar, verkrijgbaar te stellen. De uitgave van het voor ons liggend werkje is net en duidelijk.</p>
<p>a<hi rend="sup">2</hi> + b<hi rend="sup">2</hi>.</p></div>
<div type="chapter">
<interpGrp>
<interp type="primair" value="sass004"/>
</interpGrp>
<head rend="h3"><hi rend="i">Verslagen en mededeelingen der Koninklijke Akademie van Wetenschappen. Afdeeling Natuurkunde. Elfde Deel. Eerste Stuk</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) C.G. van der Post, 1860. <hi rend="i">Prijs</hi> ƒ 1,20.</head>
<p>Het valt niet te ontkennen, dat men nu en dan nog al eens iets hoort aanmerken op het werk en de verrigtingen der bovengemelde akademie, en vooral dat er zich onder hare leden, mannen bevinden, die niet meer op de hoogte van hun' tijd staan, of het lidmaatschap van dat wetenschappelijk ligchaam niet aan hunne erkende kundigheden, maar alleen aan voorspraak en gunst te danken hebben.</p>
<p>Wij zijn echter hier niet geroepen een oordeel daarover uit te spreken, maar willen veel liever wijzen op daadzaken, door uitstekende mannen geleverd en nêergelegd in de mededeelingen, die wij de eer hebben in deze bladen aan te kondigen. Wij zouden niet vrij te pleiten zijn van verwaandheid, indien wij ons als een <hi rend="i">autoriteit</hi> wilden beschouwd zien, ook al wezen wij met den vinger alle gebreken aan, die nog in menigte aan dat ligchaam te ontdekken zijn en wij houden ons overtuigd, dat, zoo niet allen, dan toch de meeste leden eene billijke teregtwijzing even gaarne,
<pb n="89"/>ja welligt nog liever ontvangen dan eene geveinsde vleijerij, zoodat wij dus van hunnen kant (omdat wij met hen niet instemden, ofschoon wij voor eenigen hunner veel achting koesteren) geene <hi rend="i">boosaardige</hi> repliek verwachten, eindigende met de woorden van een' ergens opgemerkten briefschrijver aan het publiek: ‘ik vind mij verpligt met u te breken!’ Zoo iets toch verraadt onkunde, onwellevendheid en waan-wijsheid! Doch <hi rend="i">ad rem!</hi></p>
<p>Behalve het gewone proces-verbaal, de vermelding van een aantal ingekomen brieven, stukken en verhandelingen onder den gewonen vorm, wordt ons het <hi rend="i">vervolg op het verslag over de verzakking te Nijmegen</hi>, gegeven door F.W. Conrad en J.P. Delprat, hetwelk door belanghebbenden wel verdient te worden opgemerkt, daar door de juiste waarnemingen en de uitkomsten van de waterpassingen bewezen is, dat het hier alleen geldt eene ontstane holte, die ingezakt is, en tot heden nog niet geheel is opgevuld. Belangrijk is verder een rapport van den Ingenieur van den Waterstaat J.F.W. Conrad, ter zake van een onlangs te Nieuwediep gedaan onderzoek, naar de uitwerking van middelen tot wering van den paalworm. Dat onderzoek heeft echter weinig bevredigende uitkomsten opgeleverd, met de vernisachtige compositie van P.C. Claasen te Amsterdam, alsmede met het anti-insectenvernis van L. Hartog te Rotterdam, terwijl ook de proefneming met de metaal-verw van P.C. Claasen en het bezigen van het West-Indische <hi rend="i">mambarklakhout</hi> niet aan het oogmerk beantwoorden, daarentegen worden de proefnemingen met creosoot, als vrij voldoende opgegeven. Het is te wenschen dat hierdoor het middel gevonden is, tot wering van een insect, dat wel is waar ook zijn nut heeft, maar des al niet te min aan onze zeehavens enz. onberekenbare schade kan veroorzaken. Zeer lezenswaard is het door den heer van Geuns voorgeslagen verslag over een <hi rend="i">exposé de la Méthode d'investigation pour constater la loi de la croissance dans les animaux</hi> van F. Liharzik, geneesheer aan het door Dr Gölin te Weenen gestichte kinderhospitaal, terwijl de heer Liharzik reeds vroeger zijn werk: <hi rend="i">das Gesetz des menschlichen Wachsthumes und der unter der Norns zurüchgebliebene Brustkorb als die erste und wichtigste Ursache der Rhachitis</hi>, <hi rend="i">Scrophulose und Tuberculose. Wien</hi> 1859, aan de academie had toegezonden.</p>
<pb n="90"/>
<p>De heer L. meent namelijk eene wet van den groei des menschelijken ligchaams gevonden te hebben en heeft zich nu, behalve tot vele geleerden der verschillende werelddeelen, ook tot de afd. Natuurkunde der Academie gewend, om medewerking, tot het doen van metingen en onderzoekingen. Behalve deze onderzoekingen, aangaande de wetten van den groei des menschelijken ligchaams is de heer L. nog eene andere rigting toegedaan, waarin hij meent dat de door hem gevonden wet van toepassing kon zijn op de dieren in het algemeen en op planten. Volgens den verslaggever stelt hij zich voor, het meten der planten, te beginnen voor zoover daartoe de gelegenheid in zijn eigen tuin zich aanbiedt, en heeft hij het besluit opgevat, dezen arbeid voort te zetten, tot dat hij er in geslaagd zal zijn, de wet van groei die hij voor den mensch gevonden heeft, hiermede in overeenstemming te brengen, of wel van deze reeks van onderzoekingen een nieuwen regel te vinden. Daar hem evenwel in zijne woonplaats te Weenen, de gelegenheid ontbreekt, om de toepassing van de wet van groei voor dieren en wel bepaald voor paarden te bearbeiden, roept hij de hulp van geleerde vereenigingen in, opdat zij door haren invloed, de eigenaars van paarden zouden uitnoodigen, de verlangde waarnemingen en metingen te doen. Hij doet een en ander vergezeld gaan van een uitvoerig berigt omtrent de wijze van onderzoek, die gevorderd wordt om de wet van den ligchaamsgroei der paarden te leeren kennen en een tabel met verschillende hoofden, die tot grondslag zoude dienen bij de verzameling der aangenomene feiten. Ten gerieve onzer lezers, die gewis met ons een levendig belang in deze zaak stellen, zijn wij zoo vrij de bedoelde tabel, zoo als ons die wordt aangeboden, over te nemen, opdat welligt daardoor nog meer bekendheid en alzoo ondersteuning en medewerking ook buiten de omgeving der Academie gegeven worde. In deze tabel moet dan worden opgegeven alles wat betrekking heeft:</p>
<list>
<label>1o.</label><item>Tot de beschrijving van het dier, het geslacht, het ras, de kleur, den bouw enz., alsmede de bijzonderheden omtrent de ouders waarvan het dier geteeld is.</item>
<label>2o.</label><item>De dagteekening der meting.</item>
<label>3o.</label><item>De leeftijd van het dier, uitgedrukt in weken en dagen.</item>
<pb n="91"/>
<label>4o.</label><item>De graad van voeding naar een vierledige onderscheiding.</item>
<label>5o.</label><item>De lengte van den kop, gemeten van de kruin tot de tandkas der bovenkaak.</item>
<label>6o.</label><item>De omtrek van de borstkas.</item>
<label>7o.</label><item>De hoogte van het ligchaam.</item>
<label>8o.</label><item>De lengte van het ligchaam.</item>
<label>9o.</label><item>Het aantal polsslagen bij gezonden en rustigen toestand.</item>
<label>10o.</label><item>De wijze van voeding, hetzij met melk, hetzij met stalvoedering, hetzij door grazen in de weide; waarbij tevens naauwkeurig moet opgegeven worden de opeenvolgende doorbreking der melktanden.</item>
<label>11o.</label><item>Aanmerkingen betreffende de diagnostiek van ziekten, abortus en andere belangrijke verschijnselen.</item></list>
<p>Volgens den heer van Geuns, behoort de medewerking minder tot den aard der werkzaamheid der Academie dan wel tot den werkkring van den Directeur aan 's Rijks-veeartsenijschool te Utrecht, ten gevolge waarvan besloten wordt genoemden heer uit te noodigen de zaak onder zijne ondersteuning te nemen en daarna de uitkomsten te willen mededeelen; wij drukken er echter den wensch bij uit (en juist om die reden zijn wij op dit punt wat uitvoerig geweest), dat ook de zaak door vele onzer veeartsenijkundigen worde overwogen, die soms in de schoonste gelegenheid zijn op de aangegevene wijze iets te kunnen bijdragen tot het onderzoek van den heer L., die zich de oplossing zijner vraag (volgens zijne aan de Academie gerigte missive) tot eene levenstaak gesteld heeft.</p>
<p>Het verslag over de door den heer von Baumhauer aangeboden verhandeling: <hi rend="i">over het soortelijk gewigt</hi>, gaan wij als van minder belang, daar het tevens weinig of niets nieuws bevat, wat niet reeds door anderen is openbaar gemaakt geworden, met stilzwijgen voorbij. Van meer belang vooral voor de toekomst, is een voorstel van den heer Harting, om onder toezigt der afdeeling te bewerken en uit te geven eene bibliographie der in Nederland uitgegeven werken over onderwerpen, welke tot de Wis- en Natuurkundige wetenschappen behooren. Dit voorstel, dat slechts met de meerderheid van ééne stem is aangenomen, juichen wij zeer toe
<pb n="92"/>en bijzonder omdat deze bibliographie zich zal uitstrekken, van de laatste helft der voorgaande eeuw tot en met den jare 1860; wij gelooven echter wel, dat er vele moeijelijkheden mede gepaard gaan, maar het denkbeeld is schoon en toch wel voor uitvoering vatbaar, terwijl de Regering o.i. niet in gebreke zal blijven hiervoor eene buitengewone toelage toete staan.</p>
<p>De verdere belangrijke verhandelingen, die men gevoegelijk ‘het mengelwerk’ dezer verslagen zou kunnen noemen, zijn van P. Elias, ‘<hi rend="i">Over het vermogen der magneto-electrische machine</hi>’ opgehelderd door de noodige mathematische formules; van F.J. Stamkart eene ‘<hi rend="i">Opmerking omtrent het gebruik van het Intensiteits-kompas</hi> enz., waarover in den laatsten tijd nog al breedvoerig geschreven is, en van J. Bosquet ‘<hi rend="i">Coup-d'oeil sur la répartition géologique et géographique des espèces d'animaux et de végétaux citées dans le tableau des fossiles cretacés du Limbourg</hi>, <hi rend="i">inséré dan la dernière livraison de l'ouvrage du</hi> Dr. W.C.H. Staring <hi rend="i">sur le sol de la Neêrlande</hi>.’ Deze verhandeling getuigt ongetwijfeld van eene naauwgezette studie en grondig onderzoek en is voorzeker voor den beminnaar van schema's, tabellen en statistische opgaven van dergelijke dieren en planten zeer welkom. Een overzigt der door de K.A.v.W. ontvangen en aangekochte boekwerken sluit als gewoonlijk, ook dit eerste stuk van het elfde deel, en volgens den inhoud der ter tafel gebragte missives, wachten ons nog een tal van zeer belangrijke stuk ken, waaronder nogmaals over een behoedmiddel tegen den <hi rend="i">paalworm</hi>, over <hi rend="i">de structuur van de luchtwortels der Orchideën</hi> enz. Dat wij met groot verlangen naar de volgende stukken uitzien behoeft niet gezegd te worden, terwijl wij hiermede genoegzaam ons oordeel over het werk en de verrigtingen der afd. Natuurkunde hebben te kennen gegeven; ééne aanmerking nog ten slotte. Wij zouden het gewenschter vinden, dat de leden der Academie elkander niet wederkeerig zoo vele complimenten maakten en dat men de baan ook wat meer openstelde voor niet-leden der Academie. Het oordeel van den heer Harting over de
ingezonden fragmenten van den heer Weiss, gesteld dat die niet zeer beduidend zijn, is wel wat medelijdend-afwijzend, waarbij de vergadering ten volle van het <hi rend="i">αύχος ἔα</hi> overtuigd schijnt geweest te zijn. Wij heb-<pb n="93"/>ben toch ook wel eens op onbeduidende en middelmatige stukken van de <hi rend="i">leden</hi> der K.A.v.W. gewezen. <hi rend="i">Sapienti sat!</hi></p>
<p><hi rend="sc">jesse.</hi></p></div>
<div type="chapter">
<interpGrp>
<interp type="secundair" value="schr063"/>
</interpGrp>
<head rend="h3"><hi rend="i">Algemeene grondbeginselen der aardrijkskunde</hi>, <hi rend="i">door</hi> Dr. L.A. Schroeder Steinmetz; 5<hi rend="sup">e</hi> <hi rend="i">vermeerderde en veel verbeterde druk. Bewerkt door Mr.</hi> G.R. Voormeulen van Boekeren. <hi rend="i">Groot</hi> 8<hi rend="i">o</hi>, 488 <hi rend="i">bladz. Te Leeuwarden</hi>, <hi rend="i">bij</hi> G.T.N. Suringar, 1860. <hi rend="i">Prijs</hi> ƒ 2.60.
<lb/><hi rend="i">Algemeene grondbeginselen der aardrijkskunde</hi>, <hi rend="i">door Dr.</hi> L.A. Schroeder Steinmetz, <hi rend="i">verkort door Mr.</hi> G.R. Voormeulen van Boekeren. 3<hi rend="sup">e</hi> <hi rend="i">druk. Te Leeuwarden</hi>, <hi rend="i">bij</hi> G.T. Suringar, 1860. <hi rend="i">Prijs</hi> ƒ 0.80.</head>
<p>'t Is voor een' winkel een bepaald vereischte, om in alles ruim gesorteerd te zijn, want oneindig verschillend zijn de smaak en de beurzen der bezoekers; in zoo verre hebben we er allen vrede meê, maar aan den anderen kant is 't wel eens een moeijelijk punt, om in eenen winkel eene keuze te doen, wanneer daar van één voorwerp eene menigte exemplaren zijn.</p>
<p>Datzelfde bezwaar doet zich ook in de boekenwereld voor. Wil men een prentenboekje koopen, dan is 't ons aangenaam om uit velen te mogen kiezen, want 't een munt al weder uit boven 't ander in sierlijkheid, goedkoopheid enz.</p>
<p>Maar nu van leerboeken gesproken! Men is er waarlijk mede verlegen en verbaast zich, hoe HH. uitgevers nog altijd den noodigen moed hebben, om telkens over dezelfde vakken nog altijd nieuwe werken uit te geven, die altijd, volgens 't voorberigt, in eene bestaande behoefte voorzien, en in een landje als 't onze zich toegang of liever ingang moeten banen. 't Is toch, dunkt ons, voor een onderwijzer niet wel mogelijk - misschien is 't daarenboven nog wel zeer onpraktisch - om telkens van leerboek te veranderen, en daarom vroegen we ons zelven wel eens af: waar belanden toch al die verschillende werken en werkjes over aardrijkskunde en geschiedenis, die toch hoofdzakelijk voor leerboeken bestemd zijn?</p>
<p>Even aangenaam is 't ons aan den anderen kant, wanneer wij een nieuwen druk mogen zien verschijnen van een werk,
<pb n="94"/>dat ons steeds goed beviel, aan 't welk wij reeds gewend waren, en waarin wij nooit te vergeefs om raad vroegen, vooral wanneer die nieuwe druk ons de bewijzen geeft, dat hij met zijn tijd is mede gegaan.</p>
<p>En dit wilden wij op de twee voor ons liggende leerboeken toepassen. Gaarne willen wij franchement bekennen, dat wij altijd zeer ingenomen waren en nog zijn met de aardrijkskunde van Schroeder Steinmetz en tot nog toe geen andere concurrent bij ons diens plaats heeft kunnen innemen. Wij voor ons blijven nog altijd van meening - waarin wij door dezen druk op nieuw versterkt worden - dat het eene eigenaardige wijze van bewerking heeft, en een hoogst nuttig en belangrijk en daarbij tevens een aangenaam leerboek is. Het vermoeit ons niet met eene drooge opsomming van grenzen, rivieren, steden, terwijl het de wezentlijke aardrijksbeschrijving als ter loops aanroert; - integendeel de wis- en natuurkundige aardrijksbeschrijving bekleedt daarin eene voorname plaats, is rijk aan belangrijke bijzonderheden, en zoodanig bewerkt, dat het zich aangenaam laat lezen en tot studie uitnoodigt. Lees maar eens na, wat hij u mededeelt uit het planten- en delfstoffenrijk en gij zult dadelijk de waarheid van 't hierboven gezegde erkennen.</p>
<p>Bijna vijftig bladzijden zijn toegewijd aan de bergen, die met de grootste naauwkeurigheid en duidelijkheid behandeld zijn. Hetzelfde geldt van de rivieren, terwijl het staatkundige gedeelte in dezen druk wederom vermeerderd is, en de resultaten der jongste ontdekkingsreizen daarin zijn opgenomen.</p>
<p>Het eenige, wat ons zoo wel in de groote als in de verkorte aardrijkskunde minder bevalt, en dat wij gaarne veranderd zouden zien, is, dat achter elk land de steden geheel door elkander zijn opgegeven, hetwelk voor den leerling lastig zoeken is en daardoor nog al veel tijd neemt. Misschien ware dit nog al gemakkelijk te verhelpen, door de steden naar de provinciën op te geven.</p>
<p>'t Is niet om op meesterachtigen toon anderen wetten te stellen, maar de hier gemaakte opmerking hoorden wij meer dan eens door anderen maken, en daar wij een boek, zoo nuttig en degelijk als dit, gaarne meer algemeen verspreid zagen, deelen wij dit mede.</p>
<pb n="95"/>
<p>Verder wenschen wij dit werk van harte eenen nieuwen druk toe.</p>
<p>W.</p>
<p><hi rend="sc">des ch.</hi></p></div>
<div type="chapter">
<head rend="h3"><hi rend="i">Choix de lectures et de dictees Françaises</hi>, <hi rend="i">envisagées au point de vue chrétien</hi>, <hi rend="i">à l'usage des maisons d'education et de l'instruction privée par</hi> Eugène Borel, <hi rend="i">approprié aux moeurs et aux coutumes des elèves Hollandais par</hi> George Verenet. <hi rend="i">Utrecht</hi>, <hi rend="i">Librairie de</hi> J.G. Broese, 1860. <hi rend="i">Post</hi> 8<hi rend="i">vo. Prijs</hi> ƒ 0.75.</head>
<p>De heer Verenet is bij de beoefenaren der Fransche taal zeer gunstig bekend, en dit heeft waarschijnlijk den uitgever aangespoord, om bij den naam van den zamensteller van dit voor ons liggend werkje ook dien van den heer V. te plaatsen, opdat die naam voor 't papieren kind eene introductie zoude zijn, want het komt ons voor, dat de arbeid van den heer V. in dit opzigt niet zeer bezwarend zal geweest zijn, daar deze alleen bestond om uit de verzameling van den heer Borel die stukken te kiezen, welke bepaaldelijk voor Nederlanders geschikt zijn, hoewel wij in gemoede verklaren, niet zeer duidelijk te begrijpen, waarom de hier in voorkomende voor Franschen, Engelschen, Duitschers enz. niet even doelmatig zouden zijn.</p>
<p>De heer Verenet tracht in zijne voorrede de behoefte aan een werkje zoo als dit aan te toonen, en tot staving hiervan haalt hij de volgende woorden aan van den heer Cousin, voorkomende in diens uitgebragt rapport over 't onderwijs in Holland: ‘partout je n'ai rencontré qu'une mauvaise traduction des ouvrages de miss Edgeworth, et le Numa Pompilius de Florian.’</p>
<p>De heer V. is dus van meening, dat het onderwijs in de Fransche taal in ons land geene de minste vorderingen heeft gemaakt, en nog altijd is gebleven als ten tijde van het bezoek des heeren Cousin? Dan zou de jeugd wel te beklagen zijn, wanneer ze nog maar altijd in die twee boeken moest voortsukkelen. Neen! de heer V. erkent, dat er eenige Choix de morceaux bestaan, maar die bekentenis gaat gepaard met een medelijdend schouderophalen en met de uitspraak, dat die compilations zijn: <hi rend="spat">faites sans ordre</hi>, <hi rend="spat">sans goût</hi>, <hi rend="spat">sans discernement même</hi>; - dat zij zijn: <hi rend="spat">froides</hi>
<pb n="96"/><hi rend="spat">et indigestes</hi> en, zoo gaat de heer V. voort, die boeken worden nog veel onbruikbaarder, wanneer de verzamelaars daarbij eenige van hunne eigene produkten voegen, c'<hi rend="spat">est</hi> à <hi rend="spat">dire</hi>: <hi rend="spat">un détestable français de cuisine</hi>!</p>
<p>O mannen als Hamelberg, Baudet, van der Hoeven, Maatjes, Engelberts Gerrits c.s.! het vonnis is over u uitgesproken! Gij dacht misschien reeds eene vrij goede hoogte in de Fransche taal bereikt te hebben, en wij, onnoozelen die wij zijn, wij dachten het ook, en hebben de vruchten van uwe ijverige studiën voor goede munt aangenomen! De begoocheling is verdwenen; uw masker is u ontrukt; uw gebouw is ingestort, uw dwaze waan - is 't ook uwe schoolvosachtige waanwijsheid? - ziet zich in een zijner teederste punten doodelijk gekwetst! al uwe kennis der Fransche taal is: un détestable français de cuisine!!</p>
<p>Evenwel zullen wij daarom het werkje van den heer Borel niet veroordeelen! In geenen deele. Er komen zeer geschikte stukjes in voor, die met zorg zijn gekozen en waarbij het <hi rend="i">point de vue chrétien</hi> naauwkeurig in acht is genomen, maar wij deelen geenszins in de meening van den heer V., dat de bij ons bestaande Choix de lecture geheel te verwerpen zijn. De heer V., dien wij hoogachten om zijne uitmuntende Grammaire, houde het ons ten goede, dat wij het niet loyaal, niet ridderlijk vonden, om andere, werkelijk goede boeken geheel te willen verdringen, ten voordeele van eigen papieren kinderen.</p>
<p>W.</p>
<p><hi rend="sc">des ch.</hi></p></div>
<div type="chapter">
<head rend="h3">Korte mededeeling.</head>
<p><hi rend="i">Algemeene gezondheid en fabrieknijverheid. Het verband tusschen beide</hi>, <hi rend="i">en de wijze waarop beider strijdige belangen kunnen worden overeengebragt</hi>. Dit is de titel, waaronder de bekende heer L. Ali Cohen een uitvoerig rapport door hem aan Heeren Gedeputeerde Staten der provincie Groningen gedaan, heeft uitgegeven. Het belangrijk onderwerp en de naam des schrijvers zullen aan deze grondige beschouwing zekerlijk vele lezers bezorgen.</p></div>
<div type="chapter">
<pb n="97"/>
<head rend="h2">Boekbeschouwing.</head>
<interpGrp>
<interp type="secundair" value="keys008"/>
</interpGrp>
<head rend="h3"><hi rend="i">De Zoon des menschen. Beschouwingen over Christus en Christendom</hi>, <hi rend="i">door</hi> J.P. de Keyser, <hi rend="i">predikant te Arnhem. Met eene staalgravure. Te Arnhem</hi>, <hi rend="i">bij</hi> D.A. Thieme, 1860. <hi rend="i">In post</hi> 8<hi rend="i">vo.</hi>, 320 <hi rend="i">blz. Prijs</hi> ƒ 2,40.</head>
<p>Daar behoort in onze dagen eenigen moed toe, om een gunstig oordeel uit te spreken over een stichtelijk werk. De naam, stichtelijke lectuur, is in minachting geraakt, sedert die zoo vaak gebruikt, of liever misbruikt werd ter aanduiding van een zoetelijk en zouteloos oppervlakkig gekeuvel over godsdienstige onderwerpen; van hoogdravende, aandoenlijke redeneringen over algemeenheden; of van strijdschriften vol bitterheid, opgesteld ter bestrijding of verguizing van andersdenkenden. - Het gevolg kon niet uitblijven; en 't is waarlijk niet te verwonderen, dat zich, vooral in de meer ontwikkelde en beschaafde kringen onzer maatschappij, de tegenzin tegen deze soort van lectuur duidelijk begint te openbaren. Maar is het verschijnsel verklaarbaar, 't is daarom niet minder te betreuren. Te bejammeren is het, wanneer zoo het veroordeelend vonnis over geheel het <hi rend="i">genre</hi> wordt geveld, omdat men op eenige mislukte producten wijzen kan; wanneer zoo aan het publiek een afkeer wordt ingeboezemd van datgene, wat het zonder groote schade niet missen kan. Want stichtelijke lectuur is een krachtig, haast zouden wij zeggen, een onmisbaar middel om bij 't algemeen de belangstelling in de godsdienst op te wekken, den zin voor het ware, goede en schoone te verlevendigen; om het volk te verheffen en zijn waarachtig welzijn te bevorderen. Maar dan ook moet die stichtelijke lectuur haren naam waardig zijn; dan moeten de schrijvers zelve eerst en vooral die belangstelling en dien zin toonen te bezitten, en bovendien bewijzen geven van hunne bevoegdheid om gehoord te worden in het openbaar.</p>
<p>Worden die bewijzen echter in vele zoogenaamd stichtelijke boeken en boekjes niet gevonden, dan wordt daardoor toch
<pb n="98"/>het afkeurend oordeel niet geregtvaardigd, dat men uitspreekt over dezen tak onzer letterkunde. Het veld is goed en vruchtbaar, al is het door de schuld van onbekwame of trage arbeiders met onkruid bewassen; en, wij hebben het bewijs bij de hand - tusschen dat onkruid is ook hier en daar nog wel eene gave, rijpe, kostbare vrucht te vinden. Op zulk eene vrucht, wenschen wij de lezers van dit Tijdschrift opmerkzaam te maken. Wij bedoelen het werk van den heer de Keyser, waarvan de titel boven deze regelen is geschreven.</p>
<p>Met volle vrijmoedigheid spreken wij onze aanbeveling van dit boek uit, overtuigd dat ieder die het leert kennen met ons zal instemmen. Wij gelooven, dat hier voldaan is aan de voornaamste eischen, die men aan goede, stichtelijke lectuur kan doen.</p>
<p>‘De Zoon des menschen’ is eigenlijk de eenigzins gewijzigde tweede uitgave van des auteurs ‘Geloofsversterking. Stichtelijke Overdenkingen.’ Vooral dus voor hen, die de eerste uitgave niet kennen, geldt de opwekking om dit boek zich aan te schaffen; ofschoon ook zij, die de Overdenkingen lazen, in deze Beschouwingen nog wel menige bladzijde nieuw en hoogst lezenswaardig zullen vinden. - De nieuwe titel is juist gekozen, omdat de persoon van Christus hier wordt voorgesteld, gelijk hij zijne heerlijkheid openbaarde als mensch. Het boek is verdeeld in 43 hoofdstukken, waarin eerst de verwachtingen en getuigenissen aangaande Christus worden behandeld, terwijl wij in de overigen den Heiland zelven aanschouwen en hooren, in de verschillende betrekkingen, in de merkwaardigste, belangrijkste uren zijns levens.</p>
<p>Doch deze algemeene opgave van den inhoud, bewijst niets omtrent de billijkheid onzer aanprijzing van dit werk. Wij zouden nog hierbij kunnen voegen, dat de denkbeelden des schrijvers helder, zijne voorstelling aanschouwelijk en boeijend, zijn stijl levendig en fraai is. Maar wij hebben geen regt te vorderen, dat de lezers ons op ons woord alleen zullen gelooven. Liever willen wij den belangstellenden gelegenheid geven om zelve te oordeelen, door eene proeve hier meê te deelen. Wij doen het omdat wij wenschen dat dit, naar ons gevoelen, uitmuntend werk, in veler handen kome en zijn zegen brenge in vele huisgezinnen.</p>
<p>De achttiende afdeeling of beschouwing heeft ten opschrift:
<pb n="99"/>‘Jezus' vreugde;’ en tot motto: Lukas X, 20<hi rend="sup">a</hi>. ‘Te dier ure verheugde zich Jezus in den geest en zeide: Ik dank u, Vader, Heer des hemels en der aarde.’</p>
<p>De mensch zoekt vreugde, dorst naar vreugde: hij moet het doen, omdat hij kind is van den eeuwig zaligen God. Welk eene vreugde is de ware, die het meest met zijn aanleg, met zijn roeping, met zijn toekomst in overeenstemming is?</p>
<p>Zien wij op Hem, in wien het ideaal der menschheid is verwezenlijkt: van Hem geleerd, ook hoe wij ons te verblijden hebben.</p>
<p>De zeventigen zijn teruggekeerd van een proeftogt, waarop zij de nadering van het koningrijk Gods hebben aangekondigd. Niet voor doove ooren hebben zij gepredikt: Zelfs krachten hebben zij gedaan in 's Heeren naam, en de démonen zijn op hun woord geweken. Terwijl de Heer hun vreugde leidt en heiligt, hen leerende, niet in ijdel zelfbehagen over betoonde kracht, maar in dankbaar genot van hun geestelijk heil zich te verblijden, neemt Hij deel in hunne vreugde; ‘Hij verheugde zich in den geest.’</p>
<p>‘In den geest.’ Belangrijke wenk omtrent den aard zijner vreugde. Ze bestond niet in de voorbijgaande trilling der zenuwen; ze had haar zetel niet in de lagere vermogens, waarmede de mensch meer aan het dier verwant is: de begeerten werden niet geprikkeld, de lust niet gestreeld, de ijdelheid niet gekoesterd, zoo als wel bij die jongeren: niet het ligchaam, niet de ziel, maar de geest verheugde zich, dat hoogere bestanddeel van den mensch, die innerlijke, die ware mensch die aan God verwant is, smaakte een zalig genot. Innig was daarom de vreugde, en kalm daarbij; want menige afwisselende indruk, dien het ligchamelijk leven ontvangt en waarvan het zieleleven den invloed ondervindt, dringt niet door tot de kalme diepte van den geest...</p>
<p>Aan den aard dier vreugde beantwoordt haar stof: ze is edel. Christus verheugt zich, - omdat de schatten der aarde aan zijn voeten worden gelegd? Omdat koningrijken onder zijn schepter zich buigen? Neen, omdat een triomf over de zonde is behaald; omdat het rijk der waarheid is uitgebreid; omdat God is verheerlijkt, en menschen die in de duisternis gezeten waren, zijn bestraald met het licht uit
<pb n="100"/>den hooge. Daarom is de stof zijner vreugde ook onuitputtelijk: heeft Hij in 't aanvankelijk welslagen der evangelieverkondiging het voorteeken gezien van satan's val, - telkens zal de troon van den vorst der duisternis nieuwe schokken ondergaan; al verder en verder zullen de grenzen worden uitgebreid van het rijk des lichts, honderden verlorenen straks tot de kudde worden toegebragt, duizenden dan, millioenen, en de blijdschap van den Heer zal gedurig klimmen, en gedurig zal Hij nieuwe stoffe ontvangen, om God te verheerlijken. Want de rigting van Christus' vreugde is op God. De blijdschap van den zondigen mensch trekt het kind van den Vader af; om het schepsel wordt de Schepper vergeten; maar Christus wordt door zijn vreugde tot God geleid, en de uiting van zijne hoogste blijdschap is een gebed. Daarom wordt zijn vreugde door geen schaamte gevolgd, door geen berouw vervangen, 't is één blijvende, klimmende, zalige stemming van den innerlijksten mensch.</p>
<p>Heerlijk licht werpt die vreugde op den Menschenzoon; Hij was ons in alles gelijk, en als onze smart, zoo heeft Hij ook onze vreugde gedeeld. Warm klopt Hem het hart voor de menschheid, haar heil is zijn lust, en wordt ze nader tot God gebragt, dan slaat Hij het oog naar omhoog en spreekt: ik dank U, Vader! Heerlijk licht op zijn betrekking tot God: eerbied ‘Heer des hemels en der aarde’ - afhankelijkheidsgevoel - ‘ik dank U’ - vertrouwelijke dankbaarheid - ‘Vader’ - de edelste gezindheden wedijveren met elkâar om den voorrang. Zoon des menschen, Gij zijt de Zone Gods.</p>
<p>Christus verheugde zich: geen naargeestigheid wil dan het Christendom, geen stenen en klagen; niet hij is de christen bij uitnemendheid, die altijd het hoofd ter aarde gebogen houdt; hij alleen, die 't oog ook dankbaar en vertrouwend durft opheffen, met het ‘Abba, Vader’ op de lippen. Godsdienst des geestes is het Christendom, dat maar niet aan den uitwendigen mensch blijft hangen, niet maar de grove of fijne zinnelijkheid roert, maar doordringt tot den geest. Godsdienst der waarachtige, zalige gemeenschap met God is het Christendom: alles deelt de christen mede aan zijn Vader en alles geeft de Vader aan zijn kind: elk gevoel, dat daar opwelt in het hart, wordt in Gods vaderboezem
<pb n="101"/>uitgestort, en heeft God welbehagen in de redding van zondaren, van die vreugde maakt Hij zijn kinderen de blijde deelgenooten.</p>
<p>Christus verheugde zich. Verheugen wij ons? Zonder vreugde geen Christendom. Christus verheugde zich in den geest; is prikkeling der zenuwen, streeling der lusten ons genoeg? Zonder geestelijke vreugde geen Christendom. Christus verheugde zich over den wasdom van het koningrijk Gods. Is wasdom van eigen eer of genot, van vermogen of aanzien ons liever? Zonder warme belangstelling in, zonder dankbare vreugde over de uitbreiding van het Christusrijk, zonder zendingsgeest geen Christendom. In den triomf van 's Heeren geest over de zonde, triomf in ons hart behaald over den zondelust, triomf over bijgeloof of ongeloof daarbuiten bevochten, dáárin, o christen, de stof uwer blijdschap gezocht, en niemand, dood noch leven zal uwe blijdschap van u wegnemen.</p>
<p>Ziet daar lezers! tot proeve eene beschouwing, die wij ter meedeeling kozen, niet omdat zij naar ons oordeel de uitmuntendste of schoonste uit den bundel is; maar alleen om de kortheid, daar wij niet over te veel ruimte in deze bladen wilden beschikken. Zouden wij nog aarzelen om het werk van de Keyser luide te prijzen? Neen wij willen hem dank zeggen voor hetgeen hij gaf. Wij hopen dat hij weldra de overtuiging zal verkrijgen, dat ‘de uitgave van eene tweede verzameling’ wel verre van ‘eene aanmatiging of een waagstuk’ te zijn, door velen met vreugde zal worden begroet.</p>
<p>De uitwendige gedaante van het boek beantwoordt aan den inhoud, 't is fraai gedrukt en net gebonden. De staalgravure echter is niet gelukkig uitgevallen.</p>
<p>R.</p>
<p><hi rend="sc">v</hi>.</p></div>
<div type="chapter">
<interpGrp>
<interp type="secundair" value="douw010"/>
</interpGrp>
<head rend="h3"><hi rend="i">Stemmen en getuigenissen uit het leven der Hervormde Kerk</hi>, <hi rend="i">door</hi> J. Douwes Jr., <hi rend="i">pred. te Leens. Te Groningen</hi>, <hi rend="i">bij</hi> J. Oomkens Jz., <hi rend="i">boek- en steendrukker</hi>, 1860. <hi rend="i">In</hi> 8<hi rend="i">vo</hi>, 164 <hi rend="i">pag. Prijs</hi> ƒ 1.60.</head>
<p>Op den 22sten en 23sten Junij 1859, werd te Emden eene conferentie gehouden van hervormde predikanten en kandidaten uit alle oorden van Duitschland. Met nog een
<pb n="102"/>paar collega's woonde Ds. Douwes, de moedige bestrijder van Prof. Scholten, dien gigant onder onze theologen, ze bij. Wij kwalificeren den predikant van Leens aldus, om aan te toonen, dat de Ned. Herv. Kerk op de conferentie waardiglijk was vertegenwoordigd.</p>
<p>Met zeer aangename herinneringen aan hetgeen hij had bijgewoond, kwam Ds. D. uit Emden terug, en het geschrift, dat wij thans aankondigen, moge niet alleen gelden als een bewijs van zijne dankbaarheid voor het genotene, maar ook als een blijk, dat hij niet zonder vrucht heeft deel genomen aan de conferentie.</p>
<p>Het geschrift is opgedragen aan de Duitsche predikanten Neuenhaus, Viëtor en Stähelin, en bevat behalve de inleiding, <hi rend="i">eene schets der kerkhervorming in Oost-Friesland</hi> van Ds. Douwe's hand. Het onderwerp, zoo belangrijk wegens den band die vroeger tusschen onze vaderlandsche hervormden en die van Oostfriesland bestond, is op uitstekende wijze behandeld, zoo compleet als in een zeer klein bestek mogelijk is. Ieder zal deze schets met genoegen en met vrucht lezen, en wij verheugen ons, dat dus ten aanschouwe der Duitsche broeders, de eer van de Nederlandsche beoefenaars der kerkgeschiedenis is opgehouden.</p>
<p>Een tweede hoofdstuk beschrijft den dag welke aan de conferentie vooraf ging en de plegtige opening der eerwaarde vergadering; het behelst verder eene vertaling van de daarna door Ds. Viëtor van Emden gehouden voorlezing over onzen landgenoot Menso Alting.</p>
<p>Het derde hoofdstuk bevat eene zaakrijke vermelding van het verhandelde gedurende de drie zittingen dier conferentie, en de overzetting van eene verhandeling bij de derde zitting gehouden door den licentiaat Stähelin, predikant te Rheinfelden in Zwitserland, over <hi rend="i">de eigenaardigheden der Hervormde Kerk</hi>.</p>
<p>In het vierde en laatste hoofdstuk vinden wij de laatste handelingen der conferentie vermeld, en daarbij eene preek geschetst van den bekenden kanselredenaar Mallet van Bremen.</p>
<p>Ziedaar, lezer, den inhoud van Ds. Douwe's geschrift; zoo door zijn werk, als door zijne vertaling van de verhandelingen der Duitsche redenaars, heeft hij aanspraak op onze dank-<pb n="103"/>baarheid. Zooowel de voorlezing van Ds. Viëtor, als de verhandeling van Dr. Stähelin zijn zeer verdienstelijke stukken. Vooral de laatste is een doorwerkt, opmerkenswaardig opstel. Mogten wij eene aanmerking maken, het zou deze zijn, dat spreker dat, wat hij als tweede grondtrek (?) der Hervormde Kerk opgeeft - naar ons inzien juist de groote, de karakteristieke - in vergelijking van het overige, wat schraal behandelt. - De geest, welke in Mallets preek heerscht, is uitmuntend - toch zijn wij dankbaar dat men in Nederland een anderen preektrant heeft.</p>
<p>Die geest, een innige, vrome, milde, broederlijke geest blijkt de geheele vergadering te hebben bezield; de predikant van Leens heeft door zijn geschrift blijken gegeven van dien evenzeer te zijn toegedaan; moge hij symphatie vinden bij vele christenen in Nederland!</p></div>
<div type="chapter">
<interpGrp>
<interp type="secundair" value="nonh001"/>
</interpGrp>
<head rend="h3"><hi rend="i">Geschiedenis der Hervorming</hi>, <hi rend="i">door</hi> J.P. Nonhebel, <hi rend="i">predikant te Vaassen. Te Zwolle</hi>, <hi rend="i">bij</hi> J.P. van Dijk, 1861. <hi rend="i">Prijs</hi> ƒ 1.25.</head>
<p>Sedert de uitgave van ter Haar's werk over de kerkhervorming hebben wij geene geschiedenis gelezen, die wij zoo geschikt voor het volk achten als deze. Bewerkt naar een Hoogduitsch boekske, door de Calwer vereeniging uitgegeven, doch vermeerderd met eene schets der hervorming in Nederland en hier en daar opgehelderd door vele aanteekeningen, kenmerkt de arbeid van den heer Nonhebel zich door eene duidelijkheid, en tevens beknoptheid, die hem aanbevelenswaardig maakt en den naam van volksboek met het volste regt doet dragen. De uitvoering is net en de prijs zeer gering.</p>
<p><hi rend="sc">h.</hi></p></div>
<div type="chapter">
<interpGrp>
<interp type="secundair" value="quac003"/>
</interpGrp>
<head rend="h3"><hi rend="i">Het licht der Kerkhervorming</hi>, <hi rend="i">waarvoor de nacht des Roomschen bijgeloofs verdwijnt</hi>, <hi rend="i">een werk van den Almagtigen God. Kerkelijke rede</hi>, <hi rend="i">naar aanleiding van Gen</hi>. I: 3, <hi rend="i">door</hi> J.C.W. Quack, <hi rend="i">pred. bij de Ned. Herv. gemeente te Brakel. Te Gorinchem</hi>, <hi rend="i">bij</hi> A. van der Mast, 1860. <hi rend="i">Prijs</hi> ƒ 0.25.</head>
<p>Het legio leerredenen, dat in de laatste jaren is uitgegeven, nog met eene te vermeerderen, mag voorwaar wel eene gewaagde onderneming heeten, en de oorzaak dier uitgave
<pb n="104"/>eene bijzondere zijn. En toch hebben wij met blijdschap de uitgave der rede, waarvan wij hierboven den titel afschreven, begroet. Het is een gemoedelijk, waarschuwend en opwekkend woord des tijds. door den heer Quack op den gedenkdag der kerkhervorming uitgesproken. De koene strijder voor waarheid en geloof, aan wiens pen wij reeds menig artikel te danken hebben, in een onzer Protestantsche volksbladen, doet zich in deze rede op nieuw kennen, als een waardig kampioen voor het regtvaardige der zaak die hij bedient en voorstaat. Wij wenschen aan zijne rede een ruim debiet toe, omdat zij verdient in aller handen te zijn en vooral omdat zijne woorden waardig zijn behartigd te worden.</p>
<p><hi rend="sc">h.</hi></p></div>
<div type="chapter">
<interpGrp>
<interp type="secundair" value="mult001maxh01"/>
<interp type="primair" value="18610116"/>
</interpGrp>
<head rend="h3">I. <hi rend="i">Max Havelaar</hi>, <hi rend="i">of de koffij-veilingen der Nederlandsche Handel-Maatschappij</hi>, <hi rend="i">door</hi> Multatuli. <hi rend="i">Twee deelen. Tweede druk</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J. de Ruijter, 1860. <hi rend="i">Prijs</hi> ƒ 4,00.
<lb/>II. <hi rend="i">Waarheen? Een woord aan de lezers van Max Havelaar. Tweede druk</hi>. (<hi rend="i">Te</hi>) <hi rend="i">Leijden</hi>, (<hi rend="i">bij</hi>) P. Engels, 1860. <hi rend="i">Prijs</hi> ƒ 0,40.</head>
<p>In een tijdschrift dat den naam van Vaderlandsche Letteroefeningen draagt, mag een werk dat zooveel sensatie gemaakt heeft in den lande als <hi rend="i">Max Havelaar</hi>, niet onvermeld blijven, vooral wanneer zulk een werk een literarisch meesterstuk is. Dat eerst nu eene aankondiging van Multatuli's geschrift plaats heeft, wijte men den uitgever de Ruijter, die geen exemplaar van het werk <hi rend="i">ter recensie</hi> zond aan de redactie van een tijdschrift, waarin alleen bij zeldzame uitzondering niet ingezonden boekwerken worden aangekondigd. Onze uitgever, de heer van der Mast, gaf een blijk van zijnen ijver door het kwaad te verhelpen, en zond mij eerst kort geleden <hi rend="i">Max Havelaar</hi> ter aankondiging. Mijne taak is door deze min wenschelijke vertraging zeer moeijelijk geworden. Reeds is er zoo menig woord over het bijna alom gelezen boek gevallen, zoo menig verschillend oordeel daarover geveld, dat ik bijna schroom onzen lezers mijnen schralen mosterd na den maaltijd voor te zetten. Vooral gevoel ik dien schroom, wanneer ik mij herinner, welk eene meesterlijke beschouwing van <hi rend="i">Max Havelaar</hi> Prof. P.J. Veth
<pb n="105"/>in ‘<hi rend="i">de Gids</hi>’ heeft geleverd; eene beschouwing het boek waardig, zoo juist en zoo waar naar mijn oordeel, dat ik gaarne beken er geheel mede te sympathiseren. Dat was een eerlijk en opregt woord over een werk, dat op elke bladzijde den stempel van schrijvers eerlijkheid en opregtheid draagt, een woord vol geestdrift over een met zooveel enthusiasme geschreven boek; dat woord behelsde eene beschouwing, welke eigenlijk alle andere overbodig maakt, daar zij den lezer zoo naauwkeurig bekend maakte met den geest en met het eigenaardige van den vorm des werks. Maar niet door allen in den lande wordt ‘<hi rend="i">de Gids</hi>’ gelezen, en ik twijfel niet of er zijn nog wel hoekjens, waarin het licht van onze Nederlandsche <hi rend="i">revue</hi> niet doordringt, en welke voor onze oude Vaderl. Letteroefeningen wel toegankelijk zijn. Ook daar worde men, beter laat dan nooit met Multatuli's boek bekend.</p>
<p>&nbsp;</p>
<p>Een eerzame makelaar in koffij, Batavus Droogstoppel ontmoet toevallig een zijner schoolkennissen, dien hij na den schooltijd uit het oog had verloren. De man had veel en lang buiten het vaderland omgezworven en scheen zich niet in de gunst der fortuin te hebben mogen verheugen; ten minste, hij zag er, wat kleeding enz. betreft, schraal en pover uit. Verheugd eenen ouden vriend in den blijkbaar welgestelden makelaar te ontmoeten, roept de zwerveling diens bescherming in. Niet om geld vraagt hij, maar alleen verzoekt hij, dat Droogstoppel zich als borg zal stellen bij eenen boekhandelaar, opdat hij door eenig product zijner pen te publiceren, in het onderhoud van zijn gezin zal kunnen voorzien. De keuze van het uit te gevene laat hij geheel over aan den makelaar, wien Sjaalman, - zoo noemt Batavus den ouden schoolmakker - ten dien einde een massa zijner manuscripten over verschillende onderwerpen toevertrouwt. De makelaar, een schijnheilige, geldzuchtige egoïst, bekoord door den titel van eenige der handschriften, besluit om een boek onder zijne bescherming te doen uitgeven; op voorwaarde, dat hij er ter opheldering en verbetering ook nu en dan een woordjen zal invoegen. De geschiedenis van <hi rend="i">Max Havelaar</hi>, den eervol ontslagen adsistent-resident van Leb...
<pb n="106"/>wordt op die manier het onderwerp van het boek, - met dien verstande, dat niet Droogstoppel, maar een Duitsch volontair, die op zijn kantoor werkzaam was, de eer der keuze heeft, waarmede zijn patroon zich volstrekt niet vereenigen kan; deze troost zich er alleen mede, dat het boek een geschrift zal blijken te zijn, nuttig voor de koffij-veilingen. De geschiedenis van den adsistent-resident is wat de zaak betreft eenvoudig; bij het aanvaarden zijner betrekking wordt van dien ambtenaar een eed gevorderd, dat hij de inlandsche bevolking zal beschermen tegen alle knevelarij, vooral tegen die van de inlandsche hoofden, die onder toezigt van Europesche ambtenaren deel hebben in het gewestelijk bestuur. Naauwelijks in zijne adsistent-residentie aangekomen, bespeurt Havelaar reeds dat de bevolking gebukt gaat onder de knevelarij van den inlandschen regent; hij spaart dezen - een oud man - zooveel mogelijk en tracht door waarschuwen als anderzins de zaken nog in orde te krijgen, maar te vergeefs. Eindelijk getrouw aan zijn eed, brengt hij zijne klagten over aan den over hem gestelden resident. Deze, een Indisch ambtenaar van den helaas gewonen stempel, poogt de zaak te plooijen; hiervan komt echter bij Havelaar niets in, die steeds volhoudt, dat hij in den eenmaal afgelegden eed iets meer ziet dan een sacramentelen vorm. De kwestie loopt zoo hoog, dat de gouverneur-generaal er bij te pas komt, en dat Havelaar eene berisping ontvangt wegens zijn gehouden gedrag, ontslagen wordt van zijn adsistent-residentschap, en overgeplaatst naar een ander gewest in dezelfde betrekking. Hij geeft echter aan de regering te kennen, dat hij den lande niet anders zou kunnen dienen, dan hij te Leb....gedaan had, en verzoekt, zoo men daarmede geen vrede heeft, zijn eervol ontslag, dat hem ilico wordt toegezonden. Zijne getrouwheid aan den afgelegden eed, betoond ten koste van eigenbelang en van dat zijner dierbare vrouw en van zijn geliefd kind, wordt dus vergolden, en dat om den
ouden slender van plooijen en oogen sluiten te huldigen.</p>
<p>Dit verhaal, zoo eenvoudig wat de hoofdzaak betreft, wordt den lezer aangeboden in eenen vorm, welke niemand kan aarzelen meesterlijk te noemen. De knevelarij waarvan sprake is, wordt toegelicht door eene zoo poëtisch schoone voor
<pb n="107"/>stelling - H. noemt het eene eentoonige geschiedenis - zoo eenvoudig, maar toch zoo roerend en schilderachtig, dat ik het niet genoeg aan den uitgebreidsten kring ter lezing kan aanbevelen. Zoo ook de prachtige, geheel Oostersche toespraak door den adsistent-resident, na het aanvaarden van zijn ambt tot de inlandsche hoofden gerigt; onmogelijk is het dat iemand ze leest, zonder er door te worden medegesleept, zonder de groote gaven, den dichterlijken geest en het diepe gevoel te bewonderen van hem, die zoo iets schrijven kon. En dan die losse beschrijving van H's huiselijk verkeer, die mededeeling van zijne gesprekken met Tine (Mw. H.), die wijze van verhalen van zijn vroegeren levensloop - enfin, alles in Max Havelaars geschiedenis is bewonderenswaardig schoon.</p>
<p>Maar welke is nu de beteekenis van dat veel besproken boek? Wie is Max Havelaar? Een gefingeerd of een werkelijk bestaand persoon? Zijn zijne ondervindingen die van Multatuli? Lees de karakterschildering van den held des verhaals, lezer, en gij zult, in de veronderstelling dat op de laatste vragen bevestigend moet worden geantwoord, nogmaals vragen, of men zonder overgroote verwaandheid, zulk een beeld van zich zelven teekenen kan. Zeer aannemelijk komt mij de oplossing van deze kwestie voor, zoo als Prof. Veth die in bovenvermelde beschouwing geeft; volgens hem heeft Multatuli zich in Max Havelaar geïdealiseerd. Maar juist in dat ideaal dat hij van zich zelven schildert, vind ik de waarborg van schrijvers voortreffelijkheid. Reeds moet er in de ziele van iemand, wiens verlangen het is te zijn als Havelaar, en die met zooveel gloed, met zooveel waarachtigen pathos dat verlangen kan uitdrukken, zulk een adel zijn, dat hij onmogelijk een zelfzuchtige oproerkraaijer, ja een leugenaar zijn kan. Multatuli is niet alleen een bekwaam auteur: hij kan niet anders dan een edel mensch zijn. Ik zeg dit niet omdat ik zoozeer dweep met ‘le stile c'est l'homme,’ niet alleen de stijl, maar de zaak vooral, welker behartiging de schrijver op zich neemt, doet mij hem hoogachten. Want niet alleen omdat hij voor zich den hemel meende te verdienen met getrouw te zijn aan eenen afgelegden eed, maar gedreven door eenen heiligen afschuw van het gruwelijk onregt den Javaan aangedaan handelde Havelaar.</p>
<pb n="108"/>
<p>Multatuli's boek is een welsprekend, krachtig, ja dringend protest tegen de mishandelingen welke de arme inboorling van eene Nederlandsche kolonie ondervindt, en daardoor tevens eene openbaring van het loon dat eenen eerlijken, trouwen ambtenaar in Indië wacht. Zoudt ge niet meenen, lezer, dat zulk een boek, vooral wanneer het met onmiskenbare genialiteit is geschreven, niet alleen sensatie moet maken, maar vooral de sympathie wekken van eene natie, die zoo magtig gaarne eene christelijke natie wordt genaamd; die zucht omdat er nog zoo vele blinde heidenen zijn, over wie de zon der geregtigheid nog niet is opgegaan? En toch - dit is niet gebeurd. Grooter was in Nederland het aantal dergenen die Multatuli veroordeelden, dan van hen die zijn streven op prijs stelden. Aan bewonderaars zijner groote gaven heeft het den schrijver niet ontbroken, maar steun heeft hij weinig gevonden. Geen wonder! De strijd dien hij voerde was gerigt tegen de menschelijke zelfzucht, welke hij minder sterk waande dan zij is. Zijn boek verscheen in een land, waarin de geest der Droogstoppels op nagenoeg elk gebied de algemeene is, al wordt hij niet altijd in het openbaar gehuldigd. Max Havelaar trad te voorschijn in dagen, waarin men de koloniën in gevaar achtte, wanneer men den ouden sleur vaarwel zeggende, afstand deed van het zoogenaamde prestige der Europeanen op de bewoners van den Indischen Archipel. Er was niet op te rekenen dat de schrijver steun zou vinden bij eenige partij, daar hij zich, misschien wel wat ultra-zelfstandig, niet bij eene partij wilde voegen. De mannen des behouds moesten <hi rend="i">per se</hi> zijne vijanden zijn, en de mannen der koloniale oppositie hier te lande gevoelen zich onaangenaam aangedaan, door het niet zeer gunstige licht waarin de ‘gouverneur-generaal in ruste,’ de man waarop hunne hoop voor de toekomst gevestigd is, in het verhaal voorkomt. Ook op Java is de partij van den vooruitgang naar het schijnt ontevreden; ten
minste de nieuwsbladen hebben gemeld, dat de heer Lion herwaarts komen zal, om de eere te herstellen van den resident, onder wien de ontslagen adsistent-resident geplaatst was, van wien door dezen juist geen bijzonder gunstige schildering wordt gegeven.</p>
<p>Tel nu de vijanden eens op, Multatuli, die gij door uw schrijven hebt gemaakt: 1o. de geheele familie Droogstoppel
<pb n="109"/>met haren aanhang, anders gezegd de mannen wier eenig beginsel in handelen en oordeelen zelfzucht is; 2o. het gansche geslacht van Slijmering - zoo noemt H. meergemelden resident - of de mannen van den ouden slender, van welke het den meesten aan beginselen, allen aan energie en moed ontbreekt; 3o. de teleskopische philanthropen die, met een loerend oog op een plaatsjen in Abrahams schoot, blaken van ijver voor de zendingszaak; hen toch hebt gij bespottelijk gemaakt op waarlijk ondeugende wijze; daarenboven verschilt uwe meening hemelsbreed van de hunne; zij willen blinde heidenen laten doopen, en gij wilt er voor zorgen, dat zij niet uitgezogen en mishandeld worden door de nalatigheid van gedoopte christenen. Pas op, Multatuli, gij zult nog voor eenen materialist gehouden worden; 4o. de koloniale oppositie, om reeds gemelde redenen, enz., enz. Ach, welk een klein hoopjen blijft u over; gemakkelijker kunt gij hen tellen die niet tegen u zijn, dan de beschuldigingen welke men tegen u inbrengt. Deze toch zijn talloos. Uw werk doet u als niet weinig excentriek kennen, en zelfs die excentriciteit wordt u als eene misdaad aangerekend. Uwe verontwaardiging heeft u wel eens een hard woord doen schrijven, u doen overdrijven, en daarom noemt men u een oproerkraaijer. Gij zijt niet volmaakt en hebt u misschien in 't een of ander vergist, en het wordt als doodzonde beschouwd. Vlugschriften zien het licht om tegen u te waarschuwen; een daarvan, getiteld: <hi rend="i">Waarheen?</hi> enz., beweert zelfs dat de hoofdstrekking van uw boek, hoe behendig gij het ook wilt verbergen, niet edel is. De schrijver W.H. uit Leijden behoort blijkens zijne argumenten, ongetwijfeld tot het geslacht der Slijmeringen, ofschoon eenige verwantschap met de familie Droogstoppel in zijn schrijven niet onduidelijk in het oog valt. Zekerlijk, even min als die antagonist, kan ik de geweldige, daarenboven onuitvoerbare bedreigingen van de laatste bladzijde uws boeks goedkeuren; maar zou ik
er al een ander om kunnen hard vallen, u, Multatuli, vergeef ik ze met liefde, omdat ik uit den aard van uw schrijven besluit, welke uwe persoonlijkheid is; daarenboven hebt gij velen zooveel genots verschaft, dat gij aanspraak hebt op aller vergiffenis, wegens de woorden die zooveel stof tot ergernis hebben gegeven. Jammer is het alleen, dat gij den stok voor de hand
<pb n="110"/>hebt gelegd, waarmede men den hond zoo gaarne wilde slaan.</p>
<p>Aanvankelijk schijnt gij, niettegenstaande het vele debiet uwen <hi rend="i">Max Havelaar</hi> ten deele gevallen, minder succes op uw werk te hebben dan gij verwachttet. Verlies echter niet uit het oog, hoe groot het aantal en de invloed uwer veelsoortige tegenstanders is; wat uwe pogingen zullen uitwerken, kan nu nog niet blijken; maar zeker is het dat gij slapende honden hebt wakker gemaakt, voor welke moeijelijk de noodige amfioen te vinden zal zijn. Troost u voorloopig met het voorbeeld van de edele Amerikaansche, die op zoo treffende wijze tegen de gruwelen der slavernij te velde trok; ook zij is bewonderd door de geheele wereld, maar wacht nog op het effect van hare pogingen; maar dat effect kan noch zal uitblijven, evenmin als het zaad door u gestrooid kan nalaten vrucht voort te brengen. Wanneer dit zijn zal? - God alleen weet het, wanneer de waarheid, en daarmede de van eigenbelang en eigengeregtigheid zuivere philantrophie zal zegevieren op het zelfzuchtig, middeneeuwsch vooroordeel. Misschien zullen wij het niet beleven, maar de voorteekenen van die toekomst vertoonen zich reeds; en breekt eenmaal de blijde dag aan, dat Nederland het onregt eeuwen lang den Javaan aangedaan herstelt, of liever aan dat onregt een einde maakt, dan zal uw naam gezegend worden door velen, als die van eenen wegbereider der hervorming, welke, lang noodzakelijk, eindelijk zal zijn tot stand gekomen. Daarom - met verloochening van u zelven zijt gij den strijd begonnen; laat u niet ontmoedigen door de taal uwer bestrijders; zij zijn velen, en spreken luide, omdat de waarheid niet wil worden gehoord; maar volhard tot den einde en heerlijk zal de kroon zijn welke u wacht.</p>
<p>T. 16 Jan. 1861.</p>
<p><hi rend="sc">d.</hi></p></div>
<div type="chapter">
<interpGrp>
<interp type="secundair" value="muhl004"/>
</interpGrp>
<head rend="h3"><hi rend="i">Frederik de Groote en zijne Broeders en Zusters. Door</hi> L. Mühlbach. <hi rend="i">Uit het Hoogduitsch door</hi> S.S. <hi rend="i">Te Deventer bij</hi> J. de Lange 1860. <hi rend="i">In post</hi> 8<hi rend="i">vo.</hi>, 3 <hi rend="i">dln. Prijs</hi> ƒ 4,10.</head>
<p>Dit boek, meenen wij in de dagbladen gezien te hebben, staat met andere in verband of serie, welke ons echter niet onder 't oog kwamen.</p>
<pb n="111"/>
<p>Over het <hi rend="i">nut</hi> van werken als deze voor de verspreiding van zuivere grondige historiekennis en de juiste waardering der historie-feiten, willen wij heden maar niet twisten. Dat historisch-romantische of romantisch-historische geeft doorgaande niet veel; enkele, zeer enkele meesterstukken onder de massa uitgezonderd.</p>
<p>De titel van dit boek is wel ietwat misleidend: zou men niet, daarop afgaande, historie- of historische karakterstudiën verwachten? Dat men dan niet teleurgesteld zou wezen, dit zouden wij niet durven beweren.</p>
<p>Doch, ‘wetenschap en studie en zuivere kennis’ daargelaten - het groote publiek, op 't welk met dergelijke geschriften wordt gespeculeerd, kan die toch zoo vlot niet plaatsen - geeft het boek blijk van eenig talent? is 't aangenaam, onderhoudend, boeijend, enz. enz.?</p>
<p>Hoor eens, genegen lezer! zijt ge tevreden met ontspanning, met een vrij uurtje genoegelijk en niet geheel nutteloos te slijten, - wel nu, dan zullen wij niet zóó streng zijn om u de lezing dezer deeltjes te ontraden. Neen; neem ze dan gerust ter hand: ze lezen vrij pleizierig, vlug en vloeijend, en ge krijgt toch ook ‘een kijkje’ in den geschetsten tijd. Afwisseling is er óók; als ge den ‘Inhoud’ overziet, wordt ge gewis opgewekt.</p>
<p>De slotsom is deze. Wij achten niet dat het werk geheel en al zonder gehalte is; slechts is dat, onzes inziens, niet hoog, en zeker lang niet hoog genoeg, om er eene <hi rend="i">blijvende</hi> waarde aan te geven.</p></div>
<div type="chapter">
<head rend="h3"><hi rend="i">Tooneelen en schilderingen uit het leven in Amerika. Een verhaal naar het Hoogduitsch van</hi> Armand, <hi rend="i">door</hi> T. Raven Hzn. <hi rend="i">Twee deelen</hi>. (<hi rend="i">Te</hi>) <hi rend="i">Groningen</hi>, (<hi rend="i">bij</hi>) P. Noordhoff, 1860. <hi rend="i">Prijs</hi> ƒ 5,80.</head>
<p>De schrijver van dit verhaal, de heer Strubberg te Kassel staat, door de werken welke hij vroeger leverde, in het naburige Duitschland gunstig bekend. Ik heb nooit iets van zijne hand gelezen behalve nu deze <hi rend="i">Tooneelen enz</hi>. welke ook in Duitschland zeer gunstig worden beoordeeld. Het kan aan mijn smaak liggen, maar ik mag het niet verzwijgen, dat mijne ingenomenheid met dit verhaal zoo groot niet is.
<pb n="112"/>Gelooven wil ik, dat men hier Amerikaansche toestanden naar waarheid geschetst vindt; maar als romantisch geschrift is mand's boek naar mijn oordeel lang niet mooi. De lezer beslechte tusschen de Duitsche kritiek, en mijn nuchter, Hollandsch oordeel.</p>
<p>De vertaling - dit is geene subjective meening - is zoo ellendig, als er misschien ooit eene geleverd is. Den heer Raven stel ik voor om dus den titel, welke van zijne inventie is, te veranderen; <hi rend="i">uit het Hoogduitsch in geradbraakt Hollandsch overgebragt</hi>. Foei, het is schande, dat men zich met zoo uiterst geringe taalkennis aan eene vertaling waagt, welke voor de uitgave is bestemd; het is schande, dat men als uitgever niet meer kennis toont te bezitten, of niet genoeg prijs op zijnen naam stelt, om aan zoo onervaren hand eenig werk toe te vertrouwen!</p>
<p>Denk niet, lezer, dat ik overdrijf of te hard in mijn oordeel ben. Gaarne schenk ook ik verschooning voor kleine feilen, welke zoo ligt in eene vertaling insluipen; zelfs een enkele <hi rend="i">blunder</hi> van groveren aard, maakt volgens mij eene vertaling nog niet slecht. Geene genade echter voor werk als dat van den heer Raven, die.....maar oordeel zelf, lezer; ik laat hier eenige van de feilen volgen, welke ik onder 't lezen heb opgeschreven.</p>
<p>Deel I pag. 3: eene doodelijke stilte lag over 't landschap <hi rend="i">verspreid;</hi> pag. 4: <hi rend="i">paradijsschoone</hi> landen; pag. 5: <hi rend="i">grille</hi> kleuren; pag. 7: hierbij kwamen nog haat, eene inwendige <hi rend="i">verkropping;</hi> pag. 7: gefronste wimpers; pag. 10: voort <hi rend="i">suisde</hi> zij (een meisjen te paard); pag. 11: <hi rend="i">granaatbloesem lippen;</hi> pag. 61: eene <hi rend="i">hardhartige</hi> moeder; pag. 68: het <hi rend="i">overzijdsche</hi> dal; pag. 87: een <hi rend="i">dondergelijk</hi> gekraak; pag. 192: zoo min <hi rend="i">storende</hi> hem dit nu anders zou geweest zijn; pag. 193: terwijl het (een hert) zijn loop door het <hi rend="i">rappelen</hi>, waarmede zijne horens het hout van zijn slank ligchaam afweerden, aanduidde; pag. 213: misschien laat met der tijd de misdaad zich vergeten; pag. 216: een <hi rend="i">onbederfelijke</hi> kerel; pag. 286: zij <hi rend="i">maakten</hi> zeer bedenkelijke gezigten.</p>
<p>Deel II, pag. 14: als perspectieve vooruitstekende oogen; pag. 29: de kerk in C...was in den verren <hi rend="i">omkring</hi> de eenige; pag. 41: eens <hi rend="i">dwingelandsche</hi>, <hi rend="i">hardhartige</hi> gebiedster; pag. 137: <hi rend="i">verbindingsgoed</hi> (windsels); pag. 139: die <hi rend="i">van</hi> de plaats
<pb n="113"/>niet <hi rend="i">onkundig</hi> was; pag. 144: bliksem op bliksem en krak op krak, trok het (?) over de aarde; pag. 145: dat (het weder) wordt ja altijd doller; pag. 145: alle drie braken aan de achterzijde der tent onder het natte linnen uit; pag. 146: <hi rend="i">woede accoorden;</hi> pag. 146: als uit duizend kelen gilde het (de storm) van den voet des heuvels naar boven; pag. 146: in het zelfde oogenblik bliksemde het van de legerplaats van Jerry over; pag. 153: ik zou liever dadelijk naar hem <hi rend="i">opbreken;</hi> pag. 179: <hi rend="i">schaterlagchende;</hi> pag. 181: chinine, waarnaar een mensch de ooren zingen; pag. 181: maar wanneer u de beving overvalt, zult gij wel spoedig uw dansmeester af zijn; pag. 187: <hi rend="i">espen;</hi> pag. 188: maar zijne borst ademde vrij, en zijne polsen sloegen vol en bewogen, gelijk het op eenen avond onder Palmen, Cipressen en Magnolias den mensch vergund is; pag. 188: de <hi rend="i">brievenbuseik;</hi> pag. 190: terwijl de quadrone te vergeefs van de keuken naar het huis luisterde; pag. 201: het afscheid trad hem <hi rend="i">steil</hi> voor den geest; pag. 203: de tijd, waarin het schip van de Middel-landsche zee aan hem in New-York gerigt werd; pag. 227: een <hi rend="i">elegant</hi> gevormde boom; pag. 255: van overwinning vonkelende blikken; pag. 290: paauwen die in hun luchtig rustbed, in de toppen der reuzenboomen aan de rivier opschoten; pag. 292: het deed hem het hart goed zich daarbij uit te weenen; pag. 308: zij zonk gezegend aan zijn hart enz. enz.</p>
<p>Ik heb deze curiositeiten niet geklassificeerd, daar de lezer wel zien zal, wat germanismen zijn, en wat onzin is. De aanteekeningen konden nog met een legio worden vermeerderd, maar men kan van recensent niet vorderen, dat hij het geheele werk overschrijve.</p>
<p>Hartelijk hoop ik, dat de moeite welke ik mij gegeven heb niet zonder vrucht zijn zal; dat de heer Raven niet meer als vertaler zal optreden, en dat de uitgever Noordhoff zal leeren beter toe te zien, wien hij vertaalwerk toevertrouwt. - Den laatstgenoemde mag ik prijzen wegens het vignet, dat op de titels van beide deelen prijkt; het onderwerp is wat sentimenteel, maar teekening en lithographie zijn verre van verwerpelijk.</p>
<p>&nbsp;</p>
<p>P.S. een paar curiositeiten uit de vertaling heb ik vergeten op te geven; op verscheiden plaatsen vindt men de uitdrukking
<pb n="114"/>‘het bliksemde uit zijn tweeloopige <hi rend="i">bus</hi>’ voor: ‘hij schoot zijn geweer met twee loopen af.’ - Ook schrijft de heer R. in navolging van zijn origineel de meeste zelfstandige naamwoorden met eene kapitale letter, misschien heeft de man nooit opgemerkt, dat men dit in onze taal niet doet.</p></div>
<div type="chapter">
<interpGrp>
<interp type="secundair" value="goev001"/>
</interpGrp>
<head rend="h3"><hi rend="i">Zwart en Wit. Beelden uit het leven. Naar het Hoogduitsch van</hi> Angelica von Michalowska, <hi rend="i">door</hi> J.J.A. Goeverneur. (<hi rend="i">Te</hi>) <hi rend="i">Groningen</hi>, (<hi rend="i">bij</hi>) P. Noordhoff. <hi rend="i">In</hi> 8<hi rend="i">vo.</hi></head>
<p>Ditmaal heeft Goeverneur mij teleurgesteld, lezer! Ik dacht weder den roem van zijn bewonderenswaarde smaak te zullen mogen verkondigen, en het u te mogen toeroepen: daar hebt ge 't al weêr; als onze Groninger vriend wat vertaalt, dan is het altijd iets uitmuntends; maar, helaas, 't was mis.</p>
<p>Is dan dat <hi rend="i">Zwart en Wit</hi> van die Duitsche dame met haar Russischen of Poolschen naam, zoo'n allerellendigst product? Volstrekt niet; had eene zuster, nicht of goede vriendin van me het geschreven, ik zou zelf haar aangeraden hebben deze stukjens te laten drukken, hetzij in een onzer tijdschriften, hetzij te zamen in een bundeltjen; want waarlijk, er wordt in 't Hollandsch, ook door Hollandsche dames veel aan de pers toevertrouwd, dat van minder allooi is dan <hi rend="i">Zwart en Wit</hi>. Maar dat het uitgezocht is, uit den rijken schat der buitenlandsche literatuur, vooral dat het uitgezocht is door Goeverneur, - ik kan 't mij niet begrijpen. Geen der levensbeelden van A.v.M. is met meer dan middelmatig <hi rend="i">crayon</hi> geteekend, en - - - maar, lezer, ik wou gaarne dat gij het boekjen kocht en laast, misschien zijt ge 't wel niet met mijn oordeel eens, en daarenboven, zoo er nog een plaatsjen op uw boekenhanger open is, dan kunt ge 't aanvullen met den keurig wit porceleinen omslag, waarmede de uitgever Goeverneur's vertaling heeft versierd, en welke, hoewel misschien te mooi voor den inhoud, volkomen aan den titel beantwoordt.</p></div>
<div type="chapter">
<head rend="h3"><hi rend="i">Fanny Loviot onder de Chinesche zeeroovers door haar zelve beschreven</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.D. Sybrandi, 1860. <hi rend="i">Prijs</hi> ƒ 1,40.</head>
<p>Een gedeelte van dit verhaal is den lezers van dit maand-<pb n="115"/>schrift bekend uit het <hi rend="i">mengelwerk</hi> van de Vaderl. Letteroef. voor 1859. Ref. heeft het tegenwoordig nog al druk en neemt daarom de vrijheid zijnen lezer eenvoudig mede te deelen, hoe hij door een paar dames over het boekjen heeft hooren spreken.</p>
<p>‘Wat akelig, he? Toen ik het las liep me eene rilling over 't lijf; 't is om kinders meê naar bed te jagen; maar zou het wel heelemaal waar gebeurd zijn?’</p>
<p>‘Daar kan je niet aan twijfelen; de ontvanger zei dat hij er in eene courant over gelezen had.’</p>
<p>‘Als dat zoo is, dan is 't stellig waar. Ik kan me maar niet begrijpen, hoe een meisje zoo op er eigen houtjen naar Kalifornië en China durft gaan; dat lijkt me wat raar toe.’</p>
<p>‘Dat vind ik toch zoo'n wonder niet; er gaan wel soeurs de charité en zendelingsvrouwen naar China, omdat ze daarmêe den hemel meenen te kunnen verdienen; zou een meisje dan niet naar Kalifornië kunnen gaan om fortuin te maken? Dominé zei immers zondag nog: de kinderen dezer wereld en hun geslacht zijn voorzigter dan de kinderen des lichts?’</p>
<p>‘Je moet niet hatelijk worden, omdat je weet dat ik nog al met zendelingen op heb; maar om bij 't boekjen te blijven, ik heb 't aan onze kindermeid te lezen gegeven, en die vindt het o zoo mooi.’</p>
<p>‘Nu daarvoor is 't ook een flinke lectuur.’</p>
<p>‘Neen zoo ongunstig denk ik niet over 't boekjen; 't is waar en 't is akelig - dus is 't interessant.’</p>
<p>Deze conclusie laat Ref. op rekening van de dame die het laatst aan 't woord was.</p></div>
<div type="chapter">
<head rend="h3"><hi rend="i">Naar het Westen! Een verhaal. Naar den vierden druk uit het Engelsch van</hi> Ch. Kingsley, <hi rend="i">schrijver van</hi> ‘<hi rend="i">Hypathia</hi>,’ <hi rend="i">Te Sneek</hi>, <hi rend="i">bij</hi> van Druten en Bleeker, 1860. <hi rend="i">II Dln. In gr.</hi> 8<hi rend="i">vo. Prijs</hi> ƒ 6,30.</head>
<p>Begeerig zal menig oog op den titel van dezen roman rusten. Kingsley toch heeft zich door zijne vroegere werken een naam verworven, welke die der meestgevierden evenaart. Zijn romans worden niet spoedig vergeten, en door vele leesgezelschappen en particulieren zal de annonce van een
<pb n="116"/>nieuw verhaal van den schrijver van <hi rend="i">Hypathia</hi>, niet enkel voor notificatie worden aangenomen. Maar beantwoordt <hi rend="i">Naar het Westen!</hi> aan zoo groote verwachtingen? Is het niet enkel de naam van den schrijver, welke het boek sympathie zal doen vinden?</p>
<p>Lezers in Nederland, vergeet wie dit verhaal heeft geschreven, waakt zoo veel mogelijk over u zelven dat gij u niet laat verblinden door een grooten naam, - en gij <hi rend="i">moet</hi> dezen roman een meesterstuk noemen; geene antecedenten van den schrijver zijn er noodig om u dit te doen erkennen. Het is een nieuwe lauwer aan Kingsley's kroon.</p>
<p>Ref. wil geene vergelijkingen maken met de vorige romans van denzelfden auteur; alleen dit wil hij zeggen, dat ongetwijfeld <hi rend="i">Hypathia</hi> meer studie verraadt dan <hi rend="i">Naar het Westen!</hi> en dat vrij zeker daaraan ook meer studie is besteed. Maar dat het laatstgenoemde de sympathie van uitgebreider kring zal wegdragen - dit staat bij hem vast.</p>
<p>Men meene evenwel niet, dat de roman sporen draagt van oppervlakkige bewerking. Het is er verre van, dat Ref. dit zou beweren. Alleen wilde hij zeggen, dat den lezer thans geen geleerden roman wordt aangeboden; daarenboven heeft de schrijver hier niet als in <hi rend="i">Hypathia</hi> zulk een bepaald doel voor oogen, om tegenwoordige gebreken in een oud kleed te schilderen.</p>
<p><hi rend="i">Naar het Westen!</hi> is een historische roman; niet een, waarin nu eens eenige bladzijden geschiedenis, en dan weder eenige volgende verdichting behelzen, - de hoofdbestanddeelen van het genre zijn niet naast elkander geplaatst, maar te zamen geweven tot één schoon geheel. Gekarakteriseerd zijn evenzeer de tijd der handeling, als de handelende personen; de laatsten misschien meer dan de eerste, maar toch niet ten koste van dezen. Het laatste gedeelte van de zestiende eeuw is de tijd der handeling; uit den strijd van de Jesuiten tegen koningin Elizabeth, en vooral uit het leven der zeevaarders die, door hun moed en trouw, aan de Engelsche koloniën het aanzijn schonken, zijn de tafereelen genomen. Een dier zeevaarders is de hoofdpersoon, en rondom hem, Amyas Leigh, groepeert zich al het overige. Eene groote verdienste rekent Ref. het in den roman, dat het licht van den voorgrond steeds op dien hoofdpersoon blijft
<pb n="117"/>schijnen; en toch zijn het niet duizenden van penseelstreken, welke Amyas in zijn waardigheid van held des verhaals handhaven. Krachtig en levendig zijn de trekken waarmede deze reusachtige persoonlijkheid, ons wordt voorgesteld, welke van haar optreden af, tot aan het einde des verhaals onafgebroken belangstelling wekt. Het licht dat op de nevenfiguren van den voorgrond valt, het is aangebragt om de voorstelling van het hoofdsujet des te helderder te maken. Amyas broeder Frank en hun neef Eustatius Leigh vormen te zamen het contrast met den koenen zeevaarder; de taak is als 't ware tusschen hen beiden verdeeld. De fijne ontwikkeling en geleerdheid van den eerste, de dweeperij en huichelarij van den tweede, doen de ruwe maar goedaardige kracht, het gezond verstand, en de opregte vroomheid van den hoofdpersoon voortreffelijk uitkomen. Ook de schoon geteekende figuur van den wederdooper Salvation Yeo is daartoe dienstig. Wilde Ref. voortgaan met al de rollen na te gaan, welke in het verhaal worden gespeeld - waar zou hij ophouden?</p>
<p>Hoewel niet overladen, is toch Kingsley's tafreel zoo vol, dat het in eene aankondiging als deze niet geschieden kan. Het is een drama, aan welks uitvoering vele personen medewerken; er is één hoofdrol, er zijn verscheiden zeer belangrijke nevenrollen, er zijn ook zeer kleine rollen, maar de auteur heeft geen van deze zonder doel in het leven geroepen, en allen hebben hunne eigenaardige aantrekkelijkheid, al hebben sommigen maar een enkel woord te spreken in het drama. Of is het overdreven, wanneer Ref. dit zegt van Amyas moeder, van Richard Grenville, den grooten admiraal, van John Brimblecombe om geene anderen te noemen?</p>
<p>De lezer oordeele zelf. Over de schildering van Ayacanora kan maar eene opinie, en deze moet gunstig zijn. Liefelijkheid en kracht zijn in die figuur zoo vereenigd, dat zij wel iederen lezer moeten aantrekken. In vele opzigten is zij de vrouwelijke pendant van den hoofdpersoon.</p>
<p>Wijt aan Ref.'s ingenomenheid met Kingsley's werk, lezer, dat hij nog eenige oogenblikken uwe aandacht vraagt.</p>
<p>Het tooneel der handeling is nu eens Europa, dan weder Amerika, nu eens aan wal, dan weder aan boord. Het tafreel dat de schrijver ontrolt is groot, niet alleen door het
<pb n="118"/>aantal figuren, maar ook door het tijdsverloop dat beschreven wordt; en toch wordt de eenheid der handeling daardoor niet verbroken. Bij de eerste lezing zou men de slotscène eenigzins mislukt noemen, omdat zij eene ontknooping alleen van het laatste gedeelte des verhaals schijnt te zijn. Nader onderzoek echter doet zien, dat dit niet het geval is. Wel treedt Ayacanora in het eerste gedeelte van den roman in 't geheel niet op; maar men bedenke wel dat de intrigue meer is dan eene liefdesgeschiedenis. Wanneer men aan Amyas, den hoofdpersoon, de verschuldigde aandacht wijdt, dan bespeurt men duidelijk dat de schrijver in dezen, een vooroordeel wil schilderen, hoe het ontstaat, hoe het zich openbaart, hoe het overwonnen wordt. Deze laatste overwinning, en niet Amya's huwelijk is de ontknooping, en Ayacanora behoefde in het eerste gedeelte des verhaals geene rol te spelen; haar werk vangt eerst aan, wanneer geschilderd wordt, hoe het vooroordeel zich openbaart.</p>
<p>Het eigenaardige van den tijd waarin Amyas leefde, de godsdienstzin welke zich, hoewel in ruwen vorm, in hem openbaarde, de opwekkingen welke hij ontving door de hartstogtelijke taal van Mr. Oxenham, Salvation Yeo en Sir Richard Grenville, de huichelarij der Jesuiten, de gruwelen der inquisitie, en vooral de schaking van Rose Salterne, doen in hem het vooroordeel ontstaan, waarvoor hij ook aanleg had. En overwonnen wordt het, door de betrekking welke de anders zoo dweepzuchtige Salvation op Ayacanora had, door den invloed van Mevrouw Leigh, de schutsengel haars zoons; maar vooral door den invloed der tegenspoed, en door de kracht zijner liefde voor het meisje, dat hij als kind onder de Indianen had aangetroffen. Had de jongensachtige, bruischende genegenheid voor Rose er veel toe bijgedragen, om het vooroordeel te doen ontstaan, een meer bezadigde, op overtuiging gegronde uiting van denzelfden hartstogt doet Amyas het vooroordeel overwinnen.</p>
<p>Aan heerlijke beschrijvingen en treffende tooneelen kan in een roman van Kingsley geen gebrek zijn; om bij het lezen van de ontknooping b.v. een traan te storten, behoeft men waarlijk niet sentimenteel te zijn. Door den geheelen roman henen is dit zoo, dat in het hart van den lezer aanhoudend snaren worden aan 't trillen gebragt, -<pb n="119"/>maar alle zijn het edele snaren. De lectuur van een roman als dezen, kan niet nalaten den lezer beter te maken; meer nut kan ze stichten dan die van menig stichtelijk boek.</p>
<p>De vertaler is over het algemeen gelukkig geslaagd in zijn werk; ref. zou wel over enkele misstappen kunnen gaan vitten, maar hij wil dat niet doen, omdat hij bij ondervinding weet, hoe ligt men bij het vertalen kleine zonden kan begaan. In de meeste vertalingen van romans zal men er meer aantreffen dan in deze.</p>
<p>&nbsp;</p>
<p><hi rend="sc">d.</hi></p></div>
<div type="chapter">
<head rend="h3"><hi rend="i">Dagboek van een arm jong mensch</hi>, <hi rend="i">door</hi> O. Feuillet. <hi rend="i">Naar den veertienden druk. Te Deventer</hi>, <hi rend="i">bij</hi> A. ter Gunne, 1861. <hi rend="i">In gr.</hi> 8<hi rend="i">vo.</hi>, 254 <hi rend="i">blz. Prijs</hi> ƒ 2,75.</head>
<p>Wij ontvangen hier eene vertaling van <hi rend="i">le roman d'un jeune homme pauvre</hi>, van Octave Feuillet, een verhaal dat in het oorspronkelijke opgang schijnt gemaakt te hebben, zooals de veertiende druk, dien de vertaler gebruikt heeft, genoegzaam bewijst. Ook is het tot een tooneelstuk omgewerkt dat onder den titel van: <hi rend="i">de roman van een arm jong edelman</hi>, in de Hollandsche schouwburgen gespeeld wordt.</p>
<p>Het behelst de lotgevallen van een jong mensch uit aanzienlijken huize, die van zijne bezittingen beroofd, genoodzaakt is eene betrekking te zoeken, en nu intendant wordt bij eene rijke familie, waar hij de achting wint door zijne kennis en vlijt, en eindelijk met eene rijke erfdochter in het huwelijk treedt. Zoowel de hoofdpersoon als de leden der gezegde familie en de overige personen, die in het verhaal eene plaats wordt gegeven, zijn met menschenkennis geteekend, de voorstelling der gebeurtenissen is boeijend en de strekking grootendeels zedelijk; wij zeggen grootendeels, want <hi rend="i">de eer</hi> wordt hier verheven tot het hoogste en heiligste, en met den naam van godsdienst bestempeld. Met belangstelling volgt men den held der historie, waar hij, ook in groote verzoeking, getrouw blijft aan edele beginselen, maar men gevoelt weinig sympathie voor deze type van Fransche deugd, als hij om eene beuzeling met een medemensch wil vechten op leven en dood, en om zijne eerlijkheid aan de dame, die hij bemint, te bewijzen, zich, als hij toevallig
<pb n="120"/>met haar in een toren is opgesloten, met het grootste gevaar van te verpletteren, naar beneden laat zakken.</p>
<p>De vertaler van dit boek zegt ons in de voorrede, dat de vertaling <hi rend="i">con amore</hi> en niet <hi rend="i">à tant par feuille</hi> verrigt is, dat hij met studie en overleg de verbuiging der naamwoorden heeft achtergelaten ‘om den stijl losser en vloeijender te maken en, op 't voorbeeld van onze keurigste nieuwste schrijvers, de boekentaal meer in overeenstemming te brengen met de eigenlijke volks- en spreektaal.’ Daarop laat hij volgen: ‘<hi rend="i">Dengenen</hi>, <hi rend="i">dewelke met ooren als van wijlen den verhevenen Phrygischen koning uit den verledenen tijd gezegend is</hi>, <hi rend="i">betreuren wij; maar het zoude eene vruchtelooze moeite mogen geheeten worden</hi>, <hi rend="i">met eenen zoodanigen te willen redetwisten</hi>.’ Wij vonden dit nu wel niet los en vloeijend, maar een en ander deed ons toch, met eenige belangstelling, de aandacht op de <hi rend="i">con amore</hi> verrigte vertaling vestigen, en spoedig bemerkten wij, dat de vertolker in zoover zijne belofte heeft gehouden, dat hij geene naamwoorden heeft verbogen; zoo schrijft hij <hi rend="i">mijn</hi> genietingen, <hi rend="i">zijn</hi> zonen; maar wij moeten openhartig verklaren, dat wij ook zulke uitdrukkingen niet zeer vloeijend kunnen vinden; misschien is dit echter daaraan toe te schrijven, dat wij met ooren als van wijlen den verhevenen Phrygischen koning uit den verledenen tijd gezegend zijn. Wij hebben ten gerieve van Directeuren van leesgezelschappen eenige zinsneden, die onze aandacht trokken, opgeteekend; zij zullen hen in staat stellen over de vertaling in het algemeen te oordeelen.</p>
<p>B1. 6, dewijl hij behoefte had, zoo hij zeide, naar afleiding en verstrooijing.</p>
<p>Bl. 55, bood hij mijn een cigaar.</p>
<p>Bl. 56, naar het mij bestemde verblijf.</p>
<p>Bl. 56, 't Was de ingang van het oude kasteel. Eeuwenoude eiken- en pijnboomen vormen van dit overblijfsel der middeneeuwen een geheimzinnigen kring, die het een voorkomen van diepe afzondering geven.</p>
<p>Bl. 57, 't geen voor zijne zelfvoldoening eender was.</p>
<p>Bl. 96, Een eenzamen woesten bergkloof.</p>
<p>Bl. 117, Haar hart scheen zeer middelmatige gevoelens te koesteren.</p>
<pb n="121"/>
<p>B1. 120, Er ontstond een pauze, waarna mevr. S. uit hare bezwijmende ziel de volgende reeks vragen scheurde.</p>
<p>B1. 121, Te zelven tijd sprong een rank meisje met bloote voeten, in de hand een spinrokken houdende, in het voorouderlijk gewaad, met het hertogelijke hoofddeksel der boerinnen van dat gewest, snel over de sloot.</p>
<p>B1. 122, Het schrift was van een onbedreven hand, die evenwel opregt scheen.</p>
<p>B1. 126, Bij elke harer snelle schreden waarmede de zon den horizont naderde.</p>
<p>B1. 133, dien kleinen kerkhof.</p>
<p>Wij hebben het bovenstaande opgeteekend, omdat er juist onze aandacht op viel; doch als wij gingen zoeken, zoude het niet moeijelijk zijn een honderdtal dergelijke bijzonderheden te verzamelen. Wanneer wij daarbij voegen, dat in de constructie meestal het Fransch letterlijk gevolgd is, zal men ons wel niet van vitlust kunnen beschuldigen, als wij den heer E.R.S., die de pretentie heeft als taalhervormer op te treden, onbevoegd verklaren om een boek in het Nederlandsch over te brengen.</p>
<p>Wij begrijpen niet hoe de heer ter Gunne eene vertaling aan zulk eene onbevoegde hand kon toevertrouwen, tenzij we de reden daarin zoeken, dat de overzetting <hi rend="i">con amore</hi> en niet <hi rend="i">à tant par feuille</hi> verrigt werd.</p>
<p>Hoewel wij den druk niet fraai kunnen noemen, is die toch niet slecht, terwijl papier en vignet zeer goed zijn.</p>
<p>***<hi rend="sc">s.</hi></p></div>
<div type="chapter">
<head rend="h3"><hi rend="i">Getrouw tot het eind of alleen op eene groote</hi>, <hi rend="i">groote zee. Door</hi> A. Roe. <hi rend="i">Uit het Engelsch. Deventer</hi>, A. ter Gunne, 1860. 409 <hi rend="i">bladz. Prijs</hi> ƒ 3,90.</head>
<p>Door onvoorziene omstandigheden zijn andere werken voorgegaan; verscheidene lezers zullen met dit boek reeds kennis gemaakt hebben, en wij loopen derhalve groot gevaar, om, op zijn oud-Hollandsch met de nachtschuit te komen. Dit alles zal ons evenwel niet terughouden, en onpartijdig willen wij mededeelen, welke indruk de lezing van: ‘<hi rend="i">Getrouw tot aan het eind</hi>,’ op ons heeft gemaakt.</p>
<p>'t Is, onzes bedunkens, een boek, dat men niet alleen
<pb n="122"/>zonder schroom aan jongelieden in handen <hi rend="i">kan</hi> geven, maar wij zouden bijna zeggen, dat men het hun <hi rend="i">moet</hi> laten lezen. Geene hartstogtelijke taal der liefde zal hunne rust in gevaar brengen; geene te sterk gekleurde verhalen van afwijkingen van 't regte pad zullen denkbeelden bij hen opwekken, en indrukken nalaten, welke, helaas! maar al te dikwijls den trek naar 't verbodene aanwakkeren, in plaats van hun, zoo als de bedoeling des schrijvers of der schrijfster zal en moet geweest zijn, een afschuw voor het kwaad in te boezsmen; - geene onwaarschijnlijkheden hinderen u; integendeel ontvangt gij dood eenvoudig de natuurlijk beschrevene geschiedenis van een jongen, die zich zelven eenen weg moet banen, die alleen moet reizen op eene wijde, wijde zee; op die zee met vele stormen te kampen heeft - hoewel hier volstrekt geene speculatie is, om den hoofdpersoon van 't werk door bijna onoverkomelijke gevaren tot een romanheld te maken - en niet alleen zelf in eene veilige haven zijn anker mag uitwerpen, maar tevens de onuitsprekelijke vreugde mag smaken, dat hij eenen vriend, die op de groote levenszee bijna vergaan was, van eenen wissen ondergang redt.</p>
<p>Er ligt over 't geheele werk een waas van eenvoudigheid en van godsdienstig gevoel. De loods, die den jongeling dwars door klippen en over ondiepten den regten weg wijst, de gids op zijne levensreis, is de gids, dien wij allen kennen of ten minste behooren te kennen als den besten, als den onfeilbaren; hij bezit de kracht, om dien gids steeds op zijde te blijven, ja zelfs aarzelt hij niet, om zijnen vriend, die te midden van de verstrooijingen en uitspattingen der groote wereld voortholde op den weg ten verderve, met dien leidsman bekend en bevriend te maken. De Amerikaansche werken van den laatsten tijd zijn zeer dikwijls op dit punt niet vrij te pleiten van overdrijving, en hebben daardoor iets weekelijks, maar in dit werk ligt gemoedelijke godsdienstzin ten grondslag voor de handelingen en daden.</p>
<p>Wij hebben de aanmerking hooren maken, dat het wat overdreven was, dat de held van 't verhaal zijne viering van den sabbath zóó verre uitstrekte, dat hij zijnen patroon, - bij wien hij op 't kantoor en aan wien hij zeer veel verpligt was - op zekeren zondag, toen er door buitengewone omstandigheden, die in den handel kunnen voorkomen, handen
<pb n="123"/>te kort schoten, weigerde, voor hem iets te doen, bij die weigering volhardde en daardoor zelfs eene goede betrekking bij goede menschen verloor. De omstandigheden in aanmerking genomen, zou hij dit misschien zonder bezwaar voor zijn geweten hebben kunnen en mogen doen, maar hier strekte het om het karakter van den jongeling in al zijne kracht te doen uitkomen, en aan den anderen kant valt het niet te ontkennen, dat velen het winnen en vermeerderen van aardsche schatten als hun hoogste goed beschouwen, en zeer zeker was het de bedoeling van den schrijver, om deze vlek in het karakter van zoo menigen handeldrijvende aan te toonen.</p>
<p>Uit al het aangevoerde zal genoeg gebleken zijn, dat wij met het boek ingenomen zijn, en gaarne willen wij bekennen, dat wij zoo gaarne zouden zien, dat er middelen bestonden, om werken zoo als dit, werken, die waarlijk eene hoogst nuttige strekking hebben, door goedkoopen druk algemeen te verspreiden.</p>
<p>De minder door de fortuin bedeelden hebben ook zoo dikwijls behoefte aan dergelijke lektuur, die hun een riem onder 't hart steekt, en hen krachtig aanspoort, om vast te houden aan dien besten gids! Al zijn ze gevrijwaard voor ondeugden, door weelde en overvloed zoo ruimschoots gekweekt; ach! de armoede heeft ook zoo menige lokstem der verleiding, en 't komt ons voor, dat er bij de vele weldadige instellingen en inrigtingen hier te lande nog altijd te weinig gedaan wordt, om <hi rend="i">goede</hi> lektuur onder het volk te verspreiden; lektuur, die niet bestemd is, om hem niet anders dan ach! en wee! over zijne diepe verdorvenheid te doen uitroepen, maar lektuur, die krachtig, moed aanbrengend, zedelijk voedsel bevat, betamelijk zelfvertrouwen aankweekt, en een uitmuntende spoorslag is tot maatschappelijke verbetering!</p>
<p>Mogt een nieuw jaar daartoe eens de gewenschte middelen aanbieden!</p>
<p>W.</p>
<p><hi rend="sc">des ch.</hi></p></div>
<div type="chapter">
<interpGrp>
<interp type="secundair" value="brun019"/>
</interpGrp>
<head rend="h3"><hi rend="i">Het Vaandel. Vernieuwd tijdschrift</hi>, <hi rend="i">onder redactie van</hi> P.F. Brunings, <hi rend="i">Kapitein der Infanterie</hi>, <hi rend="i">enz.</hi> 2<hi rend="i">e reeks</hi>, 1<hi rend="i">ste jaargang</hi>, <hi rend="i">No.</hi> 2-7. <hi rend="i">Te 's Gravenhage</hi>, <hi rend="i">bij</hi> M.J. Visser <hi rend="i">en te Leiden</hi>, <hi rend="i">bij</hi> v.d. Heuvell en v. Santen. <hi rend="i">Prijs</hi> ƒ 3,60.</head>
<p>Wij aarzelen geenszins te bekennen, dat het ‘Vaandel,’
<pb n="124"/>gedurende de zeven maanden zijner ontrolling, met eere wapperde, en wij durven der redactie de verzekering geven, dat, brengt ze het niet <hi rend="i">moedwillig</hi> en <hi rend="i">onbesuisd</hi> te zeer in de nabijheid des vijands, hetzelve niet ligtelijk van den stok zal geschoten worden; met andere woorden: de redactie vermijde zoo veel mogelijk het schetsen van rampzalige gevolgen, die hunnen oorsprong vinden in insubordinatie, enz..., (zie onze bedoeling hieromtrent in de Vaderl. Letteroef., no. 11 - Nov. 1860 - bl. 515.) Zij onthoude zich stiptelijk van beoordeelingen ten opzigte het <hi rend="i">wezen</hi>, <hi rend="i">beheer</hi> of <hi rend="i">zamenstelling</hi> eeniger dienstaangelegenheid, latende dit aan de militaire tijdschriften over. Zij, de redactie, kan de hier bedoelde schetsen en beoordeelingen gerustelijk als zoo vele harer vijanden beschouwen. Getrouw aan den geest, uitgedrukt in haar ‘Voorwoord,’ hebbe zij steeds op 't oog ‘uitspanningslectuur’......<hi rend="i">voornamelijk</hi> voor den militairen stand, en tot opwekking van den krijgsmansgeest.’</p>
<p>In no. 2 en v.v. (Junij 1860) vinden we dan ook een verhaal - de <hi rend="i">Gravin</hi> - bijzonder geschikt tot opwekking van dien geest! Evenwel, nimmer uit het oog verliezende dat men voornamelijk voor den militairen stand schrijft, (men bedoelt hier gewis ook onderofficieren en minderen) dienen woorden als: ‘<hi rend="i">coup de theatre</hi>,’ bl. 43, ‘<hi rend="i">un heureux coquin</hi>,’ ibid., en voorts alle uitdrukkingen in vreemde taal te worden vermeden, tenzij men er de vertaling of beteekenis in onze taal bij voege. Het geheele verhaal is te geestig, te humoristisch geschreven, dan dat wij het niet zouden betreuren dergelijke woorden, als boven aangehaald, aan te treffen...Wij ontveinzen daarbij niet, te verklaren, dat ook <hi rend="i">zeer velen</hi> het boekske zullen ter zijde leggen met den uitroep: ‘hiervan versta ik niets, mijn hemel wat is sympathetisch?’ - bl. 46, - ‘een geïmproviseerd bed van hooi,?’ - bl. 57. - Op bl. 91 geeft de schrijver de beteekenis aan van ‘<hi rend="i">arme jongen;</hi>’ even zoo had hij ten opzigte der overige uitheemsche woorden kunnen handelen. Genoeg, het verhaal is zeer goed geschreven, maar voor den soldaat - die ook gaarne leest (verleene men hem slechts de gelegenheid) - op vele plaatsen onverstaanbaar.</p>
<p>‘<hi rend="i">Hospitaalvrees</hi>’ van Dr. Basting te 's Hage (in No. 2), kwam ons minder geschikt voor ter plaatsing in een tijd-<pb n="125"/>schrift als ‘<hi rend="i">het Vaandel</hi>,’ immers: men treft in dit stuk, niets aan dat den ‘krijgsmansstand verheft in de oogen der natie,’ niets dat den ‘krijgsmansgeest opwekt;’ onder de ‘uitspanningslectuur’ kan men het even zoo min tellen als onder de middelen om, langs dien weg het ‘leger te populariséren.’ De redactie had dus wèl gedaan, dit stuk naar eene der Militaire Spectators te zenden; zegt men ons: ‘noch onderofficier, noch soldaat leest de <hi rend="i">Milit. Spect.</hi>, dan antwoorden wij: Zeer weinigen lezen “<hi rend="i">het Vaandel</hi>,” en, daarenboven, zoo er <hi rend="i">hospitaalvrees</hi> bestaat, dan waarlijk zal deze niet door het lezen van dit “zedelijk pleidooi” worden verdreven!...Want in stede dat Dr. Basting den soldaat zal overtuigen van de ongerijmdheid zijner <hi rend="i">hospitaalvrees</hi>, of althans beloofd, de gronden, zoo die bestaan, te doen wegnemen, erkend hij juist het bestaan der door hem aangegeven zeven punten, immers zegt hij van oorzaak no. 1 - <hi rend="i">gemis van vrijheid:</hi> - “Zou dit wel zoo groot zijn,” enz...Van oorzaak no. 2 - <hi rend="i">gebreken ten opzigte van de verpleging</hi>, <hi rend="i">verzorging</hi>, <hi rend="i">geneeskundige behandeling</hi>, <hi rend="i">enz. in de zieken-inrigtingen</hi> - zegt hij: gebreken zijn ook dáár,’ enz...Van no. 3 - <hi rend="i">zoogenaamde tirannijen van oppassers</hi>, <hi rend="i">ziekenvaders</hi>, <hi rend="i">directeurs</hi>, <hi rend="i">geneesheeren</hi>, enz. - zegt hij: ‘het oppassersbaantje in een hospitaal, loopt over geen rozenweg, en wanneer dus deze minder ontwikkelde menschen, ten gevolge van onreinheid en ongehoorzaamheid der
aan hunne zorgen toevertrouwde zieken, dikwijls onaangenaamheden krijgen, is het niet te verwonderen dat zij nu en dan eens boos worden op en onhebbelijk voor hunne omgeving.’ Van geneesheeren sprekende in dit no., zegt Dr, Basting: ‘Ik herinner mij wel cens gehoord te hebben: ‘Sergeant majoor, als die flankeur niet vlugger loopt; als die sergeant zoo blijft hoesten, of, als die korporaal niet beter schiet - dan moeten ze maar naar het hospitaal, hoor!’ enz. Wij laten dit gezegde geheel voor rekening van den schrijver, maar erkennen volmondig, dat het den soldaat niet moest worden voorgelegd. Van no. 4 - <hi rend="i">de hospitaal diëet</hi> - zegt de schrijver, ‘Schraalhans, de keukenmeester bestaat en werkt krachtig mede tot herstelling der meeste ziekten,’ enz. No. 5 - <hi rend="i">vrees voor besmettende ziekten</hi> - noemt hij: ‘Eene <hi rend="i">natuurlijke</hi> hospitaalvrees,’ enz. Van no. 7 - <hi rend="i">het vervelende van een</hi>
<pb n="126"/><hi rend="i">verblijf in het hospitaal</hi> - zegt hij: ‘Deze is de redelijkste en de meest gegronde oorzaak,’ enz. Wij vragen het nogmaals: ingeval de oorzaken werkelijk bestaan, worden ze dan door dit eenvoudig ‘zedelijk pleidooi’ verdreven?...</p>
<p>Ter onzer eigen' overtuiging lazen wij een groot gedeelte van dit ‘pleidooi,’ aan eenige soldaten, op verschillende tijdstippen vóór, en hoe luidde hun antwoord: ‘ja wel, dat is alles mooi, dat gelooven we alles, en de docter die dat schrijft zegt het zelve, maar als al die dingetjes<note n="(1)" place="foot">Antwoord in originali. <hi rend="i">Rec.</hi></note> niet bestonden dan was het niets, maar zoo als het nu is...neen!...dan ben ik liever in de kompagnie.’</p>
<p>Dit ‘<hi rend="i">zedelijk pleidoon</hi>’ zal, zoo vreezen wij, <hi rend="i">niets</hi>, althans <hi rend="i">zeer weinig</hi> uitwerking hebben; wij raden alzoo Dr. Basting minzaamst aan, de <hi rend="i">middelen</hi> op te geven, strekkende de <hi rend="i">zeven</hi> oorzaken te doen verdwijnen en deze aan het oordeel van den inspecteur van het korps waartoe Zijn Ed. behoort, te onderwerpen. Tevens raden wij der redactie van ‘<hi rend="i">het Vaandel</hi>’ aan, dergelijk geschrijf, gelijk staande met in den wind te schermen, niet in hun tijdschrift op te nemen.</p>
<p>Omtrent ‘Een lesje uit Japan’ drukten we ons gevoelen reeds uit in <hi rend="i">dit</hi> tijdschrift van Nov. 1860, No. 11, bl. 515; wij zagen dit liever in een militair tijdschrift.</p>
<p>Het stukje ‘Om den Koninklijken Standaard’ is geestopwekkend en is hier op zijne plaats; wij wenschen hartelijk meerdere zulke woorden aan te treffen, zij zijn welkom aan den soldaat, even als de anecdote ‘Hoe een onevene laars kan te pas komen.’</p>
<p>De inhoud van No. 3 voldoet geheel aan de belofte der redactie in haar voorwoord, en zulke stukjes, treffen in der daad doel. Zij wekken den krijgsmansgeest op, verheffen den krijgsmansstand in de oogen der natie en populariséren het leger.</p>
<p>Zoo ook No. 4: de ‘herinneringen uit de loopbaan van een Indisch officier,’ zijn door den Heer W.A. van Rees op aangename wijze en onderhoudend voorgedragen. Mogt al hier en daar de ellende en ontberingen van eene uitreis wat donker zijn gekleurd, wat scherp geteekend,...geen vrees, de wakkere Hollander zal niet aarzelen ook in
<pb n="127"/>de verst afgelegene gewesten, zijnen arm voor koning en vaderland te strekken.</p>
<p>In No. 5 vinden we de vervolgen van No. 4.</p>
<p>In No. 6 treffen we aan: ‘Het kamp van Millegen,’ met eene uitslaande plaat. Alleraardigst is dit door den ritmeester F.L. Rudolph geschetst; men vermijde evenwel zelfs <hi rend="i">den schijn</hi> van beoordeelingen, betreffende handelingen van hooger hand; wij kunnen niet te dikwerf in herinnering brengen, dat de Milit. Tijdschriften, nagenoeg bij uitsluiting, door hooger geplaatsten dan de soldaat of onderofficier, worden gelezen en in deze de wenken, beoordeelingen, verbeteringen, enz. als te huis behooren; edoch niet alzoo het ‘Vaandel,’ dit is de rigting <hi rend="i">niet</hi> van een tijdschrift 't welk ook in de kazerne gelezen wordt. Steeds komen we terug op het Voorwoord der redactie. Het plaatje is lief geteekend, het is eene duidelijke voorstelling en strekt ter eere der litographie des Heeren Bos.</p>
<p>De levensschets van Coenraad Antonie Bosch, in No. 7, is zoo geheel geschikt den militairen geest op te wekken; wij wenschen dan ook meerdere in dien geest, in het ‘Vaandel’ aan te treffen.</p>
<p><hi rend="sc">x</hi><hi rend="sup">2</hi>.</p></div>
<div type="chapter">
<interpGrp>
<interp type="secundair" value="beij002"/>
<interp type="primair" value="hiss002"/>
<interp type="primair" value="18610100"/>
</interpGrp>
<head rend="h3"><hi rend="i">Leerboekje der Aardrijkskunde</hi>, <hi rend="i">tot schoolgebruik voor de Nederlandsche jeugd</hi>. (;) <hi rend="i">door</hi> J.C. Beijer, <hi rend="i">gepensionneerd leeraar der Koninklijke Militaire Akademie. Tweede verbeterde en vermeerderde druk</hi>. (<hi rend="i">Te</hi>) <hi rend="i">Breda</hi>, (<hi rend="i">bij</hi>) J. Hermans, <hi rend="i">drukker en boekhandelaar</hi>, 1860. <hi rend="i">Kl.</hi> 8<hi rend="i">vo.</hi> VIII <hi rend="i">en</hi> 190 <hi rend="i">bl. Prijs</hi> ƒ 0,70.</head>
<p>De eerste <hi rend="i">druk</hi> van dit nuttige werkje heeft in 1846 het licht gezien; terwijl de tweede <hi rend="i">druk</hi> niet voor 1860 is verschenen. Deze omstandigheid geeft den hoogbejaarden, doch tevens hoogstverdienstelijken schrijver eene voorrede in de pen, welke ontwijfelbaar, voor iederen onbeveroordeelde, boeijend mag genoemd worden. Immers, verreweg de meeste voorreden, voorberigten en <hi rend="i">voorwoorden</hi> (hoe schoon klinkt dit germanisme niet!) waarop ons geduldig Nederlandsch publiek tegenwoordig onthaald wordt, zijn, op zijn zachtst genomen, flaauw en onbeduidend. Het voorberigt van den tweeden druk van bovengenoemd werkje is echter
<pb n="128"/>met echt attisch zout doorkruid, en laat zich met een steeds klimmend genoegen lezen. De achtenswaardige Beijer geeft daarin het voldingendste bewijs, dat, al mogen zijne haren met eere vergrijsd wezen, zijn hart nog warm klopt voor regt en rondborstigheid. Hij betoogt, op eene onwederlegbare wijze en met den logischen redeneertrant, die hem kenmerkt, en dien onze landgenooten in al zijne andere werken, maar vooral in zijne beroemde: ‘<hi rend="i">Handleiding tot den Nederlandschen stijl</hi>,’ hebben leeren waarderen, dat de vele <hi rend="i">uitgaven</hi> van een of ander werk nog geen bewijs zijn van zijne voortreffelijkheid; maar dat deze herhaalde uitgaven <hi rend="i">veeleer</hi>, ja <hi rend="i">meest</hi>, zoo niet <hi rend="i">altijd</hi>, aan geheel andere, minder edele, oorzaken <hi rend="i">kunnen</hi> en <hi rend="i">moeten</hi> toegeschreven worden. Het getal exemplaren eener oplage, dat gewoonlijk van vijfhonderd tot tweeduizend variëert, speelt, wanneer het hiermede eerlijk toegaat, eene zeer voorname rol in deze zaak. Evenwel, zal men ons gereedelijk willen toegeven, dat de maatstaf der beoordeeling, ten dien opzigte, ontegenzeggelijk van aard verandert, wanneer er geene <hi rend="i">wezenlijk</hi> nieuwe drukken worden vervaardigd, maar alléén nieuwe titelbladen voor oude, soms sedert jaren afgedrukte, vellen worden geplaatst.</p>
<p>Zeer kurieus is voorzeker, hetgeen de eerbiedwaardige schrijver hierover aan het publiek mededeelt. Wij zeggen hem er hartelijk dank voor, en bevelen alle meer of min ingewijden in de <hi rend="i">literarische roueries</hi> aan, kennis te nemen van deze openbaarmakingen, die men gerust <hi rend="i">een kijkje achter de schermen</hi> in de uitgeverswereld zoude kunnen noemen. ‘Er zijn,’ zegt de heer Beijer, ‘menschen, die de spreuk huldigen: <hi rend="i">Mundus vult decipi</hi>, <hi rend="i">decipiatur ergo;</hi> maar op deze wijze verkrijgt men toch een boek van vele uitgaven, niet van vele drukken. Ik bezig hier den bekenden uitroep van Apelles: <hi rend="i">Ne sutor ultra crepidam!</hi> hetwelk, overgezet zijnde, beteekent: <hi rend="i">Baas</hi>, <hi rend="i">blijf bij je kabinet!</hi>’</p>
<p>Een onzer kennissen, die veel gezond verstand en, in hooge mate, menschenkennis bezit, is gewoon te zeggen, wanneer deze of gene hooggeplaatste of hooggeleerde het niet kan dulden, dat men misslagen of feilen weet aan te wijzen: ‘<hi rend="i">fâché!</hi>’ - Welnu, de heer Beijer is ook <hi rend="i">fâché</hi>, niet omdat men hem fouten in zijne werken heeft aangetoond, maar dewijl men
<pb n="129"/>den schijn aanneemt, iets <hi rend="i">nieuws</hi> te leveren, dat, naar zijne meening, <hi rend="i">oud</hi> en <hi rend="i">gebrekkig</hi> is. Hij heeft het vooral te kwaad met den bekenden Amsterdamschen schrijver - uitgever, den heer Frijlink, die ook een aardrijkskundig boekje in de wereld heeft gebragt, dat niet zeer in den smaak van den heer Beijer valt. Wij achten ons niet geroepen, om in dit pleitgeding partij te kiezen, en willen ook niet beslissen of er plagiaat is gepleegd, ten koste van de lettervruchten van den heer Beijer, ofschoon wij naar aanleiding van het door hem gestelde, niet kunnen ontveinzen eenigzins over te hellen tot het gevoelen, dat de schuldigen aan letterdieverij ‘hunne straffeloosheid,’ gelijk de schrijver zich uitdrukt, ‘enkel te danken hebben aan zijne lankmoedigheid (langmoedigheid?) als gepensioneerd leeraar der Koninklijke Militaire Akademie.’ Hij herinnert zijnen lezers, dat hij, omtrent 70 (zegge <hi rend="i">zeventig!</hi>) jaren geleden, in zijn schoolboek: ‘<hi rend="i">Géographie des Enfants</hi>,’ leerde: ‘<hi rend="i">l'héritier présomptif de la couronne de Portugal porte le titre de Duc de Bragance</hi>,’ terwijl de welbekende Duitscher Cannabich en de Hollander Frijlink, de titels van <hi rend="i">Hertog van Braganzo</hi>, <hi rend="i">Prins van Asturiën</hi> en <hi rend="i">Prins van Oranje</hi>, in den algemeenen titel van <hi rend="i">Kroonprins</hi> hebben veranderd. Deze laatste, volgens de heer Beijer, heeft het nog veel bonter gemaakt, want op bl. 5 van de uitgaaf van 1857 leest men: de kroonprins voert den titel van <hi rend="i">Kroonprins!!</hi>....- Gevreesde kritiek, waar zijn uwe bliksemschichten? Lachspieren, waar blijft uwe uitzettingskracht??...</p>
<p>Het ontbreekt tegenwoordig niet aan werkjes over de Aardrijkskunde en onze onderwijzers hebben slechts <hi rend="i">l'embarras du choix</hi>. Na gezette overweging van den inhoud van het <hi rend="i">Leerboekje</hi> van den heer Beijer, doet het Referent genoegen, de verklaring te kunnen afleggen, dat het niet alleen een zeer goed uitgewerkt, naauwkeurig en beknopt overzigt der Aardrijkskunde bevat; maar zich buitendien gunstig aanbeveelt door juistheid in de statistieke opgaven en duidelijkheid in de voorstelling der zaken, welke in dergelijken arbeid te huis behooren. Enkele aanmerkingen, die wij ten slotte laten volgen, getuigen niet zoo zeer van de zucht om toch iets te willen zeggen, maar strekken veeleer den opmerkzamen lezers ten bewijze, dat wij het ons ter beoor-<pb n="130"/>deeling toegezonden <hi rend="i">leerboekje</hi>, met aandacht hebben beschouwd.</p>
<p>Op bl. 17, lezen wij: ‘De merkwaardigste schiereilanden zijn: Zweden, enz.’ - Dit is onjuist, want <hi rend="i">Zweden</hi> is geen schiereiland, wel Zweden met Noorwegen vereenigd of Scandinavië.</p>
<p>Op pag. 37, vinden wij onder Orleans (lees: Orléans) gewag gemaakt van Jeanne d'Arc, terwijl de schrijver anders ontzettend schraal is in het aanstippen van herinneringen, die op geschiedkundige feiten betrekking hebben. Zoo wordt er, op bl. 27, gesproken van het Escuriaal, doch verzwegen, dat dit lustslot gebouwd is in den vorm van een' rooster en aan den beulkoning, Philips II, zijn ontstaan in 1563 te danken heeft. Iets vroeger spreekt de schrijver van Evora in Opper-Alem-Tejo, doch vergeet er bij te vermelden, dat deze merkwaardige stad eens het verblijf was van den grooten Sertotorius met zijne beroemde witte hinde. - Wat voorts <hi rend="i">Jeanne d'Arc</hi> betreft, moeten wij doen opmerken, dat men thans behoort te schrijven <hi rend="i">Jeanne Darc.</hi> Uit authentieke bescheiden, welke, onder anderen, door den bekwamen Wailly voor een drietal jaren in de ‘<hi rend="i">Illustration</hi>, <hi rend="i">journal universel</hi>, zijn wereldkundig gemaakt, is onwedersprekelijk bewezen, dat deze laatste naam als <hi rend="i">de alleen ware</hi> moet beschouwd worden.</p>
<p>Op bl. 62, worden de Nederlandsche vestingen opgenoemd. De heer Beijer heeft hierbij wel gedacht aan Neuzen en Brielle; doch vergeet geheel en al Zutphen op te geven, welke vesting, uit een strategisch oogpunt, voor de defensie van het oostelijk gedeelte van ons vaderland, door deskundigen als zeer belangrijk wordt aangemerkt.</p>
<p>Op pag. 55, wordt onder de merkwaardigheden van Lochem de Latijnsche school vermeld. Wij hebben hiermede vrede, ofschoon deze school, volgens de opgave van Dr. Vitringa, in zijne veel besprokene brochure over het Middelbaar Onderwijs, slechts vijf leerlingen telt; doch het verwondert ons, dat de schrijver, een regel hooger, bij Zutphen geene melding maakt van het stedelijk gymnasium aldaar, dat onder de meest bezochte van geheel Nederland behoort. Ook had hij bij deze laatste stad wel gedachtig mogen zijn aan het provinciaal krankzinnigen-gesticht, hetwelk, naast Meerenberg,
<pb n="131"/>eenen eersten rang bekleedt onder de inrigtingen van dien aard in Europa.</p>
<p>Op bl. 63, heeft de Heer Beijer <hi rend="i">Rutger Jan Schimmelpenninck</hi> geheel over het hoofd gezien. Al ware het alleen, om de gezegende wet van 6 April 1806, die wij aan hem en den edelen <hi rend="i">van den Ende</hi> te danken hadden, de naam van dien voortreffelijken staatsman zal onsterfelijk zijn, zoo lang Nederland eene onafhankelijke, kunst- en letterlievende natie zal blijven.</p>
<p>Op pag. 22, heeft de schrijver vergeten te spreken van de aardbeving, die Lissabon, op den 1en November 1855, zoo gruwelijk teisterde. Deze gebeurtenis komt ons, in alle geval, merkwaardiger voor, dan de vermelding der geweerfabrieken, die, zoo wij ons niet vergissen, door de Luiksche worden overtroffen. A propos van <hi rend="i">Luik</hi> (zie bl, 45), vinden wij vermeld: ‘geschud- en steenk.’. Hier schuilt zeker eene spel- of drukfout; want de <hi rend="i">d</hi> en het -, in verband met hetgeen er volgt, maken de bedoeling des schrijvers zeer raadselachtig.</p>
<p>Doch genoeg, om aan te toonen, dat wij het <hi rend="i">leerboekje</hi> met oplettendheid hebben gelezen. Wij willen hier nog alleen bijvoegen, dat er, naar ons bescheiden oordeel, wel wat meer uitvoerigheid mogt gegeven zijn aan de opgaven, die betrekking hebben op onze Oostindische bezittingen, die velen met ons als de kostbaarste parel aan Neêrlands kroon beschouwen, eene parel, die dubbel der belangstelling en de eer eener naauwkeurige kennismaking waardig is, vooral in een' tijd, waarin zij de bronader der staatsspoorwegen is geworden, en door de beroemd- of beruchtheid der <hi rend="spat">Havelaars</hi>, der <hi rend="i">Slijmerings</hi> en der <hi rend="i">Droogstoppels</hi> zoo vele pennen en tongen in beweging brengt.</p>
<p>Ten slotte, geven wij den heer Beijer in overweging, om bij een eventuëlen derden druk, dien wij het verdienstelijk werkje van harte toewenschen, eene inhoudstafel er bij te voegen; het <hi rend="i">leerboekje</hi> zal er niet bij verliezen, en de gebruiker er groot gemak uit kunnen trekken.</p>
<p>De uitvoering doet de pers van den heer Hermans eer aan; de correctie is over het algemeen goed uitgevallen, en de prijs niet te hoog gesteld.</p>
<p>Januarij 1861.</p>
<p><hi rend="sc">l.a.h.</hi></p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="jage003"/>
<interp type="primair" value="18601100"/>
</interpGrp>
<pb n="132"/>
<head rend="h3"><hi rend="i">Korte Schets van de Gronden der Nederduitsche</hi> (<hi rend="i">Nederlandsche?) Spraakkunst</hi>, <hi rend="i">ter dienste der Scholen</hi>, <hi rend="i">door</hi> A. de Jager, <hi rend="i">Schoolonderwijzer</hi>, <hi rend="i">te Rotterdam. Zesde druk</hi>. (<hi rend="i">Te</hi>) <hi rend="i">Gorinchem</hi>, (<hi rend="i">bij</hi>) A. van der Mast, 1860. <hi rend="i">In kl.</hi> 8<hi rend="i">vo.</hi>, 32 <hi rend="i">blz. Prijs</hi> ƒ 0,15.</head>
<p>Wanneer men van de rubriek <hi rend="i">schoolliteratuur</hi>, alias schoolboeken, de menigvuldige lees- en rekenboekjes uitzondert, is er geene onderafdeeling, die beter vertegenwoordigd wordt dan die der grammatica. Het schijnt velen gemakkelijk toe, om uit de reeds bestaande spraakkunsten onzer schoone moedertaal, eene compilatie <hi rend="i">bijéén te lappen</hi>, goed genoeg om den schoolkinderen in handen te geven. Van daar, dat er, met uitzondering van enkele <hi rend="i">goede</hi> schoolboekjes over de Nederlandsche taalkunde, zoo weinig bruikbare werkjes worden aangetroffen, die aan de billijke eischen (al zijn het ook de eenvoudigste) eener gezonde, grondige kritiek kunnen voldoen.</p>
<p>Onder die <hi rend="i">goede</hi> taalboekjes, ter dienste van eerstbeginnenden bestemd, welke door een veelvoudig gebruik op onze lagere scholen, om zoo te zeggen, <hi rend="i">geijkt</hi> zijn, en welke de goedkeuring van de meeste onderwijzers hebben verworven, behoort ontegenzeggelijk de ‘<hi rend="i">Korte Schets van de Gronden der Nederduitsche Spraakkunst</hi>’ door A. de Jager, waarvan wij thans den <hi rend="i">zesden</hi> druk ter aankondiging hebben ontvangen.</p>
<p>Dit boekje is eene oude kennis, en daar wij het door een veeljarig gebruik, als eene nuttige en voor het onderwijs in de taal vruchtdragende handleiding hebben leeren kennen, kunnen wij aan al degenen, die het nog niet bij hun onderwijs hebben ingevoerd, gerustelijk aanraden er de proef van te nemen. Het bevat eene menigte juiste en duidelijk uitgedrukte begrippen, in een kort bestek, en is volmaakt geschikt voor jonge kinderen van zeven- tot tienjarigen ouderdom. Men kan naderhand met goed gevolg Oudemans, Mulder, Kuijper en Weiland er op laten volgen. De sprong zal alsdan, naar wij vertrouwen, blijken niet te groot genomen te zijn, mits de onderwijzer behoorlijk zorg hebbe gedragen, dat de inhoud van het keurige taalboekje van den heer de Jager, niet <hi rend="i">werktuigelijk</hi> maar <hi rend="i">beredeneerd</hi>, de verstandelijke eigendom zijner leerlingen is geworden.</p>
<pb n="133"/>
<p>De schrijver houde ons inmiddels eene kleine aanmerking ten goede. Zij heeft betrekking op eene onnaauwkeurige definitie, waarop wij ook in dezen <hi rend="i">zesden</hi> druk, even als in de vorige uitgaven van het werkje, hebben gestooten. Op bl. 19, zegt de heer de Jager, onder § 89: ‘De werkwoorden <hi rend="i">hebben</hi>, <hi rend="i">zijn</hi>, <hi rend="i">zullen</hi> en <hi rend="i">worden</hi> noemt men <hi rend="i">hulpwoorden</hi>, wanneer zij andere werkwoorden in de vervoeging te hulp komen.’ Hieruit zoude men kunnen besluiten, dat deze vier werkwoorden ook als <hi rend="i">activa</hi> of <hi rend="i">neutra</hi> alléén, of op zich zelven staande, worden gebezigd, in welk geval zij dan natuurlijk zouden ophouden <hi rend="i">hulpwoorden</hi> te zijn. Deze gevolgtrekking, die als van zelve uit de opgegevene definitie is af te leiden, zoude voorzeker erroneus zijn. Met <hi rend="i">hebben</hi>, <hi rend="i">zijn</hi> en <hi rend="i">worden</hi>, hebben wij, ten dien opzigte volkomen vrede; doch wij geven in bedenking, of de aangehaalde bepaling ook met juistheid op <hi rend="i">zullen</hi> van toepassing is. Immers, <hi rend="i">zullen</hi> wordt nooit als <hi rend="i">hebben</hi> onmiddellijk door een substantief als in: <hi rend="i">ik heb boeken</hi>, gevolgd; noch als <hi rend="i">zijn</hi> en <hi rend="i">worden</hi> door een substantief (als adjectief gebruikt), een adjectief of een participium, als in: <hi rend="i">ik ben koning; gij zijt ziek; hij is te Nijkerk geboren</hi>; <hi rend="i">wij worden landbouwers</hi>; <hi rend="i">gij wordt gezond</hi>, <hi rend="i">zij worden geslagen</hi>. <hi rend="sc">Zullen</hi> wordt daarentegen altijd gevolgd door een werkwoord in de onbepaalde wijze, 't zij onmiddellijk, 't zij met één of meer woorden tusschen beiden, bij voorbeeld: <hi rend="i">zij zullen reizen; hij zal ontmaskerd worden; ik zal het der wereld verkondigen</hi>, enz. Enkel gebeurt het,
wel is waar, eens, dat <hi rend="i">zullen</hi> alléén voorkomt, als in: <hi rend="i">Ik geloof niet</hi>, <hi rend="i">dat hij het wil doen? - Hij zal!</hi>; doch dan heeft er eene ellips plaats, gelijk wij die zoo dikwijls in het Engelsch vinden, en is het alsof men zeide: ‘<hi rend="i">Hij zal het doen!</hi> (<hi rend="i">Ik beveel</hi>, <hi rend="i">dat hij het doe; ik zal hem wel noodzaken het te doen!</hi>)’ Onze scherpzinnige taalkenner gelieve hierover na te denken, en, indien hij onze opmerking gegrond vindt, hopen wij, dat hij ze bij de bewerking van den <hi rend="i">zevenden</hi> druk, dien wij het boekje durven voorspellen, zal utiliseren.</p>
<p>De uitvoering is zeer netjes, en de prijs van het werkje is, den degelijken inhoud in aanmerking genomen, uiterst matig te noemen.</p>
<p>Z., November 1860.</p>
<p><hi rend="sc">l.a.h.</hi></p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="wijn029"/>
<interp type="primair" value="18601200"/>
</interpGrp>
<pb n="134"/>
<head rend="h3"><hi rend="i">Overzigt der Algemeene Geschiedenis (;) door Dr.</hi> J.A. Wijnne, <hi rend="i">Praeceptor aan het Stedelijk Gymnasium</hi> (,) <hi rend="i">te Groningen. Derde</hi>, <hi rend="i">herziene druk. Te Groningen, bij</hi> J.B. Wolters, 1860. <hi rend="i">In kl.</hi> 8<hi rend="i">vo.</hi>, 244 <hi rend="i">blz. Prijs</hi> ƒ 1,60.</head>
<p>De eerste druk van dit ‘<hi rend="i">Overzigt der Algemeene Geschiedenis</hi>’ is in de laatste dagen van 1855 verschenen. Bij de bewerking van deze schets, stelde de schrijver zich voor eene zakelijke en oordeelkundige verkorting te leveren van zijn ‘<hi rend="i">Beknopt Leerboek der Algemeene Geschiedenis</hi>,’ welk werk uit drie deelen bestaat en sedert 1851 door hem, bij zijn onderwijs in de Algemeene Geschiedenis, werd gebruikt. Hij had namelijk meermalen opgemerkt, dat het aantal feiten en bijzonderheden, in dat ‘<hi rend="i">Leerboek</hi>’ bijeengebragt, eenigzins drukkend was voor die leerlingen, welke tot nog toe vreemdelingen in de Historie waren, en hij besloot er wijsselijk uit, dat er <hi rend="i">iets</hi> moest voorafgaan.</p>
<p>Dit is voorzeker geen zeer vleijend kompliment voor de lagere scholen, waar de leerlingen van den heer Wijnne het thans ‘<hi rend="i">wettelijk</hi>’ voortgezet lager onderwijs hadden genoten; maar wij willen hierover niet met hem twisten, en gelooven ook, dat knapen van 11 à 12 jaren, zoo als men die gaarne op de gymnasia (en te Groningen dus ook?) aanneemt, niet razend veel van de Historie wisten. Doch, <hi rend="i">à qui la faute?</hi> - De leeftijd is te laag gesteld, en als men eerlijk wil zijn, zal men moeten bekennen, dat onze Fransche mossieurs (men vergeve ons dit ellendige meervoud!) het inderdaad niet kunnen helpen, als men hun, gelijk thans algemeen geschiedt, de leerlingen ontneemt, voordat zij hen op eene behoorlijke hoogte in talen en geschiedenis konden brengen. Met het rekenen kan het er nog eventjes door. Wij kennen, wel is waar, zoogenaamde <hi rend="i">Instituten</hi>, waar het anders en beter gesteld is met die vorderingen; evenwel: ‘<hi rend="i">une hirondelle ne fait pas le printemps</hi>,’ en wij moeten daarom openhartig de getuigenis afleggen, dat de heer W. in zijn uitgebragt oordeel der waarheid niet te kort heeft gedaan.</p>
<p>Het ‘<hi rend="i">Overzigt</hi>’ is alzoo bestemd, om te dienen tot een voorlooper van het ‘<hi rend="i">Leerboek</hi>,’ en het geheele onderwijs in de geschiedenis kan zoodoende op denzelfden grondslag rusten.</p>
<p>Op grond eener veeljarige ondervinding, keuren wij deze
<pb n="135"/>methode volkomen goed; - en dat wij in ons oordeel dienaangaande niet alléén met den schrijver staan, is bewezen door de verschijning van een' tweeden, verbeterden druk van het ‘<hi rend="i">Overzigt</hi>,’ die in 1858 het licht heeft gezien.</p>
<p>Nu, twee jaren later, ontvangen wij reeds den derden, herzienen druk, waaruit wij, zekerlijk niet ten onregte, mogen besluiten, dat het werkje van den heer Wijnne steeds grooteren opgang maakt.</p>
<p>Met een wezenlijk genoegen constateren wij deze feiten, omdat wij, na gezette overweging van den inhoud van het ‘<hi rend="i">Overzigt</hi>,’ de gunstige opname van dit werk bij de onderwijswereld verdiend achten, en het, in ons oog, ten volle aanbeveling waardig is. Taal en stijl laten, over het geheel genomen, weinig te wenschen overig, en, ofschoon de bronnen niet worden opgegeven, waaruit de schrijver zijn' arbeid geput heeft, blijkt het uit de geheele behandeling van het geschiedkundige proces, dat de lotgevallen der voornaamste volken in zich bevat, dat de schrijver niet onbekend is gebleven met de nieuwste nasporingen van scherpzinnige mannen, wier geschriften de taak van hen, die een of ander geschiedkundig werk voor de jeugd schrijven, in velerlei opzigten hebben vergemakkelijkt.</p>
<p>De uitvoering verdient lof; ook de prijs is niet te hoog gesteld. Alléén de <hi rend="i">stereotypische</hi> letterteekens komen ons nu en dan te klein voor. In een' tijd, waarin zooveel te leeren valt, en men van onze knapen en jongelieden lettervreters (pardonnez-nous l'expression vulgaire!) schijnt te willen maken, mogen de drukkers wel bedacht zijn de oogen onzer lieve jeugd niet te vermoeijen: het is in hun eigen belang, want als het <hi rend="i">myopisme</hi> veld wint, gaat de lust tot studie en onderzoek zachtjes <hi rend="i">ad patres</hi>, waardoor de beste boeken gevaar loopen in het magazijn van den uitgever te blijven liggen, om later bij het pond te worden verkocht:</p>
<p><hi rend="spat">Sic transit gloria mundi</hi>!</p>
<p>Z., December 1860.</p>
<p><hi rend="sc">l.a.h.</hi></p></div>
<div type="chapter">
<head rend="h3"><hi rend="i">Vertellingen voor goede kindertjes; in den trant van</hi> M. van Heijningen Bosch, <hi rend="i">door</hi> H. Driesman, 5<hi rend="i">e druk. Te Groningen</hi>, <hi rend="i">bij</hi> P. van Zweeden, 1860. 77 <hi rend="i">bladz. Prijs</hi> ƒ 0.20.</head>
<p>Bij den grooten overvloed van leesboekjes voor de jeugd,
<pb n="136"/>staat men meer dan eens verlegen, wat men kiezen moet. De <hi rend="i">Brave Hendrik</hi>, <hi rend="i">Moeder Anna</hi> c.s. bekleeden nog altijd eene voorname plaats onder de bevoorregten, hoofdzakelijk ook, omdat men ze 't best kent, van de goede strekking overtuigd is, en somtijds aarzelt, een nieuw boekje in te voeren.</p>
<p>Het voor ons liggende, beleeft nu reeds een vijfden druk en wanneer herdrukken als een doorgaand zegel van goedkeuring mogen dienen, dan heeft dit ten minste de proef doorgestaan en het burgerregt verkregen. Wij vinden dan ook niets kwaads in 't boekje, de versjes of liedjes zijn niet onaardig, en hoewel wij de werkjes niet bij ondervinding kennen, aarzelen wij niet, om het aan HH. onderwijzers aan te bevelen, niet twijfelende of zij zullen bij 't gebruik wel voldoen.</p>
<p>Druk en papier zijn goed. De prijs is matig.</p>
<p>W.</p>
<p><hi rend="sc">des ch.</hi></p></div>
<div type="chapter">
<interpGrp>
<interp type="secundair" value="goed020"/>
</interpGrp>
<head rend="h3"><hi rend="i">Proza en Poëzij voor de verstgevorderde leerlingen eener lagere school</hi>, <hi rend="i">door</hi> J.P. Goedhart, <hi rend="i">onderwijzer te Dordrecht. Dordrecht</hi>, P.K. Braat, 1860. 100 <hi rend="i">bladz. Prijs</hi> 30 <hi rend="i">cent</hi>.</head>
<p>Kiezen is dikwijls moeijelijk, vooral als men eene groote menigte zaken voor zich heeft, en bij 't vervaardigen van dit bundeltje moest men wel degelijk bedenken, dat alle hout geen timmerhout is. En heeft nu de verzamelaar aan dit spreekwoord gedacht? Onzes inziens: ja! Op degelijke strekking der gekozene stukken is geene de minste aanmerking te maken; ze zijn uit goede bronnen geput. Tevens is er voor verscheidenheid gezorgd, wat den stijl aangaat, en dit is een voornaam vereischte in een leesboek.</p>
<p>Vooral deed het ons genoegen, daarin stukken van hedendaagsche schrijvers te ontmoeten; daardoor toch wordt de jeugd bekend gemaakt met de mannen, die in dezen tijd in onze letterkunde eene eervolle plaats innemen, maar nu kwam ook de vraag bij ons op, waarom de verzamelaar onze hedendaagsche dichters nog niet meer heeft bedacht, want onder de dichtstukjes vonden we er nog al, die in andere leesboeken voorkomen, en de jeugd ziet zoo gaarne iets nieuws.</p>
<p>Misschien wordt dit bundeltje nog wel eens door een
<pb n="137"/>tweede gevolgd. In dit geval zouden wij gaarne zien, dat de verzamelaar, wat de poëzij betreft, uit nieuwere bronnen putte.</p>
<p>En hiermede zij dit werkje eene goede ontvangst toegewenscht.</p>
<p>De uitgever heeft voor eene nette, duidelijke uitvoering gezorgd en den prijs matig gesteld.</p>
<p>W.</p>
<p><hi rend="sc">des ch.</hi></p></div>
<div type="chapter">
<interpGrp>
<interp type="secundair" value="star012"/>
</interpGrp>
<head rend="h3"><hi rend="i">Almanak voor den Landman voor het jaar</hi> 1861. <hi rend="i">Veertiende jaar</hi>, <hi rend="i">door Dr.</hi> W.C.H. Staring. <hi rend="i">Te Zwolle</hi>, <hi rend="i">bij</hi> W.E.J. Tjeenk Willink. <hi rend="i">In kl.</hi> 8<hi rend="i">vo.</hi>, 104 <hi rend="i">pag. Prijs</hi>, <hi rend="i">ingenaaid</hi> ƒ 0,25; <hi rend="i">in pergament</hi> ƒ 0,35; <hi rend="i">ingebonden in half maroc</hi>. ƒ 0,50.
<lb/><hi rend="i">Zakboekje voor den Grondeigenaar</hi>, <hi rend="i">voor het jaar</hi> 1861. <hi rend="i">Veertiende jaar Door Dr.</hi> W.C.H. Staring. <hi rend="i">Te Zwolle</hi>, <hi rend="i">bij</hi> W.E.J. Tjeenk Willink. <hi rend="i">Klein</hi> 8<hi rend="i">vo.</hi>, <hi rend="i">in maroc. leder</hi>, <hi rend="i">ats portefeuille. Prijs</hi> ƒ 1.80.</head>
<p>Wij voegen deze twee werkjes bijeen, omdat beiden, wat den gedrukten inhoud betreft, volkomen gelijk zijn, en er alleen dit onderscheid tusschen bestaat, dat het eerste, meer als handboekje kan beschouwd worden, terwijl het laatste tevens tot zak-portefeuille kan dienen.</p>
<p>De rijke schat van opmerkingen en mededeelingen, onmisbaar voor den landman, wordt hier voor een geringen prijs aangeboden. Behalve een kalender, waarin al de jaaren weekmarkten, met eigenaardige en toepasselijke lessen in voorkomen en afgewisseld door opgaven omtrent <hi rend="i">tuin-arbeid</hi>, <hi rend="i">landmanswerk</hi> en <hi rend="i">slechte oogsten</hi>, vindt men er bijdragen in, over <hi rend="i">onkruid</hi>, <hi rend="i">schadelijk gedierte</hi> en <hi rend="i">mest</hi>, die zeer lezenswaardig zijn, terwijl er overigens onderscheidene handleidingen en mededeelingen worden aangetroffen, die zeer gemakkelijk en nuttig zijn. Wij zouden te wijdloopig worden, indien wij eene opgave van den inhoud wilden doen, daar deze uit 38 verschillende rubrieken bestaat; alleen willen wij hier nog bijvoegen, dat bij iederen dag gelegenheid is gegeven tot het doen van aanteekeningen en op iedere maand ééne bladzijde is ingerigt tot het opschrijven van de ontvangsten en uitgaven.</p>
<p>Eene opgave van de <hi rend="i">genootschappen en inrigtingen ter bevordering van den landbouw in Nederland</hi>, besluit het eerste
<pb n="138"/>werkje, terwijl het tweede verder is aangevuld met twee schrijfboekjes, waarvan het eene in vakken, voor iederen dag des jaars is afgedeeld, terwijl het andere geheel wit is.</p>
<p>Het laatste werkje is verguld op snede en met een marok. lederen omslag, zoo als de moderne portefeuilles.</p>
<p>Iets meer tot aanprijzing te zeggen, achten wij onnoodig; de veertiende jaargang, die voor ons ligt, bewijst genoeg, dat onze landlieden en grondeigenaars deze werkjes naar waarde weten te schatten.</p>
<p>Trouwens, zij verdienen dit ook.</p>
<p><hi rend="sc">h.</hi></p></div>
<div type="chapter">
<head rend="h3"><hi rend="i">Vergeet mij niet. Muzen-almanak voor</hi> 1861. <hi rend="i">(Te) Amsterdam</hi>, (<hi rend="i">bij</hi>) J.H. Laarman. <hi rend="i">In kl.</hi> 8<hi rend="i">vo. Prijs</hi> ƒ 3,90.</head>
<p>‘Nu nog eene recensie van de Vergeet-mij-niet? - en 't is al Maart! Wie zal die nu nog lezen?’ Lieve lezeres, indien bij geval uw vriendelijk oog deze aflevering der Letteroefeningen inzag, en die uitroep aan uw mond ontglipte, wijt dan den Ref. deze nalatigheid niet. Eerst laat, eerst voor weinige dagen ontving hij dit boekjen, met de bede om spoedige aankondiging. Hij schrikte, toen uit haar papieren hulsel de Vergeet-mij-niet voor 1861 te voorschijn trad; hij schrikte, als hadde hij onverwachts een spooksel, eene verschijning uit het schimmenrijk, aangestaard. Immers - gij hebt regt, lieve lezeres - wie zou zijne aankondiging nu nog lezen; ja, hoevelen zijn er die nu de Vergeet-mij-niet zelve nog lezen; hoevelen, die ze niet reeds, ondanks de bede in haren naam uitgesproken, vergeten hebben? Vroeg ontloken winterbloemen, hebben de almanakken een kortstondigen bloei; en nog lang voor de eerste lentewindtjens, de slapende bloemen des wouds uit hare graven wekken, zijn ze reeds verbloeid en vergeten. - Neen, Ref. zal geen dooden oproepen uit hunne graven; hij zal niet terugkeeren tot het verre verleden, om nog eenmaal de verschillende bloemen van proza en poëzie te gaan ontbladeren en keuren, van wie men niet meer verlangt, dan dat ze voor eene wijle, in een bar en bloemloos jaargetijde, afleiding en verkwikking schenken. En voorwaar - zelfs indien de Vergeet-mij-niet, Muzenalmanak voor 1861, reeds goeddeels vergeten ware, de schade zou niet groot zijn; en weinig deed zij, de reeds 43jarige
<pb n="139"/>muze, om hare bede in vervulling te zien gaan. De redacteur, de heer ten Kate, moet, dunkt mij, bange oogenblikken hebben beleefd, eer hij er toe besluiten kon, zijne beschermelinge in de wereld te zenden; en, ware het niet dat zijne conscientie hem billijke verwijten moet doen over zijne eigene karigheid - wij mochten wel vrekkigheid zeggen - hij zou hebben kunnen klagen over de weinige hulp, van zijne broederen in het rijk der poëzie - althans van de uitnemendsten onder hen - ontvangen. Noch Beets, noch Schimmel, noch Hofdijk schonken aan de Vergeet-mij-niet eene enkele gave; van den Bergh slechts eene, 't is waar fiks geteekende en gekleurde, romance; van Lennep een paar versjens, die zijn naam niet in allen deele waard zijn; ten Kate-zelf, een enkel klein en vrij onbeteekenend gedichtjen bij een plaatjen. Voor het gemis zulker namen, worden wij niet schadeloos gesteld, noch door de drie gedichten van Dr. Tatum Zubli; noch door het in opvatting en inkleeding even dwaze vers van Mr. A.F. Sifflé; noch door de uitvoerige mijmering des heeren Gewin, bij 't Starrenlicht; noch door het akelig verhaal van den Hond des blinden, door den heer Fred. Wijsman.</p>
<p>In alle deze gedichten - en daar zijn er onder van langen adem - zoeken wij veelal vergeefs naar eene frissche, nieuwe gedachte, naar oorspronkelijkheid, naar waarachtige poëzy. Waar eene poging tot oorspronkelijkheid werd gewaagd, als in het gedicht van Mr. Sifflé, hoe jammerlijk leed ze daar schipbreuk; en hoe hopeloos is het streven om eenheid en zamenhang te vinden tusschen de verschillende gedachten van dit wonderlijk gedicht. En dan, wat wansmaak in de keuze der beelden! In de lente wordt de natuur vergeleken bij eene maagd, die ons minzaam tegenlacht, en luchtig over de aarde huppelt; deze maagd wordt straks de gâ ‘<hi rend="i">der</hi> koestringvolle zon,’ en beklimt aan zijn (?) zijde den troon. Deze hemelheerlijkheid duurt echter maar kort: een oogenblik, en zij is nu de ‘weeuw Van d'in den kamp in 't eind verwonnen leeuw,’ dat is haar herfstkarakter; terwijl wij niet vernemen wat zij in den winter is - nog immer weduwe van een leeuw, of reeds weder echtgenoot van de ‘jonger zon’ - want hier houdt de beeldspraak op. Maar genoeg: gij zoudt toch nooit vermoeden, dat al die bonte en bij uitnemendheid verwarde
<pb n="140"/>schildering moet dienen om de opmerking in te leiden, dat iemand, die met geen rijkdom is bedeeld, voor zijn brood moet werken. De gedachte munt misschien niet door diepte of nieuwheid uit: des te meer de inkleeding. En wat vloed van alledaagsheden, van, trouwens in welluidende verzen gehulde, gemeenplaatsen, doet de heer Gewin om ons heen bruischen, bij 't Starrenlicht; en wat geruisch van klanken zonder zin, geeft ons de heer Laurillard te hooren bij een Waterval! Voorwaar, indien de Vergeet-mij-niet reeds is vergeten: de schade is niet groot! De eer van het bundeltjen komt toe aan de jongere dichters: aan van Koetsveld, voor zijn diep gevoeld en goed geteekend Sterven ver van huis, al zouden we enkele coupletten anders van vorm en opvatting wenschen; aan Elliot Boswel, voor zijne zes Liedjes; aan Ada Nore, voor hare Meij-zachtheid, schoon ook dit niet zij te vergelijken met haar Roosje in de Holland. Deze hebben gedaan wat zij konden; doch hunne krachten en pogingen, noch die van eenige anderen, die hen waardig ter zijde staan, - waren niet voldoende om dezen 43<hi rend="sup">sten</hi> jaargang van den Muzen-almanak te redden van het afkeurend oordeel, door de kritiek uitgesproken.</p>
<p>Zullen de bijdragen in proza dat oordeel kunnen wijzigen? Ze zijn luttel in getal, nog minder in gehalte. Het beste stuk is zeker dat van Dr. Donkersloot: minder evenwel om zijne eigene voortreffelijkheid, dan wel bij vergelijking met de beide opstellen van de heeren van Dusseldorp de Superville en J. van Veen Az., die niet in een enkel opzigt de plaats in dit of eenig ander jaarboekjen waard zijn; beiden even ongelukkig en arm van inhoud, als onbeholpen en gebrekkig van vorm. Hoe vindt gij b.v. dit fragment van een zin uit het opstel van den heer de Superville: ‘daar ligt zij ('s lands vloot) in de zeëen en wateren die de kusten <hi rend="i">en</hi> van het vaderland <hi rend="i">en</hi> van het dit thans vijandige Engeland en van het Nederland te dier stond zoowel in vredes- als oorlogstijd immer belagende Frankrijk omspoelen, en zulks op betrekkelijk geringen afstand der zeemagt van Albion: zoo zelfs dat zij, wien het gegeven is, op beide een oog te mogen vestigen, hetzij van de krijtbergen, eens door den voet van Fingals en Ossians tijdgenooten en nakomelingen betreden, hetzij van de <hi rend="i">stranden</hi> die op Galliës <hi rend="i">kusten</hi>(!!) de Noordzee beperken, hetzij van de duinen der Batavieren,
<pb n="141"/>in den waan verkeeren dat het mastbosch der bodems van de verschillende vloten welke zij ontwaren, een geheel vormt; een geheel, hetwelk hun toeschijnt uit een eensklaps als door een tooverstaf van uit den bodem der zee verrezen woud te bestaan, uit naakte en ontbladerde dennen te zamen gesteld.’ Groote goden, hoe is zoo iets mogelijk! Onder welke rubriek Prof. Geel dezen stijl wel zou gerangschikt hebben? Wij meenen onder geene. Inderdaad, als het zoo voortgaat, vreezen wij dat ook voor dezen Muzen-almanak welhaast een even droevig sterfbed zal aanbreken, als waarop weleer de Braga ons zijn voorgangster deed aanschouwen; en dat de eigen ziekte, die deze <hi rend="i">zuster</hi> ten grave sleepte, ook de tegenwoordige Vergeet-mij-niet dooden zal.</p>
<p>De plaatjens - uitgezonderd dat naar eene teekening van Martens - zijn haast beneden het middelmatige: dat aan de nagedachtenis van da Costa gewijd, echter in compositie en uitvoering radikaal slecht. Eene beknopte, doch verre van onbelangrijke, nekrologie van dezen vorst onzer nieuwere dichters sluit het bundeltjen, dat voorts nog twee gedichten ter zijner eere bevat, van de heeren Koenen en Hasebroek.</p>
<p>Wij hebben van dezen almanak weinig goeds kunnen zeggen. Hij staat bij zijne broederen, - vooral bij de Holland, met diens rijke bijdragen van Genestet, Hofdijk, van Lennep en Schimmel - ver ten achteren. Om u evenwel niet zoo gansch ongetroost weg te zenden, maar een beteren indruk bij het scheiden te laten, bieden wij u hier eene der weinige liefelijke bloemen aan, die er in geuren; het is eene van Boswel's zestal:</p>
<lg type="poem">
<head>Twee Bloemen.</head>
<l>Een lentebloem, een frissche bloem,</l>
<l>Der knapen lust, der maagden roem,</l>
<l rend="; 1tab">Zoo rijk aan kleur als geuren;</l>
<l>Maar loos geplukt door wuft een hand,</l>
<l>Dan - nietige en verachte plant,</l>
<l rend="; 1tab">Bij 't fletsen van haar kleuren.</l>
<l>&nbsp;</l>
<l>Een najaarsbloem, een lieflijk beeld,</l>
<l>Een bloem, die niet door geuren streelt,</l>
<l rend="; 1tab">Noch schittrend kleurgemengel;</l>
<l>Maar die, al stolden beek en vliet,</l>
<l>Nog lagchende ten hemel ziet,</l>
<l rend="; 1tab">Op half bevrozen stengel.</l></lg></div>
<div type="chapter">
<pb n="142"/>
<head rend="h3"><hi rend="i">Erica. Jaarboekje voor Apeldoorn en omstreken</hi>, <hi rend="i">verzameld door</hi> H.G. Hartman Jz. (<hi rend="i">Te</hi>) <hi rend="i">Apeldoorn</hi>, (<hi rend="i">bij</hi>) F.D.H. Pull., 1860. <hi rend="i">Prijs</hi> ƒ 0,80.</head>
<p>Het schijnt dat zich behoefte heeft doen gevoelen aan een eigen jaarboekje voor de gemeente Apeldoorn. Aan deze behoefte heeft de heer Hartman trachten te voldoen, door de uitgave van dit boekske, dat, ter eere der Veluwsche heiden, den naam van Erica draagt; en, naar het plan des verzamelaars, bij een volgenden jaargang zoodanige uitbreiding zal erlangen, dat daarin meerdere ‘pennevruchten’ kunnen worden opgenomen. Nu is de inhoud wel wat hybridisch. Men heeft het nuttige met het aangename willen paren: nevens kalender, verjaar- en feestdagen, en uitvoerige lijsten van allerlei autoriteiten op allerlei gebied in en bij Apeldoorn, verschijnen hier ook enkele bijdragen in proza en poëzij. De eersten, drie in getal, hebben betrekking op Apeldoorn en als zoodanig eenig lokaal belang; meer waarde kunnen wij er niet aan toekennen. De denkbeelden der (of des?) schrijvers, omtrent vroegere maatschappelijken regts-toestanden, schijnen ons niet altijd even helder en juist, met name wat betreft de marken, haar oorsprong en inrigting. 't Is evenwel hier de plaats niet om daarover te spreken. Wat de poëzij betreft: - het vers van Dorbeck uitgezonderd, hopen wij voor den heer Hartman, dat hij in een volgenden jaargang of betere ontvange of van zulke als de thans ingezondenen verschoond blijve: zijn boekje zal er bij winnen. Voorts, indien het sieraad der Veluwe, het liefelijk Apeldoorn, de eere wenscht van een eigen almanak, dan mogen redacteur en uitgever nog vele jaren vreugde beleven van hunne welmeenende pogingen. Mogt deze begeerte soms ook in vele andere steden en dorpen ontwaken, dan zouden wij evenwel in overweging geven, deze boekjes, zonder aankondiging in een letterkundig tijdschrift, hun eigen gang te laten gaan.</p></div>
<div type="chapter">
<head rend="h3"><hi rend="i">Jaarboekje voor de Christelijk Afgescheidene Gereformeerde Kerk in Nederland</hi>, <hi rend="i">voor het jaar</hi> 1861. <hi rend="i">Zesde jaargang. Te Kampen</hi>, <hi rend="i">bij</hi> S. van Velsen Jr. <hi rend="i">In post</hi> 8<hi rend="i">vo. Prijs</hi> ƒ 0,50.</head>
<p>Het eenige, wat ons kan doen begrijpen, hoe dit jaar-<pb n="143"/>boekje zijn zesden jaargang kon beleven, is: dat de vroegere uitgaven beter dan deze moeten zijn geweest, of wel dat het jaarboekje gekocht wordt om de opgaven der predikanten enz. uit het kerkgenootschap, waarvoor het is bestemd. Het mengelwerk is over het geheel verre beneden het middelmatige en zelfs de geschiedkundige bijdrage (Pierre Thomines du Bosc door S. van Velzen) wilde ons niet bevallen, misschien omdat zij meer den vorm en gang eener stichtelijke verhandeling, dan wel van eene historische schets heeft.</p>
<p>Hoe de redactie overigens kon besluiten rijmelarijen op te nemen, als <hi rend="i">Ontboezeming</hi> door C.G. de Moen en <hi rend="i">Vooruitzigt</hi> door J. Brummelkamp, moeten wij eerlijk verklaren niet te kunnen bevroeden. Het beste bevielen ons <hi rend="i">Het Onweder</hi> door B. Brummelkamp, <hi rend="i">Bevrijdingslied</hi> en <hi rend="i">Vergankelijkheid</hi>, de beide laatsten van A. Brummelkamp Jr., terwijl van de prozastukken in ons oog den voorrang verdienen: <hi rend="i">de School</hi>, door A. Brummelkamp en <hi rend="i">Waar liefde woont</hi>, enz. door C. Tekkelenburg.</p>
<p>En hiermede punctum.</p>
<p><hi rend="sc">h.</hi></p></div>
<div type="chapter">
<interpGrp>
<interp type="secundair" value="moll002"/>
</interpGrp>
<head rend="h3"><hi rend="i">Kalender voor de Protestanten in Nederland. Uitgegeven door de Vereeniging tot beoefening van de Geschiedenis der Christelijke Kerk in Nederland</hi>, <hi rend="i">onder leiding van</hi> W. Moll, <hi rend="i">Hoogleeraar te Amsterdam. Zesde Jaargang</hi>, 1861. <hi rend="i">Te Amsterdam</hi>, <hi rend="i">bij</hi> H.W. Mooij. <hi rend="i">Prijs</hi> ƒ 0,90.</head>
<p>Met genoegen begroeten wij de voortzetting der uitgave van dezen kalender, omdat zij de vrucht is van de bijeenkomsten eener vereeniging, die onder de leiding van den verdienstelijken Amsterdamschen Hoogleeraar, zooveel bijdraagt tot de regte kennis der Christelijke Kerkgeschiedenis in Nederland. De voor ons liggende jaargang handhaaft waardig den roem, die in vroegere jaren aan dezen kalender ten deele viel. Na den kalender, die met veel zorg is bewerkt, verdienen alle bijdragen lof, voor de juistheid, degelijkheid en duidelijkheid en wij staan verlegen, aan welke den voorrang te geven of wie het eerst te noemen. <hi rend="i">De brief aan Diognetus</hi>, door W.R. Poolman is eene schoone proeve van de apologetiek der eerste christenen, en moge de schrijver al meenen, dat velen verwonderd zullen vragen:
<pb n="144"/>een brief? wij zijn verzekerd, dat allen die dit stuk ten einde lezen, hem met ons zullen danken, voor het door hem geleverde. <hi rend="i">De Kathedraal-scholen te York</hi>, <hi rend="i">Utrecht en Munster</hi>, door G. Paris, doet ons kennis nemen van het onderwijs aan het einde der achtste en in den aanvang der negende eeuw. <hi rend="i">Het kerkelijk drama der middeleeuwen</hi>, door A.W. Wijbrands, is een stuk dat getuigt van de ijverige studie des schrijvers, en dat, zonder iets op de waarde der andere bijdragen af te dingen, een sieraad is van dezen jaargang. <hi rend="i">Het ‘huysboeck</hi>’ <hi rend="i">van Henricus Bullinger</hi> door B. Tideman, doet ons den vromen ondersteuner der Hervorming in Zwitserland kennen in zijn leven, zijn geloof en zijnen ijver voor de goede zaak. <hi rend="i">Petrus Dathenus</hi>, door P.J.B.C. Robidé van der Aa, de eenige levensschets die deze jaargang bevat, is zóó geteekend dat deze bijdrage eene ruime vergoeding is voor het gemis van meerdere stukken in dit genre. De heer Moll leverde eene belangrijke beschrijving van <hi rend="i">de heiligenbeelden op het koorgestoelte der collegiaal-kerk te Zalt-Bommel</hi> en vulde overigens den inhoud door eenige stichtelijke litteratuur <hi rend="i">van het voorgeslacht</hi>, ditmaal bestaande I. in twee berijmingen der zeven kruiswoorden, waarvan de eerste werd afgschreven uit een perkamenten handschrift van het midden der veertiende eeuw, nu in bezit der Kon. Acad. van Wetenschappen, en de andere overgenomen uit een zeer zeldzaam boekske, dat in 1577 gedrukt werd, maar meerendeels liederen bevat uit ouderen tijd, en waaruit reeds in den kalender voor 1856 eene proeve voorkomt. (<hi rend="i">Bekeering tot den Gekruiste</hi>.) II. een fragment uit een klooster-handschrift van de laatste helft der vijftiende eeuw, getiteld: ‘<hi rend="i">van der boetscap onser vrouwen</hi>.’</p>
<p>De uitvoering is even als van de vorige jaargangen zeer net, en de platen, voorstellende de heiligenbeelden in de bovenstaande bijdrage van den hoogleeraar beschreven, dragen niet weinig bij tot opsiering van het werkje.</p>
<p><hi rend="sc">h.</hi></p></div>
<div type="chapter">
<pb n="145"/>
<head rend="h2">Boekbeschouwing.</head>
<head rend="h3"><hi rend="i">De vraag</hi>, <hi rend="i">of Jacobus polemiseert</hi>, <hi rend="i">beoordeeld en beantwoord door</hi> H. Wijbelingh, <hi rend="i">Theol. Doet. en Predikant te Rottevalle. Te Groningen</hi>, <hi rend="i">bij</hi> P. van Wicheren Hz., 1860. <hi rend="i">In gr.</hi> 8<hi rend="i">vo.</hi> 115 <hi rend="i">bladz. Prijs</hi> ƒ 1,20.</head>
<p>De heer Wijbelingh drukt in de voorrede zijn natuurlijken wensch uit, dat dit geschrift, ofschoon in onzen tijd gansch andere controversen de belangstelling van het theologisch publiek gaande maken, dan die welke hier besproken wordt, toch ook belangstellende lezers moge vinden. Wij meenen dat hij regt heeft tot dat verlangen, en hopen met hem dat die wensch vervuld worde. Zijn arbeid verdient zeer zeker de aandachtige overweging der godgeleerden. De auteur geeft blijken van groote belezenheid en heeft groote moeite en ijver aan zijn werk ten koste gelegd. Behoort zijn onderwerp ook niet tot de gewigtigste vragen, die in onzen tijd op theologisch gebied bediscussieerd worden, het is daarom volstrekt niet hors de saison en moet, juist om de tegenwoordige ontwikkeling der godgeleerde wetenschap, van groo-tere belangrijkheid worden geacht.</p>
<p>Hoe meer men afwijkt van de vroegere beschouwing der H. S, vooral van het N.T., als een werk uit één stuk, vervaardigd ja door verschillende arbeiders, maar die allen werden voortgedreven, werden bewogen op mechanische wijze door denzelfden geest, zoodat in hunne gewrochten niet de minste tegenstrijdigheid kon bestaan, maar integendeel de volkomenste harmonie tot in de kleinste bijzonderheden zich moest openbaren; hoe meer men van deze beschouwingswijze afwijkt, des te meer prijs moet men stellen op het onpartijdig, grondig onderzoek van de schriften der verschillende auteurs des N.T. Immers die apostelen hebben niet maar werktuigelijk opgeschreven wat hun door den H.G. werd voorgezegd of ingegeven, zij bleven zelfstandige mannen ook nadat zij den Geest hadden ontvangen, ja werden dat onder den invloed des Geestes al meer en meer, zij behielden hunne eigenaardigheden, hunnen verschillenden aanleg, hun
<pb n="146"/>onderscheiden karakter, zij verkeerden ook niet allen in dezelfde omstandigheden, noch stelden zich dezelfde lezers voor bij het opstellen hunner geschriften; in hunne brieven moeten wij natuurlijk de gevolgen van dat onderscheid opmerken. Allen zijn getuigen van Christus, predikers van het evangelie, maar daarom is de opvatting der evangelische waarheid nog niet bij allen dezelfde, en wordt het christendom niet door allen op dezelfde wijze beschouwd en voorgesteld. Is het voor ons van het hoogste belang te weten, wat door de leeraars van den apostolischen tijd gedacht werd over de verschillende christelijke leerstukken en waarheden, wij moeten dan trachten hunne uitspraken wel te verstaan en mogen ook het onderscheid, ja misschien het tegenstrijdige in hunne gevoelens, wanneer wij dat opmerken, niet ignoreren of wegredeneren. Om tot heldere kennis van het oorspronkelijk christendom te komen, de leerstelsels of het onderwijs der schrijvers van het N.T. afzonderlijk, onbevooroordeeld te onderzoeken, om later wat men alzoo gevonden heeft met elkaâr te vergelijken, en dan, zoo mogelijk, de eenheid te ontdekken in de verscheidenheid en zich eene juiste voorstelling te maken van de eenige waarheid, door Christus geopenbaard.</p>
<p>Zoo weinig regt wij dus hebben om aan de woorden der apostelen en andere N. Testamentische schrijvers te knutselen, ten einde die te doen passen in een systeem, dat wij ons vooraf hebben eigen gemaakt, daar wij alleen den waren zin der woorden hebben te raadplegen; zoo min ook is het geoorloofd de begrippen of bepalingen van den een ook aan den ander op te dringen, daar wij ook dan ligt in de geschriften geheel iets anders zouden lezen, dan de schrijvers hebben bedoeld. Ook mogen wij niet vergeten, dat dezelfde woorden niet overal en bij allen dezelfde beteekenis hebben, maar somtijds in zeer verschillenden zin worden gebruikt; iets wat ons niet verwonderen kan, daar het hier benamingen geldt van bovenzinnelijke, geestelijke dingen.</p>
<p>Dat Dr. Wijbelingh in de hier vlugtig aangeduide denkbeelden met ons overeenstemt, blijkt uit zijn geschrift en met ingenomenheid maken wij melding van zijne poging om den brief van Jakobus door onafhankelijke, zelfstandige verklaring, in zijne juiste waarde te doen kennen.</p>
<pb n="147"/>
<p>Gaan wij over tot een kort verslag van hetgeen, het ons ter aankondiging toegezonden werk, bevat.</p>
<p>De vraag, in hoeverre de leer van Jacobus met die van Paulus overeenkomt of daarvan verschilt, is algemeen bekend. Die vraag heeft nadeeligen invloed geoefend op de beoordeeling en verklaring van Jacobus' brief. ‘Zij wordt niet altijd gedaan als de vrucht van een onpartijdig onderzoek der N. Testamentische leertypen, maar is nog vaak in zwang als erfenis uit vroegeren tijd, als eene traditie, die verhindert, dat men zich de leer van Jacobus denke, anders dan in onderscheiding van de leer van Paulus. Zij heeft bij het beoordeelen van Jacobus' brief geheerscht in plaats van aan die beoordeeling ondergeschikt zijn. Zij is oorzaak geweest dat hoofdzakelijk Jac. II vs. 14-26 door vergelijking met Paulus' leer der regtvaardiging wordt beoordeeld, zoodat wel overal van diens leer eene ontwikkeling gevonden wordt onafhankelijk van anderen, maar Jacobus veelal dit lot is te beurt gevallen, dat zijne leer niet anders dan vergelijkenderwijze schijnt te kunnen bestaan; zoodat men dan ook eerst door vergelijking van beider woorden wil komen tot de vaststelling van Jacobus' leer en bedoeling.’</p>
<p>Eene andere vraag, die naauw met de genoemde zamenhangt, ja als een gevolg van deze kan worden beschouwd, is die: of de brief van Jacobus eene polemiek bevat? Deze laatste, ofschoon schijnbaar niet zoo belangwekkend als de eerste, wordt door Wijbelingh aan het hoofd van zijn onderzoek gesteld: ‘dewijl zij de andere in eene bepaalde beteekenis, als een historisch gegeven, omvat, en hij zich voorstelt van een onderzoek naar het leerverschil over te gaan tot de vraag, die aan 't hoofd van zijn boek is gesteld.’</p>
<p>De eerste hoofdafdeeling draagt tot opschrift. ‘De vraag, of Jacobus polemiseert.’ Daarin wordt 1o. zeer breedvoerig meêgedeeld, hoe de vraag op zeer verschillende wijze, bevestigend en ontkennend, beantwoord is. Wij vinden hier de gevoelens van de meest beroemde, oudere en vooral nieuwere en hedendaagsche schriftverklaarders omtrent dit onderwerp. Die gevoelens loopen tamelijk ver uit elkander. Terwijl sommigen beweren, dat Jacobus regtstreeks de leer van Paulus bestrijdt, meenen anderen dat hij alleen zijne stem verheft tegen eene misvatting van die leer, tegen een misbruik, dat
<pb n="148"/>daarvan werd gemaakt, of tegen eene dwaling tot welke zij aanleiding had gegeven. Tegenover dezen staan anderen, die betoogen, dat Jacobus geheel onafhankelijk van Paulus en diens leer heeft geschreven, en dus geen polemisch doel heeft gehad. Even verschillend is ook het oordeel over het onderscheid in de leer der beide bijbelschrijvers. Het overzigt van de verschillende opvattingen der leer van Jacobus door de voornaamste uitleggers, dat wij hier vinden; getuigt van de vlijtige studie en de groote belezenheid des heeren Wijbelingh.</p>
<p>Hierop volgt een onderzoek van de methode, die gevolgd wordt, bij de vraag: of Jacobus polemiseert? Gewoonlijk heeft men, om de leer van Jacobus te verklaren, alleen gelet op het onderscheid tusschen hem en Paulus, en daarom de plaats Jac. II vs. 21-26, maar vergeleken met gelijkluidende woorden van Paulus. Door zeer velen is de methode gevolgd, door welke bijv. Baur tot dit besluit is gekomen: ‘omdat bij Paulus de <hi rend="i">πιστις</hi> de grond is van het <hi rend="i">διϰαιουσθαι</hi>, maar Jacobus zegt dat uit de <hi rend="i">ἐϱγα</hi> het <hi rend="i">διϰαιουσθαι</hi> ontstaat, daarom kan hij geen inwendig verband tusschen de <hi rend="i">πιστις</hi> en de <hi rend="i">ἐϱγα</hi> gekend hebben, anders zou de grond van de regtvaardigende kracht der <hi rend="i">ἐϱγα</hi> in de <hi rend="i">πιστις</hi> moeten gelegen zijn.’ Doch door zulke vergelijking wordt telkens den zin der woorden geweld aangedaan en den schrijver eene andere gedachte opgedrongen, dan die hij heeft uitgesproken. De resultaten tot welke zulk eene methode heeft geleid, mogen dus niet als geldig en zuiver worden aangenomen. Op die resultaten of verschillende opvattingen van Jakobus' leer, vestigt de auteur nu nog de aandacht ten betooge, dat zij niet kunnen worden vastgehouden, zonder dat de woorden van Jacobus verwrongen worden, en men hem denkbeelden toeschrijft, waarvan in zijnen brief niets te vinden is.</p>
<p>Heeft nu Jacobus bij zijn schrijven in de daad een polemisch doel voor 't oog gehad? Heeft hij Paulus willen bestrijden? Alvorens deze vraag beantwoord kan worden, moet het eerst uitgemaakt zijn, of er wezenlijk verschil tusschen beider leer bestaat. Dit is evenwel niet uitgemaakt. Dat verschil berust op eene hypothese, waarvan de gegrondheid nog niet bewezen is.</p>
<pb n="149"/>
<p>‘De vraag, of Jacobus polemiseert, beantwoord.’ Zoo luidt het opschrift van de tweede, naar ons oordeel belangrijkste, hoofdafdeeling van dit boek. 't Komt hier vooral aan op Jacob. II: 21 en 24. De zin dier verzen moet duidelijk gemaakt worden, niet uit eene vergelijking met Paulus' woorden, maar uit den inhoud en zamenhang van Jacobus' brief zelven. Daarom geeft Wijbelingh eene omschrijvende verklaring van het eerste gedeelte tot II: 20, om alzoo de ware bedoeling te vinden van het laatste gedeelte des tweeden hoofdstuks, en wel vooral van de genoemde verzen. Zoo eerst kan die bedoeling vergeleken worden met leeringen van Paulus en het antwoord gevonden op de vraag of deze apostel door Jacobus bestreden wordt. Vooraf gaat een schets van den geheelen brief.</p>
<p>Veel belangrijks en merkwaardigs, menige treffende en scherpzinnige opmerking is hier te lezen. Wij kunnen hier natuurlijk de gansche ontwikkeling van des schrijvers betoog niet meêdeelen. Evenwel veroorloven wij ons, en vertrouwen den belangstellenden lezer daarmeê eene dienst te doen, de korte voorstelling over te nemen van het beloop van Jacobus' schrijven. ‘Zijn thema is, dat de geloovige, in 't geloof werkzaam, volstandig wordt, en dat het beproefde geloofsleven een volmaakt werk hebben moet, opdat de mensch naar alle zijden volmaakt worde. Daarom zegt hij ook terstond dat zijne lezers in dat licht, de <hi rend="i">τειϱασμοι</hi> moeten beschouwen. En nadat hij nu bij herhaling gezegd heeft, dat de volmaking het doel des levens is, <hi rend="i">dat</hi> en <hi rend="i">hoe</hi> het woord der waarheid een eigen levensbeginsel moet worden, en dat de ware godsdienst een werkdadig leven, en dit leven eene eenheid is of wezen moet, gaat hij nu voort met aan te toonen, dat het geloof, 't welk den mensch waarlijk gelukkig doet zijn, dat de <hi rend="i">πιστις του ϰοϱοιυ</hi> I. X, welke in het leven geene uitzondering toelaat, een <hi rend="i">werkdadig</hi> geloof is; dat integendeel, indien iemand zegt het geloof te hebben, maar wat hij zijn geloof acht geen invloed op het leven heeft, dat geloof ook <hi rend="i">dood</hi>, geen <hi rend="i">geloof</hi> is, geen geloof dat zalig maakt, niet de <hi rend="i">πιστις του ϰυϱιου</hi> 'I. X, al wil men het dan ook met den naam van geloof bestempelen. Daarbij wijst hij nu ook op het voorbeeld van Abraham, wiens geloof wel zekerlijk een werkzaam levensbeginsel was, zoodat wij
<pb n="150"/>ook moeten erkennen dat zijn geloof onder de beproevingen door deszelfs eigene werkzaamheid, uit de werken des geloofs, is volmaakt, en hij zelf door zijn werkdadig geloofsleven, of door de werken waartoe het geloof hem bragt; <hi rend="i">ἐϰ των ἐϱγων οἱς ἡ πιστις συνηϱγει</hi>, onder de beproevingen <hi rend="i">δοϰιμος</hi> geworden is en nader gekomen is tot het doel des levens om <hi rend="i">τελειος ϰαι ὁλοϰληϱος, ἐν μηδενι λειπομενος</hi> te zijn. En zoo, zegt Jacobus, is Abraham <hi rend="i">διϰαξος</hi> geworden. <hi rend="i">Ει ἐϱγων ἐδιϰαιωςη</hi>. En zoo moet, door zijne eigene werkzaamheid, de christen beantwoorden aan zijne roeping, zijne bestemming nader komen, meer metterdaad worden wat hij als zedelijk-godsdienstig wezen en als wedergebaard door het woord der waarheid zijn moet en worden kan. <hi rend="i">`Εξ ἐϱγων διϰαιουται ἀνgqϱωπος</hi>.’</p>
<p>'t Is duidelijk, dat het hier vooral aankomt op de betee-kenis van het verbum <hi rend="i">διϰαιουσθαι</hi>, en de schrijver zegt daarom dan ook: ‘ons resultaat is, dat <hi rend="i">διϰαιουσθαι</hi> bij Jacobus wil zeggen <hi rend="i">διϰαιος γινεσθαι</hi>, <hi rend="i">regtvaardig</hi> of een <hi rend="i">regtvaardige worden</hi>, 't geen hij ook, dat denkbeeld besprekende met het oog op de beproevingen des levens, <hi rend="i">δοϰιμος γινεσθαι</hi> noemt, en in de ontwikkeling van het leven des menschen aanduidt door <hi rend="i">τειος γινεσθαι</hi> of <hi rend="i">τελειουσθαι</hi>.’</p>
<p>Doch is nu deze verklaring van dat verbum de ware? De schrijver geeft toe, dat het niet zeer dikwijls de door hem opgegevene beteekenis heeft, maar meestal gebruikt wordt in den zin van: regtvaardig verklaard worden. Maar daaruit volgt niet, dat het nergens in de eigenlijke kracht, die het volgens zijn taalkundigen vorm moet hebben, zou voorkomen. Integendeel het heeft die kracht behouden, ook op andere plaatsen in de H.S., bijv. Luk. XVI: 15, ja zelfs in een brief van Paulus, Romein. IV: 2, moet het zoo vertaald worden: <hi rend="i">regtvaardig worden</hi>. - In eene volgende paragraaf toont de auteur aan, dat de beide op elkander gelijkende formules <hi rend="i">geregtvaardigd worden uit het geloof</hi> bij Paulus, en <hi rend="i">regtvaardig worden uit de werken</hi> bij Jacobus, geheel verschillende zaken beteekenen. Daarna vergelijkt hij de leerstelsels van beide evangeliepredikers, namelijk wat betreft het verband van <hi rend="i">πιστις</hi>, <hi rend="i">ἐϱγα</hi> en <hi rend="i">διϰαιουσθαι</hi>; en zoo komt hij tot het besluit, dat hier wel overeenstemming maar geene tegenspraak te vinden is. Jacobus heeft derhalve bij zijn
<pb n="151"/>schrijven niet het oogmerk gehad om de leer van Paulus te bestrijden. Doch hiermede is de taak, die Dr. Wijbelingh zich heeft voorgesteld, nog niet volbragt. De vraag, die hij wil beantwoorden is meer algemeen, had Jacobus een polemisch doel? en zoo ja, welke was de meening, die hij bestreed? Daaraan worden nog eenige bladzijden toegewijd. De dwaling, die Jacobus bij de lezers te keer gaan wil, is eene praktische dwaling, het is ‘de berusting bij een geloof dat geene levenskracht, dat zonder de werken is.’ - ‘De mensch kan eene zaligheid hopen zonder te beseffen dat de zaligheid in hemzelven door oefening moet ontwikkeld, dat hij door zelfoefening voor hoogere zaligheid moet vatbaar worden. Dat is de dwaling, welke Jacobus bestrijdt.’ - Deze verkeerde meening behoefde niet te rusten op een misverstaan woord van Paulus, al mogt men aannemen dat de leer des apostels bekend was aan de lezers van Jacobus. Zij heeft ten allen tijde onder de christenen bestaan en vindt hare verklaring in des menschen geestelijke traagheid.</p>
<p>Wij zijn gekomen aan het einde van ons verslag. Meer toch hebben wij ons niet voorgenomen te geven; eene eigenlijke beoordeeling moet overgelaten worden aan de theologische tijdschriften. Maar gaarne betuigen wij onze ingenomenheid met dit werk, en geven wij den heer Wijbelingh onzen lof wegens zijne geleerdheid en ijverige studie. De inhoud van zijn geschrift verdient de overweging van alle godgeleerden. Hoe gaarne zouden wij ook iets zeggen tot goedkeuring van den vorm, maar de waarheid verbiedt het ons. De groote uitvoerigheid of breedsprakigheid, de menigvuldige herhalingen en de met weinig zorg bewerkte stijl, maken de lezing vermoeijend en onaangenaam. Moge het godgeleerd publiek deze gebreken om het gewigt der zake verdragen!</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="graa044"/>
</interpGrp>
<head rend="h3"><hi rend="i">Toespraak</hi>, <hi rend="i">naar aanleiding van</hi> 1 <hi rend="i">Tim</hi>. IV <hi rend="i">vs.</hi> 8<hi rend="i">b</hi>, <hi rend="i">gehouden in het kamp bij Millingen</hi>, <hi rend="i">door</hi> N.H. de Graaf, <hi rend="i">predikant te Apeldoorn en 't Loo (?). Te Amsterdam</hi>, <hi rend="i">bij</hi> H. Höveker, 1860. 23 <hi rend="i">bladz. Prijs</hi> ƒ 0,50.</head>
<p>Het waren drukke dagen voor de gemeente Apeldoorn en
<pb n="152"/>hare omstreken, - de dagen van 20 Augustus tot 20 September 1860. De legerplaats bij Milligen, op de westelijke scheiding harer grenzen, lokte dagelijks eene menigte menschen van heinde en verre om een bezoek aan die plaats te brengen. En waarlijk het gezigt op en een paar uren vertoevens in het kamp vergoedde ruimschoots de moeiten en kosten aan een togtje. derwaarts verbonden. Vooral op de zondagen stroomde eene groote massa daarheen. En geen wonder, het eigenaardige der godsdienstoefeningen in de legerplaats, regtvaardigde de nieuwsgierigheid der bezoekers. Op last van Z.M. waren een viertal leeraars, de weleerw. heeren J.C. van Marken, J. Witkop, W.R. Veder en N.H. de Graaf, predikanten te Amsterdam, Zutphen, Dordrecht en Apeldoorn, uitgenoodigd om toespraken te houden, en als men den prediker daar zag staan, in het open veld, te midden der krijgslieden en burgers die hem aanhoorden, wekte het onwillekeurig eene herinnering op aan den tijd der hagepreken. De heer de Graaf (waarom Z. Eerw. zich noemt: predikant te Apeldoorn <hi rend="i">en 't Loo</hi>, weten wij niet, daar hij er met hetzelfde regt had kunnen bijvoegen: Wormen, Zevenhuizen, Brink en Orden en de namen van zoovele andere buurtschappen, die met 't Loo onder Apeldoorn behooren) die de dienst op den laatsten Zondag verrigtte, ontving volgens het <hi rend="i">woord vooraf</hi>, ‘uit naam van nagenoeg alle officieren in de legerplaats aanwezig’ het schriftelijk verzoek om zijne toespraak in het licht te geven, tot bereiking van een tweeledig doel. ‘In de eerste plaats’ wilde men daardoor ‘een blijvend aandenken’ bewaren ‘aan een aangenamen ochtend in 't kamp doorgebragt’ en in de tweede plaats wilde men de opbrengst doen strekken ‘tot ondersteuning der nageblevene moeder en zuster van een der stafmuzijkanten van het keurregiment (grenadiers en jagers) in het kamp overleden.’</p>
<p>Wij gelooven gaarne, dat de eerw. prediker die vriendelijke uitnoodiging niet kon afwijzen en uit dat oogpunt beschouwt, kunnen wij dan ook de uitgave regtvaardigen. Of onze letterkunde anders wel veel gemist zou hebben, wanneer de uitgave niet had plaats gehad, gelooven wij niet en wij moeten het alleen daaraan toeschrijven, dat de heer de Graaf zijne toespraak en al zijne predikatiën als improvisate uit-<pb n="153"/>spreekt, wanneer wij beweren, dat, nu zijne woorden gedrukt voor ons liggen, zij ons niet zoo wilden bevallen. Zijne rede is noch krachtig, noch indrukwekkend; als gewone toespraak in den gewonen huiselijken kring gehouden, zou zij waarde hebben, niet als toespraak uit den mond van iemand, die zich aan de hoogeschool voor zijnen werkkring bekwaamd, en zeker in het studeerwerk zich tot zijne taak voorbereid heeft.</p>
<p>Intusschen als herinnering aan het kamp en als middel tot ondersteuning van de bedoelde nagelatenen, verdient de toespraak gekocht te worden, en de prijs, ofschoon voor ieder ander werkje van gelijken omvang wel wat hoog, is voor dat doel niet te veel.</p>
<p>D.</p></div>
<div type="chapter">
<interpGrp>
<interp type="primair" value="juda001"/>
<interp type="secundair" value="rhij006"/>
</interpGrp>
<head rend="h3"><hi rend="i">De mensch van Gods geslacht. De Zonde. De Roeping der Gereformeerden. Drietal Leerredenen naar de behoefte van onzen tijd; door</hi> L.J. van Rhijn, <hi rend="i">Predikant te Wassenaar. Te Amsterdam</hi>, <hi rend="i">bij</hi> H. Höveker, 1860. <hi rend="i">In gr.</hi> 8<hi rend="i">vo.</hi>, 66 <hi rend="i">blz. Prijs</hi> ƒ 1.</head>
<p>Bij de zamenstelling van een fonds ten behoeve der nagelaten betrekkingen van verongelukte Katwijksche en Noordwijksche visschers, werd door de Vereeniging tot den heer van Rhijn het verzoek gerigt, om tot de bijeenbrenging van gemeld fonds mede te werken. Tegelijk werd hem den wensch kenbaar gemaakt van eenigen zijner meer geachte toehoorders, om eene onlangs gehouden preek over de zonde in druk te geven.</p>
<p>Deze beide drangredenen deden den Wassenaarschen predikant besluiten, genoemde leerrede, met nog twee anderen, die met haar eene soort van geheel vormden, ten voordeele van het eerste doel aan de pers af te staan. De onderwerpen der drie predikatiën zijn op den titel vermeld. In de eerste, naar aanleiding van Hand. XVII: 28<hi rend="sup">c</hi>., beschouwt de redenaar <hi rend="i">eerst</hi> hoe de hooge afkomst des menschen in den tekst wordt geleerd; licht die uitspraak met de fakkel van Gods woord <hi rend="i">daarna</hi> toe; doet <hi rend="i">vervolgens</hi> opmerken, hoe juist daardoor des menschen diep verval door de zonde voelbaar wordt; en toont <hi rend="i">eindelijk</hi> aan, hoe de overtuiging daarvan alleen ons Gods genaderaad in Christus begrijpelijk en dierbaar maakt.</p>
<pb n="154"/>
<p>In de tweede leerrede, waartoe ten grondslag is genomen Romeinen III: 19<hi rend="sup">c</hi>, 22<hi rend="sup">c</hi>, 23, legt de eerw. van Rhijn <hi rend="i">eerst</hi> den aard en de natuur der zonde in hoofdtrekken bloot; toont <hi rend="i">dan</hi> de algemeenheid der zonde aan, en <hi rend="i">eindigt</hi> met de opmerking, wat wij hebben te doen. De derde predikatie, te 's Gravenhage uitgesproken, kort na den gedenkdag der Kerkhervorming, over Rom. XII: 1, 2, is gewijd, zooals het onderwerp aanwijst, aan de beantwoording der vraag: wat is de eigenlijke roeping der Gereformeerden? De redenaar doet het, door te wijzen op den tekst, door aan te toonen hoe geheel Gods raad ter onzer behoudenis daarmede overeenstemt; door te zeggen, hoe die roeping ons de eenige Gode welbehagelijke eeredienst leert kennen en hoe zij in zich sluit den eenigen weg tot ons eigen waarachtig heil.</p>
<p>Referent kan niet anders, dan dezen kanselarbeid met vrijmoedigheid aanbevelen, èn om zijne duidelijkheid, èn om zijne hooge waarde, èn om het doel der uitgave.</p>
<p>Moge een ruim debiet den heer van Rhijn eene zalige voldoening verschaffen, dat hij, getrouw aan zijne roeping, de zuivere, onbevlekte godsdienst voor God en den Vader beoefent, namelijk: weezen en weduwen te bezoeken in hunne verdrukking en zichzelven en anderen onbesmet te bewaren van de wereld.</p>
<p><hi rend="sc">dixi.</hi></p></div>
<div type="chapter">
<interpGrp>
<interp type="secundair" value="quac004"/>
</interpGrp>
<head rend="h3"><hi rend="i">Luim en Ernst. Betuwsche poëzij</hi>, <hi rend="i">door</hi> M.L. Quack. <hi rend="i">(Te) Tiel</hi>, (<hi rend="i">bij</hi>) H.C.A. Campagne, 1859. <hi rend="i">Prijs</hi> ƒ 1,50.</head>
<p>Waarom dit bundeltje den naam draagt van Betuwsche poëzij, zou ons een raadsel blijven, indien de schrijver niet de gelegenheid waarnam, ons te berigten, dat hij in de Betuwe geboren en nog aldaar woonachtig is. Voor 't overige is er in dit boekje niets, wat niet even goed in schier elk ander oord onzes vaderlands zou te huis behooren; niets althans wat eenigermate eene lokale kleur, den stempel eener eigenaardige omgeving, draagt. Ref. gelooft dan ook dat, had niet Cremer zijne Betuwsche novellen geschreven, de heer Quack niet op de gedachte zou zijn gekomen, om zijne gedichten, Betuwsche poëzy te betitelen. Intusschen - het ware te wenschen, dat de overeenstemming tusschen de beide boeken zich ook nog verder dan tot den titel uitstrekte; dat
<pb n="155"/>in deze poëzy, deze luimige en ernstige, iets ware te vinden van dien humor en dien ernst, iets van dat echt-dichterlijke en plastische, dat Cremer's novellen zoo schitterend onderscheidt. De heer Quack is, als zoo velen, voor de verzoeking bezweken ‘de se voir imprimé;’ hij heeft, als zoo velen wederom, zijne berijmde gedachten en invallen en wat niet al, aan het publiek willen aanbieden, zonder te bedenken, dat het publiek aan dergelijke spijzen zich reeds de maag overladen en daarbij haast den goeden smaak voor immer verloren heeft. Immers, waar treffen wij in dit bundeltje één enkele oorspronkelijke gedachte, één enkelen fikschen greep in het menschelijk hart of leven, één enkel teeken aan, dat wij hier werkelijk met een waarachtig kunstenaar hebben te doen? De vorm is gebrekkig en op vele plaatsen bepaald slecht: doch wij zouden dit onbeholpene, dit gebrekkige in den vorm kunnen vergeven en vergeten misschien, indien ons slechts ééne levende gedachte, ééne bezielende idée uit dien vorm toesprak, indien het ons mogelijk ware, in deze verzen iets anders te zien dan - het woord moet er uit - slecht berijmde gemeenplaatsen. Konden we in deze ‘eerstelingen’ de ‘schemering van een opkomenden dag’ waarnemen: voorzeker, wij zouden onder de eersten zijn, om dien dageraad, schoon in wolken en nevelen gehuld, te begroeten. Te veel sterren zijn aan onzen dichterhemel in den laatsten tijd verdoofd, dan dat wij niet met blijdschap elke belofte, elke schemering eener nieuwe sterre zouden welkom heeten, Maar, onmogelijk kunnen wij ons overtuigen, dat wij hier eene sterre, een licht van hemelschen oorsprong, aanschouwen. Daarom, ook al mogt de heer Quack (wat trouwens niet te denken is) worden afgeschrikt om op deze eerstelingen nog meerdere vruchten zijner ‘ledige oogenblikken, gepaard aan hooge ingenomenheid met letterkundige
studiën,’ te laten volgen; zelfs in dat ergste geval, zou Ref. zijn aandeel aan de schuld gaarne dragen, overtuigd dat hij niet, als een ontijdige voorjaarsstorm, veel belovende bloesems, maar hoogstens al te vroeg ontloken bladeren, had verstrooid. Juist die ongelukkige ‘ledige oogenblikken,’ wanneer men met zijne handen geen weg weet; en die ‘hooge ingenomenheid met letterkundige studiën,’ die zoo ligt <hi rend="i">willen</hi> voor <hi rend="i">kunnen</hi>, liefhebberij voor genie doet doorgaan; juist deze twee
<pb n="156"/>gevaarlijke vijanden van waarachtige kunst en echte ontwikkeling, moeten ernstig bestreden; tegen beider verzoekingen moet door iederen man, die zich zelven bewust is, naauwgezet worden gewaakt. Ref. heeft niet de eer, den heer Quack anders dan uit dit boekje te kennen: maar hij houdt zich overtuigd, dat die heer, in welke betrekking ook geplaatst, zijne ledige oogenblikken beter kan besteden, nuttiger voor zich zelven en anderen, dan met het schrijven van verzen.</p>
<p>Dit oordeel moet gestaafd. Toch is deze taak eene moeijelijke: de ruimte ontbreekt ons, om alles bijeen te verzamelen, wat hier als bewijs zou moeten gelden. Maar ook al ware ons die ruimte geschonken, hoe zouden wij het aanleggen, om den schrijver het volslagen gemis te doen gevoelen van iets, dat hij niet bezit en waarvan hem dus ook het regte begrip en gevoel ontgaat? Dat bijbrengen van citaten moet dan ook meestal dienen, om de onvolkomenheid van den vorm te bewijzen, al komt vaak de armoede der gedachte daarbij tevens aan het licht. Zoo willen wij dan ook eenige voorbeelden bijbrengen, tot staving onzer uitspraak, ons voor het overige op het bundeltje beroepende.</p>
<p>Konden wij hier het tweede gedicht ‘de verloren Advocaat’ uitschrijven: wij durven vertrouwen dat reeds daarmede ons proces glansrijk zou zijn gewonnen. Dit bij uitnemendheid smakelooze, wanstaltige verhaal moet zeker gelden als proef van luimige poëzij? Wel, wij hopen ten minste voor den heer Quack dat hij deze walgelijke klucht - waaraan eene platte catechiseer-jufvrouwen moraal is opgehangen - niet zelf hebbe verzonnen, maar uit een of anderen almanak ontleend. En dan nog....! Doch, de inhoud daargelaten, wat dunkt u van verzen als deze:</p>
<lg type="poem">
<l>Verschoon mij, Lezer, zoo 'k soms <hi rend="i">eens</hi> mogt vervelen,</l>
<l>Het voorval dat ik meê wil deelen</l>
<l>Geldt zeker groot jurist uit zekre groote stad,</l>
<l>Een die bij 't Corpus Juris ook zijn corpus niet vergat,</l>
<l>Maar door te drukke bezigheden</l>
<l>Den besten tijd voorbij liet gaan</l>
<l>Om Hymens bootjen in te treden</l>
<l>En nu, - ('t had moog'lijk ook zijn reden)</l>
<l>Al ving hij 't nog zoo vleijende aan,</l>
<pb n="157"/>
<l>Maar geen van 't schoon geslacht kon vinden,</l>
<l>Die zich met hem in 't huwelijk wou verbinden.</l>
<l>Zoo stond het, en in 't vreemd beloop van zaken,</l>
<l>Besloot hij bij 't <hi rend="i">gemeen</hi> zijn hof te maken.....</l></lg>
<p>Deze regels openen het gedicht. Zie hier de slotverzen:</p>
<lg type="poem">
<l>Het regt wordt in zijn kracht verzaakt (?)</l>
<l>Beneveld door <hi rend="i">heur</hi> (des bijgeloofs) doodlijk duister</l>
<l>En, als gekneld in boei en kluister,</l>
<l>Wordt het der boozen toeverlaat,</l>
<l>En vindt zij (?) nog een enklen <hi rend="i">dulder</hi>,</l>
<l>Die tegen deez' bewering staat:</l>
<l>Hij denke dan aan d'armen mulder</l>
<l>En den verloren advocaat.</l></lg>
<p>Gevoelt ge nog begeerte naar wat tusschen dit begin en dit einde ligt?</p>
<p>Wilt gij eene proeve van ernstige poëzy? Wij staan op een kerkhof, welk, doet er niet toe; zeker geen betuwsch:</p>
<lg type="poem">
<l>O! ernstig Vredehof! in dezen stillen stond</l>
<l>Dwaal ik in uwen kring langs zerk en grafsteê rond,</l>
<l>Waarin, door spichtig gras en donker mos bedekt,</l>
<l>De slaper rustig slaapt door geen gedruisch gewekt;</l>
<l>De vader en zijn zoon, de moeder en haar kind,</l>
<l>De man, de jongeling, de vijand en de vrind,</l>
<l>De bed'laar en de vorst, de grijsaard en de knaap,</l>
<l>Zij sluimren allen hier den eeuwig diepen slaap!</l>
<l>Zij rusten allen daar;....angstwekkende vertooning! (!)</l>
<l>Één lot is hun gemeen, het donker graf hun woning.</l></lg>
<p>En zoo gaat het nog eenige koupletten voort; il n'y a pas de raison pour que ca finisse. - Eene enkele maal wordt ook een meer verheven toon, de toon der ode, aangeslagen. Volgen wij een oogenblik den dichter in deze zijne vlugt. In het bundeltje komt een groot gedicht voor, dat den dood van twee gelieven - niet uit de Betuwe maar van Sicilië - ten onderwerp heeft, en den titel voert: Eduard en Eleonore. Hooren wij den aanhef:</p>
<lg type="poem">
<l>Zweef, zangster, zweef daarheen, een reiner aether tegen,</l>
<l>En zeg ons in uw lied, waar 't landschap is gelegen,</l>
<l>Door Leonoor bewoond, en roep voor onzen geest</l>
<l>Het dal, waar Eduards verblijfplaats is geweest.</l>
<l>Wat droevig ongeval hun beider lot bepaalde,</l>
<l>Toen 's levens schoonst verschiet hun hoopvol tegenstraalde.</l></lg>
<pb n="158"/>
<p>De zangster is daarheen gezweefd, den ‘reinen aether’ tegen. Van uit die onbekende streken klinkt nu haar lied:</p>
<lg type="poem">
<l>Sicielje, heerlijk land van milder zonnestralen</l>
<l>En reiner luchtazuur, wie kan de schoonheid malen</l>
<l>U door natuur bedeeld uit onuitputbren schoot.</l>
<l>Gij zijt voor Raphaëls en Miltons kunst te groot!</l></lg>
<p>Bedenk, de zangster is verre van de aarde weggezweefd: reken haar dus de schier kluchtige zamenvoeging en invlechting dezer beide namen niet al te zeer ten kwade. Zij zal zoo aanstonds dalen en weer tot zich-zelve komen. Zij ziet Leonore's woning reeds en ook het ‘dal, waar Eduards verblijfplaats is geweest;’ - hoor slechts:</p>
<lg type="poem">
<l>In dit bekoorlijk land, in deze schoone dreven,</l>
<l>Begroetten beide 't licht <hi rend="i">en 't aangename leven</hi>,</l>
<l>In 't vriendelijke dal, lag hunne woning daar</l>
<l>Beschaduwd door het groen van 't wild castanjenpaar...</l></lg>
<p>Toch blijkt het straks dat de zangster nog te hoog zweefde, om goed te zien. In dat dal, onder het groen van dat ‘wild castanjenpaar’ ligt wel de hut van Leonoor, maar niet de woning van Eduard. Eduard woont zelfs in het geheel niet in een dal: hoor maar:</p>
<lg type="poem">
<l>Omringd van scheemrend wolkgewemel,</l>
<l>Heft zich daar ginds een berg ten hemel,</l>
<l>Een <hi rend="i">eeuwig</hi> pronkstuk der natuur.</l>
<l>Een zwavelvlam, een stroom van vuur,</l>
<l>Ontwelt zijn krom gebogen kruin</l>
<l>Van <hi rend="i">eeuwig</hi> marmer en arduin,</l>
<l>En kleurt de vale wolkentransen</l>
<l>&nbsp;</l>
<l>In zijnen kring met roode glansen.</l>
<l>Niet ver van daar, in 't schoonst der dreven,</l>
<l>Ligt, <hi rend="i">sierlijk op een berg verheven</hi>,</l>
<l>Omringd van dal en heuvelkling,</l>
<l>De woning van haar lieveling.</l></lg>
<p>Voorwaar, mijnheer Quack, het is niet voorzigtig, zijne zangster al te ver den ‘reinen aether’ in te laten zweven! - Die berg, met die kromme kruin, is een onbeleefde nabuur voor onzen Siciliaanschen minnaar: juist op Eduard's trouwdag is die berg onaardig genoeg om vlammen en lava en steenen te slingeren op de kluis des jonkmans, ook nog
<pb n="159"/>door zijne moeder ‘de laatste en liefste zijner magen’ bewoond, en beiden komen daarbij om. - Gij begrijpt dat nu ook Leonora beseft, dat het haar pligt is om te sterven, 't welk zij ook doet. Gij vermoedt evenzoo, dat men hen bij elkander begraaft en dat op hun graf een altijd bloeijend heuveltje verrijst - overigens is dat schoone land van straks nu woest en dor geworden -, en dat dit zelfde heuveltje het rendez-vous is van alle minnende paartjes. Hoor maar even het slot:</p>
<lg type="poem">
<l>Daar heeft de landman van die dreven</l>
<l>Aan 't lieve paar een graf gegeven,</l>
<l>Daar strooit de jeugd <hi rend="i">zijn</hi> bloemen <hi rend="i">af</hi>,</l>
<l>En zwee<hi rend="i">ren</hi> bij der trouwen graf</l>
<l>Elkander eeuwge liefde en trouw,</l>
<l>In smarte of vreugde, in vreugde of rouw,</l>
<l>En keeren dan in blijde paren</l>
<l>Terug naar haardstede en altaren.</l></lg>
<p>Wij zullen nu ook maar terugkeeren van onzen droeven togt, vertrouwende genoeg bewijzen te hebben bijgebragt voor ons oordeel van straks. Die er meer verlangt, hij zal er overvloedig vinden in het boekje zelve. - De heer Quack heeft, naar hij zegt, voor hij tot de uitgave van zijn bundeltjen besloot, geweifeld tusschen de les en de aanmoediging, door twee duitsche schrijvers uitgesproken. ‘Lass deinen Namen drücken, doch lass dein Werkchen aus,’ sprak Haug waarschuwend; doch bemoedigend klonk het van Uhland's lippen: ‘Singe, wem Gesang gegeben!....’ En de bemoediging deed de waarschuwing vergeten. Voortaan, bij dergelijken strijd, houde de heer Quack zich aan Haug's wijze les.</p></div>
<div type="chapter">
<interpGrp>
<interp type="secundair" value="toll003over01"/>
</interpGrp>
<head rend="h3"><hi rend="i">The Wintering of the Hollanders on Nova Zembla</hi>, <hi rend="i">during the years</hi> 1596 <hi rend="i">en</hi> 1597, <hi rend="i">by</hi> H. Tollens Cz. <hi rend="i">Translated from the Dutch</hi>, <hi rend="i">by Anglo-Saxon</hi>. (<hi rend="i">Te</hi>) <hi rend="i">Leeuwarden</hi>, <hi rend="i">bij</hi> G.T.N. Suringar, 1860. <hi rend="i">Prijs</hi> ƒ 0,75.</head>
<p>Meermalen wordt de klagt gehoord over de volslagen onbekendheid met onze litteratuur in het buitenland; eene onbekendheid, die eene billijke waardering van de verdiensten onzes volks, ook op dit gebied, zoo zeer in den weg staat.
<pb n="160"/>Het is zoo: buiten de enge grenzen onzes lands is Hollands schoone taal en letterkunde eene vreemdelinge: - het ware te wenschen, dat zij in het land harer geboorte meer erkenning en belangstelling vond, die haar schadeloos stelde voor de miskenning bij vreemden.</p>
<p>Maar vindt de hollandsche muze die belangstelling, die hartelijke liefde, waarop zij regt heeft bij de kinderen hares volks; en zijn wij zelven soms niet lafhartig en kleingeestig genoeg, om eigen rijkdom gering te schatten, omdat vreemden dien niet kennen, om dankbaar te buigen bij elke vlugtige lofspraak, die, soms uit den minst bevoegden mond, van vreemden ons geschonken wordt? Echter, hoezeer wij deze zelfvergetelheid, dit onwaardig miskennen van eigen waarde, veroordeelen en betreuren tevens: toch verheugen wij er ons in, wanneer een of ander sieraad onzer rijke letterkunde den vreemdeling wordt toegankelijk gemaakt, mits het geschiede door eene bevoegde hand, die voor de taak waarlijk berekend is. Eene zeer onbevoegde hand evenwel heeft zich gewaagd aan de overbrenging van Tollens meesterstuk. 't Was eene roekelooze poging van dien Anglo-Saks, om dit gedicht in het Engelsch te vertolken, en die vertolking in Nederland het licht te doen zien. Immers, zij leven in aller harten, op aller lippen, die rijke, schoone, schilderende en klankrijke verzen, vol harmonie, welluidendhcid en kracht; hoe zouden ze ons tegenklinken in eene vreemde taal, die welbekende en welbeminde vaderlandsche toonen? O, hadde slechts een dichter de taak aanvaard, de luite van Tollens opgenomen, wij zijn er zeker van, ook dan zou het lied onze harten getroffen hebben. Maar nu, wat ontvangen wij hier? Eene platte, angstvallig-getrouwe en toch ook weer zeer ongetrouwe vertaling, als met het woordenboek in de hand, zamengesteld. De vertaler klemt zich angstig aan den tekst, vertolkt dien in de meeste gevallen woordelijk, en levert per slot - kan het anders - eene volstrekt onherkenbare en ongenietbare karikatuur. Vervlogen is al de kracht, al de levendigheid der schildering: 't is eene langwijlige beschrijving - het gedicht heeft alleen in lengte aanmerkelijk gewonnen; - verloren is de rijkdom der taal, de schoonheid van dictie en versmaat: het is alsof gij onbeholpen proza leest, zoo plat,
zoo zwak, zoo
<pb n="161"/>jammerlijk flaauw zijn die rijmlooze regels, die zich zoo tobbend en moeijelijk voortslepen door de kleur- en geestlooze schildering heen. Het is geene poëzij meer, allerminst Tollen's poëzij; de onderneming, de gewaagde en roekelooze onderneming is mislukt, schoon ze zeker moeite en arbeid genoeg gekost heeft. Maar ook, niet ieder Engelschman, die eenigen tijd hier te lande verblijft, is bevoegd om Tollens te vertalen; evenmin als een Nederlander, krachtens zijn verblijf in Engeland, zich bevoegd kan achten tot de vertaling van Milton of Byron. Daar wordt meer toe vereischt - en, het doet ons leed dit te moeten betuigen - de Anglo-Saks moge Hollandsch verstaan, op het vertolken van Hollandsche poëzij, zóó dat ze poëzij blijft, verstaat hij zich niet. - Wij hopen dat dit boekje in Engeland geene lezers zal vinden: het zou den dunk van onze poëzij niet kunnen verhoogen, en onmogelijk zou het zijn om zich, bij het lezen van dit langdradig verhaal, ook maar het flaauwste begrip te vormen van den rijken stroom van heerlijke poëzij, die onder dit onbevallig kleed zoo geheel verborgen is. De Anglo-Sakser leere eerst van onze dichters, van een ten Kate, een Beets, een van den Bergh, hoe zij Engelsche poëzij in het Hollandsch overbrengen, eer hij zich weder wage aan eene dergelijke poging. Wil hij onze litteratuur bij onze naburen inleiden, hij leere hun Hollandsch verstaan, opdat zij de meesterstukken onzer literatuur in onze eigene taal kunnen lezen en waarderen.</p></div>
<div type="chapter">
<interpGrp>
<interp type="secundair" value="budd002"/>
</interpGrp>
<head rend="h3"><hi rend="i">Geschied- en Letterkundig Archief</hi>, <hi rend="i">door</hi> D. Buddingh etc. <hi rend="i">Eerste en Tweede Deel</hi>. (<hi rend="i">Te</hi>) <hi rend="i">Gorinchem</hi>, (<hi rend="i">bij</hi>) A. van der Mast. <hi rend="i">In gr.</hi> 8<hi rend="i">vo. Prijs</hi> ƒ 6,40.</head>
<p>Als het geene gemeenplaats was, zou ik zonder schroom 't woord ter nederschrijven, de geschiedenis is geene kronijk: nu doe ik 't niet dan met zekere angstvalligheid, want het bekende schier afgezaagde te zeggen, schijnt mij tamelijk overtollig. Niemand zal meer de historiographie van Herodotus, even naïf als oppervlakkig, die van Froissart even bevallig als onnaauwkeurig, die van Stoke even droog als onvolledig normatief noemen; nadat we met Thierry's Conquête kennis gemaakt, eenige hoofdstukken van Macaulay
<pb n="162"/>of Carlyle gelezen, Gervinius historie der XIX<hi rend="sup">de</hi> eeuw bestudeerd hebben, is 't ons duidelijk, wat het inheeft, geschiedschrijver te wezen en de geschiedenis van een volk te schrijven. De methode der voorvaderen (exceptis excipiendis) om 't verband dier gebeurtenissen alleen hierin te zien, dat ze, op een zelfden planeet, in ten naasten bij denzelfden tijd zijn voorgevallen, is verouderd. ‘'t Post hoc ergo propter hoc’ mag de historicus niet meer gebruiken. De geboorte van een vorst en de serie zegepralen (bloediger gedachtenis!) en de buitengewone natuurverschijnselen zijn niet meer de spil, waarom het geschiedverhaal draait, de band die door de eeuwen heen vastgebonden, der menschheid lotgevallen aaneenrijgt; schoone, soms wel wat hoogdravende gezegden van een stervenden held, magtspreuken van een geweldenaar, zinnelooze klanken van bloeddorstige beulen worden niet meer, met eene bijzondere letter, op 't geschiedblad gedrukt, als had de menschheid aan hare kinderen reeds meer te vertellen; men leest ze, maar stelt er even weinig belang in als in het vloeken van een beschonkene. Neen, wel beschouwd was waarlijk de historiographie van vroeger voor de menschheid niet zeer flatteus: 't geschiedblad spreekt vaak van haar als ware zij een vechtersbaas, die veel geweld maakt en weinig zegt, en als hij nog iets zegt, dronkemans-taal spreekt. Maar hoe kon 't ook anders? Wie speelde de hoofdrol? De Herculessen, de Hectors, de Alexanders, de Caesars, de Attilas, de Richard-Leeuwenharts enz., enz., dat waren de premiers. Het is tegenwoordig geheel anders: ik behoef niets meer te zeggen, de historie wordt al meer en meer de biographie der menschheid: op de periode der militie wordt niet meer speciaal gelet. Daarom vind ik de Universal-Geschichte van G. Weber als algemeene geschiedenis een ideaal: zij laat de menschheid niet van één maar van alle zijden beschouwen, zij deelt mede niet alleen wat de menschheid gedaan,
maar ook wat zij gedacht heeft, zij wijst ons niet alleen op eerzuilen en triomfbogen, maar ook op kunstgewrochten en tempels des vredes: zij verzoent ons met de voorgeslachten en hunnen ontwikkelingsgang ten volle; we staren haren loop met eerbiedige bewondering aan. 't Spreekt van zelf dat de werkzaamheden van den historicus er niet minder noch gemakkelijker door worden: hij heeft tegenwoordig op
<pb n="163"/>zooveel te letten, zooveel na te vorschen, zooveel te doorgronden. Er wordt zooveel opgeschommeld uit 't stof van publieke en private archiven, dat hij niet negeren kan en mag: zooveel ontdekt wat op zijde te leggen eene gewetenszaak is. Hij moet ook criticus wezen, aestheticus, kunstenaar, wat niet al. Dan...waartoe dat alles? Omdat dit archief van Buddingh mij tot die gedachten leidden. 't Is een van die boeken, die voor den historicus, die de geschiedenis van zijn land goed wil begrijpen, broodnoodig zijn. Geschiedenis zonder litteratur-geschichte is mij een onding. Daarom vind ik zulke boeken zoo nuttig en is het goed, dat ze in het licht verschijnen: ze zijn perfecte hulpmiddelen voor den hisroricus. Als leesboek voor iemand, die in zijne ‘heures de loisir’ eens wat aan de litteratuur van zijn land ‘wil doen,’ schijnt 't archief mij minder aanbevelenswaard. 't Leest niet bepaald pleizierig, de legioenen citaten zijn daarvan eene hoofdoorzaak, de stijl is ook niet overal in den haak: of 't te dien opzigte de vergelijking met Dr. Jonckbloet's meesterwerk kan doorstaan, zou ik betwijfelen: 't laatste prefereer ik stellig als leesboek voor mijn pleizier. Maar die vergelijking komt eigenlijk niet van pas: Buddingh geeft een archief<note n="(1)" place="foot">Voorrede blz. V.</note>, Jonckbloet eene geschiedenis: mag men een archief, neem b.v. een stedelijk archief met een uitgelezen bibliotheekje vergelijken!?</p>
<p>Thans eene en andere bijzonderheid over het werk zelf. De schrijver geeft een overzigt van de Dietsche taal- en letterkunde, hoofdzakelijk en vooral met betrekking tot de algemeene, kerkelijke en staatkundige gesteldheid gedurende de middeleeuwen,’ en hij houdt zich stipt aan zijn programma. We zien de letterkunde aristocratie en hierarchie eerst ten dienste staan, van lieverlede begeven en helpen ondermijnen en den grond toebereiden voor het zaad der gezegende kerkhervorming en der Fransche revolutie.</p>
<p>In het eerste hoofdstuk, de inleiding, slaat de schrijver een blik op de oudhoogduitsche taal- en letterkunde, en op den invloed des Christendoms, dat reeds door eene oude profetesse als ‘de bewerker van den val der Goden’ des heidendoms was aangekondigd. Over de scholen van Fulda,
<pb n="164"/>St. Gallen en Utrecht, die brandpunten van christelijke beschaving door Karel den Groote begunstigd en bevoorregt, den middelijken en onmiddelijken invloed van deze op den gang der beschaving, over eenige litterariesche voortbrengselen van die tijden, vinden we hier veel wetenswaardigs: een enkel woord over de Latijnsche dichtkunde en de afscheiding van Dietsch en Nederduitsch besluit dit gedeelte. Of we zoo als de schrijver aan 't slot betoogt, de Dietsche taal speciaal tot Z. Holland mogen beperken, geloof ik niet, of we moeten Z. Holland zoo uitgestrekt denken, als 't stellig <hi rend="i">niet</hi> was.</p>
<p>Daarna krijgen wij het eerste tijdvak der Dietsche taalen letterkunde, dat der epiesche poëzij. Het leenstelsel en de hierarchie, de beide hefboomen der middeleeuwen, deden vooral in de XII<hi rend="sup">de</hi> en XIII<hi rend="sup">de</hi> eeuw hunne werking krachtig gevoelen: de ontwaakte riddergeest en de kruistogten, die dien geest nog aanwakkerden, en den ridder veredelden, beheerschen dit tijdperk geheel en al. Eene uiting van dien riddergeest was de ridderpoëzij en de riddersage, die het heidensch heldendicht gaat vervangen. Nevelingen en Goedroen maken plaats voor Karel- en Arthur-romans, voor zangen van Friso en Bato, Hector en Alexander. Uit die Sagen-stammen botteden verscheidene ‘<hi rend="i">branches</hi>,’ die zich overal heen uitstrekken. Dat die verschillende sagen een diepen zin hebben, de letterkunde van die dagen even als thans de spiegel is van den volksgeest en het volksleven, is onbetwistbaar: ze zijn meer dan ‘curiositeiten voor den taalkundige,’ ze zijn onschatbare bijdragen voor de historie dier tijden, de schrijver wijst 't telkens als met den vinger aan. Zeg mij, wat 't volk <hi rend="i">sprak</hi>, ik zal u zeggen, wat 't volk <hi rend="i">dacht:</hi> de letterkunde houdt gelijken tred met de ontwikkeling der natiën. Is het te verwonderen, dat de zoogenaamde klassieke-sagenkring de laatste is! De fantastiesche ridderpoëzij begon vervelend en bombastiesch te worden, de nuchtere volksman haakt naar de gezonde en voedzame lucht der Historie, Hector en Alexander zijn, immers in die dagen, historiesche figuren! Bovendien Maerlant neemt die stoffe te baat om er wat moraal in te vlechten en wat satire in te strooijen, na 't bezingen van Alexander's dood roept hij den lezer toe: memento mori, zorg niet te veel voor 't aard-<pb n="165"/>sche, ééne koorts ‘nemet saen, al dat si hebben ontfaen.’ Aan de klassieke-sagenkring sluit zich de legenden-poëzij
aan, waarvan het onderwerp de Mariadienst is; dat ook tot haar bevallige zangen behooren en leerzaam tevens, bewijze alleen de Beatrijs. De heiligen-legenden wijzen op dezelfde omkeering in denken en gevoelen als de meer historiesche gedichten: de eerst fantastische later uitbundige en wanstaltige ridderpoëzij, wordt vervangen door de minnepoëzij, en deze ontaard en bedorven, roept den heldentijd der ouden terug in het leven, en slaat over tot Maria-vereering en heilige dienst. ‘Zoo wisselen tijden en eeuwen, de held, de ridder zijn op den achtergrond getreden, de monnik staat thans op den voorgrond en drukt zijn mystieken geest op de poëzij af, waarin van den anderen kant de fantasie door gevoel, gelijk dit door het koelere nadenken wordt opgevolgd.’ Ik volgde den schrijver op den voet, sprak daarom hier van den Reinaert niet: ook geldt overigens van dit hoofdstuk wat ik van het eerste zeide, 't archief geeft zeer veel.</p>
<p>In 't volgende hoofdstuk, bladz. 172 B. begint de schrijver met eene korte inleiding over den toestand van staat en kerk, en vervolgt dan zijne litteratuur-geschiedenis.</p>
<p>Op actie volgt reactie. Na de epiesche poëzij, men bevroedt 't reeds voor dat men 't ervaart, moet de lyriek op treden: Anacreon kan Homerus niet voorafgaan! In vrolijkheid en dartelheid, ik mag wel zeggen, uitgelatenheid is ze evenwel bij de Grieksche lyriek niet te vergelijken. Wat bij den Griekschen bard wijn en liefde is, is bij ons Jezus en Maria en heiligen en kerk, zoodat de verzen al te zamen met een mystiek waas overtogen, den naam van stichtelijk niet eens verdienen, maar veeleer van fanatiek; die zoo ze al ingang vinden, dat te danken hebben aan de zangwijzen der wereldlijke liederen, die ze overnamen. Vele van die liederen zijn fanatiek-zinnelijk, voor de kloosterlingen het surrogaat van luimige wereldlijke liedjes. Dat neemt evenwel niet weg, dat er veel moois onder is en vooral onder de kersliederen, b.v. de navolging van Dies est laetitiae; de kruisliederen zijn meer somber en droefgeestig. De Maria-liederen waren door de Maria-dienst, vooral in de XIII<hi rend="sup">de</hi> en XIV<hi rend="sup">de</hi> eeuw, overal verbreid: ook Maerlant bragt der hemelkoningin ‘zoo
<pb n="166"/>reine en zoo bequame’ zijne hulde; de Ave Maria's heb ik slechts te noemen, hun aantal is legio. Één lied evenwel staat boven alle andere: het Stabat Mater van Bernard van Clairvaux, waarvan we eene vertaling van de XIV<hi rend="sup">de</hi> eeuw hebben: dat maakt veel ‘vroom gebeuzel’ goed, want't is een juweeltje van smaak en gevoel. Buddingh geeft de vertaling van P. van Braam, ik verkies die van Bilderdijk, waarbij de andere naar mijne bescheiden meening in 't niet verzinkt, wie kent haar niet:</p>
<lg type="poem">
<l>‘Met de tranen op de wangen,</l>
<l>In het knellendst boezemprangen</l>
<l rend="; 1tab">Bij het kruis, dat Jezus droeg,</l>
<l>Stond de moeder neêrgebogen,</l>
<l>Met in rouw verstarrende oogen,</l>
<l rend="; 1tab">Die zij nokkend op hem sloeg.’ enz.</l></lg>
<p>Zie de dichtwerk. van Bild., Afl. 13, bladz. 160.</p>
<p>Dat behalve Maria het gansche heilige koor werd bezongen en aangeroepen, behoef ik niet te zeggen.</p>
<p>Naast dat genre bloeide een ander, het wereldlijk lied. De kruistogten-manie begon niet te bedaren of het ridderleven werd van zwervend meer huiselijk; van avontuurlijk meer alledaagsch. De belangstelling in epiesche poëzij begon ook bij den ridder te verflaauwen, hij was niet geheel ongevoelig voor de zangen die de zwervende Bard hem kwam zingen, niet doof voor de toonen van <hi rend="i">zijn</hi> verleden, er zou aan zijne feesten iets ontbroken hebben, had niet de vinder den stroom van het heldendicht voor hem doen bruischen - maar hij wilde meer. ‘La gaie science van troubadours en trouvères,’ de Zwabiesche minnepoëzij, dat werd meer en meer de poëzij voor ridder en edelman: een vinder, die van liefde en jonkvrouwen zong, verliet niet onbeloond het adelijk slot. Ja de grooten zelven hadden het zwaard opgestoken en hanteerden de lier: van de graven van Vlaanderen en Holland en de hertogen van Braband, ik noem alleen hertog Jan, hebben wij verscheidene liederen en weten wij, dat aan hun hof de poëzij welig bloeide, de dichter rijkelijk begiftigd werd.</p>
<p>Ik spreek er slechts met een enkel woord van, in 't archief vinden we geheele bladzijden aan dat onderwerp ge-<pb n="167"/>wijd en enkele stukjes medegedeeld: het Liedeken van den Hoede had ook wel een plaatsje verdiend: hoe innig is reeds 't eerste coupletje:</p>
<lg type="poem">
<l>‘In een prieel quam ic ghegaen,</l>
<l>Aldaer ic bloemkine scone vant staen.</l>
<l>Daer pluctic minen lieve saen</l>
<l rend="; 1tab">Van violetten dezen hoet.</l>
<l rend="; 2tab">Steet hi mi wale?</l>
<l rend="; 2tab">Draghicken wale?</l>
<l rend="; 1tab">Dunct hi u goet?’</l></lg>
<p>En dan ‘het daghet in het Oosten!’ zou men vermoeden, dat het een produkt was der ‘onbeschaafde, duistere,’ en wat niet al! middeleeuwen? En dat de geest van den Reinaert nog voortleefde, kunnen de ironische, satyrieke liedjes bewijzen, of zijn ‘dans, nonneken, dans,’ en ‘daar ging een patertje langs den kant,’ en ‘pater geef uw non een zoen,’ niet juist uit die tijden! Ze zijn geestig en scherp, types van satiren! Ons is van dat genre niet veel overgebleven, maar wat wij hebben, doet ons het gemis te meer betreuren én om de stukjes zelven én om het licht, dat ze over de historie dier dagen zouden verspreiden.</p>
<p>Wij zagen straks, dat het ridderleven gewijzigd werd, de ridder zelf het avontuurlijk rondzwerven en ronddoolen vaarwel zeide en te huis bleef, dat is, zich in zijn burg of kasteel nestelde als in eene vesting, nabuur en omwoner ten schrik. Wij spraken niet of bijna niet van het volk, van de burgerij. De reden waarom niet is dezelfde die Homerus had om alleen van heroën en helden te zingen. Er was geen volk, of liever 't werd niet geteld. ‘Numeri erant et fruges consumere nati.’ 't Volk was slaaf van ridder en priester; had het zijne stem al eens doen hooren in den Reinaert en in het Lied, het was eene verzuchting geweest, geene verademing. Dan juist dezelfde gebeurtenis, die der ridderschap haar aureool ontnam, verhief dien derden stand, die villains, ik bedoel de kruistogten: want deze hebben de opkomst, de welvaart en den bloei der steden bewerkt of bevorderd.</p>
<p>Het is hier de plaats niet meer daarvan te zeggen: het bovenstaande zij genoeg om den oorsprong der didactiesche poëzij te verklaren. Zoodra naast ridder en priester, dorper
<pb n="168"/>en poorter zijne regten begon te laten gelden, moest hij wel alles doen om ze te kunnen handhaven. Hij moest beschaafd en ontwikkeld worden en bij de magt des rijkdoms die der kennis trachten te verwerven. En de poorter had niet genoeg aan de klatergoud-beschaving van den ridder; natuur, historie, bijbel, ziedaar de boeken voor hem gemaakt, hij wilde <hi rend="i">leeren</hi>. Is er dus van poëzij en litteratuur voor den burgerstand sprake: 't kan niets anders wezen dan leerdicht: een Hesiodus moet de dichter wezen.</p>
<p>Ook wij hadden <hi rend="i">onzen</hi> Hesiodus, op wien wij trotsch zijn, een bard, die niet ‘fabelen noch boerden, trufen noch faloerden,’ zong, niet ‘van den Grale, van Perchevale’ en meer valsche sagen dichtte, maar in wiens verzen men vond</p>
<lg type="poem">
<l>‘Waerheit ende menich wonder,</l>
<l>Wijsheit ende scone leringhe</l>
<l rend="; 1tab">Ende reine dagcortinghe,’</l></lg>
<p>‘den vader der Dietschen algader’ J.v. Maerlant. Hij was de dichter van den derden stand, die tegenover edelman en monnik, de regten van den tiers état begon te doen gelden.</p>
<p>De schrijver van het archief geeft aan zijne levensgeschiedenis en zijne werkzaamheid, te regt ruime plaats: ik bepaal mij bij het gezegde en verwijs den belangstellenden lezer naar bladz. 277 en volgg. van het werk. In het voorbijgaan zij gezegd, dat Maerlant voornamelijk door geschriften (in versmaat) over bijbel, historie en natuur het volk trachtte te onderwijzen en te beschaven, en als het er op aankwam, adel en geestelijkheid niet spaarde: waar hij kon, hervormde en verbeterde. Een enkel woord over zijne geboorteplaats. De heer Buddingh, die van den dichter met alle geweld een Zuidhollander wil maken, overtuigde mij, guluit gezegd, door zijne redenering niet: als ik haar met de bondige en klemmende bewijsvoering van Dr. Jonckbloet vergelijk, houd ik mij bij deze: hij blijft voor mij een Zuidbevelander, een Vlaamsche Zeeuw (verg. Buddingh Archief II, bladz. 33 en volgg.)</p>
<p>Gaarne deelde ik nog een en ander mede over dien ‘grondlegger en voorlooper der Hervorming,’ maar dan ging ik buiten mijn bestek: trouwens zijn naam te hebben genoemd, is al veel gezegd.</p>
<pb n="169"/>
<p>‘Latere en gelijktijdige dichters,’ zegt Buddingh bladz. 319, ‘sloten zich aan hem aan en volgden zijn spoor: wij noemen slechts Melis Stoke, den pastoor van Velthem, Jan van Heelu, Janne de Weert, Augustijnken van Dortrecht; vooral ook Willem van Hillegaertsberch, Claes van Acen en anderen. Aan die allen had Maerlant op afstanden zoo van tijd als plaats den fakkel voorop gedragen. De wetenschappelijke beginselen, waartoe zijne school zich bepaalde, waren natuur en godsdienst, in den meer bijbelschen zin, historie en staatkunde. Deze waren om zoo te zeggen, de grondzuilen van zijn gebouw, waaraan zijne volgelingen met ijver voortwerkten.’</p>
<p>Ook bij hen en hunne gedichten houd ik mij niet op, maar verwijs naar het archief, waarin Maerlant's school naar waarde geschat wordt. En nu zou het de plaats wezen van den Reinaert te gewagen, het meesterstuk der middeleeuwen, het pronkjuweel onzer litteratuur: ik doe 't evenwel niet, en wel, omdat ik het met den heer Buddingh over den tijd waarin het eerste gedeelte vervaardigd is, geheel niet eens ben. Hij stelt het in de XIV<hi rend="sup">de</hi> eeuw, en juist dat is mij een raadsel. Verscheidene letterkundigen van naam hebben het vraagstuk aangeroerd en trachten op te lossen: ik voor mij ben tevreden met de Inleiding op den Reinaert van Dr. Jonckbloet, en verklaar na het door hem betoogde (zie bladz. 144), vooral betreffende Vermandois, geen oogenblik meer te twijfelen of het later dan 1191, toen Philips stierf, <hi rend="i">kan</hi> gemaakt zijn. En is dat waar, dan zal veel van hetgeen de heer Buddingh op bladz. 386 en volgg. beweert, voor zijne rekening moeten blijven. Is dat waar, dan is niet de Reinaert eene voorstelling van de staatkundige wereld der XIV<hi rend="sup">de</hi> eeuw, maar een of ‘<hi rend="i">het</hi> epos des volks, der burgerij tegenover de ridderdichters,’ zoo als Snellaert het noemt. Het behoort dan niet hier, maar na de riddergedichten te worden behandeld.</p>
<p>De lessen van historie en levenswijsheid door Maerlant en zijne volgelingen verkondigd, werden meer en meer in praktijk gebragt: 't volk kwam er boven op, zoo als men zegt. De eerste schrede was gedaan, van nu voortaan zouden staatkunde en staatsbeleid het werk, soms zelfs tegen wil en dank, helpen voltooijen. Floris V, der keerlen God,
<pb n="170"/>de verlichte vorst, ging voor met de beginselen der didactiesche school toe te passen: met zijn dood werd zijn werk niet vernietigd. En later zullen dramatiek en rhetorica het volk ‘bewerken,’ en zal de uitvinding der drukkunst de verbreiding der didactiek bevorderen: de drukpers, de ‘magistrature de la pensée,’ zal de publieke opinie beheerschen en de vox populi de stemmen van adel en priesterdom verstommen; het zaad der hervorming zal in den wel toebereinen grond welig ontkiemen en duizendvoudig vruchten afwerpen, de grondslagen van godsdienstvrijheid zullen in hecht cement worden gelegd, de natiën uit haren formalisme-slaap ontwaken. En dan nog. Wij zullen hier om staatkundige vrijheid tachtig jaren vechten en onze onafhankelijkheid te vuur en te zwaard veroveren: onze nationaliteit voor goed handhaven. Zoo zal de toekomst bewijzen, dat de school van Maerlant, waarin ons volk is opgevoed, niet te vergeefs zal hebben gebloeid, dat zij, schoon onzigtbaar, met kracht gewerkt heeft. - (Snellaert, Schets enz. bladz. 63).</p>
<p>Wij breken hier af: ik mag van den lezer niet meer vergen, uit de meerdere kortheid van mijn resumé worde niet afgeleid, dat 't archief over de dramatiesche poëzij en rhetorica naar evenredigheid minder geeft, integendeel. In het laatste hoofdstuk wordt daarover breedvoerig gesproken.</p>
<p>Over het tweede deel heb ik niet veel te zeggen: behalve de klaagzang van Augustijnken van Dortrecht op den dood van Willem IV, bevat het eenige strijdschriften over Maerlant's geboorteplaats en een paar mededeelingen van etymologie etc.</p>
<p>Over stijl en taal van het werk een enkel woord; namelijk dat beide nog al wat te wenschen overlaten. Latinismen en Germanismen zou ik des noods in menigte met den vinger kunnen aanwijzen. Ik houd mij evenwel daarmede niet op, want 't einde zou moeijelijk te vinden zijn, als ik alle fouten wilde opsommen. De schrijver houde mij mijne aanmerkingen ten goede.</p></div>
<div type="chapter">
<head rend="h3"><hi rend="i">Oorlog en vrede</hi>, <hi rend="i">door</hi> F.W. Hackländer. <hi rend="i">Uit het Hoogduitsch</hi>. (<hi rend="i">Te</hi>) <hi rend="i">Utrecht</hi> (<hi rend="i">bij</hi>) J. Herfkens, 1860. <hi rend="i">Prijs</hi> ƒ 3.20.</head>
<p>Deze bundel bevat zeven verhalen van den welbekenden
<pb n="171"/>duitschen romanschrijver Hackländer, eene bloemlezing uit diens Krieg und Frieden. De uitgever deelt ons in zijne, geheel in den toon eener advertentie of affiche gestelde, voorrede mede, dat hij uit het oorsponkelijke werk slechts die verhalen koos, die hem het meest boeiden, die het meest het gebied der novelle naderden. Op drie na, zijn al deze verhalen aan het soldatenleven ontleend: een onderwerp, meermalen en met talent en geluk door Hackländer behandeld. Ook ditmaal zijn de aan het krijgsmansleven ontleende novellen de beste: vooral die getiteld: Een dag bij de manoeuvres; een verhaal, dat door fiksche, levendige schildering, afwisseling van tooneelen en boeijenden verhaaltrant uitmunt. Deze novelle maakt ongeveer denzelfden indruk als de aanschouwing eener groote militaire parade, buiten in het ruime, bloeijende veld en bij vrolijken, helderen zonneschijn, waar alles leven en beweging en bonte afwisseling is. Hackländer is, door eigene ondervinding, met het soldatenleven, het pruissische soldatenleven, bekend: van daar die rijkdom van kleine details, van schilderachtige trekken, die aan het tafereel zooveel leven en waarheid bijzetten. Diepte van opvatting, doordringende karakterteekening, psychologische studie, moet ge bij hem niet zoeken: hij geeft u losse, levendige verhalen, schetsen en schilderijen uit het werkelijke leven, die u voor eene poos aangenaam bezig houden, maar, vreezen wij, spoedig weder vergeten zijn. Doch wat zoekt ons romanlezend publiek in 't algemeen meer dan stilling van dien razenden honger naar altijd nieuwe lectuur, die den tijd kan helpen dooden? Aan hen durven wij gerust dit boek aanbevelen, zij zullen er in vinden wat zij zoeken: tijdkorting. Werd ons de vraag gedaan, of dit boek niet gerust onvertaald had kunnen blijven: wij zouden zonder aarzelen, ja antwoorden. Maar de kwaal om schier alles te vertalen wat in dit genre elders het licht ziet, is ten onzent epidemisch en, 't schijnt wel,
onuitroeibaar. Wij moeten er wel in berusten; en zouden alleen maar wenschen, dat deze vertalingen, over het algemeen, aan bekwamer handen werden toevertrouwd. Ook deze vertaling laat te wenschen over. De uitgever aarzelt niet in zijne voorrede, Hackländer ‘een van Duitschlands grootste prozaschrijvers’ te noemen. Deze krasse uitspraak voor het oogenblik
<pb n="172"/>in hare waarde latende, zouden wij gaarne gezien hebben, dat in de vertaling meer van dit schoone proza ware bewaard gebleven, dan thans het geval is; of dat de vertaler beter met de eischen van het hollandsche proza ware bekend geweest. Ref. weet, dat deze uitspraak in den regel onbillijk wordt geacht, indien ze niet met tal van voorbeelden wordt gestaafd; en toch laat het hem gestelde bestek niet toe, citaten in te vlechten en zinnen te gaan ontleden. De vertaler hebbe echter de goedheid, vooral het eerste verhaal - in ieder opzigt verreweg het minste - aandachtig na te lezen, en hij zal begrijpen, wat wij bedoelen met onduidelijken, slechten stijl. Op enkele andere fouten, meest spelfouten, willen wij niet hechten. De uitvoering is netjes, en het vignet, vergelijkenderwijze, goed.</p></div>
<div type="chapter">
<head rend="h3"><hi rend="i">Het twaalfjarig soldatenleven van den majoor</hi> Hodson, <hi rend="i">in Britsch-Indië. Vrij vertaald uit het Engelsch</hi>, <hi rend="i">door</hi> A.C. Lorentz, 1<hi rend="sup">e</hi> <hi rend="i">luit.-ingenieur. Te Arnhem</hi>, <hi rend="i">bij</hi> D.A. Thieme, 1860. <hi rend="i">Prijs</hi> ƒ 2,50.</head>
<p>De ontzagchelijke strijd in Indië, door een weinig talrijk engelsch leger, gedurende de jaren 1857 en 1858 tegen tallooze muitelingen, tegen een opgestaan volk, zegevierend volstreden, zal gewisselijk immer tot de treffendste episoden der wereldhistorie gerekend worden. Zelden heeft het anglosaxische ras zich zoo zijner wereldbeheerschende roeping bewust en waardig getoond: eene roeping, welker aanvankelijke en immer voortgaande verwezenlijking zeker tot de merkwaardigste teekenen des tijds behoort. In den loop van naauw honderd jaren, heeft Engeland zich in het verre Oosten een rijk gesticht, dat in omvang en bevolking eene plaats inneemt naast de groote wereldrijken der historie, en waarvan de toekomst zich nog noode gissen laat. Dat reusachtig rijk is, zonder opzien te baren, zonder geraas of gerucht, gegrondvest, uitgebreid en in stand gehouden door de zelfopofferende geestkracht, den onbezweken moed, de onvermoeide volharding eener reeks van mannen, helden en staatslieden, edele zonen van het fiere en roemrijke Engeland: eene grootsche, schitterende rij, van Clyde tot Neill en Havelock. Ook de man, wiens geschiedenis ons in dit
<pb n="173"/>boek verhaald wordt, verdient eene eervolle plaats onder die helden, die de heerschappij van Oud-Engeland hielpen bevestigen over de volken van het verre Azië. Het is een rijk, veelbewogen leven, dat van majoor Hodson, een leven, waarvan de werkelijkheid, in verrassende avonturen en onophoudelijke afwisseling, den stoutsten roman evenaart. Een zonderling gevoel grijpt ons aan, bij het doorbladeren dezer schier fantastische en toch zoo eenvoudig, zoo geheel <hi rend="i">business-like</hi>, vertelde historie, wanneer wij van dit bont en boeijend tafereel de oogen wenden naar het matte, prozaïsche schouwspel der industriële, materialistische, geldaanbiddende en geldmakende maatschappij om ons heen. Wij gevoelen ons als in eene tooverwereld overgebragt, die bijna op geen punt in aanraking komt met de wereld des dagelijkschen en alledaagschen levens, waarin wij ons bewegen. Wij gevoelen het, hoezeer eene enkele maand, in zulk eene omgeving en in zulk een werkkring doorgebragt, rijker en degelijker vruchten moet dragen voor des menschen ontwikkeling, dan een geheel langgerekt leven, dat zich, in tragen sleur, bewoog tusschen huiskamer, kantoor en beurs. Het leven van majoor Hodson is eene schitterende illustratie van het fiere, rijke grafschrift: ‘Man's life is measured by works, not days.’ - Doch niet ieder, voorwaar, is de gelegenheid tot zulk eene loopbaan geopend; en dwaas en zondig zoude het zijn, de stille pligten des dagelijkschen levens te verachten, omdat ze zoo alledaagsch zijn. Het is dan ook niet het jagen naar romantische avonturen (overigens geene kwaal van onzen tijd), dat wij aanbevelen; wij wenschen de aandacht te vestigen op een edel en groot karakter, dat zich onder alle omstandigheden als zoodanig zou hebben betoond, ook al ware de weg tot het doel minder schitterend geweest. Een karakter, groot en edel vooral daarom, omdat iedere andere drijfveer, dan die van volkomen pligtsvervulling en de edele zucht
naar roem, daaraan vreemd blijft: vreemd bovenal alle berekening en winstbejag. Deze man had wonderen van dapperheid verrigt, had zich als krijgsman en regent onderscheiden, had zijn vaderland onschatbare diensten bewezen: dat vaderland miskende hem, hij ondervond tegenkanting, onbillijke bejegening, onregtvaardige achteruitzetting: toch klaagt hij ter naauwernood, toch gaat hij voort rusteloos zijn pligt te doen: en onder dat
<pb n="174"/>woord ‘pligt’ rekent hij, wat anderen als zeer buitengewone verdiensten zouden hebben aangemerkt; en het hoogste doel van zijn streven, de stoutste wensch, in de vertrouwelijke briefwisseling met zijne echtgenoote ontboezemd, is - het Victoria-kruis.</p>
<p>Het ontging hem: nog voor zijne groote diensten op haren regten prijs waren geschat en erkend, nam hem de dood weg, midden in zijne heldenloopbaan; maar zijn naam leeft voort en vindt weerklank in alle harten, waarin nog het gevoel voor heldengrootheid en zielenadel, het besef, dat er nog een hooger doel des levens is, dan geldverdienen en de zinnen streelen, niet is uitgedoofd.</p>
<p>Ref. wenscht dit boek in veler handen: het zal opwekkend, versterkend, aanvurend werken, een krachtig en heilzaam tegengif tegenover zoo vele ontzenuwende, verslappende en zieldoodende elementen in de atmosfeer die ons omringt. De heer Lorentz deed met de vertaling van dit boek een goed werk; moge hij in veler herinnering, bij allen, wie de zaak van vaderland, beschaving en christendom ter harte gaat, met onuitwischbare trekken het beeld hebben gegrift van den edelen man, opdat wij daaraan gedenken in de welligt naderende ure der beproeving. In die ure, vinde Engeland, vinde Nederland, vele mannen als deze onder hunne vrije zonen.</p></div>
<div type="chapter">
<interpGrp>
<interp type="primair" value="juda001"/>
</interpGrp>
<head rend="h3"><hi rend="i">Costal</hi>, <hi rend="i">de Indiaan. Schetsen uit den vrijheidsoorlog in Mexico</hi>, <hi rend="i">door</hi> Gabriël Ferry, <hi rend="i">schrijver van ‘de Woudlooper</hi>,’ <hi rend="i">vertaald door</hi> L.C. Cnopius. <hi rend="i">(Te) Leyden (bij)</hi> van den Heuvell en van Santen, 1861. <hi rend="i">II Dln. In gr.</hi> 8<hi rend="i">vo.</hi>, 249 <hi rend="i">en</hi> 267 <hi rend="i">blz. Prijs</hi> ƒ 5.</head>
<p>Toen wij het bovenstaande werk ontvingen, was het voor ons reeds een oude bekende. Wij hadden het werk al gelezen. Toch namen wij het weder met graagte ter hand, omdat de eerste lezing ons zooveel genoegen had verschaft, en wij ons gaarne nog eens wilden verlustigen in de beschrijving der heerlijke natuurtooneelen, zoo als Amerika alleen oplevert, en ons door Ferry te genieten gegeven worden. Met een vel wit papier naast ons, - onontbeerlijk voor den recensent tot opteekening van alle aanmerkingen, die
<pb n="175"/>hij kan maken - zetten wij ons neder - en opdat wij eene naauwkeurige beoordeeling zouden geven, begonnen wij met scherp toe te zien. Spoedig - eere aan onze oplettendheid! - hadden wij iets gevonden; en met vreugde namen wij de pen ter hand terwijl eene gedachte bij ons opkwam, alsof wij wilden zeggen: ‘zie zoo, mijnheer de vertaler! uw werk is toch niet vlekkeloos!’ Aangemoedigd door dit goed begin, meenden wij een rijken oogst van feilen aan de Letteroefeningen te kunnen toezenden. Doch nu wij aan het einde van onze lectuur zijn gekomen, zien wij met smart, dat wij verzuimd hebben onze aanteekeningen voort te zetten. Ons vel papier bevat een paar regels schrift en verstoord werpen wij het in den haard.</p>
<p>Wij moeten u om verschooning vragen, mijnheer de Redacteur! die ons de recensie van dit werk toevertrouwde, dat wij u niet kunnen vergasten op een paar bladzijden aanwijzingen van: er staat <hi rend="i">dat</hi> en er moet <hi rend="i">dit</hi> staan; die komma is verkeerd gezet; dáár heeft de vertaler den schrijver niet begrepen; ginds is de schrijver onjuist geweest. Evenwel, wat wij u verzoeken mogen, wijt het niet aan ons; wij waren ijverig genoeg begonnen, maar werpt de schuld op den schrijver, den vertaler, de uitgevers, en wie er aan hebben medegewerkt, om het werk zulk eene belangstelling te geven of de overzetting in zulk een' vloeijenden stijl te gieten, of de uitgave zulk een behagelijk kleed aan te trekken. In waarheid, mijnheer de Redacteur! het ligt niet aan ons, maar onze gedachten werden zoo medegesleept, onze aandacht zoo geboeid, dat wij pen en papier vergaten en ons onverdeeld met de bladzijden bezig hielden, telkens naar eene volgende verlangende, en toch bij deze blijvende stilstaan.</p>
<p>Het zal na het bovenstaande wel onnoodig zijn, iets tot aanbeveling van het werk te zeggen, en wij zouden ook in waarheid verlegen staan, wat het eerst te noemen, wat het meest te roemen. Historie en fantasie, natuur en kunst, beschrijving en verdichting zijn zoo naauw aan elkander verbonden of liever in elkander geweven, dat zij moeijelijk te onderscheiden zijn en te zamen zulk een schoon geheel vormen, dat het ons onwillekeurig wegsleept.</p>
<p>Hetzij de schrijver u voert in de ondoordringbare wouden der nieuwe wereld, waar nog nimmer de bijl des houthak-<pb n="176"/>kers de boomen deed vallen, of dat hij u getuige doet zijn eener jagt op de wilde dieren, die daar wonen; hetzij hij u medeneemt naar de uitgestrekte prairiën, of u eene overstrooming doet zien; hetzij hij u doet deelen in de smart der bewoners van de hacienda's, die door den burgerkrijg van alles beroofd zijn geworden, of u doet luisteren naar de openbaring der liefde eener jonge maagd; - hetzij hij u den blik doet werpen in de belegerde steden der insurgenten, of u deelgenoot maakt van hunne godsdienstoefeningen, voorgegaan door hunne aanvoerders; hetzij hij u hunne blijdschap maalt bij overwinning of hunne vastberadenheid bij nederlaag; - overal en altijd wordt gij genoodzaakt zijn genie te bewonderen en dankt gij de uitgevers, dat zij onze letterkunde met zulk een werk verrijkt hebben.</p>
<p>Wij zullen niet wagen, eene korte schets van dit verhaal te geven, maar noodigen veel liever onzen lezers uit, zich dit werk aan te schaffen.</p>
<p>Jammer, - en dit is de eenige aanmerking, die wij hebben, - jammer, dat de correctie zoo slordig is. Verscheidene malen leest men <hi rend="i">u</hi> voor <hi rend="i">uw</hi>, <hi rend="i">godes</hi> voor <hi rend="i">godin</hi>, terwijl door het geheele werk heen vooral stootend is, dat het bijvoegelijke naamwoord met eene zachte <hi rend="i">e</hi> eindigt, wanneer het zelfstandig naamwoord als onzijdig bezittelijk gebezigd wordt, zooals: <hi rend="i">mijn bepaalde plan</hi>, <hi rend="i">ons sterke paard</hi> enz.</p>
<p>Een schoon titelvignet - voor beide deelen hetzelfde - versiert het werk.</p>
<p><hi rend="sc">dixi</hi>.</p></div>
<div type="chapter">
<head rend="h3"><hi rend="i">De Bruid van den Monnik. Een verhaal uit de 16de eeuw. Door</hi> C.S.W. <hi rend="i">Naar het Engelsch</hi>: <hi rend="i">The Sisters of Soleuve</hi>. (<hi rend="i">Te</hi>) <hi rend="i">Amsterdam</hi>, <hi rend="i">(bij de</hi>) Gebroeders Binger, 1860. <hi rend="i">In gr.</hi> 8<hi rend="i">vo.</hi>, 320 <hi rend="i">blz. Prijs</hi> ƒ 3,00.</head>
<p>Er zijn reeds zoovele anti-roomsche romans uitgegeven, dat het ons verwonderde dit getal nog met een nieuwen vermeerderd te zien. Niet dat wij in het algemeen geschriften, die waarschuwen tegen proselietenmakerij, overbodig achten, noch dat wij ontkennen zouden dat in dit genre van tijd tot tijd iets nieuws wenschelijk is; maar dan geve men goedkoope volksboeken, in aanschouwelijken vorm en populair geschreven. De gewone roman wordt in den regel slechts door
<pb n="177"/>meer beschaafden gelezen, en voor dezulken bestaat wel niet het grootste gevaar van verleiding tot afval van hunne godsdienstige belijdenis. Hier dreigt een andere en gevaarlijker vijand: Het moderne ongeloof, dat onder den schijn van wijsheid en den naam van redelijk christendom in boeken aangeprezen en van kansels verkondigd wordt.</p>
<p>Wij worden in dezen roman verplaatst in Zwitserland en Savoije, in het jaar 1579. De hoofdpersoon is eene Protestantsche jonge dame, welke haar hart wegschenkt aan een jongen talentvollen monnik der Jezuitenorde, die als cavalier is vermomd, en hare liefde tracht te winnen, om haar te bekeeren, hetwelk hem vrij wel gelukt, daar de jonge dame inderdaad, door opgevatte hartstogtelijke liefde weggesleept, tot zijne kerk overgaat; maar ook de monnik - die slechts een werktuig van den aartsbisschop van Turijn is - verliest zelf zijn hart en wordt in liefde voor zijne kweekelinge ontstoken. Op het oogenblik dat, volgens de verwachting der jonge dame, de huwelijksplegtigheid zal plaats hebben, maakt de kardinaal haar bekend dat de vermeende bruidegom een priester der kerk is, vermaant haar de aardsche liefde af te leggen en stelt haar het geluk voor, dat haar als eene bruid van den hemel wacht; maar het meisje, door zoo veel boosheid en huichelarij geschokt en verbrijzeld, zinkt bezwijmd ter neder. De monnik, haar lijden aanschouwende, brengt in wanhoop zich zelven om het leven, zijne bruid wordt naar een klooster gebragt, maar is voor altijd afkeerig van de Roomsche godsdienst geworden. In het klooster herkent zij in de abdis hare eigene tante, en vindt in deze eene evangelisch gezinde christin, die haar met liefde behandelt en als eene moeder voor haar zorg draagt. Door het onderzoek der heilige schrift komt zij tot helderheid van godsdienstige begrippen en tot vastheid van overtuiging, en keert later met een genezen hart tot hare betrekkingen terug.</p>
<p>Wij moeten van dezen roman getuigen, dat de schilderingen levendig en boeijend zijn, dat de karakters over het algemeen met talent en bekwaamheid zijn opgevat en uitgewerkt, maar op de teekening van den kardinaal hebben wij aan te merken dat ze zeer overdreven is. Zulk eene uitschudding van alle menschelijk gevoel, zulk eene koelbloedige, duivelachtige boosheid, als in deze figuur voorgesteld is,
<pb n="178"/>zal, gelukkig, hoogst zelden gevonden worden, en door zulk een beeld als type van vroegere Roomsche prelaten voor te stellen, bewijst de auteur te veel, en mist daardoor zijn doel.</p>
<p>In weerwil dezer overdrijving, heeft het tafereel, dat blijkbaar door eene geoefende hand daargesteld is, ons zeer geboeid.</p>
<p>Ook de vertaling is van eene bekwame hand. Druk en papier zijn onberispelijk en het vignet is zeer sprekend, maar het gelaat van den monnik heeft te veel van de physionomie der kinderen Israëls.</p>
<p>***<hi rend="sc">s</hi>.</p></div>
<div type="chapter">
<head rend="h3"><hi rend="i">Luxima</hi>, <hi rend="i">de Profetes. Eene geschiedenis in Indië</hi>, <hi rend="i">door</hi> Sydney, lady Morgan. <hi rend="i">Uit het Engelsch. Te Utrecht</hi>, <hi rend="i">bij</hi> J. Herfkens Fz., 1861. <hi rend="i">In gr.</hi> 8<hi rend="i">vo.</hi>, 286 <hi rend="i">bladz. Prijs</hi> ƒ 2.80.</head>
<p>Deze roman heeft een vreemden inhoud. Hilarion, een Roomsch zendeling, een model van zelfverloochenende heiligheid, toegerust met vele talenten en gloeijende van ijver voor de zaak zijner kerk, gaat naar Indië om het christendom te verkondigen. Daar ontmoet hij eene uitstekend schoone, jeugdige profetes van Brama, welke, door zijne persoonlijkheid aangetrokken, om zijnentwil den doop ontvangt. Van het eerste oogenblik af heeft de jeugdige priester de vurigste liefde voor haar opgevat. Een hevige strijd tusschen zijne godsdienstige beginselen en zijn menschelijk gevoel ontstaat daardoor in zijn binnenste; maar ook bij dezen heilige, die in ijver een tweede Xaverius kan heeten, is de natuur sterker dan de leer. Door de omstandigheden en door zijn eigen hart vervoerd, gaat hij met zijne minnares op reis, maar wordt onder weg herkend door een Jezuit, die belast is met de inspectie der zendelingsposten. De zoon van Loyola, reeds te voren een vijand van Hilarion, neemt dezen en zijne minnares in naam der inquisitie gevangen. De zendeling wordt wegens ketterij en het verleiden der bekeerlinge door het heilige officie op eene der Spaansche bezittingen tot den brandstapel veroordeeld. Terwijl men bezig is het vonnis uit te voeren, ontvlugt Luxima uit het klooster, waar men haar had opgesloten, en snelt op Hilarion toe om met hem in de vlammen te sterven; doch de inlanders, die aan
<pb n="179"/>eene amulet de priesteres van Brama herkennen, komen nu in opstand en redden beiden uit de klaauwen der inquisitie. Zij vinden gelegenheid om te vlugten, maar door lijden uitgeput, sterft Luxima onderweg, en Hilarion slijt verder zijn leven als kluizenaar.</p>
<p>Dit werk is door eene bekwame hand en in vele opzigten met talent geschreven; meesterlijk is de strijd in het hart van den zendeling geteekend, juiste blikken worden in de godsdienst van Indië geworpen, de punten van overeenkomst in het bevorderen van onnatuurlijke heiligheid door de godsdienst der Roomsche kerk en die van Indië worden niet minder juist in het licht gesteld, en het geheel, in een flinken stijl geschreven, is het werk van een auteur, die het harte kent, die helder en diep genoeg denkt en genoeg wijsgeer en dichter is om te leeren en te boeijen; maar desniettemin is dit boek ons niet zeer bevallen, eensdeels omdat het doel van den schrijver niet duidelijk uitkomt, ten anderen, dewijl de vereeniging van een Roomschen priester en eene profetes van Brama zeer vreemd en onwaarschijnlijk is, en eindelijk, omdat de uitvoerige behandeling van beider inwendig leven en uiterlijken omgang - zonder dat het optreden van andere personen genoegzame afwisseling aanbiedt - bij het lezen vrij eentoonig wordt. Er zullen er echter zijn, die door het vreemde worden aangetrokken, en dezen kunnen wij verzekeren dat de vertaling verdienstelijk is. Ook van het uitwendige is niets dan goeds te zeggen.</p>
<p>***<hi rend="sc">s</hi>.</p></div>
<div type="chapter">
<interpGrp>
<interp type="primair" value="18610100"/>
</interpGrp>
<head rend="h3"><hi rend="i">Modelmenschen</hi>, <hi rend="i">geschetst door een Modelmensch</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij de</hi>) Gebroeders Binger. <hi rend="i">In roijaal</hi> 8<hi rend="i">vo.</hi>, 93 <hi rend="i">blz. Met gekleurde platen. Prijs</hi> ƒ 2,90.</head>
<p>In een tijd waarin de politieke horizon met wolken bedekt, de geruchten van oorlog zoo onheilspellend, de klagten over duurte en schaarschheid zoo algemeen, de toekomst zoo duister is, en thans weder het water zijne vernielende kracht in een gedeelte van Gelderland geducht doet voelen; kortom in een tijd, die in vele opzigten naargeestig mag genoemd worden, mag een geestig werkje wel als een welkome gast in de huiskamer toegelaten worden, als niet geheel ongeschikt voor eenige oogenblikken de zorgen te verdrijven en de
<pb n="180"/>lachspieren in beweging te brengen. - En als zoodanig durven wij het hierboven aangekondigde werkje met alle vrijmoedigheid aanbevelen, als echt luimige schetsen inhoudende, die de zwartgalligste bui zouden kunnen verdrijven.</p>
<p>In den rijken inhoud van zeven en twintig modellen van personen van allerlei stand en jaren (model-echtgenoot, -vrouw, -oude vrijer, -schoonmoeder, -kwâ-jongen, -zuigeling, -pupil, -Jan, -baker, -zuster, -kwast, -gouvernante, -afgevaardigde, -dochter, -kommensalenhoudster, -bram, -vriend, -kleerenmaker, -schuldenmaker, -jongejuffer, -tafelschuimer, -kommensaal, -wonder, -meid-alleen, -heer, -weduwe en -modemaakster) volgden wij dikwijls met bewondering den begaafden schrijver, wanneer hij niet alleen met de meeste naauwkeurigheid de toestanden van personen schetste, maar ook een diepen blik sloeg in het zooveel bewogen leven der menschen in al zijne nuances. Onregtvaardig zouden wij echter zijn, indien wij alle <hi rend="spat">Modellen</hi> zulk een lof gaven. Sommigen zijn er bij die den naam van laf verdienen. Toch kunnen wij den schrijver gerust de verzekering geven, dat hij zich niet had behoeven te schamen zijnen naam voor dit boekje te plaatsen en zich te verbergen onder den anoniem <hi rend="spat">Modelmensch</hi>!</p>
<p>Bij de Modelmenschen kunnen wij den heeren Gebroeders Binger te Amsterdam, gerust den naam van model-uitgevers geven, wegens de nette uitvoering; welke eer wij echter niet in alle deelen kunnen geven aan de gelithographeerde platen van de heeren Emrik en Binger te Haarlem, van welke wij wel beter werk gezien hebben.</p>
<p>Januarij 1861.</p></div>
<div type="chapter">
<interpGrp>
<interp type="primair" value="sass004"/>
<interp type="secundair" value="_lou001"/>
</interpGrp>
<head rend="h3"><hi rend="i">Lourens Coster. Tijdschrift voor beoefenaren en voorstanders der boekdrukkunst. Orgaan en eigendom der Nederl. Typogr. Hoofdvereeniging. Onder redactie eener commissie uit het bestuur der Ned. Typogr. Hoofdver. Met welwillende medewerking van</hi> C. Mommaas Cz. <hi rend="i">en andere Kunstvrienden. Derde Jaarg</hi>. (<hi rend="i">Te</hi>) <hi rend="i">Utrecht</hi>, (<hi rend="i">bij</hi>) W.J.A. Mulder, 1860. <hi rend="i">In kl.</hi> 8<hi rend="i">vo.</hi>, 400 <hi rend="i">blz. Prijs per jaargang</hi> ƒ 1,20.</head>
<p>Gaven wij in No. 5 des vorigen jaargangs van dit geachte Tijdschrift eene aankondiging der eerste aflevering van Lourens Coster, met opzet hebben wij die van de andere verdaagd
<pb n="181"/>totdat wij den geheelen derden jaargang compleet zouden hebben; thans haasten wij ons aan die aangename taak te voldoen.</p>
<p>Uitten wij in bovengenoemd No. den wensch, dat de tegenwoordige redactie even veel zorg mogt besteden als de vorige redacteur, de heer Mommaas, die hoop werd niet teleurgesteld, vooral wanneer mannen als de Regt, Mommaas, Practicus (van welken laatsten wij echter tot ons leedwezen niet zooveel vonden als in den vorigen jaargang) en anderen het hunne bijdroegen tot den bloei van dat tijdschrift.</p>
<p>Men wachte echter van ons geen oordeel, dat een ontleden zoude mogen heeten van 't geheel; men verge ons niet dat wij voet voor voet stil zullen houden bij alle artikels, die in dezen jaargang voorkomen, om hier er een te prijzen en ginds welligt er een van af te keuren; dat verbiedt ons de beperkte plaatsruimte.</p>
<p>Fiks geschreven hoofdartikels troffen wij aan, waaronder uitmunten: ‘De Ned. Typ. Hoofdver., beschouwd in haar doel en strekking,’ door haren president den heer J.K. de Regt; ‘een goede raad’ door J.N. te S. en ‘eene oproeping aan de typographen, die nog geen lid zijn van de Ned. Typogr. Hoofdvereeniging,’ door de Redactie. - Dit jaar is L.C. spaarzaam geweest met oorspronkelijke stukken op practisch gebied, daar de meeste overgenomen zijn uit Tijdschriften, Dag- en Weekbladen enz. - Van het Mengelwerk lazen wij met bijzonder genoegen: ‘Levensstormen,’ door C. Mommaas Cz.; ‘Oudhollandsche Spreekwijzen in herinnering gebragt,’ door F.B.J.; ‘Bespiegelingen van den Kopperm.’ door C. Mommaas Cz. en de Koppermaandag-Chansonnette: ‘Dan heb ik al genoeg,’ door J.K. de Regt. In de Brievenbus en Mededeelingen en Berigten vonden wij over het algemeen veel wat den typograaph zeer welkom zal zijn.</p>
<p>Wij vertrouwen dat de meeste typographen reeds in het bezit zijn van dit nuttige tijdschrift; zoo niet, dan noodigen wij hen uit er kennis mede te maken, daar het wel verdient in veler handen te komen. Door de H.-V. is, dank zij het bestuur, het bestaan van dit tijdschrift meer verzekerd, daar de leden in plaats van de geringe contributie van één cent per week thans er twee moeten betalen, waarvoor zij dan een goed uitgevoerd werkje van + 400 blz. ontvangen. - De correctie kon echter beter zijn.</p>
<pb n="184"/>
<p>pische spelen, tournooi-spelen, meistreels, troubadours enz. ('t is wonder dat de hanen- en stierengevechten er nog niet bijgesleept zijn!) die ons doet verbazen. Wij hadden echter ook dat woord niet moeten gebruiken, maar liever moeten zeggen: <hi rend="i">verouderd</hi>, <hi rend="i">versleten</hi>, <hi rend="i">afgesleten</hi>, misschien had de heer G. zich dan minder geërgerd, want tegenover een schoolopziener is dat woord ook waarlijk onvergeeflijk, maar <hi rend="i">verouderd</hi>, <hi rend="i">versleten</hi>, <hi rend="i">afgesleten</hi>, ja, dit houden wij vol, zijn de vergelijkende examens en behalve meer voorbeelden die ons bekend zijn, gaan wij niet verder dan tot de plaats onzer inwoning, waar men voor een paar jaren een onderwijzer <hi rend="i">zonder vergelijkend examen</hi> beroepen heeft, die algemeen als zeer kundig staat aangeschreven, en welligt menig schoolopziener beschamen kan, en daar de voorbeelden bewezen hebben; dat men toch even goed flinke onderwijzers bekomen kan, zonder vergelijkend examen, kan het ons niet als <hi rend="i">crimen</hi> aangerekend worden, dat wij het wenschen af te schaffen; konden wij in gemoede verklaren (maar dat kunnen wij niet) dat de vergelijkende examens heilzaam werkten, och wij zouden er ons niet om bekreunen, al dagteekenden zij ook, om zoo te spreken, van-af de schepping der wereld; wij huldigen niet alles wat nieuw is, integendeel, wij stemmen in met de <hi rend="i">magtspreuk:</hi> er is veel <hi rend="i">nieuw</hi> dat het <hi rend="i">oude</hi> niet verbetert!’ en de vergelijkende examens zijn gelijk de heer G. zelf zegt: <hi rend="i">vruchten van den laatsten tijd</hi>, alias: <hi rend="i">nieuw</hi>.</p>
<p><hi rend="i">Een vergelijkend examen is niets meer dan een wassen neus</hi>. Wij moeten uw genie bewonderen, mijnheer G., dat gij zoo dadelijk den zin dezer stelling gevat hebt. Juist! een vergelijkend examen is een ding, dat naar willekeur gezet, gedraaid, bewogen of gevormd kan worden. Wij zouden u ook hiervan meer dan één voorbeeld kunnen aanhalen. 't Kan wel zijn dat de wet voorschrijft dat het examen moet worden afgenomen <hi rend="i">ten overstaan</hi> ('t is of er van eene verkooping gesproken wordt; in de door ons bedoelde gevallen heeft het er wel iets van!) van de opgenoemde sommiteiten, maar is hiermede reeds de verzekering gegeven, dat het aanzetten van een wassen neus eene onmogelijkheid is?</p>
<p>Wij willen nog niet eens zeggen dat zulke gevallen <hi rend="i">opzettelijk</hi> plaats grijpen, maar nemen aan dat het <hi rend="i">bij toeval</hi> geschiedt, hetzij door de overgroote geleerdheid van den school-<pb n="185"/>opziener, hetzij door zijne oliedomheid (of zijn alle schoolopzieners toonbeelden van geleerdheid? wij herinneren hier aan de <hi rend="i">magtspreuk:</hi> ‘Wien God een ambt geeft, geeft Hij ook het verstand!’) De examinandus is b.v. een wondergeleerd persoon, die op geene enkele der vragen van zijn verheven (?) Examinator het antwoord schuldig blijft; hij toont zeer bekwaam te zijn in de wiskunde, landbouwkunde, gymnastiek en teekenen, daarbij kan hij overheerlijk zingen en bespeelt meesterlijk verscheidene instrumenten. De examinatoren staan verwonderd over zoo'n knap mensch en de schoolopziener zelf, ook een uitstekend <hi rend="i">kamer</hi>geleerde, verklaart in gemoede, dat deze waardiglijk de plaats kan vervullen op...een allerellendigst, boerengehucht waar hij zich bijna tot niets meer dan een spaa-aa en den regel van drieën kan bepalen, waartoe hij ter naauwernood de geschiktheid en vooral geene ambitie heeft. Zeg ons nu eens mijnheer G. is zulks geen wassen neus? Keeren wij het geval om en nemen wij een kandidaat die weinig kennis heeft van al datgene waarin de eerste zoo heeft uitgemunt, maar deze heeft het voorregt, dat hij de practijk <hi rend="i">au fond</hi> verstaat en zeer aardig met de kinderen weet om te gaan. Tot zijn geluk heeft hij tot examinator geen gloeijend geleerde, maar een man grijs in de practijk, aangetroffen; naar diens meening maakt nu de kandidaat aanspraak op de betrekking van onderwijzer...in eene zeer uitgebreide volkrijke gemeente, waar hij aangezocht en verpligt wordt, vakken te moeten onderwijzen die hij naauwelijks meer dan bij name kent. Is zulks ook niet een wassen neus mijnheer G.?</p>
<p><hi rend="i">De ondervinding leert het ons dat de knapsten zeer dikwijls moeten achterstaan bij de bevoorregte of gerecommandeerde brekebeenen</hi> hebben wij gezegd en met regt, en dat deze stelling niet <hi rend="i">valsch</hi> en niet <hi rend="i">lasterlijk</hi> is, zullen wij deugdelijk bewijzen. Wij zullen eens aannemen dat de ondervinding het <hi rend="i">ons</hi> niet geleerd heeft (het woordje <hi rend="i">ons</hi> heeft den Dr. blijkbaar veel hoofdbrekens gekost, want hij weet niet waarop het betrekking moet hebben), ‘dan beteekent de zaak niets,’ zegt de heer G. (ferm gesproken Dr., dat is eene <hi rend="i">magtspreuk</hi> den schoolopziener waardig, wij danken u voor die uitspraak), welnu als de zaak dan <hi rend="i">niets</hi> beteekent, waarom haar dan aangeroerd? Maar de heer G. gaat verder en besluit ten
<pb n="186"/>slotte (eene leelijke pleonasme niet waar?) dat het woordje ‘<hi rend="i">ons</hi>’ van <hi rend="i">algemeene</hi> beteekenis is. Och 't is <hi rend="i">ons</hi> (dit heeft hier betrekking op den recensent die zich Jesse noemt) om het even of de zaak ‘niets beteekent’ dan of zij van ‘algemeene beteekenis’ is, maar wij moeten den heer G. toch eens eventjes onder het oog brengen, (denk s.v.p. om de douche!) dat hij al dadelijk begint met te bekennen, dat het gebrek aan menschen- en wereldkennis verraden zou (foei wie zou dit van een schoolopziener durven denken, een schoolopziener heeft o.i. <hi rend="i">veel</hi> menschen- en wereldkennis!) als hij wilde tegenspreken, dat niet wel eens knappe menschen bij brekebeenen moeten achterstaan en de heer G. zegt dat onze stelling <hi rend="i">valsch</hi> en <hi rend="i">lasterlijk</hi> was. ‘Als eene der meest algemeene redenen van de mogelijkheid van het onderhavige geval is die,’ zegt de heer G., ‘dat de brekebeenen vaak gewoon zijn zich op den voorgrond te plaatsen en de wezenlijk knappe en bescheidene lieden voorbij dringen, zoodat het niet te verwonderen is, dat bij het doen eener keus soms eens een misgreep geschiedt.’ Er <hi rend="i">moet</hi> en <hi rend="i">mag</hi> hier geen misgreep plaats hebben, mijn lieve heer G.! De examinator die zich zoo strikt eerlijk voordoet, als de heer G. die hier vooral doet uitkomen dat <hi rend="i">hij</hi> van ondervinding kan spreken, lijnregt in strijd met die van ons, <hi rend="i">kan</hi> geen misgreep doen. (Gelukkig district dat zulk een' schoolopziener bezit!) De heer G. legt ons verder de verdediging dezer stelling in den mond en is overtuigd dat wij verscheidene voorbeelden kunnen aanhalen, ‘maar’ zegt hij, ‘men moet eerst de zaken naauwkeurig onderzoeken, want de ondervinding (wiens ondervinding?) leert, dat het gerucht de dingen wel eens geheel valsch
overbrengt’ (moeten wij dit ook op uwe ondervinding toepassen, mijnheer G., of moeten wij u maar op uw woord gelooven?) <hi rend="i">Wij</hi> hebben gezegd dat de ondervinding het leert, niet bepaaldelijk <hi rend="i">ons</hi>, maar <hi rend="i">in het algemeen</hi> dat de knapsten dikwijls achterstaan bij gerecommandeerde brekebeenen; wij zullen hierbij ons zelven geheel op den achtergrond stellen, maar een ander laten spreken en wel den opsteller van een hoofd-artikel in de Nieuwe Rotterdamsche Courant van Dingsdag 5 Februarij 1861, no. 35, wat betreft de examina al attachés bij het Nederlandsche corps diplomatique. Wel is waar bestaat hierbij <hi rend="i">geene</hi> openbaarheid,
<pb n="187"/>daar zulk een examen (zonderling genoeg!) <hi rend="i">geheim</hi> geschiedt, maar in hoofdzaak is het toch hetzelfde en het bewijst, de door <hi rend="i">ons</hi> gestelde <hi rend="i">thesis</hi> (volgens den heer G.) dat de brekebeenen worden voorgetrokken. Wij lezen o.a. in het aangeduide blad: ‘Een jongeling van aanzienlijke familie, die eenige jaren als attaché bij het corps diplomatique heeft doorgebragt, onderwerpt zich aan het examen voor secretaris van legatie. Het examen is geheim en mist alle waarborgen der openbaarheid. De examinatoren zijn niet zeer tevreden en de candidaat moest eigenlijk afgewezen worden, maar nu komen de consideratiën van conveniëntie. Hij is van goede familie; laat menhem niet toe, dan is zijne carrière gebroken en wat moeten zijne ouders dan met hem aanvangen?</p>
<p>Niemand buiten de examinatoren en den candidaat hebben het examen kunnen bijwonen, niemand kan dus de beslissing controleren; men onderhoudt den kandidaat, hem worden zijne zwakke zijden onder het oog gebragt, hij belooft zich met de borst op de studie te zullen toeleggen, men gelooft hem, en de onbekwame attaché wordt secretaris van legatie en blijft zijn leven lang een onbekwaam diplomaat. Is het vroeger aan onze academies niet zóó gegaan? - - Onze diplomatie zal voortaan het toevlugtsoord der onbekwame zonen onzer aristocraten worden en Nederland heeft daarentegen groote behoefte aan bekwame, ijverige en scherpzinnige diplomaten. In stede van het verzwakken van den waarborg, hadden wij eene versterking gewenscht. - Indien daardoor uit onze diplomatie menig onbekwaam jongeling van hooge geboorte geweerd zoude worden, zij zou in compensatie knappe mannen met fortuin gezegend en van burgerlijke geboorte ontvangen en bij den ruil zeker niet verliezen.’</p>
<p>Zie mijnheer G., indien dit nu waar is, voor een der allerbelangrijkste examens, waar het het heil en de toekomst van het vaderland geldt, zou dit dan ook niet waar kunnen zijn, bij het afnemen van examens, die zoo veel minder beteekenen en waar de examinatoren slechts <hi rend="i">schoolopzieners</hi> zijn, terwijl die bij de diplomatie toch zeker wel een weinig hooger geplaatste personen zullen zijn. Wij zouden overigens uit den jongsten tijd nog kunnen aanhalen dat er te A. <hi rend="i">dit</hi> geschied is en dat er te B. <hi rend="i">dit</hi> plaats gehad heeft, ergo
<pb n="188"/>waar zulke dingen geschieden...maar de geleerde heer schoolopziener wil hiervan niet hooren en hij besluit met de <hi rend="i">magtspreuk</hi>: ‘De stelling van den heer J. is dus ten eenemale <hi rend="i">valsch</hi> en <hi rend="i">lasterlijk</hi>.’ Indien dit alle kennis uwer logica is, waarde Dr., die gij op de collegebanken hebt opgedaan, dan ziet het er ellendig uit met uwe redeneerkunde!</p>
<p>4. <hi rend="i">De acte van toelating</hi>, <hi rend="i">regtens verkregen bij openbaar examen</hi>, <hi rend="i">moet ten allen tijde voldoende zijn</hi>, <hi rend="i">om dadelijk als hoofdonderwijzer te kunnen beroepen worden</hi>.</p>
<p>De heer G. zegt dat wij het spreekwoord schijnen te huldigen: ‘eens burgemeester, altijd burgemeester’ en hij laat er op volgen: ‘als hij (Jesse namelijk) echter onpartijdig de ervaring raadpleegt, dan zal hij overtuigd worden dat het minder kwaad kan om den man, die eens burgemeester was, ook bij voortduring aldus te blijven noemen, maar dat het verkeerd zou zijn om hem bij voortduring als geschikt te blijven beschouwen, omdat hij eenmaal had getoond de voor die betrekking noodige kennis en geschiktheid te bezitten. En is het nadeelig, iemand te laten continuëren in eenige betrekking, denkende: hij <hi rend="i">was</hi> geschikt, ergo hij <hi rend="i">is</hi> geschikt, veel gemakkelijker nog zoude het zijn iemand in eene betrekking te benoemen, op grond dat hij vroeger had getoond er de noodige geschiktheid voor te hebben. Lezers! wat zegt gij van zulke redeneringen? och duidt het den man niet euvel die hier spreekt met al zijn vuur en misschien ook met <hi rend="i">verontwaardiging</hi> op dien ellendigen Jesse nederziet, die hem den voet zoo dwars zet. Gelukkig voor ons dat wij geen vergelijkend examen behoeven te ondergaan, waarbij de heer G. als schoolmeester moest fungeren! doch neen, <hi rend="i">andere</hi> schoolopzieners mogen zoo slecht zijn om het den kandidaat betaald te zetten ('t is eene aanmerking van den heer G.) de heer G. is zoo slecht niet, integendeel hij zou welligt den kandidaat boven aan stellen en dit zou ook zeer braaf en edel zijn!</p>
<p>Indien wij nu ook eens eene opmerking mogen maken, zou het deze zijn: De heer G. vond het nadeelig, iemand in eenige betrekking te laten continuëren, denkende hij <hi rend="i">was</hi> geschikt, ergo hij <hi rend="i">is</hi> geschikt, misschien is hier wel iets waars in. B.v. Iemand die 18 jaar lang, schoolopziener geweest is en in die betrekking 29 vergelijkende examens heeft af-<pb n="189"/>genomen, kan zeer gemakkelijk <hi rend="i">nu</hi> niet geschikt meer zijn voor die betrekking, al was hij het ook voor 18 jaar, want ‘de ervaring leert overtuigend’ zegt de heer G., ‘dat menigeen die bij uitstek bekwaam en geschikt toonde te zijn, na verloop van tijd zulks niet meer bleek te wezen.’ Indien dit nu geldt voor een onderwijzer, <hi rend="i">kan</hi> dit ook gelden voor een <hi rend="i">schoolopziener</hi>, derhalve mijnheer G. hebt gij volkomen gelijk, maar (en dit is een leelijke <hi rend="i">maar</hi>) wie moet hier nu uitspraak doen over de meerdere of mindere geschiktheid? van den onderwijzer natuurlijk niemand anders dan de schoolopziener, maar nu van den schoolopziener? natuurlijk de schoolopziener zelf, want wij mogen toch immers wel verwachten van iemand, die b.v. 18 jaar schoolopziener geweest is ('t is maar <hi rend="i">par manière de dire</hi>) en die zich niet meer geschikt acht, die betrekking langer waar te nemen, dat deze gulweg bekennen zal, dat hij eerdaags wegens ongeschiktheid voor die betrekking zijn ontslag zal vragen! Niets is natuurlijker dan dit!! Het spijt ons overigens dat wij er anders over dachten, wij hielden het denkbeeld overtuigend vast, dat de acte van toelating voor eens en voor altijd geldig was, helaas wij hebben ons grovelijk bezondigd! wij schreven het ook in onze <hi rend="i">onkunde</hi> mijnheer G. en gij weet zóó veel, gij zijt zóó geleerd, gij <hi rend="i">moet</hi> dus wel gelijk hebben en het pleit daarenboven voor uwen ijver tot het afnemen van
examens; want in het geval door ons gesteld, konden de schoolopzieners te huis blijven en waren zij bevrijd om rekeningen te schrijven voor reis- en verblijfkosten en het spreekt van zelf dat een schoolopziener tegen dit geringe werk niet mag opzien!</p>
<p>Nu komen wij aan de 5de stelling waar wij gezegd hebben: (en hier geldt het N.B. het hooger onderwijs!) ‘<hi rend="i">Met hetzelfde regt zouden wij van de evangeliedienaars een vergelijkend examen kunnen vorderen</hi> enz.</p>
<p>De heer G. begint met de magtspreuk (en het is eene meesterlijke!): ‘In de eerste plaats komt hier niet te pas om van hetzelfde regt te spreken. De zaken zijn zeer verschillend. De onderwijzers van <hi rend="i">openbare</hi> scholen - en voor de benoeming van deze, wordt een vergelijkend examen verpligtend gemaakt - zijn staatsambtenaren en als zoodanig van den staat afhankelijk. Met de evangeliedienaars is zulks
<pb n="190"/>niet het geval.’ Eilieve, mijnheer G.! en wie bezoldigt die evangeliedienaren? Is dit niet de staat en is niet iedere openbare betrekking afhankelijk van den staat? Of is het ambt van evangeliedienaar geen openbaar ambt? ‘Als de geestelijken (een allerakeligst woord!) slechts het vereischte radicaal bezitten worden zij door den staat erkent (erkend met eene <hi rend="i">t</hi>? foei mijnheer schoolopziener!) Schoone redenering! omdat dit nu zoo is, is er niets op af te wijzen en behoort het zoo te zijn, niet waar? Waarom behoeven <hi rend="i">de evangeliedienaars</hi> enz. <hi rend="i">alleen</hi> het radicaal te bezitten? O mijnheer G. wij zouden over deze en andere vragen nog veel kunnen in het midden brengen, maar onze tijd is ons te kostbaar om hier verder over uit te weiden. Eveneens achten wij het voldoende ten opzigte van de door G. bedoelde examens voor officieren, ambtenaren bij het kadaster, de administratie, telegrafie enz. de woorden te hebben aangehaald uit de N.R. Ct. wat betreft de examina voor secretarissen van legatie, dat waren niet <hi rend="i">onze</hi> woorden maar die van <hi rend="i">anderen</hi> en hieruit blijkt dus voldingend, dat juist niet ieder zoo denkt als de Dr. schoolopziener.</p>
<p>Dat de a.s. dominés hoegenaamd geen denkbeeld hebben van de gewigtige betrekking, die zij zullen aanvaarden, ja, deze bewering houden wij vol en daarvan hebben wij bewijzen, die wij liever voor als nog niet openbaar maken; die bewijzen, kunnen wij leveren op grond onzer ondervinding (of moet hier ook al weêr de ondervinding van mijnheer G. uitspraak doen?) De Heer G. zegt: ‘de knaap, die eenig handwerk zal leeren, doet reeds eene keuze en maakt zich eene voorstelling’ enz., dus, wil de heer G. zeggen, de a.s. dominé heeft ook reeds eene keuze gedaan en zich eene voorstelling gemaakt, doch wij moeten hier aanmerken dat de keuze des laatsten dikwijls minder vrijwillig is en dat hem veelal door anderen al die illusie voor dat vak is voorgepraat, met te zeggen dat een dominé toch altijd, waar dan ook, één der hoofdpersonen is, dat hij op zijne leeken (miserable dictu!) zoo'n invloed kan uitoefenen en al dat fraais meer; en dat hij zich hierbij eene voorstelling maakt, voorzeker mijnheer G. maar eene <hi rend="i">verkeerde</hi>, eene <hi rend="i">scheve</hi> voorstelling. Dit alles is dus geene beschuldiging op onze hoogescholen - die kunnen 't niet helpen dat men geene ondervinding enz.
<pb n="191"/>op kan doen, dáár <hi rend="i">kan</hi> geene praktijk worden onderwezen zoo als men wenschen zou, dáár wordt geene gemeente toevertrouwd aan de zorgen van een pas twintig-jarigen knaap, dáár moet men zich <hi rend="i">alleen</hi> met de theorie vergenoegen. En dat de heer G. van ditzelfde gevoelen is kan niet geloochend worden, daar hij zelf in zijn stukje: ‘bekwaamheid en geschiktheid’ (dat wij naar <hi rend="i">zijne</hi> wijze van zien niet goed beoordeelden), den schrijver der ‘Schetsen uit de Pastorie van Mastland’ aanhaalt en ons op blz. 131 doet lezen: ‘Teregt toch zegt hij met het oog op de Theologie: ‘Onze hoogescholen zijn wel geschikt om godgeleerden te vormen; maar leeraren vormen zij niet. Die vormen zich zelve, of de gemeente vormt hen naderhand. Onze kerk mist dien geleidelijken overgang van de theorie tot de praktijk, die op de Akademie niet kan gevonden worden!’ Wij vragen nu wat men van een man moet denken, die zoo blijkbaar met zich zelven in strijd is en zeer zeker in een <hi rend="i">opgewonden</hi> toestand moet verkeerd hebben, dat hij op de eene plaats negeert wat hij op de andere plaats zoo gaaf toestemt. Is het dus niet waar mijnheer G. als wij zeggen ‘dat zij hoegenaamd geen denkbeeld hebben van de gewigtige betrekking die zij zullen aanvaarden en waartoe zij door het academisch onderwijs niet voorbereid zijn waar <hi rend="sc">alleen</hi> theoretische kennis gevraagd wordt;’ het spijt ons van harte dat wij u dit onder het oog moeten brengen, maar het staat geschreven en <hi rend="i">scripta manent!</hi> Is het ook niet waar mijnheer G. dat er zoo vele <hi rend="i">onervaren</hi> jongelui met het predikambt worden bekleed en is hiervan niet dikwijls alleen den grond te zoeken in de wet op de militie? Men zal ons, hopen wij, te dien opzigte begrijpen. Is dit alles nu <hi rend="i">on</hi>waar mijnheer G.? Och denk hierover
eens rijpelijk na en spreek niet meer zoo uit de hoogte als schoolopziener, dat geeft geen crediet, dat riekt naar verwaandheid en wij zouden toch u niet gaarne daarvan willen beschuldigen, al stelde men ook, dat die reuk waarvan men de schoolmeesters beticht, op u ware overgeslagen.</p>
<p>Eene laatste stelling die de heer G. ons ten kwade duidt betreft ons oordeel over het idioten-gesticht te 's Hage (de heer G. schijnt ook hierin <hi rend="i">te huis</hi> te zijn en een woordje te willen meêspreken. - Uit ondervinding?) Zij is deze:</p>
<p>‘<hi rend="i">Van een idioten-gesticht kan men zich weinig goeds voor</hi>-<pb n="192"/><hi rend="i">stellen voor de toekomst</hi>, <hi rend="i">omdat meerdere of mindere krenking van het verstand zich zoo gemakkelijk niet laat verhelpen</hi>.’ - ‘Eendragt maakt magt’ zegt de heer G., maar wij bedoelen geenszins waarde Dr. dat het gesticht niet tot stand kan gebragt worden of in stand blijven, och, met geld en goede woorden kan men veel, maar wij doelen hier alleen op den zielstoestand, die eenmaal gekrenkt, niet gemakkelijk hersteld wordt. Ware de heer G. geneeskundige hij zou anders spreken, maar hier qua schoolopziener heeft hij geen regt van spreken! Wat baat het toch of men de beste leer- en opvoedingswijze op die ongelukkigen appliceert, och! de ondervinding heeft het ook al weer hierin geleerd, dat men daarmede niet verder is gekomen en dat men ten slotte uitroept: ‘<hi rend="i">Oleum et operam perdidi!</hi>’ Met blinden en doofstommen is dit geheel iets anders. Hoe is het mogelijk dat iemand met een <hi rend="i">gezond</hi> verstand zulk eene vergelijking durft maken! Blinden en doofstommen te vergelijken bij idioten, 't kan er waarlijk niet voor door! Het is zeer gewaagd van den heer G. zich op een terrein te begeven waarop hij ten eenemale een vreemdeling blijkt te zijn!</p>
<p>Wij hebben ons nu de moeite getroost den heer G. ons antwoord op zijne wederlegging enz. te geven en hoe het den heer G. ook smarten moge, wij <hi rend="i">kunnen</hi>, wij <hi rend="i">zullen</hi> nooit anders spreken of schrijven dan met volkomen overtuiging en wij meenen toch ook wel eens over opvoeding en onderwijs te <hi rend="i">kunnen</hi> spreken, al zijn wij geen schoolopziener; en wij bekreunen ons overigens bitter weinig over het ‘<hi rend="i">Quos Ego!</hi>’ van den heer G. of zijne collega's! Als recensent, spreken wij ons onverbiddelijk oordeel uit, hetzij ten goede of ten kwade. Opdat de naam van <hi rend="sc">jesse</hi> echter voor den heer G. geen Medusa-hoofd worde (want wij hebben getoond zeer bezorgd te zijn voor zijne gezondheid) zullen wij ons gaarne laten metamorphoseren en in het vervolg niet meer onder dat schrikbeeld optreden. Wij zijn echter niet ongenegen ons nog eens met den heer G. in het strijdperk te begeven, wanneer de gelegenheid zich hiertoe aanbiedt; voor heden leggen wij de pen ter neder, die wij liever tot een aangenamer onderwerp gebezigd hadden, ware het niet dat de <hi rend="i">onhandige</hi> en <hi rend="i">bespottelijke</hi> oppositie des heeren G. er ons toe genoodzaakt had! Tantum!!</p>
<p><hi rend="sc">jesse</hi>.</p></div>
<div type="chapter">
<pb n="193"/>
<head rend="h2">Boekbeschouwing.</head>
<interpGrp>
<interp type="secundair" value="viss048"/>
<interp type="primair" value="18601100"/>
</interpGrp>
<head rend="h3"><hi rend="i">Al de boeken des nieuwen verbonds</hi>, <hi rend="i">uit het Grieksch op nieuw vertaald</hi>, <hi rend="i">en met opschriften</hi>, <hi rend="i">gelijkluidende plaatsen en eenige aanteekeningen voorzien door</hi> G. Vissering, <hi rend="i">predikant bij de Doopsgezinde gemeente te Wormer en Jisp. Tweede</hi>, <hi rend="i">verbeterde en met vele aanteekeningen vermeerderde druk</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) Frederik Muller, 1859. <hi rend="i">Eén deel in</hi> 8<hi rend="i">vo.</hi>, <hi rend="i">XX en</hi> 425 <hi rend="i">blz. Prijs</hi> ƒ 3,25.</head>
<p>Geen bijbel zonder de gemeente, maar ook geen gemeente zonder den bijbel! Bijbel en gemeente zijn de tweelingen van het godsbewustzijn, de beide polen van alle goddelijk leven in het individu en in de gemeenschap. Deze beiden maken alzoo het godsbewustzijn der menschheid uit: de bijbel der gemeente en de gemeente des bijbels. Al het overige is niets voor de eeuwigheid en den geest: zij alleen hebben een toekomst. Zoo dikwerf dus het godsbewustzijn, de wereld vernieuwend, de menschheid vooruitbrengend, optreedt, zoo dikwerf moeten voortaan bijbel en gemeente, gemeente en bijbel vereenigd zijn. De bijbel. ‘<hi rend="i">De</hi> schrift,’ ‘<hi rend="i">het</hi> boek’ heet hij, want hij is het boek bij uitnemendheid, in den hoogsten zin des woords, het boek der menschheid. Zijne geschiedenissen zijn Gods woord tot haar. Zeker, een woord in knechtsgestalte. Maar zóó is al het goddelijke, dat zijn weg over deze aarde neemt. Zeker, een boek dat uit brokstukken en overblijfsels bestaat. Maar in deze brokstukken en overblijfselen leeft en ademt een magtige geest. Zeker, een boek dat een eenvoudige taal spreekt. Maar met woorden die niet vergaan, omdat ieder menschenhart hunnen inhoud toestemmen moet. Een boek waarin vele eeuwen zich afspiegelen, een boek vol schijnbare tegenstrijdigheden, even als de natuur en de mensch en de geschiedenis van ons geslacht daarvan vol is: maar in zich zelf één door de eenheid des geestes waaruit het voortkwam, even als de schepping in zich zelve één is met al hare tegenstrijdigheden, ja juist ten gevolge van al die tegenstrijdigheden. Een boek der
<pb n="194"/>wijzen, en toch even als Gods natuur, voor ieder kind verstaanbaar, naar de mate zijner ontwikkeling namelijk; een boek geschreven in doode talen, en toch eeuwig levend op de tongen der volken. De christelijke gemeente werd tot het aanzijn geroepen door den geest die haar de schrift gaf en de schrift voor haar opende. Met dit boek, de schrift des ouden verbonds, vereenigd met den sleutel daartoe, het evangelie van Jesus, trad de gemeente voor de wereld op, en gingen de belijders der eerste christelijke eeuwen den dood te gemoet als getuigen voor het goddelijke in den mensch, eene nieuwe wereldbeschouwing onder Grieken en barbaren invoerende en vestigende. De geheele christelijke wereld, met hare beschaving, wetenschap en kunst, is de vrucht van deze beschouwing. Met het christendom herleefde de ware vrijheid. De vrijheid des geestes, wier bezit het streven der christelijke volken uitmaakt, we zien haar nergens beter uitgedrukt dan in den bijbel. Aan hem zich vasthoudend klom de oude wereld tot hooger leven op, terwijl zij door hem scheen te gronde te gaan. Want de dwingelandij der heerschers, en de boosheid der priesters en de vijandschap der wijsgeeren stieten zich daaraan stuk. Maar reeds onder de zonen en dochteren van die tegenstanders ontwikkelde zich, door den bijbel, in die oude wereld een nieuw leven. Wel ging ook 't daardoor geborene kerkelijk Rome te niet, en een duizend jaren later ook het rijk van het nog kerkelijker nieuwe Rome, van het in zijn oorsprong reeds christelijke en kerkelijke Constantijnsche Byzantium. Maar dit geschiedde eerst toen de bijbel reeds lang opgehouden had het geestelijk volksboek, het middelpunt van 't christelijk bewustzijn en de bron van een vrij staatkundig leven te zijn. Wie de verbazende kracht wil leeren kennen, door dezen hefboom in de werkelijke wereld geoefend, behoeft daartoe slechts een blik op de geschiedenis der europesche volken te werpen. Overal zal hij dan de vrijheid als volkseigendom slechts
dáár aantreffen waar de bijbel volks- en huisboek is, en naar de mate waar hij dat is en blijft, zal de toestand der volken zich meer en meer als een toestand van regt en wet, van beschaving en goede zeden doen kennen. Dat zien we reeds in de geschiedenis van die edele en getrouwe getuigen, de voorloopers der groote
<pb n="195"/>kerkhervorming. De Waldensen schaarden zich in de twaalfde eeuw om het evangelie, zooals en voor zoover zij dit in hunne eigen taal leerden kennen. Zij baden en streden met ‘la nobla leiçon’ (de edele leer) in de hand. Toen de ‘godsvrienden’ in het Rijndal van Bazel tot Keulen zich in de veertiende eeuw den bijbel zagen ontnemen, vervielen zij tot groote afdwalingen. Maar 't in de valleijen der Alpen geplante leven bloeide voort in hunne geestverwanten en navolgers, de Boheemsche broeders van de vijftiende en zestiende eeuw. Wat de bijbel in het tijdvak der hervorming zelve voor gemeentebewustzijn, burgerlijke vrijheid en beschaving geweest is en gedaan heeft behoeft geene aanwijzing. Eene beschouwing der zaak in 't groot en in 't algemeen is daartoe voldoende. Wat is er geworden van de edele volken waaronder, van de rijke landen waarin de bijbel onderdrukt, van de magtige staten en de trotsche dynastieën door welke de reformatie in het bloed harer belijders gesmoord werd? Maar daarentegen tot welke grootheid zijn die gemeenten gewassen die, in het geloof aan 't godswoord dat de bijbel mededeelt, hare burgerlijke vrijheid bevochten en wisten te handhaven. Zijn niet uit haar alleen, in het tijdsverloop der laatste drie eeuwen de vrije levenstoestanden, de vernieuwde burgerlijke maatschappij, de waarlijk verbeterend vooruitgaande maatschappelijke instellingen voortgekomen? Zóó reeds in de zestiende eeuw de vrije Nederlanden, zóó in de zeventiende Engeland en Schotland en Pruisen, zóó die groote stamhoofden die den oceaan overvoeren om het nieuwe godsrijk, als wortel des levens dat ze met elkander gemeen hadden, over te brengen, stamhoofden die de stichters geworden zijn van een der meest vrije en magtigste volken der aarde, en nog heden de eigenlijke ziel genoemd moeten worden van het rijk dat aan gene zijde des oceaans ligt. Voor den bijbel en zijne voortreffelijkheid
spreken alzoo de eeuwen die verloopen zijn: terwijl hij zelf 't bewijs der kracht en des geestes in zich omdraagt. Hij <hi rend="i">heet</hi> niet alleen ‘<hi rend="i">het</hi> boek,’ het boek der menschheid: hij <hi rend="i">is</hi> dat inderdaad. Hij heeft niet alleen diegenen ten val gebragt die zich vijandig tegen hem verzetten, van Julianus af tot Voltaire toe, maar ook diegenen die zich op hem beriepen ter bereiking van zelfzuchtige bedoelingen, ter wille van hunne heerschappij. Menschengunst en men-<pb n="196"/>schenmagt hebben hem niet staande gehouden. Hij steunt op die eigene kracht, waardoor hij het menschheidsbewustzijn tot Godsbewustzijn verheft. Op elke vraag, die daartoe strekken moet, geeft hij antwoord aan wie zijne sprake verstaan: aan de ziel die opregt naar God verlangt. Hij zoekt de gemeente waarin hij eens geboren is en geworteld blijft. Hij dringt haar geen bijzonderen vorm van godsvereering op, noch ook een bijzonderen regeringsvorm of iets anders waaromtrent bepalingen te maken het regt der gemeente is of van den geest die in de gemeente woont. Hij bindt den mensch die 't geestelijke zoekt zoo weinig als de schepping den natuurvorscher. Maar gelijk deze plaatst hij het objective voor oogen, de volmaakte persoonlijkheid in Jesus van Nazareth, die van u vordert dat gij hem gelijk zult worden.</p>
<p>Zoo ongeveer schreef voor weinige jaren een christenstaatsman die, naar de wereld hoog geplaatst, wat rang en betrekking hem gelegenheid gaven op te merken geen roof achtte, maar daarmede voor het koninkrijk Gods zocht te woekeren. De herinnering zijner woorden vervange aankondiging of beoordeeling, waar in dit tijdschrift de verschijning in tweeden druk van Dr. Vissering's verdienstelijke vertaling der boeken des nieuwen verbonds moet worden vermeld. Voor kritiek van dien arbeid is 't hier de plaats niet. Want zij zou moeten handelen over de methode bij de vertolking gevolgd, en de toepassing der regelen door den overzetter zich haar overeenkomstig gesteld, een taak bij uitnemendheid vruchtbaar te achten.....in eenig godgeleerd of ander streng wetenschappelijk tijdschrift, doch niet in overeenstemming met hetgeen de lezer der Vaderlandsche Letteroefeningen van hetgeen zij hem aanbieden verwacht. Wàt ze geweest zijn, en wàt ze ook voor een drietal jaren zich mogten voorstellen van lieverlede te worden, onmiskenbaar is 't dat ze tegenwoordig meer zich naar de behoeften van 't geen men den beschaafden kring pleegt te noemen schijnen te willen schikken, dan op den naam van wetenschappelijk maandwerk aanspraak maken. Maar hebben ze dus haar eigen arbeidsveld gekozen, ze hebben toe te zien dat ze niet, door zich buiten de zelfgetrokkene grenzen te begeven, een stem des roependen in de woestijn worden. En dit zou haar onvermijdelijk lot zijn, indien ze tot den wel beschaafden maar
<pb n="197"/>niet wetenschappelijken lezer wilden spreken over 't al of niet deugdelijke der methode gekozen door een geleerde die eenig werk uit het Grieksch in de moedertaal overzet, en over zijne getrouwheid of ongetrouwheid in hare toepassing. Bij beoordeeling van zoodanigen arbeid in een tijdschrift van deze strekking, zou derhalve altijd eenig autoriteits geloof van de zijde des lezers noodig wezen: maar autoriteitsgeloof en kritiek zijn twee magten die elkander buitensluiten. Ook een lofrede zou noodeloos zijn waar 't Dr. Vissering's arbeid geldt; noodeloos voor den nederigen auteur wijl hij haar niet verlangt ter eene, wijl zijn werk de schoonste lofspraak is ter andere zijde, - en voor zijne vertaling noodeloos: omdat de noodzakelijkheid van den tweeden druk van eene vertaling der boeken des N. Vs. vijf jaren na het verschijnen der eerste te dien aanzien genoeg zegt. Dat eene eerste uitgave van zulk eene overzetting, niettegenstaande den natuurlijk hoogeren en veel hoogeren prijs, in een betrekkelijk zoo korten tijd wordt uitverkocht in een land waar, dank zij der bemoeijingen van de bijbelgenootschappen, een nieuw testament voor weinige stuivers kan worden aangeschaft, zegt veel. Maar <hi rend="i">dit</hi> zou, afgezien van de voortreffelijkheid des werks, aan de belangstelling van een deel der natie in de schrift kunnen worden toegeschreven. Doch dat, na een eerste kennismaking, de begeerte om zelf een exemplaar te bezitten groot genoeg schijnt te wezen om den uitgever tot het leveren van een tweeden druk te doen besluiten, kan alleen uit de beproefd bevondene verdienstelijkheid des werks worden verklaard. Waartoe dan herinnerd dat hooggeplaatsten op 't gebied der godgeleerde wetenschap hunne warme ingenomenheid met dit bijbelwerk bij verschillende gelegenheden krachtig uitgesproken hebben? Of waartoe vermeld hoe een naarstig gebruik gedurende vele maanden van Dr. Vissering's arbeid bevoegden telkens meer versterkt heeft in de overtuiging dat de vertaler
allezins regt had zijne tweede uitgave een ‘verbeterde’ te noemen? Bij zulke feiten wordt aanprijzing even noodeloos, als beoordeeling in deze bladen misplaatst zou zijn. Aankondigen, herinneren, of liever nog waar, onbegrijpelijker wijze, dit werk onopgemerkt was gebleven de aandacht daarop vestigen, was in dit geval de eenige pligt. Maar zulk een aankondiging of herinnering
<pb n="198"/>pleegt dor te zijn, terwijl de krachtige profetentaal van den der maatschappij nu, helaas! ook al ontvallenen Buns<note n="(1)" place="foot">Ze werd ontleend aan zijn: ‘Gott in der Geschichte’ waarvan in 1857, in Nederduitsche vertaling, een schoon uittreksel verscheen onder den titel: ‘De bijbel, het leven en de wereldgeschiedenis.’</note>, welligt bij uitnemendheid geschikt was om de aankondiging wat aantrekkelijker te maken, en gelijktijdig wien ze herinnert wat heerlijke gave Gods de bijbel is, en dus vooral het nieuw verbond, - des bijbels kern en sleutel, - een poging te doen waarderen, en een schoon geslaagde poging, om dat uitgelezenst deel der schrift vruchtbaarder te maken door het leveren eener overzetting, welke in menig opzigt boven die der staten uitnemend, bij naarstig gebruik een krachtig hulpmiddel zal blijken tot juister schriftverstand, en daardoor tot vruchtbaarder schriftvorsching.</p>
<p>Novemb. 60.</p></div>
<div type="chapter">
<head rend="h3"><hi rend="i">Het leven en werken van John Williams</hi>, <hi rend="i">den zendeling der Zuidzee-eilanden</hi>, <hi rend="i">naar het Engelsch door</hi> M.H.B. <hi rend="i">Met een voorberigt van</hi> P. van der Goot Pz., <hi rend="i">Leeraar der Doopsgezinden te Amsterdam. Te Amsterdam</hi>, <hi rend="i">bij</hi> P.N. van Kampen, 1860. <hi rend="i">In post</hi> 8<hi rend="i">vo.</hi> 214 <hi rend="i">blz. Prijs</hi> ƒ 1,50.</head>
<p>Wel is het eene merkwaardige geschiedenis, die hier ons wordt meêgedeeld. De naam en de werkzaamheden van den heer Williams verdienen bekend te worden ook buiten zijn vaderland, ja overal waar belangstelling gevonden wordt in de uitbreiding des christendoms op aarde. Teregt wordt van dezen zendeling getuigt: ‘hij was een groot man.’ Wij zouden niet schromen zelfs de eervoller uitspraak op hem toe te passen: ‘een goed man, vol des heiligen geestes en des geloofs!’</p>
<p>Maar niet enkel daarom bevelen wij de lezing van dit goed vertaalde boekje aan. Ook omdat wij meenen, dat hier menige nuttige aanwijzing is te vinden omtrent de eischen van het zendingswerk, menige gewigtige les voor zendelingen. Williams had zijne taak goed begrepen. Wij onderstellen gaarne bij allen, die zich toewijden aan het moeijelijk werk der Evangelie-verkondiging onder de heidenen, vurigen ge-<pb n="199"/>loofsijver, innige belangstelling in het heil der menschen, genoegzame kennis van de christelijke godsdienst en volhardenden moed. Maar deze onmisbare eigenschappen zijn op zich zelve niet voldoende om een' goeden uitslag van hunne pogingen te verzekeren. Daar is ook andere geschiktheid, ook praktische bekwaamheid noodig. - Het voorbeeld van Williams leert het. Hij trok zich nevens de geestelijke ook de stoffelijke belangen aan der heidenen onder wie hij verkeerde. Hij deed hen de voorregten kennen der Europesche beschaving, leerde hen huizen en vaartuigen bouwen, den grond vruchtbaar maken en beplanten, en handel drijven met de voortbrengselen hunner akkers. Hij gewende hen aan geregelden arbeid en verbeterde hun uitwendigen toestand.</p>
<p>Zoo won hij hunne harten, zoo ondervonden zij dat hij het goed met hen meende en hun weldeed; natuurlijk leenden zij gaarne het oor aan zijn godsdienstig onderwijs. Hij was bedreven in de voornaamste takken der werktuigkunde, onvermoeid werkzaam, schrander en hulpvaardig voor allen. - Deze eigenschappen gevoegd bij zijne opregte godsvrucht, maakten hem tot een uitmuntenden zendeling.</p>
<p>Het verhaal van zijn leven en werken is onderhoudend geschreven. Wij wenschen de vertaalster geluk met hare welgeslaagde proeve. Moge zij de voldoening smaken dat haar werk door velen gelezen worde. De heer van Kampen heeft gezorgd voor eene nette uitvoering; dat hij in een ruim debiet zijn loon vinde!</p></div>
<div type="chapter">
<interpGrp>
<interp type="secundair" value="hube017"/>
</interpGrp>
<head rend="h3"><hi rend="i">Levensbeschrijving van den apostel Paulus volgens den Bijbel. Naar het Fransch</hi>. (<hi rend="i">Te</hi>) <hi rend="i">Groningen</hi>, (<hi rend="i">bij</hi>) J.B. Huber, 1860. <hi rend="i">In post 8vo.</hi>, 76 <hi rend="i">bladz. Prijs</hi> ƒ 0,50.</head>
<p>De titel geeft te kennen wat dit boekje inhoudt. Eene verzameling van alle bijbelplaatsen, die betrekking hebben tot de geschiedenis van Paulus. In negen hoofdstukken wordt die geschiedenis hier verdeeld: I. Saulus de Farizeër. II. Bekeering en voorbereiding tot het apostelschap. III. Eerste zendelingsreis. IV. Kerkvergadering te Jeruzalem. V. Tweede zendelingsreis. VI. Derde zendelingsreis. VII. Eerste gevangenschap. VIII. Vierde zendelingsreis. IX. Tweede gevangenschap.</p>
<pb n="200"/>
<p>De in de brieven van den apostel verspreide meêdeelingen en berigten betreffende zijne werkzaamheid en zijne lotgevallen zijn hier toegevoegd aan het verhaal in de Handelingen; ter plaatse waar de verzamelaar het passend oordeelde.</p>
<p>Het doel, om op deze wijze eene meer volledige geschiedenis van den apostel te geven zonder af te wijken van den bijbel, is zeker lofwaardig. Wij gelooven echter niet, dat dit het beste middel is om Paulus en zijn levensloop algemeen duidelijk te leeren kennen. Wij zouden de voorkeur geven aan eene levensbeschrijving, waarin de hier te zaâm gebragte bouwstoffen, niet maar naast elkander gelegd, maar ook omgewerkt waren. Wij noemen als zoodanig bijv. den Paulus van Dr. Nicolaas Beets.</p></div>
<div type="chapter">
<interpGrp>
<interp type="secundair" value="mols004"/>
</interpGrp>
<head rend="h3"><hi rend="i">Liederen en gebeden</hi>, <hi rend="i">door</hi> J.A.D. Molster, <hi rend="i">in leven predikant te Utrecht. Vijfde druk. Te Amsterdam</hi>, <hi rend="i">bij</hi> ten Brink en de Vries, 1860. <hi rend="i">In post</hi> 8<hi rend="i">vo.</hi> 168 <hi rend="i">bladz. Prijs</hi> ƒ 1,25.</head>
<p>Een vijfde druk van het bundeltje gedichten door wijlen den waardigen Utrechtschen predikant verzameld. Zou de uitgave geene gewaagde onderneming zijn? 't Is waar, bij de eerste verschijning vond het werkje grooten bijval; maar dat is reeds menig jaar geleden. Kunnen de uitgevers ook nu nog rekenen op eene gunstige ontvangst voor dezen herdruk? Wij gelooven het wel en hopen ook, dat hunne verwachting niet worde teleurgesteld. Waarlijk het boekje verdient met blijdschap te worden begroet. 't Is eene keurige verzameling. Onder de vertaalde gedichten, zouden wij de voorkeur geven aan die van Claudius; terwijl die van den auteur of verzamelaar zelven zich waardig aansluiten aan de uit den vreemde overgenomene. Niemand zal zich over de kennismaking beklagen met een boek, waarin de geest van reine, blijmoedige godsvrucht zich openbaart in schoone, dichterlijke vormen.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="some006"/>
</interpGrp>
<head rend="h3"><hi rend="i">Lavater's godvruchtige spreuken</hi>, <hi rend="i">op nieuw uitgegeven ter overdenking en behartiging. Te Zutphen</hi>, <hi rend="i">bij</hi> A.E.C. van Someren. <hi rend="i">Prijs</hi> ƒ 0,25. <hi rend="i">Per</hi> 10<hi rend="i">tal</hi> ƒ 2,25. <hi rend="i">Per</hi> 20<hi rend="i">tal</hi> ƒ 4,00.</head>
<p>Men ziet het aan de prijs-opgave: de uitgever acht dit
<pb n="201"/>boekske geschikt en bestemd om verspreid te worden in grooten getale. Wij zijn het met hem eens. Het bevat een schat van gewigtige lessen en vruchtbare gedachten. Men vindt hier 216 korte spreuken, onder 12 opschriften verdeeld, als: I. God. II. Christus. III. Aanbidding. IV. Geloof. V. Geloof en liefde. VI. Hoop. VII. Liefde. VIII. Bemoediging onder lijden. IX. Vreugde. X. Heiliging. XI. Beroep. XII. Gebed. - Worde het voor velen een <hi rend="i">vade-mecum</hi>, dat dagelijks wordt ter hand genomen en geraadpleegd! Het zal rijken zegen aanbrengen, meer dan vele stichtelijke boeken of lange vertoogen.</p></div>
<div type="chapter">
<interpGrp>
<interp type="secundair" value="duma004"/>
</interpGrp>
<head rend="h3"><hi rend="i">Merkwaardige voorvallen uit het leven van Pius IX</hi>, <hi rend="i">vertaald door den weleerw. heer</hi> Dumax, <hi rend="i">secretaris van Mgr</hi>. de Segur, <hi rend="i">voormalig auditeur van de Rota te Rome</hi>, <hi rend="i">naar het Fransch door</hi> A.J. van Bemmel, <hi rend="i">R.K. Pastoor te Kabauw. Te 's Bosch</hi>, <hi rend="i">bij</hi> P.N. Verhoeven.</head>
<p>Een boekje, waarvan niets te zeggen valt dan dit, dat 't verbazend vervelend is om te lezen. Geen zamenhang of niets, ik dacht bij 't doorbladeren (ofschoon ik eerlijk beken 't niet tot 't einde te hebben kunnen brengen) aanhoudend aan droog zand enz. enz.; er iets van na te vertellen is mij onmogelijk. Misschien heeft de Question Romaine van E. About mij een beetje bedorven: men weet, dat hij ook een en ander van Pius IX en zijn bestuur mededeelt, zoo niet dan is 't geheel en al <hi rend="i">mijne</hi> schuld.</p>
<p>Trouwens de lezer oordeele zelf, maar leze eerst dit werkje en dan About: 't kan bovendien geen kwaad 't pleidooi van de tegenpartij ook te hooren!</p></div>
<div type="chapter">
<interpGrp>
<interp type="secundair" value="coup013"/>
</interpGrp>
<head rend="h3"><hi rend="i">Een woord ter gelegenheid der ophanden zijnde ontmoeting der oud gouverneurs-generaal J.J. Rochussen en Mr. A.J. Duymaer van Twist</hi>, <hi rend="i">op het veld van vrijen arbeid. Door Mr.</hi> J.R. Couperus, <hi rend="i">voormalig raadsheer in het Hoog-Geregtshof en lid in het Hoog-Militair-Geregtshof van Nederlandsch-Indië. Te 's Gravenhage</hi>, <hi rend="i">bij</hi> H.C. Susan C. Hzoon, 1860. <hi rend="i">Prijs</hi> ƒ 0,50.</head>
<p>De ontmoeting waarvan deze titel spreekt kan gezegd worden niet te hebben plaats gehad. Het verwerpen van de
<pb n="202"/>begrooting voor koloniën heeft dit verhinderd. Voor zijne scheiding van de groene tafel heeft de heer Rochussen zeer uitvoerig over de zaak in kwestie gesproken, maar de ontmoeting welke Mr. Couperus verwachtte is uitgebleven.</p>
<p>Nog is het groote pleit hangende; nog is het onzeker wanneer tusschen kultuur-stelsel en vrijen arbeid zal worden beslist. Het gewigtig oogenblik is nog altijd in 't verschiet, en daarom verliezen de woorden van Mr. C. niets van hunne waarde door het aftreden van den minister van koloniën; de zaak toch staat nog op dezelfde hoogte als voor dien tijd.</p>
<p>Het doel van den schrijver dezer brochure was (pag. 38) het werk te verligten van hen die hun oordeel zullen moeten uitspreken omtrent het onderwerpelijk(?) gewigtig punt van geschil. Ieder zou dit doel zeer menschlievend noemen, die niet wist, dat het ‘werk verligten’ hier synoniem is met ‘influenceren op het oordeel van enz.’</p>
<p>Niet onaardig, zelfs behendig is de wijze waarop de heer C. dit doel tracht te bereiken, maar toch verwachten wij van hen ‘die hun oordeel zullen moeten uitspreken,’ dat zij genoeg doorzigt toonen zullen, om de argumenten van den voormaligen raadsheer naauwkeurig te wegen en - te ligt te bevinden. Mr. Couperus doet het voorkomen, of ieder onpartijdige zou kunnen, ja zou moeten spreken, als hij in dit vlugschrift doet. Terugziende op eene langdurige loopbaan in regterlijke betrekking herinnert hij zich, hoe hij dikwijls wetsbepalingen waarmede hij gansch niet was ingenomen moest toepassen, omdat hij begreep geroepen te zijn tot uitlegging en toepassing van de wet, en niet tot wetgeving. Zekerlijk, had de raadsheer anders gedaan, hij zou getoond hebben zijne roeping niet te begrijpen. En nu meent hij, dat eveneens moet gedaan worden door hen die zullen moeten oordeelen in zake van vrijen arbeid. In beginsel is de zaak uitgemaakt; bij de wet is eene politieke rigting aangenomen; en wanneer men nu die rigting gaat beoordeelen of veroordeelen, dan verspilt men noodeloos tijd, want men vergeet, dat de eenige autoriteit dat is, wat als zoodanig is gecodificeerd. Is eenmaal eene wetsbepaling duidelijk, dan heeft men niet te vragen of daarin het beginsel gehuldigd is dat men is toegedaan. Dat klinkt mooi, niet waar? Hoe eenvoudig schijnt de zaak hierdoor te worden! Aan de le-<pb n="203"/>den der tweede kamer wordt dit keukenboek-recept gegeven: men ga heen, en neme vóór zich het reglement op het beleid der regering van Nederlandsch-Indië; men onderzoeke naauwkeurig of dit zich tegen vrijen arbeid verklaart; en is dat zoo, welnu dan behoeft men er immers niet meer over te praten, dan komt het niet te pas, dat men vraagt of vrije arbeid in belang van koloniën en moederland moet worden ingevoerd. Wat geschreven is, is geschreven, wat gecodificeerd is, is autoriteit. Voor den regter ja, maar ook voor de <hi rend="i">wetgevende</hi>
volksvertegenwoordiging? Men zal, zegt Mr. C. gaan discutiëren over de rigting die ten opzigte van vrije ondernemingen zal behooren te worden aangenomen, als ware werkelijk die rigting niet reeds in het regerings-reglement aangewezen. Wij vragen, zou het niet juister gezegd zijn, dat men zal gaan oordeelen over de wijze waarop de regering de wet toepast? Is dit niet eigentlijk hier het geval? Gesteld al, dat eene wetgevende vergadering niet over het beginsel van iets dat gecodificeerd is mag oordeelen, tenzij zij geroepen worde ter discussie over eene wetsherziening of over een nieuw wetsontwerp - geldt dan niet de ‘ijdele schermutseling,’ zooals Mr. C. het noemt, een vraagstuk van wetuitlegging, waarover zonder twijfel door de volksvertegenwoordiging mag worden gedebatteerd? - Wij zullen zien.</p>
<p>‘De twistappel van den strijd’ is artikel 56 van het regerings-reglement, dat wij hier in zijn geheel afschrijven: ‘<hi rend="i">De gouverneur-generaal houdt de op hoog gezag ingevoerde cultures</hi>, <hi rend="i">zooveel doenlijk</hi>, <hi rend="i">in stand</hi>, <hi rend="i">en zorgt in overeenstemming met de bevelen des konings:</hi></p>
<list>
<label>1<hi rend="sup">o</hi>.</label><item><hi rend="i">dat die cultures niet in den weg staan aan de teelt van genoegzame voedingsmiddelen;</hi></item>
<label>2<hi rend="sup">o</hi>.</label><item><hi rend="i">dat voor zoover die cultures plaats hebben op gronden door de inlandsche bevolking voor eigen gebruik ontgonnen</hi>, <hi rend="i">de beschikking over die gronden geschiede met billijkheid en met eerbiediging van bestaande regten en gebruiken</hi>,</item>
<label>3<hi rend="sup">o</hi>.</label><item><hi rend="i">dat bij de regeling van den arbeid dezelfde regelen worden in acht genomen;</hi></item>
<label>4<hi rend="sup">o</hi>.</label><item><hi rend="i">dat de belooning der betrokken inlanders</hi>, <hi rend="i">met vermijding van schadelijke opdrijving</hi>, <hi rend="i">zoodanig zij</hi>, <hi rend="i">dat de gouvernements-cultures hun</hi>, <hi rend="i">bij gelijken arbeid</hi>, <hi rend="i">ten minste gelijke voordeelen opleveren als de vrije teelt;</hi></item>
<pb n="204"/>
<label>5<hi rend="sup">o</hi>.</label><item><hi rend="i">dat zooveel doenlijk opgeheven worden de bezwaren</hi>, <hi rend="i">die na een opzettelijk onderzoek mogten bevonden worden ten aanzien van die cultures te bestaan; en</hi></item>
<label>6<hi rend="sup">o</hi>.</label><item><hi rend="i">dat alzoo worde voorbereid eene regeling</hi>, <hi rend="i">steunende op vrijwillige overeenkomsten met de betrokken gemeenten en personen</hi>, <hi rend="i">als overgang tot eenen toestand waarbij de tusschenkomst des Bestuurs zal kunnen worden ontbeerd</hi>.</item></list>
<p><hi rend="i">In het verslag</hi>, <hi rend="i">bedoeld bij het</hi> 1<hi rend="i">ste lid van art.</hi> 60 <hi rend="i">der Grondwet</hi>, <hi rend="i">wordt jaarlijks opgave gedaan van de maatregelen door den gouverneur-generaal naar aanleiding van dit artikel genomen</hi>.</p>
<p>Luisteren wij naar de uitlegging van dit artikel, door Mr. C. gegeven. Volgens hem is de bedoeling des wetgevers met de woorden <hi rend="i">zooveel doenlijk</hi> in den aanhef des artikels deze: aangezien alles op aarde een beginsel van zelfvernietiging in zich sluit(??) heeft de wetgever voorzien, dat ook het cultuurstelsel aan dien algemeenen regel zal onderworpen zijn; daarom verklaart hij uitdrukkelijk, dat het moet worden in stand gehouden, tenzij dat het <hi rend="i">ondoenlijk</hi> worde bevonden; en hieruit maakt de uitlegger op, dat het cultuur-stelsel niet in het leven is geroepen als een systeem van overgang, maar als iets stabiels. - Wij vragen: is het te veronderstellen dat een wetgever zoo krankzinnig zal zijn geweest van zoo iets te bedoelen? N.B. Hij zal voorziende dat eenmaal de tijd naderen zal, waarop zijn stelsel zal bevonden worden <hi rend="i">ondoenlijk</hi>, met geene mogelijkheid <hi rend="i">uitvoerbaar</hi> te zijn, met hoog gezag verklaren, dat men dan het <hi rend="i">ondoenlijke</hi> niet behoeft te doen! Waarlijk zulk eene uitlegging schaadt aan de reputatie des wetgevers. Maar wie niet verregaande partijdig is en God danken mag voor eenige deelen gezond verstand, zal in de woorden <hi rend="i">zoo veel doenlijk</hi> zulk een zin niet leggen. En dan de gevolgtrekking van Mr. C.? Ja die berust geheel en al op deze zonderlinge explicatie. De stabiliteit van het cultuurstelsel heeft met het <hi rend="i">zooveel doenlijk in stand houden</hi> niets te maken. Wanneer wij als onbetwistbaar aannemen, dat de wetgever een overgangs-systeem heeft willen geven, dan leveren die woorden van art. 56 niet de minste zwarigheid. Ook met betrekking van een stelsel van overgang is het van hoog belang, dat het, zoolang het vigeert, <hi rend="i">zooveel doenlijk</hi> worde in stand gehouden, daar het zonder dat onmogelijk aan zijne bestemming kan beantwoorden.</p>
<pb n="205"/>
<p>Doch Mr. C. gruwt zoo zeer van het denkbeeld, dat men in het cultuurstelsel een overgangs-systeem mogt zien, dat hij in de verschillende paragraphen, aan art. 56 toegevoegd - zelfs in § 6 - alleen bijzondere zorg ziet aangewend omtrent eenige bepaalde punten van <hi rend="i">zuivering</hi>. De aard van ons tijdschrift laat niet toe, dat wij voet voor voet de kronkelpaden der raadsheerlijke redenering volgen, maar wij kunnen toch niet nalaten onzen lezers een blik te gunnen op de wijze waarop Mr. C. met § 6 omspringt.</p>
<p>Kan er nu voor een gewoon menschenkind iets duidelijker zijn, dan dat de wetgever in deze § zelf het kultuurstelsel een voorbereidingsmaatregel, een stelsel van overgang tot eene andere orde van zaken noemt? Maar eene juridische sophistiek als die van Mr. C. weet met alles raad; de man die betuigt zich alleen te willen houden aan wat gecodificeerd is, en discussies welke daarbuiten omgaan, ijdele schermutselingen noemt, geeft zich verbazend veel moeite om onduidelijk te maken in het wetsartikel, wat voor niemand onduidelijk zijn kan. En dan moet ge eens inzien, lezer, welk eene voorstelling de voormalige raadsheer zich van den wetgever vormt, dien hij zooveel doorzigt en wijsheid toedicht. Het geheel artikel met zijn §§ is - zoo beweert Mr. C. - er op ingerigt om alle partijen te bevredigen. Drie partijen waren er, en daarvan wilde de eerste de belangen van den <hi rend="i">staat</hi> behartigen; het waren de mannen die vooral een blijvend batig saldo wenschten te behouden, daarom alle heil van het stelsel van den Gen. v.d. Bosch wachtten, aan het verlangen van deze partij is voldaan in de hoofdstelling, bij den aanhef van art. 56. De tweede partij verdedigde de belangen van den <hi rend="i">inlander</hi>, en ten gevalle van deze werden aan de <hi rend="i">hoofdstelling</hi> van art. 56 de <hi rend="i">zuiveringsmaatregelen</hi> van §§ 1, 2, 3, 4, 5 toegevoegd. Eindelijk was er eene derde partij, bestaande uit de verdedigers van den <hi rend="i">nationalen handel en nijverheid</hi>, en ter wille van hen had de wetgever § 6 in het leven geroepen. De wetgever, <hi rend="i">den aandrang tot vrijen arbeid niet geheel en al kunnende weêrstaan</hi>, <hi rend="i">en desniettegenstaande inziende dat de tijd nog niet daar was</hi>, <hi rend="i">om</hi>, <hi rend="i">ter wille van dien op Java nog niet proefhoudend bevonden vrijen arbeid afstand te mogen doen van het cultuurstelsel</hi>, had niet meer dan <hi rend="i">een
ver verschietg eopend</hi>, <hi rend="i">waarin opheffing van de nu nog noodzakelijk geoor</hi>-<pb n="206"/><hi rend="i">deelde tusschenkomst van het bestuur in de verre toekomst eenigermate zigtbaar werd</hi>. - Welk een liefelijk beeld wordt ons hier van den wetgever geschilderd! Niet alleen maakt Mr. C. hem tot een verachtelijken allemansvriend, een flaauwhartigen, met alle partijen transigerenden legislator, maar zelfs tot eenen bedrieger van het laagste soort. En dan welk eene dwaze, ongerijmde klassificatie van de partijen welker belangen in het cultuurstelsel zouden zijn behartigd! Zou men niet, wanneer men de woorden van Mr. C. voor goede munt opnam, tot het besluit komen, dat de belangen van den staat en die van den nationalen handel en nijverheid volkomen afgescheiden naast elkander staan, en beiden onvereenigbaar zijn met de belangen van den inlander? Maar dergelijke veronderstellingen schijnen geoorloofd te zijn aan den man, die geene andere autoriteit dan het gecodificeerde erkent, en alleen als uitlegger der wet wil optreden; hij schijnt zich het regt voor te behouden, om ter wille van zijne wetsexplicatie eene geheel willekeurige voorstelling van den wetgever te leveren, in het gecodificeerde gedachten te leggen, welke geheel van zijne eigen vinding zijn, en zelfs aan de partij welke hij bestrijdt, meeningen toe te dichten, welke deze zekerlijk niet als de hare zal erkennen. Wat dit laatste aangaat - wij behoeven maar de gansch niet nieuwe beschuldigingen te lezen, welke ook hier weder, wel niet regtstreeks, maar toch niet onduidelijk der tegenpartij worden voor de voeten geworpen. Zij houdt zich liever aan onbewezen theorieën, dan dat zij de aanwijzingen volgt haar door de langdurige ervaring van oud-gasten gedaan; zij wil plotseling al het bestaande omver werpen, en een nieuwe orde van zaken in 't leven roepen; zij wil Westersche begrippen toepassen op de Oostersche maatschappij enz. Het zou bevreemdend mogen heeten, indien Mr. C. deze
windmolens der koloniale reactie niet bestreed, ten minste indien wij in zijne vlugschriften de sporen niet aantroffen van hetgeen in de polemiek zijner partij onvermijdelijk schijnt te zijn, even als de onthoofding van Karel I in de memorie van Mr. Dick uit David Copperfield. Maar opmerkenswaardig is het dat Mr. C. den schijn aanneemt van niet te polemiseren, en daarom den wetgever dien hij expliceert, de spoken doet schuwen, voor welke hij zelf bevreesd is.</p>
<pb n="207"/>
<p>Misschien hebben wij reeds voor onze aankondiging van deze brochure over meer ruimte beschikt, dan de aard van ons tijdschrift medebrengt. Tot onze verschooning brengen wij bij, dat het onderwerp van Mr. Couperus' geschrift aanspraak heeft op algemeene belangstelling in ons vaderland, maar vooral ook dat het gezag van schrijvers titel, zijne voorgewende onpartijdigheid en de behendige wijze waarop hij de zaak voorstelt, den oningewijde ligt op een dwaalspoor zou kunnen brengen; mogten wij daarvoor den lezer van ons tijdschrift hebben behoed - ons doel zou zijn bereikt, vooral wanneer hij het ons ook wilde toestemmen, dat het eene ongelukkige zaak is, welke eene verdediging als die van Mr. Couperus behoeft.</p>
<p>D.</p></div>
<div type="chapter">
<interpGrp>
<interp type="secundair" value="sloo005"/>
</interpGrp>
<head rend="h3"><hi rend="i">Hollander en Belg. Historische roman uit de Belgische revolutie. Door</hi> A.R. Sloos. 2 <hi rend="i">dln.</hi>, <hi rend="i">in gr.</hi> 8<hi rend="i">o.</hi>, <hi rend="i">met gesteendr. titel en vignet. Te Utrecht</hi>, <hi rend="i">bij</hi> J.v. Boekhoven, 1861. <hi rend="i">Prijs</hi> ƒ 5,50.</head>
<p>Dit werk is <hi rend="i">niet</hi> nieuw: Het ‘was reeds in 1838 voor de pers gereed. Het manuscript, dat aan den uitgever was afgestaan, bleef echter tot heden ongedrukt liggen.’ Het is dus al <hi rend="i">twee en twintig</hi> jaar oud, en zou waarschijnlijk, ware het toen gedrukt, nu reeds lang vergeten zijn. In hoeverre het, thans eerst verschenen werk toch, nu er zooveel gesproken wordt van en gedaan tot verbroedering van ‘Hollander en Belg,’ als oprakeling uit de ‘Belgische revolutie,’ voor verouderd mag te houden zijn, beslisse het romanlezend publiek. De S. zelf zegt dat ‘het verloopen tijdvak van 22 jaren op zijne beschouwingen en inzigten invloed heeft geoefend,’ dat ‘veel van hetgeen hij in 1838 schreef, nu anderen vorm, andere tint zou verkregen hebben;’ dat hij ‘over veel wat hij destijds voor waar en goed aannam, thans een ander oordeel zou vellen,’ hoewel hij in de geschiedenis der tusschenjaren het bewijs vindt, dat zijne beschouwingen niet in allen deele hebben gefaald.</p>
<p>Het doel van het boek is: meer bepaald de oorzaken, den loop en de gevolgen van den Belgischen opstand te doen kennen, en de drijfveeren van de toenmalige Belgische geestelijkheid en van de hooge aristokratie in een helder licht te plaatsen.</p>
<pb n="208"/>
<p>Zonder te durven getuigen dat dit doel in allen deele en met volkomene juistheid zou zijn bereikt, vinden wij toch dezen roman niet van mindere gehalte, dan wat wij vroeger van den heer Sloos lazen, en gelooven dat menig romanlezer van het gewone slag, vooral van de meer bejaarden, die zich den tijd van de Belgische revolutie kunnen voorstellen, dit werk niet zonder genoegen zal ter hand nemen, daarbij, even als wij, in rekening brengende den tijd die sedert het schrijven verloopen is, en daarom een en ander, wat minder aannemelijk schijnt, den auteur naar zijn verzoek ten goede houdende. De S. betuigt zich, in zijn voorberigt, doordrongen van de overtuiging, dat, in den toestand van Europa, verbroedering en aansluiting (wèl te verstaan niet vereeniging) der gescheiden volken dure pligt en een krachtig middel tot behoud is.</p>
<p>Uit den toon van het voorberigt zou afgeleid kunnen worden, dat de uitgever wat vrij met den auteur heeft omgesprongen; het boek is evenmin kieskeurig behandeld: wel is het vrij goed gedrukt, maar titel en vignet munten uit in leelijkheid, en het papier, nu eens blank, heeft dan weer eene tint of het die twee en twintig jaren in den rook had gehangen; of zijn wij bij ongeluk met zoo'n exemplaar bedeeld?</p></div>
<div type="chapter">
<head rend="h3"><hi rend="i">De Doctor. Door</hi> A. Trollope. <hi rend="i">Naar den vierden druk uit het Engelsch</hi>, <hi rend="i">door Mev.</hi> van Westrheene; 3 <hi rend="i">deelen</hi>, <hi rend="i">in gr.</hi> 8<hi rend="i">o.</hi>, <hi rend="i">met gesteendr. titelplaten</hi>, 275, 265 en 294 <hi rend="i">bl. Te Amsterdam</hi>, <hi rend="i">bij de Gebroeders</hi> Binger, 1860. <hi rend="i">Prijs</hi> 5.55.</head>
<p>Als de snelpersen der HH. Binger bij voortduring zulk werk blijven leveren, verdienen ze loffelijke onderscheiding en de patronen ruim succes in hunne ondernemingen; want niet alleen is het uitwendige verdienstelijk, ook het inwendige is deugdelijk.</p>
<p>Het is niet doenlijk, een volledig geleidelijk overzigt van het werk te geven; en ware het doenlijk, het zou doelloos wezen, en ongepast bovendien, eer strekken om het genoegen des lezers te bederven, dan om hem uit te lokken. Wat ons betreft, hij blijve in 't onzekere omtrent den loop des verhaals, tot dat hij zelf dat ter hand neme, en, wij vertrouwen niet anders, het ten einde toe volge.</p>
<pb n="209"/>
<p>Intusschen willen wij, in algemeene bewoordingen, een en ander opgeven, waarin het werk zich gunstig onderscheidt, wat het dus regt geeft om de belangstelling te wekken en daardoor den weg te vinden tot de lezers. Immers, hoeveel genoegen het hun ook bieden kunne, zij dienen er op gewezen te worden: onbekend maakt onbemind, zegt het spreekwoord, en het heeft volkomen regt.</p>
<p>Weet ge wat ge hier in de eerste plaats vindt, lezer! dat is eene treffelijke schildering der vele en veel onderscheidene voorkomende karakters; ten andere eene duidelijke, aanschouwelijke voorstelling of beschrijving van toestanden, in de aangenaamst afgewisselde, veelkleurige tafereelen - waardoor alles als voor de oogen leeft. Voeg daarbij een gekuischten stijl, en er is geen twijfel meer aan de boeijende voordragt van boeijende zaken. Nog moeten wij wijzen op de ingevlochten, maar goed ingevlochten belangwekkende zedeschetsen. Degelijkheid en deugdelijkheid zijn dus niet te ontkennen, ja, wij durven wel zeggen, het is iets meer dan gewone romanlectuur.</p>
<p>Feilloos is zeker geen menschelijke arbeid; maar 't is geen bloot compliment aan eene dame, als wij zeggen dat de vertaling over 't geheel verdienstelijk is te achten.</p>
<p>Boven noemden wij ook reeds het uitwendige loffelijk: dat is het. De HH B. zijn niet karig of bekrompen bij hun uitvoeren. Papier en druk kunnen een kieskeurig oog bevredigen. Elk deel heeft eene onderscheidene, goed gesteendrukte plaat tegenover den boekdruktitel. De uitgevers, behalve dat het royaal gehandeld is, deden daaraan verstandig. De vignetten, in den oorsprong bescheiden, en toen tot sieraad van een titel, zijn nu, even als de crinolinen, zoo onmatig tot schilderijen uitgedijd, dat de titels, in plaats van sierlijk, gedrongen en misselijk worden. En als dan voor drie deelen soms een en hetzelfde vignet komt, is dat heel akelig.</p>
<p>O.D.</p></div>
<div type="chapter">
<interpGrp>
<interp type="primair" value="deen004"/>
<interp type="primair" value="18601205"/>
</interpGrp>
<head rend="h3"><hi rend="i">De laatste pleisterplaats. Dagboek eens grijsaards. Door</hi> Emile Souvestre. <hi rend="i">Uit het Fransch. Te 's Hertogenbosch</hi>, <hi rend="i">bij</hi> G.H. van der Schuijt, 1860. <hi rend="i">In post</hi> 8<hi rend="i">vo. Prijs</hi> ƒ 1,50.</head>
<p>Ref. heeft de eer en het genoegen aan het Nederlandsch
<pb n="210"/>lezend publiek aan te bevelen eene vertaling van Emile Souvestre's laatsten arbeid, van <hi rend="i">La dernière étape</hi>, <hi rend="i">souvenirs d'un vieillard</hi>. De bijval welke aan de overzettingen van zijn <hi rend="i">un philosophe sous les toits</hi> en <hi rend="i">le mémorial de famille</hi> in ons vaderland hebben gevonden, maakt deze aanbeveling bijkans overbodig.</p>
<p>Souvestre heeft dit werk zelf niet geheel ten einde kunnen brengen, daar de dood hem onder de zamenstelling verraste; zijn schoonzoon, de heer Eugène Lesbazeilles heeft den arbeid des schrijvers voltooid, op eene wijze welke aantoont, dat hij wel van diens geest doordrongen is.</p>
<p>Op acht en veertigjarigen leeftijd is Emile Souvestre overleden, en hij heeft <hi rend="i">het dagboek eens grijsaards</hi> geschreven. Derhalve, meent ge welligt, lezer, derhalve ontvangen wij hier een litterarisch produkt, dat geheel en al <hi rend="i">fictie</hi> is, de vrucht eener zekerlijk rijke verbeelding, maar in allen gevalle niets meer. Immers het is onmogelijk, dat de schrijver ons eigene zielservaring schetst, die den ouderdom niet mogt leeren kennen! - Vergis u niet; er zijn menschen die door een uitstekend gebruik te maken van de heerlijke gaven welke God hun schonk, en door bijzonderen levensloop, langer leven dan anderen, in korten tijd. En zoo een was Souvestre. Lees de levensschets van den beroemden man, door zijnen schoonzoon opgesteld, welke voor <hi rend="i">de laatste pleisterplaats</hi> is gedrukt, en gij zult er van overtuigd zijn, dat er in de acht en veertig jaren van zijn leven, zooveel is gewerkt, geleden en gestreden, dat hij mogt en kon doen, wat anders de taak eens zeventigjarigen is. Souvestre heeft door eigen ondervinding en door de gave van scherp op te merken, hem geschonken, ijverig te gebruiken, het menschelijk leven leeren kennen; niet alleen zijn rijk verstand, maar ook zijn rijk gemoed heeft hem het <hi rend="i">dagboek eens grijsaards</hi> ingegeven. En welk eene opvatting van het menschelijke leven, na zooveel lijden en strijd! zulk eene vrome blijmoedigheid kon alleen zijn deel zijn, door dat hij zijne roeping ernstig had begrepen, en daaraan gearbeid, omdat hij dacht en leefde naar een vast beginsel, dat van zelfverloochening. Die vrome blijmoedigheid, welke hem ook na een op verre na niet benijdenswaardigen levensloop bijbleef, welk ook de grondtoon is van zijn
<pb n="211"/>laatste werk - zij was het loon op Souvestre's arbeid, zij was de kroon na den strijd. Want gestreden heeft hij; dit getuigt zijne levensschets; gestreden heeft hij, dit getuigt ook de loop welke zijne verstandelijke ontwikkeling heeft genomen, en de wijziging welke zijne wereldbeschouwing heeft ondergaan. Uit partijdige genegenheid heeft de heer Lesbazeilles het niet opgemerkt, maar het is daarom niet te min waar, dat men in vroegere producten van dezelfde pen, naauwelijks den schrijver van den <hi rend="i">philosophe sous les toits</hi> en van <hi rend="i">La dernière étape</hi> zou herkennen. Ref. komt den roman, welke ook tot drama is omgewerkt, <hi rend="i">Riche et pauvre</hi> voor den geest, waarin de schrijver door valsche beschouwingen betreffende de maatschappij te leveren, eene zeer verderfelijke leer verkondigde. Het was echter eene dwaling des verstands en niet des harten, strijdende is Souvestre die dwaling te boven gekomen, en de rijke vruchten van dien strijd zijn openbaar geworden in zijne laatste werken, ook in dat welks goede vertolking Ref. aanbeveelt.</p>
<p>Ternaard, 5 Dec. 1860.</p>
<p>A.A. <hi rend="sc">Deenik</hi> MLz.</p></div>
<div type="chapter">
<head rend="h3"><hi rend="i">Zuster Anna. Uit het Engelsch</hi>. (<hi rend="i">Te</hi>) <hi rend="i">Dordrecht</hi>, (<hi rend="i">bij</hi>) P.K. Braat, 1860. <hi rend="i">In gr.</hi> 8<hi rend="i">vo.</hi> 357 <hi rend="i">pag. Prijs</hi> ƒ 3,75.</head>
<p>Met onverdeeld genoegen hebben wij dezen uitmuntenden roman gelezen. Al vermeldt de titel den naam des schrijvers niet - het boek verraadt de meesterhand, en veel komt onder den naam van meer of min beroemde auteurs uit, dat minder degelijk is.</p>
<p>Even als de titel - op den omslag lezen wij er nog bij: ‘liefde in voor- en tegenspoed,’ - is het verhaal eenvoudig en zonder pretentie. Het beweegt zich geheel in den huiselijken kring, voert weinig personen ten tooneele, en is noch sentimenteel noch verschrikkelijk. Desniettemin is het boeijend van het begin tot aan het einde, en heeft het dieperen zin dan men aanvankelijk vermoeden zou.</p>
<p>In de hoofdpersoon is ons een liefelijk beeld gegeven van de dienende, zelfverloochende liefde eener christinne. Dit onder verschillende, maar zeer gewone omstandigheden te teekenen, is het doel, waarmede het verhaal is opgesteld, en de auteur is daarin volkomen geslaagd. Meent daarom niet, lezer, dat
<pb n="212"/><hi rend="i">Zuster Anna</hi> onder de zoogenaamde ‘stichtelijke lectuur’ te rangschikken is. Neen, pieuse terminologie en stichtelijkheid - het woord stichting is hiervoor te goed - expresselijk voor deze gelegenheid vervaardigd, moet ge hier niet zoeken.</p>
<p>Over de christelijke liefde wordt in dit boek niet gesproken, maar gij ziet ze in praktijk gebragt door de heldin des verhaals, onder omstandigheden, onder welke ieder kan verkeeren. Overdrevens kunt ge in de schildering van <hi rend="i">Zuster Anna</hi> niets vinden, al betreurt gij het dat onder zoo vele christenen die gij kent - misschien komt ge wel voor u zelven tot eene weinig gunstige confessie omtrent uw eigen hart - zoo weinig van de echt christelijke liefde is, welke gij in haar bewondert.</p>
<p>Al hadden wij niet meer te prijzen dan wij reeds gedaan hebben - wij zouden grond genoeg hebben om dezen roman ten zeerste aan te bevelen aan allen, die gelooven dat waarlijk goede lectuur de ziel des lezers veredelt, en deze daarom de voorkeur geven aan die, welke alleen geschikt is om den tijd te dooden. Er komt nog bij, dat de overige personen in het verhaal zeer schoon geteekend zijn, dat de vertaling uitmuntend en de uitgave zeer net mag worden genoemd.</p>
<p>D.</p></div>
<div type="chapter">
<interpGrp>
<interp type="secundair" value="muhl004"/>
</interpGrp>
<head rend="h3"><hi rend="i">Frederik de Groote en zijne broeders en zusters</hi>, <hi rend="i">door</hi> L. Mühlbach. <hi rend="i">Uit het Hoogduitsch door</hi> S.S. <hi rend="i">Te Deventer</hi>, <hi rend="i">bij</hi> J. de Lange, 1860. <hi rend="i">In post</hi> 8<hi rend="i">vo.</hi> 4<hi rend="i">e</hi>, 5<hi rend="i">e en</hi> 6<hi rend="i">e dl. te zamen</hi>. 707 <hi rend="i">blz</hi>.</head>
<p>Wij ontvingen deze deeltjes eerst later. Bij de doorlezing hebben wij geene reden gevonden, om van onze meening omtrent het werk, in no. 3 van dit Tijdschrift uitgesproken, terug te komen. Wij vertrouwen, dat wie de eerste drie deeltjes gelezen heeft, het wel geene ondankbare moeite zal achten ook deze ter hand te nemen.</p></div>
<div type="chapter">
<interpGrp>
<interp type="primair" value="sass004"/>
</interpGrp>
<head rend="h3"><hi rend="i">Practisch volksboek. Museum voor natuur</hi>, <hi rend="i">kunst en wetenschap</hi>. <hi rend="i">Eerste jaargang. Te Sneek</hi>, <hi rend="i">bij</hi> van Druten en Bleeker, 1861. <hi rend="i">Prijs in maandelijksche aflev. à</hi> 30 <hi rend="i">ct</hi>.</head>
<p>‘Al wat van de pers der H.H. van Druten en Bleeker komt, is goed en degelijk!’ dachten wij, toen wij inzage
<pb n="213"/>genomen hadden van de, ons ter beoordeeling gezondene eerste drie afleveringen van het Practisch Volksboek, en in waarheid, de Sneeksche uitgevers maken zich tegenover het wetenschappelijk publiek zeer verdienstelijk, en toonen kennis te nemen van de regtmatige eischen destijds. Menig nuttig boek, menige degelijke lectuur hebben wij aan hun ijverig streven om het veld der wetenschappen uit te breiden, te danken, en het is ons daarom zeer aangenaam, nadat wij nog kortelings in dit tijdschrift op een paar werken hunner pers gewezen hebben, reeds nu weder het bovenstaand <hi rend="i">Volksboek</hi> te mogen aankondigen, waaraan zich zoo vele uitstekende mannen als medewerkers verbonden hebben. De eerste aflevering wordt geopend met een stuk over den <hi rend="i">invloed van den dampkringstoestand op de gezondheid en den levensduur van den mensch</hi>, <hi rend="i">door Dr</hi>. W. Gleuns Jr.</p>
<p>Of het eene speling des toevals is, weten wij niet, maar waarheid is het, dat wij reeds dadelijk na onze antikritiek op de wederlegging enz. van den heer G. (zie het vorig No. der Vaderl. Letteroefeningen bladz. 182) ons oordeel over een nieuwe bijdrage van onzen antagonist moeten uitspreken, en hoedanig zal dat oordeel zijn? Wij hebben reeds bij de vorige gelegenheid te kennen gegeven, dat wij rondborstig voor ons gevoelen uitkomen, zonder aanzien des persoons, en ditzelfde getuigenis leggen wij hier nogmaals af, opdat men het in ons billijken zou, dat wij voor deze bijdrage allen lof veil hebben, daar zij op belangrijkheid en degelijkheid, volle aanspraak maken kan. Al heeft dus de heer G. ons vroeger wat al te hard bejegend, zoo gebiedt ons toch de pligt der eerlijkheid hier te verklaren, dat wij het in dit opzigt geheel met hem eens zijn, dat lucht en licht, de noodzakelijkste voorwaarden zijn voor een gezond, gelukkig en langdurig leven. Wij achten het echter niet geheel overbodig, om aan zijn overigens zoo lezenswaardig stukje nog toe te voegen, een bewijs van den schadelijken invloed van de lucht in groote steden op chirurgische operatiën, nl. In Parijs heeft men onlangs de opmerking gedaan, dat chirurgische operatiën in de groote steden, niettegenstaande de grootste geschiktheid der heelkundigen, veel minder gelukkig uitvallen dan op het platte land, en men voert aan, dat men minder gevaar zal loopen, wanneer men zich op een dorp door een
<pb n="214"/>hoefsmid laat opereren, dan in Parijs, door een beroemd heelkundige; ja men beweert verder, dat nog nooit eene <hi rend="i">sectio caesarea</hi> (keizersnede) gelukt is, ofschoon zij door beroemde heelkundigen verrigt werd, terwijl gunstige resultaten daarvan op het platte land en in kleinere steden niet zeldzaam zijn; zulke stukjes als het bovengenoemde van den heer G. passen juist in geschriften, die bestemd zijn voor het volk; daarbij komt nog, dat het onderhavige, als zijnde overgenomen uit een Duitsch tijdschrift, zoo geheel is omgewerkt en op ons land en zijne omgeving toepasselijk gemaakt, dat men waarlijk wanen zou, iets geheel oorspronkelijks te lezen. Op <hi rend="i">deze</hi> wijze moest er meer vertaald worden en dikwijls niet zoo slaafs en zonder eenig begrip of nadenken, van de eene taal in de andere worden overgebragt; wij voor ons lezen ten minste liever eene onberispelijke vertaling van een degelijk onderwerp, dan een <hi rend="i">soi-disant</hi> oorspronkelijk stuk uit sommige onzer zoogenaamd oorspronkelijke Hollandsche tijdschriften. Degelijke oorspronkelijkheid keuren wij niet af, maar af te keuren wat goed, waar en navolgenswaard is, al kwame het ook van de Eskimo's, kunnen wij óók niet; ook hierin erkennen wij geene autoriteiten, en het doet bij ons niets af, of het een of ander stuk afkomstig is van iemand, die een zoogenaamden ‘naam’ heeft of niet; zeer dikwijls zelfs wordt men door zulk een ‘naam’ bedrogen, en toch zijn er nog velen, voor wie het ‘ille dixit!’ genoeg is en die zich gaarne met Jan Holland c.s. met de Tijdspiegel-bespiegelingen over onze overige tijdschriften vereenigen. Wij bemerken dat wij hier afdwalen en op het punt waren dien braven Jan Holland openlijk dank te zeggen voor den uitbundigen lof en de welgemeende bijvalsbetuigingen aan de meeste onzer Hollandsche tijdschriften ten deel gevallen, doch aangezien wij ons niet geregtigd en veel minder
<hi rend="i">bevoegd</hi> (sic!) achten, tot zijn verheven troon te naderen, om hem uit aller naam onze hulde te brengen, zullen wij het liever aan anderen overlaten om eens een concept-adres van dank op te stellen, terwijl wij ons haasten tot ons onderwerp terug te keeren, beleefdelijk excuus verzoekende, voor deze kleine litterarische excursie.</p>
<p>Het tweede stukje bevat de beschrijving en afbeelding der debuskoop, een werktuig dat beter dan de welbekende kaleidoskoop eene rijke hulpbron is of zal worden voor orna-<pb n="215"/>mentwerkers en teekenaars, eene meening, die de vorige Redactie van het Zondagsblad (want het schijnt nog al eens van Redactie te veranderen!) o.i. zeer ten onregte, onlangs in twijfel trok. 't Kan zijn dat de beschrijving daarvan in dat blad minder duidelijk is, maar zoo als de heer A. Winkler Prins ze ons hier geeft, springt het verschil tusschen de beide werktuigen te duidelijk in het oog, dan dat wij aan den kijker van Debus niet den voorrang zouden geven.</p>
<p>De volgende bijdragen zijn 1<hi rend="sup">o</hi> eene zeer belangrijke, <hi rend="i">over de bereiding van bier in het algemeen en die van het Beijersche bier in het bijzonder</hi>, <hi rend="i">door</hi> Dr. B. Meijlink. De liefhebbers van bier en vooral van Beijersch bier ('t is tegenwoordig bijna schande iets anders te drinken dan een ‘glas Beijersch’), zullen zekerlijk zeer ingenomen zijn met dit stukje van den heer Meijlink, die zich zoo zeer beijvert om de wijze van bereiding van dezen geliefkoosden drank, op eene populairwetenschappelijke wijze bekend te maken.</p>
<p>Van een geheel anderen aard is 2<hi rend="sup">o</hi> het stukje van den heer J. Sasse, getiteld: ‘<hi rend="i">De gevaarlijke non</hi>.’ Schrik niet lezers, bij de gedachte aan eene vreeselijke en treurige vertelling uit het kloosterleven, want de gevaarlijke non, door den heer Sasse bedoeld, is niets meer dan een insect dat tot de nachtvlinders behoort en dat in de bosschen van Oost-Pruissen en aan de Russisch-Poolsche grenzen zulke enorme verwoestingen heeft aangerigt! Voor hen die belang stellen in dit gedeelte der natuurlijke geschiedenis, kan dit stukje van veel nut zijn.</p>
<p><hi rend="i">Verbranding</hi>, <hi rend="i">licht en warmte</hi> wordt 3<hi rend="sup">o</hi> op eene zeer eenvoudige en behagelijke wijze door den heer Winkler Prins behandeld en ware het niet dat men van een tijdschrift als het Pract. Volksb. niet te veel ruimte voor één onderwerp mag vergen, wij zouden gewenscht hebben dit onderwerp wat uitvoeriger beschreven te zien.</p>
<p>In de derde aflevering treffen wij weder eenige zeer interessante bijdragen aan, als 1<hi rend="sup">o</hi> over <hi rend="i">eenige bijzonderheden over het rund</hi>, door T.C. Winkler; 2<hi rend="sup">o</hi> <hi rend="i">eene levensbeschrijving van Leopold von Buch;</hi> 3<hi rend="sup">o</hi> iets over <hi rend="i">de jongste vorderingen op het gebied der photographie</hi>, door Dr. B. Meijlink, dat wij ieder welopgevoed mensch, dien het niet alleen genoeg is, de wonderen van het scheppend genie te zien, maar ze ook te verstaan, ten zeerste ter beoefening aanbevelen.</p>
<pb n="216"/>
<p><hi rend="i">Vergif en vergiftiging</hi> is het laatste stukje dat ons in de derde afl. wordt aangeboden en 't welk wij met genoegen lazen, doch waarvan wij gaarne door den vertaler van dat gedeelte uit ‘Vogels Natuurstudiën’ eene kleine uitbreiding zouden toegevoegd zien, wat betreft de vergiftigingen uit het delfstoffelijk rijk en vooral die van lood, omdat men met dit metaal nog te dikwerf al te roekeloos en te onvoorzigtig omgaat.</p>
<p>Overigens achten wij genoeg gezegd te hebben om dit volksboek uit den grond onzes harten aan het publiek aan te bevelen, daar het zooveel leerrijks, zooveel nuttigs en belangrijks bevat, dat men tot uitbreiding zijner kennis zich wel eene kleine opoffering tot het aanschaffen van zulk een volksboek zal willen getroosten, want mogen de wetenschappelijke werken, in ons land in het algemeen te hoog in prijs zijn, wat wij ten volle beamen, zulks kan toch in waarheid niet gezegd worden van de uitgaven van de heeren van Druten en Bleeker, en bij slot van rekening, gelooven wij, dat men door goedkoop en deugdelijk werk te leveren, betere zaken doet, dan met onverbiddelijk hooge prijzen en een klein debiet. Zulke uitgevers moesten er wat meer in ons landje bestaan!</p>
<p><hi rend="sc">Jesse</hi>.</p></div>
<div type="chapter">
<head rend="h3"><hi rend="i">Korte schets van den aard en den loop der orkanen</hi>, <hi rend="i">voor zeelieden bewerkt</hi>, <hi rend="i">naar kapt</hi>. V. von Graefe, <hi rend="i">door</hi> Dr. G. de Jager Meezenbroek. <hi rend="i">Met tien tusschen den tekst geplaatste houtsneêfiguren. Te Veendam</hi>, <hi rend="i">bij</hi> G. van de Werf Jz., 1861.</head>
<p>‘De wind waait waarheen hij wil en niemand weet van waar hij komt!’ was men vroeger gewoon als eene <hi rend="i">magtspreuk</hi> te bezigen, doch heden ten dage is die spreuk verouderd en versleten en kan men met vrij voldoende zekerheid berekenen van waar de wind waait niet alleen, maar wanneer hij zelfs komen zal. Toen wij dezer dagen in de dagbladen lazen, dat de gepasseerde Pinksterstorm des vorigen jaars door eene zeevaartkundige commissie in Engeland voorspeld was en den zeelieden wenken ter waarschuwing gegeven waren, trof ons de bijvoeging, dat er door het niet geloof slaan <hi rend="i">aan</hi> en het opvolgen <hi rend="i">van</hi> die waarschuwende stemmen, juist zoo
<pb n="217"/>vele ongelukken en rampen te betreuren waren, en wij schreven het veronachtzamen van deze en dergelijke raadgevingen dan ook alleen toe, aan de meerdere of mindere onkunde, of wel aan den soms overdreven godsdienstijver der meeste zeelieden, die een onbeperkten eerbied voor zoogenaamde geheimen en wonderen der natuur koesteren, en niets willen weten van het doordringen in die geheimen of het opsporen daarvan, om zich tegen hunne uitwerkselen te beschermen, of ook, om ze tot voordeel en ten algemeenen nutte aan te wenden!</p>
<p>Wij behoeven hier slechts te herinneren aan het vooroordeel tegen bliksem-afleiders, de inenting der koepokken, enz., waarmede nog zoo vele domme menschen behebt zijn, die aanspraak willen maken op den naam van <hi rend="i">beschaafd</hi>. En gelijk dit nu geldt van menschen uit het dagelijksch leven, zoo zijn deze en dergelijke vooroordeelen ook van toepassing op een groot gedeelte onzer zeelieden, die even als de onbeschaafde landbouwers, niets willen weten van de bemoeijingen die wetenschappelijke en echt practische mannen in het werk gesteld hebben, en waaraan zij zich nog blijven wijden. Of is het niet treurig, als men verneemt dat er zeelieden zijn die den spot drijven met het werk van de commissie tot opsporing van de verschijnselen op den Oceaan, dat er zijn die den draak steken met ‘wetten der orkanen’ enz.? Wij houden ons echter overtuigd, dat het getal derzulken met de jaren, meer en meer zal afnemen, vooral nu men van den zeeman meer theoretische kennis vordert dan vroeger, toen de zeevaartkunde op nog veel lageren trap stond. Gedurende de laatste jaren heeft men inzonderheid veel gedaan om de wetenschappen aan de zeevaartkunde dienstbaar te maken, en hieraan is het toe te schrijven, dat er zoo vele ferme geschriften zijn uitgegeven, die een aangenaam licht verspreiden over veel, wat langen tijd duister en onverklaarbaar geweest is. Mannen als Dove, Maury, Piddington en von Graefe, hebben ons daarvan de bewijzen geleverd. Van den laatsten hebben wij vóór ons liggen, het werkje, waarvan wij boven den titel afschreven, en dat door den heer Meezenbroek in onze taal is overgebragt; wij vertrouwen te regt dat het den jongen zeelieden ter koopvaardij eene goede handleiding zijn zal om daarna, grootere en uitvoerige werken
<pb n="218"/>over dit onderwerp te kunnen lezen, ofschoon wij bekennen moeten, zelden zooveel zaakrijkheid in zulk een klein bestek te hebben aangetroffen. Als een eenvoudigen regel voor het bepalen van het middelpunt van den storm, vindt men er het volgend rijmpje in, waarop, wat de versificatie betreft, wel iets af te wijzen valt, maar wat toch overigens eene goede methode is om iets vast in het hoofd te krijgen. Het luidt aldus:</p>
<lg type="poem">
<l>‘Wilt ge 't centrum vinden, zet je rug naar den wind,</l>
<l>(Als ge weet aan wat zij, ge u der linie bevindt.)</l>
<l rend="; 1tab">Zijt gij er benoorden, steek de linkerhand uit;</l>
<l rend="; 1tab">Maar zijt ge er bezuiden, - uw regter vooruit,</l>
<l>Zoo wijst uwe hand als gij stille blijft staan,</l>
<l>Als van zelve u ook het middelpunt aan.’</l></lg>
<p>Onwillekeurig dachten wij hierbij aan de latijnsche grammatica van Kühner uit onze jongelingsjaren, waar wij voor iedere Regula een daarop toepasselijk versje vonden en van buiten leerden om den regel daardoor terstond te weten. Wij voor ons ten minste, zouden wenschen, dat men voor moeijelijke regels vooral, meer zulke rijmpjes maakte, want een versje of rijmpje wil er altijd gemakkelijk in; om maar iets te noemen, halen wij b.v. (om het juist aantal dagen van iedere maand te bepalen) uit onze jeugd het:</p>
<lg type="poem">
<l>‘Dertig dagen heeft November,</l>
<l>April, Junij en September,’ enz.</l></lg>
<p>aan; hetwelk ons dadelijk bij eenigen twijfel op weg hielp. Ook de ‘oefeningen’ die men in deze ‘korte schets’ vindt, bevielen ons zeer, en wij zeggen ten slotte, dat schrijver en vertaler meer geleverd hebben dan men billijker wijze zou kunnen verwachten. De belangrijkste aanmerkingen die wij onder het lezen vonden, waren een slordige druk en gemeene letter; de uitgever heeft zeker gedacht dat Janmaat ‘zoo naauw niet ziet.’ De correctie en interpunctie is voldoende. Op bladz. 19, reg. 5 v.b. spreekt de heer M. van een <hi rend="i">gegisten</hi> afstand, welk woord ons aan een gistingsproces deed denken, dat hieraan toch geheel vreemd zal zijn, wij gelooven echter dat de bedoeling zal geweest zijn: ‘<hi rend="i">vermoedelijken</hi>’ afstand. Ook had men zeer gemakkelijk in de beide tabellen
<pb n="219"/>wat letters kunnen besparen, daar men in plaats van de woorden:</p>
<p>‘Noordl.: regt voor den wind houden.</p>
<p>Zuidl.: onder stuurboodshalzen gaan.’</p>
<p>twee-en-dertig maal en op de volgende blz. nog eens tweeen-dertig maal te herhalen, had kunnen zeggen ‘als boven’ en voorts met de gebruikelijke aanhalingsteekens. Niettegenstaande het werkje 43 bladz. groot is, loopt de paginatuur niet verder dan tot 38. De figuren zijn nog het best van allen uitgevoerd.</p>
<p>'t Is waarlijk jammer, dat de uitvoering niet netter is; wij hopen echter bij een eventuëlen herdruk, dat de heer van de Werf Jz. hierin voorzien zal. Overigens wenschen wij dat deze ‘korte schets’ vele koopers zal vinden, al ware het dan ook maar alleen ten bewijze, dat er zich meer lust tot onderzoek en kennis bij den zeeman openbaart.</p>
<p><hi rend="i">a</hi><hi rend="sup">2</hi> + <hi rend="i">b</hi><hi rend="sup">2</hi>.</p></div>
<div type="chapter">
<head rend="h3"><hi rend="i">Verslag van het verhandelde op het XVe Nederlandsch Landhuishoudkundig Congres</hi>, <hi rend="i">gehouden te Amersfoort</hi>, <hi rend="i">den</hi> 19-23 <hi rend="i">Junij</hi> 1860. <hi rend="i">Te Zwolle</hi>, <hi rend="i">bij</hi> W.E.J. Tjeenk Willink, 1860. <hi rend="i">In gr.</hi> 8<hi rend="i">vo.</hi>, 388 <hi rend="i">bladz</hi>. ƒ 1,80.</head>
<p>Behalve het verhandelde in de algemeene vergadering en in de sectiën van het congres, vindt men hier nog belangrijke bijlagen, als: Verslag van de kamer van koophandel en fabrieken te Groningen over de botervervalsching bij uitvoer naar het buitenland. - Mededeeling van het bestuur van het 15e congres over het adres betreffende de irrigatie met rivierwater. - Beredeneerde catalogus der opgaande boomen op Java, door den heer P. van Rees. - Missive van Dr. L. Ali Cohen over de landbouw-statistiek der prov. Groningen. - Verslag over de tabaksplantage, Willem III onder Rhenen, door den heer J.C.A. van der Meer van Kuffeler. - Wetenschappelijk verslag der tentoonstelling van landbouwwerktuigen, gedurende het congres gehouden, door den heer F.A. Enklaar. Bovendien een voor de bezitters nuttig alphabetisch Register op dit en twee vorige verslagen.</p>
<p>Door de zorg van het congres is de prijs van dit lijvige boekdeel op slechts ƒ 1,80 gesteld.</p>
<pb n="220"/>
<p>Men kan zeker van ons minder eene beoordeeling over een werk als dit, dan wel eene aankondiging, verwachten. Dat doen wij gereedelijk, met de betuiging dat het goed is zamengesteld. Zulke drooge en, meer dan men denken zou moeijelijke taak, is toch lang niet aan den eersten den besten toe te vertrouwen; er behoort slag en routine toe, ook al wordt de bearbeider van alle mogelijke bescheiden voorzien.</p></div>
<div type="chapter">
<head rend="h3"><hi rend="i">Eenige vragen over geloofs- en zedeleer</hi>, <hi rend="i">opgesteld door</hi> H. Blankhart, <hi rend="i">in leven predikant te Zwartsluis</hi>, <hi rend="i">ten behoeve van leerlingen</hi>, <hi rend="i">die reeds eenige vorderingen in de kennis der godsdienstleer gemaakt gemaakt hebben. Te Zwolle</hi>, <hi rend="i">bij</hi> W.F. Zweers, 1857.</head>
<p>Waarom dit vraagboekjen, reeds in 1857 uitgegeven thans moet worden aangekondigd, is een raadsel, welks oplossing de lezer van dit tijdschrift niet van Ref., maar van den heer Zweers vordere.</p>
<p>Of het boekjen aanbevelenswaardig is? Volgens de meening van Ref. is het dit in twee opzigten. 1<hi rend="sup">o</hi>. De schrijver blijkt een man geweest te zijn van zeer orthodoxe rigting; maar desniettemin leert hij weinig ongerijmds in die zijner vragen en antwoorden welke op de christelijke zedeleer betrekking hebben; in zijne beschouwing van den mensch en van diens zedelijke verpligtingen, merken wij weinig van die ziekelijke verschijnsels op, welke meestal eigen zijn aan 's schrijvers geestverwanten. Hij is daardoor misschien niet zoo consequent als zij, maar Ref. verheugt zich over zulke inconsequenties. 2<hi rend="sup">o</hi>. Is het boekjen van Ds. Blankhart aanbevelenswaardig, omdat het alweder het bewijs levert, hoe onvereenigbaar helder onderwijs in de godsdienst en orthodox leerstellig onderwijs zijn. Ligt opent het door deze eigenschap aan sommigen de oogen.</p>
<p>Een paar staaltjens deelt Ref. mede om zijn gevoelen te staven. De triniteits-leer wordt hier natuurlijk als een onbegrijpelijk voorwerp des geloofs voorgesteld. Wat dit betreft - het is voor onderwijzer en leerlingen gemakkelijk; de een spreekt uit, en de anderen nemen aan, dat wij niet kunnen begrijpen, hoe <hi rend="i">een</hi> en <hi rend="i">drie</hi> hetzelfde zijn; daarin is het gemakkelijk berusten. De zaak wordt dan wel zeer oppervlakkig
<pb n="221"/>beschouwd, maar 't is immers ondoenlijk om op katechisaties dieper door te dringen; en de leerlingen in te wijden, in den sfeer der definities van <hi rend="i">wezen</hi> en <hi rend="i">personen</hi> is immers onmogelijk. En toch zal het leerstuk voor hen een fundamentum fideï moeten zijn!</p>
<p>Wat moeten de katechisanten begrijpen van eene woordenschermerij over de twee naturen des Verlossers als deze:</p>
<p><hi rend="i">Vr.</hi> 25. Gelooft gij niet dat Hij (Christus) ook mensch is geworden?</p>
<p><hi rend="i">Antw.</hi> Ja ik, want Hij is ontvangen van den H. Geest, en geboren uit de maagd Maria.</p>
<p><hi rend="i">Vr.</hi> 26. Is dan zijne Godheid veranderd in de menschheid?</p>
<p><hi rend="i">Antw</hi>. Neen, want de Godheid is onveranderlijk.</p>
<p><hi rend="i">Vr.</hi> 27. Hoe is hij dan mensch geworden?</p>
<p><hi rend="i">Antw</hi>. Door aanneming der menschheid in eenigheid zijns persoons.</p>
<p>Ref. laat de teksten door Ds. B. hierbij gesleept onaangeroerd, en vraagt in gemoede aan ieder verstandig mensch, of eene katechisatie waar zulke wartaal wordt gedebiteerd met eenige mogelijkheid vrucht kan dragen.</p>
<p>Curieus, maar treurig is ook het volgende staaltjen van Blankhart's onderwijstrant:</p>
<p><hi rend="i">Vr.</hi> 33. In welke natuur heeft Hij (Chr.) dit geleden?</p>
<p><hi rend="i">Antw</hi>. Alleen in zijne menschelijke natuur, dat is: in zijne ziel en ligchaam.</p>
<p>Matth. XXVI: 28 en 1 Petr. II: 24 moeten de waarheid van dit antwoord bewijzen, waaruit de zonderlinge conclusie kan worden getrokken, dat zoo men zich Christus maar kan voorstellen zonder ziel en ligchaam, men zich ook een juist denkbeeld van zijne goddelijke natuur kan vormen.</p>
<p><hi rend="i">Vr.</hi> 34. Wat heeft dan zijne godheid hiertoe gedaan?</p>
<p><hi rend="i">Antw</hi>. Zijne godheid heeft door hare kracht de aangenomene menschheid alzoo gesterkt, dat zij den last des toorn(?) Gods tegen de zonden heeft kunnen verdragen, en ons daarvan verlossen?</p>
<p>Wie zal nu ontkennen, dat dit klinklare onzin is: Christus godheid de menschheid sterkende, opdat deze den last van den toorn Gods zou kunnen verdragen - wie het begrijpen kan begrijpe het, en make ons met een bekend, op welk succes er te rekenen valt, wanneer men zulk een non-<pb n="222"/>sens op de katechisaties uitkraamt! Men tracht wel eens meer verlichte denkbeelden te weeren, omdat men de gemeente daarvoor niet rijp waant; waarlijk er wordt ook veel gedaan, om der gemeente het rijp worden te beletten!</p>
<p>Behalve hetgeen wij reeds opmerkten, heeft het boekjen van Ds. B. iets zeer antieks in den vorm, zekerlijk om dezen aan den inhoud te doen beantwoorden; b.v.: ‘de H. Paulus,’ ‘het bloed Christi’ enz.; dan dat antwoorden met ‘ja hij, neen ze’ enz. alles doet ons de negentiende eeuw vergeten. Ref. dacht bij het opstellen dezer aankondiging meermalen aan een oud vraagboekjen, dat hem eens in handen kwam, en waarin hij o.a. deze twee vragen en antwoorden vond: <hi rend="i">Vr.</hi> Zijn de Remonstranten verdoemd? - <hi rend="i">Antw.</hi> Ja zij gewisselijk. - <hi rend="i">Vr.</hi> Zij gelooven nogtans aan een eenigen God? - <hi rend="i">Antw.</hi> 't En baat niet. - Zulke absurditeiten vindt men in Ds. B.'s vragen niet....maar men moest ze er in 't geheel niet in aantreffen.</p>
<p>D.</p></div>
<div type="chapter">
<interpGrp>
<interp type="primair" value="juda001"/>
<interp type="secundair" value="wolf025"/>
</interpGrp>
<head rend="h3"><hi rend="i">Overzigt der Algemeene Geschiedenis. Leer- en leesboek voor Protestantsche scholen en huisgezinnen</hi>, <hi rend="i">vrij bewerkt naar den vierden druk eener uitgave der vereeniging te Calw; door</hi> E.F.H. Wolf, <hi rend="i">Evangeliedienaar te Beekbergen</hi> (thans te Klundert.) <hi rend="i">Eerste deeltje</hi>, <hi rend="i">Oude Geschiedenis. Te Zwolle</hi>, <hi rend="i">bij</hi> J.P. van Dijk, 1860. <hi rend="i">In kl.</hi> 8<hi rend="i">vo.</hi>, <hi rend="i">VIII en</hi> 152 <hi rend="i">blz. Prijs</hi> ƒ 0,30.</head>
<p>Is er behoefte aan eene Algemeene Geschiedenis? Deze vraag deden wij ons, toen wij het werkje, waarvan de titel hierboven vermeld staat, onder de oogen kregen. En dan...eene geschiedenis, die slechts voor een bepaald gedeelte des volks, zij het dan ook het grootste gedeelte, bestemd is! Wel is het de vrije bewerking eener uitgave van de Calw'sche vereeniging, van wie reeds meer dan eene vrucht ten onzent gunstig bekend is, maar toch, eene geschiedenis, eene algemeene geschiedenis!</p>
<p>Het zal niemand verwonderen, dat wij, bezield door deze gedachten, het werkje met tegeningenomenheid in de hand namen en ons ter lezing nederzetteden. Doch allengs verdween de wolk van ons voorhoofd en naauwelijks waren wij eenige bladzijden gevorderd, toen wij reeds verzoend waren met het denkbeeld van den - - <hi rend="i">vertaler</hi> mogen wij niet
<pb n="223"/>zeggen, want het is, volgens de voorrede, niet eens eene <hi rend="i">vrije</hi>, <hi rend="i">vrije</hi> vertaling - - bewerker van het boekske. Het was zijn doel om de geschiedenis in een <hi rend="i">lees</hi>boek zamen te vatten en dit den leerling op de Protestantsche school, of het kind in het Protestantsche huisgezin in handen te geven.</p>
<p>De Eerw. Wolf heeft zijn doel bereikt, ja <hi rend="i">meer</hi> dan bereikt. Het werkje prijst zich aan door eene natuurlijke en zuivere voorstelling der lotgevallen van de volken der oude geschiedenis, en door een' onderhoudenden en bevattelijken stijl. Door de weglatingen en verkortingen, die hij zich uit het Hoogduitsche werkje veroorloofde, heeft het niets geleden en door de uitbreidingen en bijvoegingen heeft het daarentegen veel gewonnen.</p>
<p>Wij wenschen het boekske dan ook een ruim debiet, hetgeen de uitgever te eer verdient, dewijl hij om het werkje in veler handen te brengen den prijs zoo laag heeft gesteld, dat deze aan het ongeloofelijke grenst.</p>
<p>Bij de ontvangst van het tweede en derde deeltje, dat spoedig verschijnen zal, komen wij op deze uitgave terug.</p>
<p><hi rend="sc">Dixi</hi>.</p></div>
<div type="chapter">
<head rend="h3"><hi rend="i">In het hoekje van den haard. Verhalen voor oud en jong</hi>, <hi rend="i">van</hi> Emile Souvestre. <hi rend="i">Te 's Hertogenbosch</hi>, <hi rend="i">bij</hi> G.H. van der Schuyt, 1861. <hi rend="i">In gr.</hi> 8<hi rend="i">vo.</hi>, 153 <hi rend="i">blz. Prijs</hi> ƒ 1,00.</head>
<p>De schrijver van den ‘Wijsgeer onder de hanebalken’ en van zoo menig ander gunstig bekend geschrift, heeft in bovenstaande grootere en kleinere verhalen getoond, dat hij den tact bezit, om alledaagsche voorvallen ten algemeenen nutte dienstbaar te doen zijn. 't Zijn geene verhalen, die eene hooge vlugt nemen; geene verhalen, waarin liefde de hoofdrol speelt; in geenen deele; somtijds zou men zeggen: ‘'t zijn verhalen voor 't aankomend geslacht.’</p>
<p>Menige nuttige les valt er uit te putten, en wij gelooven dat zij voor den eenvoudigen burgerman eene degelijke, gezonde lektuur kunnen opleveren, verre te verkiezen boven zoo menig laf geschrift, daar ze zijn begrip volstrekt niet te boven gaan. In een woord, wij zouden gaarne zien, dat van dit werk nog eene volksuitgave uitkwam, want onzes inziens kan het ten volle gerekend worden onder die boe-<pb n="224"/>ken, waarvan wij in het vorige jaar de lezing voor het volk zoo gewenscht achtten; en voor dit doel is de prijs, hoe matig anders ook, nog te hoog. De vertaling is zeer goed, de druk is net en duidelijk. Een vignet had het werk kunnen versieren, maar de uitgever heeft met regt gedacht, dat het beter was, niets te geven, dan den prijs door een slecht uitgevoerd plaatje te verhoogen.</p>
<p>W.</p>
<p><hi rend="sc">des Ch</hi>.</p></div>
<div type="chapter">
<head rend="h3"><hi rend="i">Ik heb u lief. Verhalen voor de jeugd. Met</hi> 4 <hi rend="i">gekleurde plaatjes</hi>. (<hi rend="i">Te</hi>) <hi rend="i">Goes</hi>, (<hi rend="i">bij</hi>) C.H. Schetsberg, 1861. <hi rend="i">Prijs</hi> ƒ 0,60.</head>
<p>Niet iedereen is 't gegeven om voor kinderen te schrijven. Daartoe behoort niet alleen de gave, om zich geheel in den toestand van kinderen te verplaatsen, en daardoor voor hen begrijpelijk te zijn, maar ook tevens de kunst, om hunne belangstelling levendig te houden, en den smaak voor lezen bij hen aan te moedigen. Men vindt, helaas! zoovele kinderen, die men als 't ware, een boek in de hand moet geven, die met de grootste moeite er toe te brengen zijn, om iets te lezen. En wat zijn de gevolgen daarvan? Verveling; en door de verveling, het verrigten van zaken, die zelden goedo gevolgen hebben. 't Is waar, dat het gemis aan goede opleiding daarvan dikwijls de oorzaak is, maar aan den anderen kant ligt het ook wel eens aan de boekjes zelve. Zonder iets te kort te willen doen aan de waarde van menig kinderwerkje, door Nederlanders geschreven, schijnt het toch wel, dat onze Duitsche naburen, zoo als Schmid, Hofman, Nieritz enz. in 't bijzonder de gave bezitten, om boeijend en toch leerzaam voor de jeugd te schrijven.</p>
<p>Het voor ons liggende werkje is wederom eene dergelijke proeve. Hoe goed de bedoeling des schrijvers ook moge geweest zijn, vreezen wij toch, of het door de jeugd wel met de gewenschte graagte zal ontvangen worden. De verhaaltjes hebben eene goede, zedelijke strekking, maar hebben niet dat boeijende, dat een kind zoo gaarne in een boekje doet lezen. De schrijver wane niet, dat wij juist een ongunstig oordeel over zijn werkje willen vellen, maar wij betwijfelen, of het debiet wel zeer groot zal zijn. Dit schrikke hem evenwel niet af, daar het hem niet aan aanleg schijnt te
<pb n="225"/>ontbreken, maar dan legge hij zich toe, om verhalen te kiezen, die meer ingrijpen in den kinderlijken geest, en door boeijenden inhoud geschikt zijn, de jeugd tot lezen op te wekken.</p>
<p>De plaatjes, die het werkje (ont-) versieren, zouden den buitenlander geenen hoogen dunk van onze vorderingen in dat vak geven.</p>
<p>De druk is duidelijk, maar we hebben nog eene grieve. Spel- of taalfouten mogen geen werk ontsieren, maar allerminst een werkje voor de jeugd. Wij weten niet, of de schuld aan den schrijver of aan den corrector ligt, maar dit weten wij, dat een van beiden nog niet goed te huis is in de Nederduitsche taalkunde. Op verscheidene plaatsen vonden wij fouten in den vierden naamval der betrekkelijke voornaamwoorden en in de personen der werkwoorden. Wij willen geene gespecificeerde lijst opgeven, om niet den schijn van vitlust op ons te laden.</p></div>
<div type="chapter">
<head rend="h3"><hi rend="i">Karaktertrekken van beroemde personen</hi>, <hi rend="i">door</hi> W.O. von Horn. (<hi rend="i">Te</hi>) <hi rend="i">Leiden</hi>, (<hi rend="i">bij</hi>) D. Noothoven van Goor, 1860. <hi rend="i">In post</hi> 8<hi rend="i">vo. Prijs</hi> 1,50.</head>
<p>Wie kent den leeraar von Horn niet? Dien ijverigen redacteur van de zoo geliefkoosde Spinnstube, dien vervaardiger van die ontelbare menigte werkjes voor de jeugd, wiens populariteit in Duitschland misschien nog grooter is dan die van Schmid?</p>
<p>'t Is onnoodig, hier als lofredenaar van dien schrijver op te treden, van dien man, die zoo geheel en al de gave bezit, om tot het volk te spreken, wiens geschriften met ongemeene graagte gelezen, ja, verslonden worden. Vraagt men, waarin 't geheim van dien verbazenden opgang bestaat? Dan antwoorden wij: in zijne bekoorlijke eenvoudigheid, in dien gemeenzamen toon, dien hij weet aan te slaan en te gebruiken, om waarheden, die anders zoo zelden gaarne gehoord worden, aan zijne lezers voor te stellen.</p>
<p>Hij schrijft steeds zóó, dat hij begrepen kan worden, en menige noot, die anders voor sommigen zoo bitter te kraken zou zijn, nu door hen met smaak wordt genuttigd.</p>
<p>De meeste werkjes van dien schrijver worden of zijn reeds in onze taal overgebragt en ook onze jeugd leest ze gaarne,
<pb n="226"/>en ook onze rijperen van jaren nemen gaarne een zijner geschriften in de hand.</p>
<p>Het bovenstaande werkje bevat eene verzameling van verhalen, geput uit de rijkste bron: uit de geschiedenis.</p>
<p>Eenigen van hen hadden wij reeds met genoegen in de Spinnstube gelezen, en het was ons aangenaam, ze hier weder te ontmoeten, alwaar zij volkomen op hunne plaats zijn. Er is geen verhaal bij, 't zij groot of klein, of het laat zich aangenaam lezen en bevat nuttige leering. 't Is een boek voor oud en jong.</p>
<p>De uitvoering is net, en de plaatjes zijn vrij goed, al hadden wij voor ons ze liever niet zoo sterk gekleurd gezien, te meer daar de lektuur niet alleen voor jonge kinderen is bestemd. Wij twijfelen dan ook niet, of de uitgever zal door een ruim debiet wel aangespoord worden, om meerdere voortbrengselen van dien aard het licht te doen zien, en hopen, dat het werk die vruchten voortbrenge, welke daarin zoo ruimschoots te vinden zijn.</p>
<p>W.</p>
<p><hi rend="sc">des Ch</hi>.</p></div>
<div type="chapter">
<head rend="h3"><hi rend="i">De boekhouder</hi>, <hi rend="i">of Theoretisch en Praktisch Leerboek over het Dubbel- of Italiaansch Boekhouden enz</hi>. (<hi rend="i">Te</hi>) <hi rend="i">Leiden</hi>, (<hi rend="i">bij</hi>) D. Noothoven van Goor.</head>
<p>Al behooren wij tot degenen, die van meening zijn, dat het boekhouden door de praktijk en niet door de theorie geleerd kan worden, zoo is het niettemin waar, dat een geschikt leerboek, in de hand van eenen kundigen practicus, veel nut kan stichten.</p>
<p>Het boekhouden is voor velen een waar doolhof en Ref. heeft er wel gehad, die nooit regt het ware gebruik en de ware toepassing van Debet en Credit konden vatten; maar het regt begrijpen van deze voor den handelaar zoo onmisbare wetenschap hangt nog al veel af van de wijze, waarop zij wordt medegedeeld. Iemand, die een half jaar op een ferm kantoor onder de leiding van een' ervaren boekhouder heeft doorgebragt, zal bij de noodige oplettendheid meer vorderingen gemaakt hebben, dan hij, die een jaar les nam bij den kundigsten onderwijzer en zelfs een geheel leerboek op zijn duimpje kende.</p>
<pb n="227"/>
<p>Bezit nu de onderwijzer den noodigen tact om zijnen leerling, door de noodige kantoorboeken in 't klein na te bootsen, eenig denkbeeld van een kantoor in te boezemen, dan kan het doel nog eenigermate bereikt worden, maar toch zal diezelfde leerling, op een kantoor gekomen, nog al dikwijls verbaasd staan, en nog menig jaartje moeten besteden, eer hij in de geheimen der kunst is doorgedrongen.</p>
<p>Wie zich evenwel aan den anderen kant niet bij de praktijk wenscht te bepalen, maar een duidelijk inzigt en eene naauwkeurige verklaring van al de in de kunst van boekhouden voorkomende termen verlangt, schaffe zich gerust het bovenstaande werk aan, hetwelk wij verkiezen boven de werken van Schrikker en Oudshof.</p>
<p>De eerste afdeeling bevat eene zeer duidelijke theorie, behelzende de verklaring van al de op een kantoor voorkomende boeken en de verschillende rekeningen, die in den handel voorkomen. Met zeer veel genoegen hebben wij dit eerste gedeelte gelezen. Het is met veel zorg bewerkt, en naar het ons voorkwam zeer naauwkeurig.</p>
<p>Het tweede gedeelte bevat de noodige modellen en is in dit opzigt aan andere boeken van dien aard gelijk.</p>
<p>De druk is zeer duidelijk en, zoo ver wij de berekeningen nagingen, zeer correct, hetwelk voor een dergelijk werk een bijzonder vereischte is.</p>
<p>Wij twijfelen dan ook niet of het zal op handelsscholen zijnen weg wel vinden, maar tevens wenschen wij het in handen van menigen klerk, wien het eene degelijke kennis kan verschaffen van het belangrijke vak, dat vooral in ons land zoo zeer beoefend wordt.</p>
<p>W.</p>
<p><hi rend="sc">des Ch</hi>.</p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="boum010"/>
</interpGrp>
<head rend="h3"><hi rend="i">De Vormleer in de lagere school. Eene handleiding bij het onderwijs en tot zelfoefening voor aankomende onderwijzers</hi>, <hi rend="i">door</hi> H. Bouman, <hi rend="i">onderwijzer te Beerta. Met</hi> 86 <hi rend="i">houtsneêfiguren. Tweede herziene druk</hi>, <hi rend="i">Te Groningen</hi>, <hi rend="i">bij</hi> J.B. Wolters, 1860, <hi rend="i">In kl.</hi> 8<hi rend="i">vo.</hi>, XI <hi rend="i">en</hi> 176 <hi rend="i">bl. Prijs</hi> ƒ 0,90.</head>
<p>Van den eersten druk van dit werkje zijn reeds in 1858 verscheidene aanprijzende aankondigingen in de vaderlandsche tijdschriften gegeven. De herdruk, die na een tijdsverloop
<pb n="228"/>van twee jaren noodig is geworden, bewijst voorts, dat het boekje aan de verwachting heeft beantwoord, en dat vele onderwijzers het bij de beoefening der vormleer in hunne scholen tot leiddraad hebben gekozen.</p>
<p>De wet op het lager onderwijs, van 13 Augustus 1857, heeft eenmaal de vormleer opgenomen onder de verpligte leervakken, en het zoude thans doelloos zijn <hi rend="i">nog</hi> te onderzoeken, of deze wetenschap, gelijk zij door de meeste onderwijzers opgevat en beoefend wordt, inderdaad dienstbaar is tot de ontwikkeling van het verstand van jeugdige kinderen, die veelal nog geen gezond denkbeeld hebben van de beteekenis der woorden hunner eigene moedertaal. Naar onze bescheidene meening, moest het <hi rend="i">taalonderwijs</hi> het begin, de voortzetting en het einde zijn van alle schoolwetenschap, en het hoofdmiddel tot vorming van den geest en de veredeling van den smaak; doch niet alle deskundigen denken aldus, en daarom moeten wij wel vrede hebben met de positieve rigting, die onze hedendaagsche toongevers aan de opvoeding en het onderwijs der jeugd hebben weten te geven.</p>
<p>De vormleer is intusschen geen nieuw vak van onderwijs. Zij werd, vijf-en-dertig jaren geleden, op een aantal scholen van ons land met meer of minder succes onderwezen, en de handleiding van van Dapperen, uit twee stukken bestaande en grootendeels aan Pestalozzi ontleend, was gedurende onderscheidene jaren het voornaamste, zoo niet het eenigste, bruikbare leerboek, hetwelk op de meeste scholen tot lichtbaak verstrekte. Bij de volmaking der methode van onderwijs in andere leervakken, bemerkte men naderhand leemten in den leergang der vormleer, en de omvang van het volksonderwijs werd allengs zoodanig gewijzigd, dat het wel niet anders kon, of de vormleer moest ook aan de beurt eener hervorming komen.</p>
<p>De schrijver van bovengenoemde handleiding heeft, naar zijn beste weten, beproefd, de beoefening der vormleer met de tegenwoordige rigting van het volksonderwijs in overeenstemming te brengen. Reeds hierboven hebben wij aangestipt, dat deze rigting onze goedkeuring niet wegdroeg, doch onze individuële overtuiging dienaangaande mag ons niet weêrhouden de pogingen te appreciëren van hen, die de vormleer zijn toegedaan, en die hunne kennis dienstbaar
<pb n="229"/>maken aan de verwezenlijking van het ideaal, dat zij zich voorstellen: eene wiskunstige natie, die alles aan de regelen van het koele verstand wil toetsen en onderwerpen, en zoo doende (als wij ons niet vergissen?) het veldwinnende materialisme meer in de hand werkt, dan de geschriften van de apostelen van den ‘<hi rend="i">Dageraad</hi>’ en hunne geestverwanten zulks ooit zullen kunnen doen,</p>
<p>De heer Bouman is van oordeel, dat de vormleer eene grondige en zeer gewenschte voorbereiding is voor de leerlingen, die zich later op de beoefening der wiskunde wenschen toe te leggen; hij beweert dat zij hun een' rijken voorraad van kennis aanbrengt, aangaande de leerstof dezer laatste wetenschap, en hun eene handigheid in het meten en construëren verschaft, welke men op zeer hoogen prijs behoort te stellen.</p>
<p>De <hi rend="i">eerste</hi> afdeeling van zijn boekje bevat oefeningen over de verschillende soorten der uitgebreidheid en van hare grenzen.</p>
<p>De <hi rend="i">tweede</hi> sluit zich onmiddellijk aan deze aan, en leert de eenvoudigste eigenschappen der platte figuren kennen.</p>
<p>De <hi rend="i">derde</hi> afdeeling behandelt de kenmerken en eigenschappen der eenvoudigste soorten van ligchamen, waarbij echter, volgens den leergang van den schrijver, een stel voorwerpen noodig is, die de uitgever van het werkje tot den prijs van ƒ 13.25 aan de belanghebbenden levert. Dit stel bestaat uit:</p>
<list>
<label>1.</label><item>Een bol van 8,5 duim diameter.</item>
<label>2.</label><item>Een regelmatig twintigvlak, met assen gelijk aan die van den bol.</item>
<label>3.</label><item>Een regelmatig twaalfvlak, idem.</item>
<label>4.</label><item>Een regelmatig achtvlak, met ribben gelijk aan de as van den bol.</item>
<label>5.</label><item>Een regelmatig viervlak, idem.</item>
<label>6.</label><item>Een kubus, met verdeelstukken, idem.</item>
<label>7.</label><item>Een regelmatigen kegel.</item>
<label>8.</label><item>Een cilinder.</item>
<label>9.</label><item>Eene regelmatige driezijdige piramide.</item>
<label>10.</label><item>Eene regelmatige vierzijdige piramide.</item>
<label>11.</label><item>Eene regelmatige vijfzijdige piramide.</item>
<label>12.</label><item>Een regelmatig driezijdig prisma.</item>
<label>13.</label><item>Een regelmatig vierzijdig prisma.</item>
<label>14.</label><item>Een regelmatig vijfzijdig prisma.</item></list>
<pb n="230"/>
<p>Met de geringe bijbetaling van ƒ 0.75, kan men al deze voorwerpen in een net kistje bekomen, waarin zij, na gemaakt gebruik in de school of bij het huisonderwijs, kunnen geborgen en bewaard worden.</p>
<p>Deze herziene druk heeft verscheidene veranderingen ondergaan, die hem gunstig onderscheiden boven den eersten. Deze veranderingen zijn, of de vrucht van rijper nadenken en voortgezet onderzoek van den verdienstelijken schrijver, of zij werden aangebragt ten gevolge van de opmerkingen, die in de recensies van de ‘<hi rend="i">Nieuwe Bijdragen</hi>’ en de ‘<hi rend="i">Gids</hi>’ werden opgenomen, en aan welke wij onze volkome adhaesie mogen schenken. Deze nieuwe uitgave is verder vermeerderd met een geheel nieuw hoofdstuk over de vormverandering der figuren, waarin tevens de hoofdeigenschappen van den regthoekigen driehoek in behandeling worden genomen. De heer Bouman heeft dit hoofdstuk bewerkt naar aanleiding van het voortreffelijke leerboek van <hi rend="sc">schlömilch's grundzüge der geometrie des maasses</hi>,’ een werk waarop Dr. Steijn Parvé hem opmerkzaam had gemaakt.</p>
<p>De houtsneêfiguren verdienen allen lof. Ook de prijs is billijk gesteld. Wij voorspellen dan ook het aardige werkje spoedig een' derden druk, en bedanken den heer Bouman voor zijne grondige en welgeschrevene handleiding.</p>
<p>Z., 1861.</p>
<p>L.A.H.</p></div>
<div type="chapter">
<head rend="h3"><hi rend="i">Die Deutschen Nennwörter und ihre Flexionen</hi>, <hi rend="i">in alphabetische Folge tabellarisch dargestellt von</hi> M.R. Bruck, <hi rend="i">Lehrer am Gymnasium zu Gouda. Deventer</hi>, <hi rend="i">Verlag von</hi> A. ter Gunne, 1860. 100 <hi rend="i">Bladz. Prijs</hi> ƒ 0,60.</head>
<p>De heer Bruck is reeds vrij gunstig bekend door zijne werkjes over de Hoogduitsche taal. Wat hem echter tot de zamenstelling van bovenstaand heeft bewogen, begrijpen wij minder juist, al staat ook in de <hi rend="i">einleitende Bemerkungen</hi>, dat de vervaardiger den wensch koesterde, om zijnen leerlingen een werkje te verschaffen, dat hun duidelijk de verschillende buigingen der meest gebruikelijke, niet uit begripswoorden, zamengestelde, duitsche naamwoorden, voor oogen stelde.</p>
<p>Maar waarom hun dan niet het boekje van den heer Hartman in handen gegeven, dat vrij algemeen gebruikt wordt en
<pb n="231"/>duizende woorden meer bevat dan dit nog al vrij wijd uiteen gedrukte boekje? Dit konden wij ons niet duidelijk verklaren. 't Is mogelijk dat de prijs ƒ 1,90 van 't werkje van den heer Hartman velen zal aansporen, om zich dat van den heer Bruck, dat maar ƒ 0,60 kost, aan te schaffen; men zal daardoor veel uitwinnen aan geld, maar aan den anderen kant nog al eens te vergeefs zoeken.</p>
<p>W.</p>
<p><hi rend="sc">des Ch</hi>.</p></div>
<div type="chapter">
<interpGrp>
<interp type="primair" value="hiss002"/>
</interpGrp>
<head rend="h3"><hi rend="i">Voor de Lieve Kleinen. Met een vignet op den omslag</hi>, <hi rend="i">onder welke het motto</hi>: 2 <hi rend="i">Tim. I</hi>: 5 <hi rend="i">en III</hi>: 15. <hi rend="i">Te Rotterdam</hi>, <hi rend="i">bij</hi> A. van den Briel, Gz. <hi rend="i">Zonder jaartal. Vier stukjes</hi>, <hi rend="i">elk stukje van</hi> 16 <hi rend="i">blz.</hi>, <hi rend="i">klein formaat. Prijs</hi> 6 <hi rend="i">cent</hi>, <hi rend="i">elk stukje</hi>.</head>
<p>Volgens berigt, op de laatste bladzijde van den netten, gekleurden omslag, vormen tien zulke stukjes een' jaargang. Wij besluiten er uit, dat de vier eerste stukjes, die ons ter beoordeeling zijn toegezonden, het begin uitmaken van een tijdschriftje voor kinderen. Als zoodanig, lachte ons de onderneming reeds toe, voor dat wij kennis hadden gemaakt met den inhoud van aflevering 1-4. Ingenomen, zoo als wij zijn, met alles, wat tot nut en veredeling kan strekken van de <hi rend="i">lieve kleinen</hi>, die bestemd zijn, om eens onze plaats op deze kleine planeet te vervangen, kon het wel niet anders, of wij gingen met blijdschap aan het onderzoeken, of het reeds geleverde de eer eener aanbeveling verdiende. En ziet! Onze beschouwing viel gunstig uit, en, na aandachtige lezing, kunnen wij met volkomene tevredenheid getuigen, dat de vier verschenen nummers van het tijdschriftje ‘<hi rend="i">Voor de Lieve Kleinen</hi>’ ons in alle opzigte waardig zijn voorgekomen, aan de <hi rend="i">lieve kleinen</hi> ter lezing te worden gegeven.</p>
<p>Het eerste stukje bevat, behalve eenige woorden tot inleiding aan de <hi rend="i">lieve kleinen</hi>, eene duidelijke, eenvoudige explicatie van het plaatije op den omslag en twee aardige verhaaltjes; het tweede stukje heeft er vijf, het derde ook vijf en het vierde zeven. Allen ademen een' echt kinderlijken toon, en Referent werd in deze zijne opvatting geheel bevestigd, toen hij die kleine vertellingen aan zijne kinderen te lezen gaf. Zij lazen ze niet alleen met graagte, maar spraken er
<pb n="232"/>met elkander over, en konden zich niet genoeg verheugen, zooveel schoons te hebben vernomen van den Heer Jezus, wiens naam bij hen synoniem is van alles wat goed en braaf is. Zij dankten dan ook bij herhaling hunnen vader, van wien zij die mooije boekjes hadden gekregen.</p>
<p>En inderdaad, geachte lezers, de inhoud is allerliefst en volkomen <hi rend="i">à la portée des enfants;</hi> de strekking is nuttig en leerzaam; de verhaaltrant mist gelukkig dat lijmige en vervelende <hi rend="i">(tedious)</hi>, waardoor menig werkje in dat genre ontsierd wordt. Wij mogen dan ook gerustelijk onzen christelijken kindervrienden dit tijdschriftje aanbevelen; zij zullen zich over de geringe uitgave van zestig cent voor een geheel jaar niet dan kunnen verheugen.</p>
<p>Tot staving van ons oordeel, achten wij het niet ongepast, eene kleine proeve te laten volgen van de wijze, waarop de ons onbekende schrijver zich van zijne taak gekweten heeft. Het is een groot gedeelte van het vierde verhaal uit het tweede stukje, getiteld: ‘<hi rend="i">de Kersen</hi>.’</p>
<p>Een klein meisje, Emma genaamd, woonde bij haren oom, die zeer veel van haar hield, en alles deed om haar genoegen te doen. Hij had een' grooten mooijen tuin, en in dien tuin was een overvloed van aardbeziën. Op zekeren dag nu, zeide hij tot Emma, dat zij in den tuin mogt gaan en zooveel aardbeziën mogt gaan eten als zij wilde; maar dat zij niet aan de kersen mogt komen.</p>
<p>‘O,’ dacht Emma, ‘als ik zooveel aardbeziën mag eten als ik wil, dan heb ik ook geene kersen noodig.’ En zij sprong vrolijk den tuin in, en begon dadelijk aardbeziën te plukken. Nadat zij er reeds zeer vele had opgegeten, dacht zij: ‘Nu moet ik toch eens naar de kersen gaan zien; niet om er van te eten - o neen! maar alleen om eens te zien, hoe zij er uitzien.’ De kersen hingen groot en rijp tegen den tuinmuur. Zij stond ze eenige oogenblikken aan te zien, en plukte er toen ééne af - het was maar eens om te proeven of ze rijp waren; - doch op die eene, volgde eene tweede, en toen eene derde, en eindelijk at zij er eene groote menigte van. Toen zij nu genoeg had, ging zij weder naar huis.</p>
<p>‘Wel Emma,’ zeide de oom, ‘hebben u de aardbeziën goed gesmaakt?’</p>
<pb n="233"/>
<p>‘O ja,’ zeide Emma, ‘en ik heb er zeer vele gegeten.’</p>
<p>‘Nu, dat is goed; maar hebt ge ook nog iets anders dan aardbeziën gegeten?’</p>
<p>Emma sloeg hare oogen neder; wat zou ze zeggen? Maar hoe kwam oom er toe, om haar dit te vragen? Hij had toch niet gezien, dat Emma kersen had gegeten; niemand had haar gezien dan God, want zij was geheel alleen in den tuin geweest. Maar Emma wist niet dat de kersen een' zwarten kring om haren mond hadden achtergelaten, zoodat iedereen kon zien wat zij gegeten had.</p>
<p>Hare ongehoorzaamheid was aan den dag gekomen; maar ook al ware die niet uitgekomen, zoo zou er toch eene zwarte vlek op haar hart gebleven zijn.</p>
<p>Ja, lieve kinderen! elke zonde laat eene zwarte vlek op uwe harten achter. Als gij doet, hetgeen ge niet moogt doen, dan kunt <hi rend="i">gij</hi> het wel vergeten, en het kan ook wel voor de menschen verborgen blijven: doch Één is er, voor wien het niet verborgen blijft, en die het ook niet vergeet. Dat is God. Hij ziet die zwarte vlekken op uw hart.</p>
<p>Zutphen, 1861.</p>
<p>L.A.H.</p></div>
<div type="chapter">
<interpGrp>
<interp type="secundair" value="groo008"/>
</interpGrp>
<head rend="h3"><hi rend="i">Leerboek der Aardrijkskunde</hi>, <hi rend="i">ten gebruike van het Middelbaar en het meer uitgebreid Lager Onderwijs</hi>, <hi rend="i">door</hi> D. de Groot, <hi rend="i">Instituteur te Groningen. Te Groningen</hi>, <hi rend="i">bij</hi> M. Smit, 1860. <hi rend="i">In</hi> 8<hi rend="i">vo. VIII en</hi> 170 <hi rend="i">blz. Prijs</hi> ƒ 1.</head>
<p>Het zal Referent geenszins vreemd voorkomen, indien deze of gene trouwe lezer der Boekaankondigingen in de ‘<hi rend="i">Vaderlandsche Letteroefeningen</hi>,’ bij het lezen van bovenstaanden titel uitroept: ‘Alweêr een werkje over de Aardrijkskunde! <hi rend="i">Qui nous délivrera des Grecs et des Romains?</hi>’</p>
<p>Inderdaad, het is geene gemakkelijke, veel minder eene aangename bezigheid, gedurig op hetzelfde aanbeeld te slaan! En toch, geachte lezers, een recensent moet zich dit getroosten. Gelukkig, als hij degelijke werken onder het oog krijgt, en naar gemoedelijke overtuiging eene aanprijzende beoordeeling kan schrijven. Deze moge voor den lezer niet zoo onderhoudend zijn als eene scherpe kritiek: wanneer zij opregt is en op wetenschappelijke gronden steunt, is de aanwinst, ter behartiging van het nuttige niet, te verwerpen.</p>
<pb n="234"/>
<p>Onze kinderen zijn ontwijfelbaar het dierbaarste, dat wij op de aarde bezitten, en de man die <hi rend="i">voor</hi> en <hi rend="i">met</hi> hen werkt, verdient lof en aanmoediging. <hi rend="i">Daarom alleen</hi> zouden wij het werkje van den heer de Groot met blijdschap begroeten; want in het oog van alle deskundigen, is het niet genoeg in de school een bruikbaar onderwijzer te zijn, maar men behoort, ook buiten de schoolmuren, te bewijzen, dat men iets weet, en niet door traagheid of oppervlakkigheid weêrhouden wordt aan het publiek te toonen, dat men liever zijn' vrijen tijd aan letterkundige werkzaamheden besteedt, dan aan beuzelachtige praatjes over plaatselijke nieuwtjes of aan het pijpjes-rooken bij gemakzoekende kollega's: eene hebbelijkheid, die eenen overigens achtenswaardigen stand eigen schijnt te zijn, en jammerlijk medewerkt tot die intellectuële matheid, welke de jongelingschap van onzen tijd ontsiert, en velen Plutus boven Minerva doet verkiezen.</p>
<p>Dit voorop gezet zijnde, doet het ons, na een onpartijdig gehouden onderzoek, van harte leed, geen gunstig oordeel over den letterarbeid van den heer de Groot te mogen vellen. Wij kunnen niet zeggen, dat zijn werkje bestemd schijnt der Nederlandsche jeugd op onze instituten en gymnasiën helderder begrippen omtrent de Aardrijkskunde te geven: daarvoor is het te oppervlakkig en munt het (helaas!) te zeer in verschillende fouten uit!</p>
<p>Wij hebben eene menigte aanteekeningen voor ons liggen, uit welke het gebrekkige van dit werkje ten duidelijkste blijkt. Hij, die zich van dit gebrekkige wil overtuigen, doorloope slechts het boekje met aandacht. Wij mogen het geduld van den lezer niet op eene te harde proef stellen, en daarenboven, wanneer wij in aanmerking nemen, dat meer belangrijke en degelijke werken met regt de plaats eener aankondiging in dit tijdschrift vorderen, zal men het ons niet euvel duiden, dat wij van zoogenaamde prullen zoo spoedig mogelijk afscheid nemen. De volgende opmerkingen strekken dan ook alléén, om ons gevoelen te staven, dat het ‘<hi rend="i">Leerboek der Aardrijkskunde</hi>’ van den heer de Groot gerustelijk als manuscript op zijne schrijftafel had kunnen blijven. Wij appreciëren zijn' goeden wil; doch men zal ons wel willen toegeven, dat deze loffelijke eigenschap in een' schrijver niet voldoende is, om een deugdelijk school-<pb n="235"/>boek te componeren: hiertoe behooren kunde; practische ondervinding en takt in het stellen, en wij durven niet beslissen, naar het geleverde te oordeelen, of dit criterium, bij onzen compilator van uitgebreider aardrijkskundige werken, aanwezig was, of ooit zal worden.</p>
<p>Op bl. 1, lezen wij: ‘Men kan elk voorwerp <hi rend="i">verkleind</hi> voorstellen of er eene afbeelding van maken.’ Dit is <hi rend="i">onjuist</hi>, om niet te zeggen <hi rend="i">onwaar</hi>. Wij ten minste, om maar iets te noemen, zien geene kans om de infusiediertjes, waarvan er zich honderden in een' droppel regenwater bevinden, overeenkomstig hunne natuuurlijke grootte, veel minder <hi rend="i">verkleind</hi>, voor te stellen.</p>
<p>Vijf pagina's verder, zegt de schrijver: ‘De zon <hi rend="i">staat stil</hi> in het midden van ons zonnestelsel; zij heeft evenwel eene <hi rend="i">aswenteling</hi>.’ - <hi rend="i">Stil staan</hi> en te gelijk om eene as <hi rend="i">wentelen</hi>, is onmogelijk; ook heeft nog niemand kunnen <hi rend="i">bewijzen</hi>, dat de zon zich <hi rend="i">in het midden</hi> van ons zonnestelsel bevindt.</p>
<p>Op bl. 16, staat: ‘Europa heeft <hi rend="i">de zachtheid</hi> van zijn klimaat te danken aan het bestaan en de ligging van Afrika.’ Op die <hi rend="i">zachtheid</hi> valt nog al wat af te dingen! Koude en onguurheid heerschen verreweg over het grootste gedeelte van Europa, en de <hi rend="i">zachtheid</hi> van het klimaat is er eene uitzondering, die alleen aan de zuidelijk gelegen landen ten deele valt.</p>
<p>Wat den schrijver heeft kunnen nopen, om den naam der <hi rend="i">Cévennes</hi> (fransch) tot <hi rend="i">Sevennen</hi> te herdoope (zie bl. 32), verklaren wij niet te begrijpen; evenmin waarom hij (pag. 40) schrijft <hi rend="sc">het</hi> <hi rend="i">Skagerrak</hi> en onmiddellijk daarop '<hi rend="sc">t</hi> <hi rend="i">Kattegat</hi>. Ook keuren wij de uitdrukking af van <hi rend="i">niet zeer aanzienlijke</hi> heuvels, welke de heer de Groot, met betrekking tot de zandhoogten in Gelderland, bezigt. Bij het lezen van deze woorden, dachten wij onwillekeurig aan de <hi rend="i">niet zeer aanzienlijke</hi> dwergen uit het land der Lilliputters!</p>
<p>Op bl. 89, wordt gesproken van de <hi rend="i">Militaire Grenzen</hi>, die tot de rubriek C. Hongaarsche landen, behooren. Dit land telt (zoo staat er woordelijk) ruim een millioen inwoners, die de zuidelijke grenzen van het rijk, zoowel <hi rend="i">tegen het indringen van de pest</hi>, als tegen vijandelijke invallen moeten beschermen.</p>
<p>Hier wordt aan die inwoners van de <hi rend="i">Militaire Grenzen</hi>,
<pb n="236"/>eene magt toegekend, of liever eene werkzaamheid opgedragen, namelijk <hi rend="i">het beschermen tegen het indringen van de pest</hi>. Is dit ernst of profanatie? Wij zullen het maar aan verregaande onnadenkendheid bij den heer de Groot toeschrijven; doch, in dat geval, kan het er nog niet door. Arme bewoners van Attika, die ten tijde van Perikles zoo vreeselijk door de pest werdt geteisterd, waarom geene militaire grenzen bepaald, en er een millioen pestverdrijvers in geplaatst? Die Grieken waren toch regte stumpers! Schim van Hippokrates, waarom kan ik u niet naar Groningen oproepen, om er een probaat middel tegen den aziatischen geesel te leeren kennen?!</p>
<p>Op pag. 161, wordt door den heer de Groot onder de vijf Vereenigde Staten van Midden-Amerika opgegeven: ‘<hi rend="i">Nicaragua</hi>, hoofdstad <hi rend="i">Granada</hi>.’ Al weer foutief, want <hi rend="i">Léon</hi> geniet die eer, zoo als de geleerde dr. W.J.A. Huberts in zijn keurig werkje, getiteld: Kort overzigt der Aardrijkskunde, uitgegeven bij den boekhandelaar van Someren, te Zutphen, naar waarheid heeft te boek gesteld. Is dit afgetrokkenheid of onkunde? De lezer beslisse zelf.</p>
<p>Wat eindelijk (want het wordt tijd, dat wij het slecht gestelde en onnaauwkeurig boekje ter zijde zetten!) de schrijver, op bl. 170, van de <hi rend="i">Landen om de Zuidpool zegt</hi>, beamen wij geenszins. Menig zeevaarder heeft ijsschotsen en ijsbergen voor <hi rend="i">kontinenten</hi> aangezien, en hij die eenigzins op de hoogte is van de levenswijze aan boord der schepen, zal niet zoo gereedelijk als waar en bewezen aannemen, wat meestal alléén in het benevelde brein van kapitein of stuurlieden zijn' oorsprong heeft. De goeden niet te na gesproken, zijn de <hi rend="i">Cooks</hi> en <hi rend="i">la Pérouses</hi> zoo dun gezaaid, dat men hoogst voorzigtig behoort te zijn in het voor goede munt aannemen der verhalen van onze negentiende-eeuwsche <hi rend="i">would-be</hi> explorateurs en <hi rend="i">Columbussen</hi>.</p></div>
<div type="chapter">
<interpGrp>
<interp type="secundair" value="elbe002"/>
</interpGrp>
<head rend="h3"><hi rend="i">Schoolkaart van het Oostelijk Halfrond</hi>, <hi rend="i">geteekend door</hi> Lastdrager, <hi rend="i">onder toezigt van</hi> W.A. Elberts, <hi rend="i">Kostschoolhouder te Zwolle. Te Zwolle</hi>, <hi rend="i">bij de Erven</hi> J.J. Tijl. <hi rend="i">Prijs</hi> ƒ 3,60. <hi rend="i">De vier kaarten gezamenlijk</hi> ƒ 11,20.</head>
<p>In No. 8 van den vorigen jaargang van dit Tijdschrift,
<pb n="237"/>gaven wij reeds eene aankondiging van de kaart van Europa, waarbij wij den ruimsten lof gaven aan de lithographie van den Heer H. Scheve; ook aan den heer H.L. van Hoogstraten te 's Hage, van wiens steendrukpers deze kaarten afkomstig zijn, mogen wij dezen lof niet onthouden.</p>
<p>Of er, door de uitgave van deze kaarten in eene bestaande behoefte voorzien wordt, zullen wij niet beslissen, doch geven den heer Lastdrager de welverdiende hulde het Oostelijk Halfrond (Europa, Azie, Afrika en Australië) met naauwkeurigheid geteekend te hebben, behoudens eenige kleine vlekken, die wij zullen aanwijzen. Wij hadden die naauwkeurigheid verwacht, doordien een goede borg gevonden werd in den bekwamen heer Elberts, terwijl de uitgevers het hunne hebben toegebragt om, door het stellen van een billijken, ja bijna goedkoopen prijs, deze kaarten in veler handen te doen komen, en ze op de scholen te doen invoeren, hetwelk zij wel verdienen, daar wij vertrouwen dat de twee overige kaarten, waarmede dit stel compleet zal zijn, Nederland en het Westelijk Halfrond, niet bij hare zusters achter zullen staan in goede en nette bewerking.</p>
<p>Toch ziet Ref. niet gaarne dat er namen van belangrijke steden zijn vergeten, die én zeer goed plaatruimte hadden kunnen vinden, én ook wel degelijk geplaatst zijn in het Leerboek der Aardrijkskunde van dr. A.A. van Heusden, hetwelk tot leiddraad bij de vervaardiging dezer kaarten genomen is. Zoo noemen wij: Sevilla, de tweede stad van Spanje, met 120,000; Manchester, de tweede van die van Engeland, met 440,000, en Birmingham, met 225,000 inwoners, beide de vermaardste fabrieksteden der wereld, en zoo enkele meer.</p>
<p>Nog hebben wij eene grief, die bij een eventuëlen tweeden druk hersteld moge worden, namelijk het missen van eene schaal; iets dat geene landkaart mag ontbreken. Wanneer deze kaart op dezelfde schaal als die van Europa vervaardigd is, dan is zij 1/500,000.</p>
<p>Ref. eindigt met den wensch dat deze kaarten niet alleen algemeen op de scholen en gymnasiën mogen ingevoerd, maar ook dat anderen geenzins door het woord: <hi rend="spat">School</hi>kaart worden afgeschrikt ze te koopen.</p></div>
<div type="chapter">
<pb n="238"/>
<head rend="h3">Korte mededeelingen.</head>
<p><hi rend="i">De propaganda fide</hi>, is de titel van eene voorlezing of verhandeling, door den bekenden C.H. Spurgeon uitgesproken den 4den Januarij 1859, in de christelijke jongelingsvereeniging in de Exeterhall te Londen. Amsterdam, H. de Hoogh, 1859. Prijs ƒ 0,25. Goede en juiste opmerkingen zijn er wel in, en waar de toon niet afdaalt tot het triviale, is er geene populariteit aan te ontzeggen. Maar grondige behandeling van een onderwerp is niet te zoeken bij iemand, die zelf zegt, zoo aan den predikvorm gewoon te zijn, dat hij dien ook in zulk eene voorlezing niet vermijden kan, en die tevens zelf de verzekering geeft, dat hij gewoonlijk zaturdags-avonds begint aan zijne preek voor den zondag-morgen. Er zal dan zeker ook gewoonlijk voor den dag komen wat het hier is - zoo wat in het ronde babbelen op eene wijze, die de 48 bladzijden gemakkelijk tot 96 hadde kunnen verdubbelen.</p>
<p>&nbsp;</p>
<p><hi rend="i">De godsdienstonderwijzer</hi>. Na onze aankondiging van de eerste aflevering van dit nieuwe tijdschrift ontvingen wij nog de tweede tot zesde, waarmeêe de jaargang kompleet is. Zoo als de lezer zich herinneren zal, hebben wij aanvankelijk eene gunstige getuigenis van deze ‘Lectuur voor eenvoudige Christenen’ afgelegd. Gelijk de ‘Protestantsche godsdienstonderwijzers in N. Holland’ begonnen waren, zoo zijn ze voortgegaan, met eenige opstellen te verzamelen van godsdienstigen aard en ze uit te geven ‘ten voordeele van het Algemeen Liefdefonds voor hunne Weduwen’ (te Amsterdam, bij J.A. Ormeling). De aard dezer opstellen blijkt uit eenige titels, die wij willen meêdeelen: Karakterschets van den Apostel Thomas; Christelijke weldadigheid; bij de Lente; Luk. 24: 52, vorm en geest; Amos, waarin bestaat 's menschen geluk; over beteekenis en oorsprong van het woord <hi rend="i">ketter</hi>; lees den Bijbel met oordeel; de oude Egyptenaars, enz. enz. De geest en strekking dezer stukken getuigt van een verlichten godsdienstigen zin, met veel takt om voor eenvoudigen te schrijven. Wij bevelen dit tijdschrift ter verspreiding aan, niet enkel om het materiëele doel, dat er
<pb n="239"/>mede beoogd wordt, maar meer nog om den inhoud, die het zeldzaam kenmerk oplevert, hoe stichtelijkheid met degelijkheid vereenigd kan worden.</p>
<p>&nbsp;</p>
<p>De heer C.H.F. Riesz maakt in zijne brochure: <hi rend="i">Wat behoeft Java?</hi> ('s Gravenhage, H.C. Susan CHz., 1860) eenige denkbeelden openbaar over bestuur en arbeid(??) Niemand zal ontkennen dat het woord daarin gesproken gematigd en bescheiden is; maar verder valt daarin weinig te prijzen. De schrijver wil concessies doen aan beide rigtingen, welke ten opzigte van de Indische aangelegenheden tegenover elkander staan, en schijnt te verlangen, dat men hem noch onder de eene, noch onder de andere partij rangschikt; hij erkent dat op Java misbruiken bestaan van ernstigen aard, hij wenscht dat eene radicale verbetering tot stand kome, maar schuwt radicale middelen; zonder talent en nagenoeg zonder motieven stelt hij een middenwegjen voor. Welke waarde dergelijke raadgevingen hebben, is genoeg bekend. Menschen met halve overtuiging komen met halve maatregelen voor den dag om, - eene geheele verbetering tot stand te brengen; zij begrijpen niet, dat dit niet gelukken kan, en dat halve hervorming eigentlijk geene hervorming is. Evenwel, had de heer R. zijne beweringen en raadgevingen wat meer geargumenteerd, dan zouden wij aan zijne woorden meer aandacht geschonken, en ze eene uitvoerige beschouwing waardig hebben gerekend; nu bepalen wij ons bij de korte klassificatie welke wij van den schrijver hebben gegeven.</p>
<p>&nbsp;</p>
<p>Onder den titel: <hi rend="i">Algemeene gezondheid en Fabrijk-nijverheid</hi> heeft Dr. Ali Cohen een belangrijk rapport aan Gedeputeerde Staten der provincie Groningen publiek gemaakt. Het rapport behelst natuurlijk consideratie en advies omtrent een bepaald feit, maar aangezien de geleerde en bevoegde rapporteur zich de moeite gegeven heeft van de hoofdbeginselen uiteen te zetten, waarnaar volgens zijne meening bij de beoordeeling van aangelegenheden, als waarover zijn raad was ingeroepen, behoort gehandeld te worden, - zoo mag gezegd worden dat hij een goed werk heeft verrigt met de uitgave van zijn uitvoerig rapport. Aan besturen van ge-<pb n="240"/>meenten, binnen welker jurisdictie de belangen der fabrijksnijverheid in botsing komen met het belang der ingezetenen, aan concessionarissen van bedrijven welker uitoefening schadelijk of hinderlijk kunnen wezen voor het algemeen, zij vooral de lezing dezer bladzijden aanbevolen.</p>
<p>&nbsp;</p>
<p>Ter opening zijner lessen over de geschiedenis der Nederlanden, hield de Utrechtsche hoogleeraar Brill, den 20sten September 1860 eene redevoering, welke tot onderwerp heette te hebben: <hi rend="i">de juiste beschouwing der geschiedenis in hare vrijheidmakende kracht</hi>. Het schijnt tegenwoordig noodzakelijk te zijn, dat elke professorale toespraak wordt uitgegeven, en daarom zag zeker ook deze redevoering het licht. Het zou mij zeer verwonderen, zoo zij den naam des heeren Brill veel luister bijzette. Het is een mager stuksken, waarin de orator door eene soort van kunstmatige opgewondenheid schijnt te hebben willen vergoeden, wat er aan helderheid in ontbreekt. Ook beantwoordt het stuk volstrekt niet aan den titel, zoodat eigentlijk alleen teleurstellingen den lezer der redevoering wachten.</p>
<p>&nbsp;</p>
<p>De heer W. Hoogvliet, commissaris van politie te Leyden, heeft zich eene zaak aangetrokken, welke zeer verdient onder de aandacht der vaderlandsche philanthropen te worden gebragt. Hij heeft een vlugschrift uitgegeven behelzende: <hi rend="i">Beschouwingen over het plan tot oprigting van een Nederlandsch Genootschap tot ondersteuning van behoeftige krankzinnigen en van herstelden</hi>, <hi rend="i">die uit een gesticht ontslagen doch onverzorgd zijn</hi>. Wij bevelen de lezing der brochure en de zaak welke ze voorstaat ten zeerste aan. Moge de noodzakelijke hulp welke hier gevraagd wordt, niet te vergeefs worden ingeroepen. Het is waar, van dag tot dag wordt er meer van de philanthropie geëischt, maar eene maatschappij van christenen kan en wil ook veel lasten dragen. Blijke het ook nu weder eene lastering te zijn, dat men hier te lande liever Moravische predikanten-weduwen en koppensnellende Dajakkers helpt dan Nederlandsche ongelukkigen.</p>
<p>D.</p></div>
<div type="chapter">
<pb n="241"/>
<head rend="h2">Boekbeschouwing.</head>
<head rend="h3"><hi rend="i">Savonarola</hi>, <hi rend="i">de Profeet van Florence</hi>, <hi rend="i">een licht in de duisternis</hi>. <hi rend="i">Naar oorspronkelijke bescheiden</hi>, <hi rend="i">door</hi> F.J. Perrens. <hi rend="i">Vertaald door</hi> D. van Leeuwen. (<hi rend="i">Te</hi>) <hi rend="i">Amsterdam</hi>, (<hi rend="i">bij de</hi>) Wed. J.C. van Kesteren en Zoon, 1860. <hi rend="i">In gr.</hi> 8<hi rend="i">vo. IV en</hi> 382 <hi rend="i">blz. Prijs</hi> ƒ 3,75.</head>
<p>‘Zeker, weinigen onder ons beschaafd lezend publiek, zal <hi rend="i">Il profeta di Florenze</hi> bij name onbekend zijn: Girolamo Savonarola, de man, de eenvoudige monnik, die, in de laatste jaren der XV<hi rend="sup">de</hi> eeuw, geheel den Florentijnschen staat, door hem tot nieuw leven en edeler rigting herboren, door woord en wenk beheerschend leidde, maar, na kortstondige zegepraal, in den strijd tegen den vuigsten der pausen, Alexander VI (Borgia, Lucrezia's vader!) bezweek, en zijne baan met den marteldood eindigde. Doch gemeenlijk gaat de kennis niet veel verder dan den naam, d.i.: oppervlakkig den loop zijner geschiedenis, minder tot naauwlettender beschouwen van die opmerkelijke verschijning van 's mans leven en werken, denken en streven; niet tot het ernstiger onderzoek der vraag: “was hij bepaald te rekenen onder de dus genoemde voorloopers van de Hervorming der XVI<hi rend="sup">de</hi> eeuw? viel hij als vlekkeloos martelaar voor eene grootsche zaak? of was hij een - bedrieger?” Immers, waar hij door vrienden met de meest stellige verzekering wordt voorgesteld, als afgezant, tolk der Godheid, met haar in onmiddellijke betrekking staande en ter handhaving in die hoedanigheid wordt omschanst met profeteringen en mirakelen, - scheldt de wederpartij hem voor een eerzuchtigen drijver, loozen goochelaar, en voor velen bleef zijn aureool omneveld.’</p>
<p>Zoo spreekt de heer van Leeuwen in de voorrede van het werk, waarvan wij den titel hierboven afschreven en wie, die geen vreemdeling is in de geschiedenis, moet niet het zegel der bevestiging hechten aan zijn oordeel over den man, van wien de titel niet te veel zegt, als hij genoemd wordt ‘<hi rend="i">een licht in de duisternis</hi>.’ Voor hen, die de geschiedenis van het werk, dat voor ons ligt, kennen, zullen wij wel
<pb n="242"/>geene aanprijzende beoordeeling behoeven te geven, daar die geschiedenis zelve eene aanprijzing is. Het oorspronkelijke geschrift werd door de <hi rend="i">Académie Française</hi> met onderscheiding bekroond; - andere corporatiën gaven den schrijver openbaar eervolle blijken harer instemming, t.w. de faculteit van Parijs, die hem tot doctor in de letteren, en de Koninklijke Akademie der wetenschappen te Turijn, die hem tot haar corresponderend lid benoemde. Ook van andere zijden werd de waarde van het werk erkend: de hand van den Sardinischen koning schonk den heer Perrens het ridderkruis der orde van de heiligen Mauritius en Lazarus, - en de publieke opinie hechtte haar zegel aan het uitgesproken oordeel, door haar orgaan, de drukpers, zoowel in Engeland en Duitschland, als in Frankrijk en Italië.</p>
<p>Is het te verwonderen, dat dit werk ook hier te lande de opmerkzaamheid tot zich trok? Dr. E.B. Swalue, predikant te Amsterdam, vestigde er de aandacht op van den heer van Leeuwen, en deze, die vroeger Dr. Scherr's romantische inkleeding der geschiedenis van Savonarola in een Nederduitsch kleed had gestoken (de Profeet van Florence, 2 dln. 8<hi rend="sup">o</hi>. Amsterdam, van der Heij, 1847) moest al spoedig onder de lezing, Dr. Swalue toestemmen, dat het werk wel verdiende in onze taal te worden overgebragt.</p>
<p>En hoe wordt Savonarola ons hier nu voorgesteld? Wij weten geen beter antwoord op deze vraag te geven, dan met de eigene woorden van den vertaler.</p>
<p>De belangstellende lezer ziet hem hier in 't licht geplaatst, naar echte, vele nog onuitgegeven bescheiden, niet het minst naar zijne eigene uitingen, zoo in zijne gedrukte geschriften, als vooral in zijne geïmproviseerde ‘sermoenen,’ van welke de geschiedschrijvers tot dusverre geene of te weinig kennis namen. Perrens doet hem kennen, onpartijdig; in zijne kracht en in zijne zwakheid; in zijn aanleg en karakter, en in de wijze zijns strevens naar zijn verheven doel; - waar hij met vasten tred daarheen voortschrijdt en overwint, maar ook, waar hij door overdrijving, het doel voorbij ziet en zich spot, hoon en neêrlagen bereidt; - waar hij zijn tijd en volk begrijpt en doelmatig daarnaar handelt; maar ook, waar hij als verblind doordraaft, verbittert en daardoor zijn werk schaadt; - waar hij moedig, ja verheven, of vermetel, pal
<pb n="243"/>staat, maar ook, waar ontijdig hem de geestkracht begeeft; - waar hij onverwrikt regt door zee gaat, voor verzoeking noch bedreiging bezwijkend, maar ook, waar hij - of door hartstogt vervoerd, of mis ziende, of meêgesleept door den stroom, dien hij zelf ontketende en niet meer bij magte was te bedwingen, of door het valsche der stelling, waarin eigen of anderer schuld hem gebragt had - gedrongen wordt van den regten weg af te wijken, eindelijk, neêrstort van de verhevenheid, waarop 's volks onbeteugelde vereering hem geplaatst had, en alzoo zijnen vijanden ter prooi valt; schoon deze zijn werk niet geheel konden vernielen en de straling zijns naams, hoezeer zij ook tegen zijne gedachtenis woedden, niet vermogten uit te dooven.</p>
<p>Tot welke conclusie de schrijver komt, kan reeds uit het bovenstaande vermoed worden.</p>
<p>Perrens standpunt is dat van een verlicht Katholiek; als Protestant zou hij misschien in menig opzigt anders geoordeeld hebben, en vooral had hij bij zijne voorstelling van Savonarola den religieus, als staats- en godsdiensthervormer opgetreden, toch iets meer mogen letten op zoovele plaatsen, die getuigen van waarlijk vromen, evangelischen zin. Voor ons lezend publiek is daarin te gemoet gekomen door de aanteekeningen, die Dr. Swalue, aan den voet der Hoofdstukken, nevens de enkele van den S. heeft gevoegd, en die veelvuldiger waren aan te brengen geweest, zooals de vertaler zelve getuigt, zoo dit niet ware nagelaten, om niet te dikwerf eene ietwat andere beschouwingswijze te stellen nevens die van den schrijver.</p>
<p>De eerste druk van het oorspronkelijke, in twee deelen, was volgens de voorrede belegd met een aantal justificatieve noten, citaten en bescheiden. De tweede - naar welke deze vertaling werd bewerkt - werd door den S. <hi rend="i">herzien</hi> en in tegenstelling van 't geen gewoonlijk geschiedt, <hi rend="i">aanmerkelijk ingekort</hi>, door weglating van het geleerde apparaat, daardoor meer geschikt voor en onder 't bereik van het grootere beschaafde publiek. Evenwel heeft die uitgave nog een vrij lijvig aanhangsel: afdruk van onderscheidene, dusverre onuitgegevene documenten, enz. Ook die zijn in de vertaling weggelaten; immers, zij bevatten niets, dan 't geen de tekst ook heeft; moesten, om hun eigen documenteel aanzien te
<pb n="244"/>behouden, meest in 't Latijn of oud-Italiaansch onvertaald blijven, en zouden dus, voor velen, noodeloos het boekdeel hebben verzwaard.</p>
<p>Ziedaar hoe, en op welke wijze Savonarola aan ons lezend publiek wordt voorgesteld. De vertaling is, voor zoo verre wij konden nagaan, zeer goed en de stijl vloeijend en juist, al meende de heer van Leeuwen, de sierlijkheid van het Hollandsche of het vloeijende der lezing, somtijds te moeten opofferen aan zijn streven om den pligt van den historischen vertaler te behartigen, d.i. getrouwheid aan het oorspronkelijke. Waar eenig Italiaansch of Latijnsch citaat in den tekst voorkwam, is het aan den voet der bladzijde vertaald, en, zoo als wij zeiden, zijn vele aanteekeningen, die zeer belangrijk mogen heeten, aan het werk toegevoegd.</p>
<p>Wij hebben het bock dan ook met uitstekend genoegen gelezen en noemen het een kostbaar produkt onzer drukpers. De geschiedvorscher zal er veel in vinden, dat hem slechts weinig bekend, of misschien geheel onbekend was. En wat Savonarola in het algemeen was, zal dit werk voor hem zijn <hi rend="i">een licht in de duisternis</hi>.</p>
<p>De correctie is allezins juist, dank hebben de zorgvuldigheid van Dr. Swalue, waarmede Z.W. Eerw. alle bladen in proef wilde overzien. De uitvoering is net, terwijl het titelvignet keurig is te noemen en het werk niet weinig versiert.</p>
<p>Wij eindigen deze beoordeelende schets met den wensch, waarmede de vertaler zijne voorrede besluit: ‘Het boek make zijnen weg ook onder ons, het ontmoete bevoegde en welwillende beoordeelaars, waar vooral vele oplettende lezers, in dezen tijd, waarin Europa's aandacht zoo zeer op <hi rend="i">Italië</hi>, Savonarola's vaderland is gerigt. Immers ook hier zal men de waarheid kunnen opmerken van:</p>
<p>‘In 't verleden ligt het heden......’</p>
<p>Moge <hi rend="i">Italië's</hi> politieke wedergeboorte uit den druk van het gruwelijkst absolutisme tot welbegrepen constitutionele vrijheid, eene <hi rend="i">volkomene</hi>, <hi rend="i">bevestigde waarheid</hi> worden, maar deze dan ook - gelijk Fra Girolamo, overeenkomstig het hem in de XV<hi rend="sup">de</hi> eeuw geschonken licht, ze daartoe ten werktuig trachte aan te wenden - naar het hooger gerezen licht der XIX<hi rend="sup">de</hi> eeuw, de leidsvrouw zijn tot eene luisterrijke zedelijke wedergeboorte, tot ‘de vrijheid der kinderen Gods.’</p></div>
<div type="chapter">
<interpGrp>
<interp type="secundair" value="heij020"/>
</interpGrp>
<pb n="245"/>
<head rend="h3"><hi rend="i">De gemeenschap met Jezus. Avondmaalboekje. Door</hi> G.P. Kits van Heijningen. (<hi rend="i">Te</hi>) <hi rend="i">Deventer</hi>, (<hi rend="i">bij</hi>) A.J. van den Sigtenhorst. <hi rend="i">Kl.</hi> 8<hi rend="i">vo. Prijs</hi> ƒ 0,70.</head>
<p>De Deventer predikant Kits van Heijningen heeft onder den titel: <hi rend="i">De gemeenschap met Jezus</hi> een boekjen uitgegeven, dat ons niet ongeschikt voorkomt voor hen die zich tot de viering des avondmaals wenschen voor te bereiden. Het bevat eenige zeer korte, meest zeer eenvoudige en duidelijke beschouwingen, in milden geest, over de denkbeelden welke uit den aard der zaak aan de avondmaalsviering verbonden zijn. Gaarne getuigen wij, dat we ons met het grootste gedeelte dier beschouwingen zeer goed kunnen vereenigen. Alleen wat de schrijver opstelde omtrent het verband dat tusschen den dood van Jezus en de vergeving van zonde bestaat, moeten wij afkeuren. De redenering welke wij pag. 50 en 51 aantreffen, is bepaald verward. S. beweert daar, dat het sterven van den Heer een raadsel, een gruwel enz. is, wanneer wij het niet beschouwen in verband met onze zonden; het wordt daardoor alleen ons verklaard. ‘En hoe?’ laat S. volgen. ‘Och, wij willen gaarne erkennen, zonder te vreezen, dat wij smaadheid doen aan onze natuur, dat wij alle dingen niet begrijpen, en dat het Godsbestuur zijne raadselen heeft en houdt.’ Ergo - het sterven van Jezus is in allen gevalle een raadsel, of men het in verband of niet in verband beschouwt met onze zonden. Uit hetgeen hierop volgt, moet men besluiten dat S. den dood van den Zaligmaker alleen in zooverre een raadsel noemt, als het onverklaarbaar is, dat Hij, de schuldelooze, zulk een deerniswaardig lot moest ondergaan, dat Gods goedheid en regtvaardigheid zulks gedoogden. Doch zijn niet tallooze lotgevallen en tegenspoeden der menschen even onverklaarbaar? Het kan niemand bevreemden, dat wij kortzigtigen het niet begrijpen, waarom de drinkbeker der smarte niet kon worden weggenomen van den Zoon des menschen, die den Vader daarom zoo dringend bad. Wij begrijpen evenmin, waarom bijv. ons betrekkingen, die ons zoo dierbaar, en naar onze meening zoo nuttig en noodig zijn, worden ontnomen.</p>
<p>Eene andere zaak is het, wanneer men op gezag van
<pb n="246"/>uitspraken der H. Schrift aanneemt, dat het doel van Jezus sterven bekend is, aanneemt dat het bloed des Verlossers vergoten is tot vergeving van zonden, en dan het een onverklaarbaar raadsel noemt, dat er verband bestaat tusschen dien dood en de vergeving van zonde. Dat is autoriteitsgeloof, zoo groot er eenig zijn kan, dat is een geloof dat uit den aard der zaak bij uitstek onvruchtbaar zijn moet.</p>
<p>Het is onze vaste overtuiging, dat dan alleen het sterven van onzen Heiland, en bij gevolg onze avondmaalsviering voor ons beteekenis hebben kan, wanneer wij waarlijk begrijpen, wat het zeggen wil, dat Jezus Christus <hi rend="i">voor ons</hi> gestorven is. Mogelijk is het, dat er verborgenheden des geloofs bestaan, waarvan de schaduw zelfs ons onbekend is, maar zoo lang wij er niet in mogen roemen in deze ons onbekende mysterieën te zijn ingewijd - zoolang is het ons een raadsel, dat men Christus zijnen Zaligmaker kan noemen, zonder te weten waarom; dat men aan den dood des Heeren eene wondere kracht toeschrijft, zonder te weten welke, dat men aanzittende aan het avondmaal des Heeren, meent getroost en bemoedigd te kunnen worden op eene wijze waarvan men zich zelven niet de minste rekenschap kan geven. Vol van raadselen is ook voor ons het Godsbestuur, en nederig erkennen wij het, dat wij maar zeer weinig begrijpen; maar worden wij getroost, dan weten en begrijpen wij waardoor, en ontvangen wij kracht, dan weten en begrijpen wij van waar.</p>
<p>De heer K.v.H. duide ons de opmerking niet ten kwade, waartoe een zijner beschouwingen ons aanleiding gaf. Zijn boekjen bevelen wij overigens gaarne aan, overtuigd als wij zijn, dat geen lezer het ongesticht uit de handen zal leggen.</p>
<p>T.</p>
<p>D.</p></div>
<div type="chapter">
<interpGrp>
<interp type="secundair" value="deen004"/>
</interpGrp>
<head rend="h3"><hi rend="i">Tien jaren uit het leven van een Methodisten-preêker</hi>, <hi rend="i">door</hi> William Henry Milburn. <hi rend="i">Uit het Engelsch</hi>, <hi rend="i">door</hi> A.A. Deenik MLz. (,) <hi rend="i">predikant te Ternaard</hi>. (<hi rend="i">Te</hi>) <hi rend="i">Haarlem</hi>, (<hi rend="i">bij</hi>) <hi rend="i">de</hi> Erven Loosjes, 1860, 4 <hi rend="i">en</hi> 316 <hi rend="i">blz.</hi></head>
<p>De titel van dit boekje zal misschien sommigen afschrikken en anderen aantrekken. Methodisten-ijver en Methodisten geestdrijverij zijn, in de algemeene opinie, onafscheidelijk en niet te verwonderen zou het zijn, dat de titel dezer ver-<pb n="247"/>taling van Milburne's <hi rend="i">Ten years of preacherslife</hi> aanleiding gaf aan den een om haar niet te lezen, daar hij een afkeer heeft van alle femelarij, en aan den ander om haar gretig ter hand te nemen, in de verwachting dat hij er sporen van het dierbaar methodisme in vinden zal. De eerste vergist zich, en de andere zal teleurgesteld worden. Er is niets dierbaars in Milburn's boek, maar daarentegen is het in vele opzigten belangrijk.</p>
<p>Met deze woorden karakteriseert de vertaler het werk, waarvan wij den titel hierboven afschreven en na de lezing moeten wij hem volkomen toestemmen.</p>
<p>William Henry Milburn werd als knaap door den worp van een glas of oesterschelp, die hem eene wonde aan het linkeroog toebragt, nagenoeg geheel blind en zijne autobiographie is dus niet het werk zijner pen, maar eene improvisatie, die door de jongelieden zijner gemeente werd opgeschreven. Hoe hij er toe kwam zijne levensschets in het licht te geven, beschrijft hij zelve op deze wijze: Op eenen heerlijken zomeravond van het jaar 1854 wandelde ik op het strand te Nahant met den dichter Longfellow. Ik kon mij voorstellen dat de rook van onze sigaren in fantastische wolken rondom ons zweefde. Wij spraken over de oude wereld en over de nieuwe, over de gebeurtenissen waarvan wij getuigen geweest waren en over de menschen, welke wij hadden leeren kennen. ‘Waarom geeft gij geene beschrijving van uw leven uit?’ zeide hij. Die gedachte was nog nooit bij mij opgekomen. Geen week daarna deed mr. Prescott mij dezelfde vraag. Sedert dien tijd is die vraag dikwijls herhaald.</p>
<p>Eindelijk schijnt het tot de uitgave gekomen te zijn, want voor ons ligt de vertaling er van. Milburn heeft gepoogd eene getrouwe schets te geven van het leven eens Methodisten preêkers, 't welk meer dan dat van alle anderen in Amerika, aan wisselvalligheid was blootgesteld. De schetsen uit het volksleven zijn zeer waard om gelezen te worden, en de inrigting van de Methodistische zending, wordt ons door de beschrijving, die men er in dit boek van aantreft, regt duidelijk.</p>
<p>Milburn's wijze van mededeelen en verhalen is los en ongedwongen en de anecdotes en <hi rend="i">bonmots</hi> die men hier en
<pb n="248"/>daar aantreft, dragen niet weinig bij om de lezing aangenaam te maken.</p>
<p>De vertaling voldeed ons minder. Wij erkennen gaarne, dat deze hare eigenaardige moeijelijkheden had, zoo als de ‘<hi rend="i">americanismen</hi>’ en de ‘<hi rend="i">familière</hi> toon’ die in het boekje heerschte, maar waar wij deze over het hoofd zagen, ontdekten wij toch vele feilen, die zoo vele smetten waren op het werk des vertalers. Wij noemen alleen bl. 43: ofschoon de wegen slecht waren, <hi rend="i">was er toch</hi> <hi rend="sc">een goeden</hi> <hi rend="i">gang in de paarden;</hi> bl. 44, waar van een paard gesproken wordt met de woorden: <hi rend="sc">hij</hi> <hi rend="i">was mijn medgezel</hi>, omdat wij deze juist opslaan, doch die wij met vele anderen zouden kunnen vermeerderen.</p>
<p>Ook de correctie laat veel te wenschen over. Behalve verkortingen als '<hi rend="i">k</hi>, '<hi rend="i">t</hi>, die niet, of uiterst spaarzaam in proza mogen geduld worden en het plaatsen van het lid- en voornaamwoord in den eersten naamval, terwijl het zelfstandig naamwoord door den vierden beheerscht wordt, troffen wij nu eens <hi rend="i">onscheidbare</hi> voorzetsels als scheidbare aan (<hi rend="i">op stuwden</hi>, bl. 10; <hi rend="i">bij wonen</hi>, bl. 45, enz.) dan weder twee woorden met elkander vereenigd (<hi rend="i">gebradenkeukens</hi>, bl. 21) of vonden wij tweemaal hetzelfde woord in denzelfden zin (vriendschappelijken en <hi rend="i">en</hi> innigen aard, bl. 25). Wij konden bijna geene bladzijde lezen zonder eene aanmerking te vinden.</p>
<p>Om den inhoud verdiende het werk een tweeden druk te erlangen, en het ware te wenschen, dat dan de correctie aan eene bekwame hand werd toevertrouwd. Het boek zou er veel in waarde door winnen.</p>
<p>De druk is zuiver en helder, de uitvoering goed en net.</p>
<p>A.</p>
<p>H.</p></div>
<div type="chapter">
<interpGrp>
<interp type="secundair" value="swie002"/>
</interpGrp>
<head rend="h3"><hi rend="i">Christiaan en Julia</hi> (,) <hi rend="i">door</hi> Maria Nathusius. <hi rend="i">Uit het Hoogduitsch door</hi> J.J. Swiers, <hi rend="i">predikant te Havelte. Te Groningen</hi>, <hi rend="i">bij</hi> M. Smit, 1860. 242 <hi rend="i">blz. Prijs</hi> ƒ 1,60; <hi rend="i">in linnen band</hi> ƒ 2, -</head>
<p>‘Een boekske vol van geloof en christelijk leven!’ zoo riepen wij uit toen wij het werkje gelezen hadden, waarvan wij hierboven den titel afschreven. En nu wij ons nederzet-<pb n="249"/>ten om er eene recensie van te leveren, nemen wij niets van dien uitroep terug.</p>
<p>Maria Nathusius, reeds tot hooger gewesten opgeroepen, was eene christin in den waren zin des woords. Zij wist op aarde te strijden om in te gaan en de innerlijke bewegingen van haar gemoed, de tolken van haar gevoelvol hart, heeft zij in de vruchten harer pen nedergelegd. <hi rend="i">Elisabeth of de strijd des levens</hi>, een werk dat ten vorigen jare bij den uitgever van het bovenstaande in het licht verscheen, is in waarheid <hi rend="i">een boek voor allen</hi>, <hi rend="i">die naar hooger leven zoeken</hi>, zoo als de vertaler aan den Hoogduitschen titel toevoegde. <hi rend="i">Christiaan en Julia</hi> moet met het bedoelde werk een geheel vormen, want hierin legt de schrijfster de wegen bloot, die de Voorzienigheid soms in het donkere voor den mensch baant, om hem haar doel tegen te voeren. Of het hieraan echter voldoet, betwijfelen wij.</p>
<p>Het uiterlijke van het werkje heeft iets stijfs en doet u bijna denken aan de zedekundige boeken, die in het laatst der vorige en het begin van deze eeuw bij menigte het licht zagen. Waarlijk, althans zoo ging het ons, met eene zekere stroefheid, haast zouden wij zeggen met eene zekere tegeningenomenheid zet men zich aan het lezen. En hebt gij een paar hoofdstukken ten einde gebragt, dan wordt uwe stemming niet beter, ofschoon hoe verder gij komt, hoe meer gij wordt geboeid. Verwacht echter geene krachtige, of laat ons liever zeggen, geene diep ingrijpende toestanden geschilderd te vinden, die u den adem doen inhouden, tot dat de ontknooping is gevolgd, of die de borst doen hijgen, tot er licht opgaat, o neen! alles is zeer eenvoudig geschetst. Eenvoud is wel het kenmerk van het ware, maar zoo ooit op eenig werk, dan is dit spreekwoord op het onderhavige alles behalve toepasselijk. Natuurlijke voorvallen uit het menschelijk leven, zoo als wij bijna iederen dag zien gebeuren, zijn hier zóó aangebragt en met elkander verbonden, dat zij te zamen u den weg der hoogste wijsheid klaar en duidelijk voor oogen stellen? neen, dat zij u werkeloos en onbezorgd zouden maken.</p>
<p>Men bespare ons een kort overzigt van het verhaal, want wij zouden vreezen, aan den goeden smaak van ons lezend publiek te kort doen. Alles stelt u overprikkelde godsdien-<pb n="250"/>stige toestanden voor, waarvan de beschrijving niet in staat is uw gevoel op te wekken, maar wel u gevoelloos maakt.</p>
<p>En hiermede punctem. Sapienti sat.</p>
<p>A.</p>
<p>H.</p></div>
<div type="chapter">
<head rend="h3"><hi rend="i">Claude. Een beeld des geloofs</hi>, <hi rend="i">door</hi> Wilhelmina Johanna van Ravesteijn. <hi rend="i">Te Rotterdam</hi>, <hi rend="i">bij</hi> van der Meer en Verbruggen, 1860. <hi rend="i">In gr.</hi> 8<hi rend="i">vo.</hi> 141 <hi rend="i">bladz. Prijs</hi> ƒ 1,30.</head>
<p>Een recensent ontvangt wel eens boeken ter aankondiging, waarvan hij naauwlijks weet, wat te zeggen. Ik ondervind dat altijd, wanneer mij het product eener damespen wordt gezonden, dat ik onmogelijk prijzen kan. Zoo gaarne zou ik mijn pligt tegenover de redactie van dit tijdschrift vervullen, en mijne galanterie niet prijs geven, maar dat is niet altijd mogelijk.</p>
<p>Daar hebt ge nu onder anderen deze lettervrucht van mej. van Ravesteijn - ach 't werd me zoo benaauwd om 't harte toen ik ze gelezen had! Ik was weinig voldaan, en ware ik de raadgever der schrijfster geweest, nooit had ik een <hi rend="i">imprimatur</hi> onder haar manuscript gezet. Ja 't is wel waar, dat er eene gemoedelijke tint over 't verhaal ligt, maar zoo diep zijn we toch nog niet gezonken, dat ieder gemoedelijk mensch zoo maar ongestraft mag bot vieren aan zijn schrijflust. En waarlijk, er is toch ook niets te prijzen in dit boeksken. De schrijfster roept de christelijke zachtmoedigheid in voor al het gebrekkige dat haar werk aankleeft, en zal gaarne van de aanmerkingen, welke haar gemaakt worden, gebruik maken om hare latere lettervruchten beter te doen zijn (pag. 136).</p>
<p>Maar zal zij 't oordeel onbarmhartig noemen dat haar aanraadt niet meer als schrijfster op te treden? Ik doe dit in ernst en met liefde; ik heb in <hi rend="i">Claude</hi> geen spoor ontdekt van aanleg bij de schrijfster, welke een later succes voorspelt, en ik zou 't mij zelven niet kunnen vergeven, wanneer ik door eene aanmoediging misschien er toe bijdroeg, dat mej. v.R. zich aangespoord voelde om verder als auteur op te treden, en zich daardoor aan werkzaamheden te onttrekken, waarvoor zij welligt oneindig meer geschikt is. Schrijvende vrouwen moeten uitzonderingen blijven op den alge-<pb n="251"/>meenen regel; alleen vrouwen met eminente gaven des geestes moeten als autheurs optreden. De overige hebben buitendien overvloedige gelegenheid om nuttig te zijn.</p>
<p>D.</p></div>
<div type="chapter">
<interpGrp>
<interp type="secundair" value="toor008"/>
<interp type="primair" value="deen004"/>
</interpGrp>
<head rend="h3"><hi rend="i">Geschiedenis van de vervolgingen der Protestanten in Boheme. Naar het Hoogduitsch</hi>, <hi rend="i">door</hi> Alb. van Toorenenbergen, <hi rend="i">pred. te Groningen</hi>. (<hi rend="i">Te</hi>) <hi rend="i">Groningen</hi>, (<hi rend="i">bij</hi>) P. Noordhoff, 1861. <hi rend="i">In gr.</hi> 8<hi rend="i">vo.</hi> 100 <hi rend="i">pag. Prijs</hi> ƒ 1,00.</head>
<p>De Groningsche predikant biedt zijne landgenooten in deze vertaling eene bladzijde aan uit de lijdensgeschiedenis der Protestantsche kerk; deze dient tevens om den lezer aan te sporen, dat hij lid worde van de Gustaaf-Adolf-vereeniging. In het verhaal dezer geschiedenis der vervolgingen in Boheme is weinig bijzonders op te merken; het strekt zich over een vrij groot tijdsverloop uit, en moest in zulk een kort bestek wel wat dor uitvallen; het bevat eene serie van gruwelen aan de Protestanten gepleegd, en al doet het ons ook staren op vele voorbeelden van waarachtigen geloofsmoed, onmogelijk kan ik het Ds. v.T. toestemmen, dat het liefelijk is die geschiedenis telkens en telkens te openen.</p>
<p>De ijver van den vertaler tegen het Katholicisme is bekend; strijden tegen Rome, het is zijne bekende specialiteit. Ook dien ijver, die zucht tot bestrijden vind ik verre van liefelijk en liefderijk. In een land als het onze stichten ze niet dan kwaad. Tegen de Gustaaf-Adolf-vereeniging heb ik niets; dat men zooveel mogelijk de huisgenooten des geloofs, die in verdrukking verkeeren, te hulpe komen wilhet is prijzenswaardig, het is een werk dat den geest van Christus ademt. Maar moet dat doel bereikt worden door een verkeerden prikkel; moet men om de christelijke liefde aan sommigen te betoonen, haar in een ander opzigt verloochenen, dan is het met den waarachtigen geloofsijver sober gesteld. Schelden op het Katholicisme verraadt liefdeloosheid tegenover den Roomschen broeder. Buddha zelfs - zie mr. v.L. Brouwers artikel in ‘<hi rend="i">de Gids</hi>’ - zou het afkeuren, en met regt.</p>
<p>Daarom, wanneer de Protestanten in Boheme de hulp behoeven hunner Nederlandsche medechristenen, dat dan hier te lande de liefde van Christus velen tot weldadigheid aan-<pb n="252"/>spore, dan zullen de gaven der liefde waarachtige waarde bezitten, en heiligend werken ook in de harten der gevers, doch doet afstand van die partijzucht, van die onchristelijke concurrentie tegen Rome, welke het Protestantisme onteeren, door welke haat en tweedragt worden gezaaid en geene liefde wordt gekweekt. Daarom ijvert voor uw geloof, maar doet het zonder onverdraagzaamheid, welke meer in den geest van Rome dan in dien van Christus is. En zijt gij burger van een land als 't onze, dat reeds meer dan eens de schade van Protestantsche overgevoeligheid heeft ondervonden, van een land welks bewoners meer van overdreven haat tegen Rome, dan van een laauw Protestantisme te beschuldigen zijn - handelt dan wijselijk, en blaast niet telkens het vuur aan dat onder de assche smeult; doet wat in uw vermogen is om de kerkelijke onverdraagzaamheid te doen verdwijnen, en gij zult meer nut stichten dan met aanhoudend op Rome's gruweldaden te wijzen.</p>
<p>A.A. Deenik MLz.</p></div>
<div type="chapter">
<head rend="h3"><hi rend="i">De regeling der gouvernements-suiker-cultuur</hi>, <hi rend="i">beschouwd in verband met het daarover uitgebragte verslag door de drie overgeblevene leden van de commissie van onderzoek</hi>, <hi rend="i">uit de Tweede Kamer der Staten-Generaal</hi>, <hi rend="i">door</hi> H.F. Morbotter, <hi rend="i">suikercontractant op Java.</hi> (<hi rend="i">Te</hi>) '<hi rend="i">s Gravenhage</hi>, (<hi rend="i">bij</hi>) H.C. Susan CHz., 1860. <hi rend="i">In gr.</hi> 8<hi rend="i">vo.</hi> 124 <hi rend="i">pag. Prijs</hi> ƒ 1,20.</head>
<p>De aard van ons tijdschrift veroorlooft ons niet den heer Morbotter te volgen in zijnen strijd voor haardsteden en altaren. Dat de man bekwaam genoeg is om zijne en zijner mede-contractanten zaak te bepleiten, blijkt genoegzaam uit zijn geschrift. Maar of zelfs zijne uitgebreide en kunstige verdediging eene zaak zal kunnen redden welke in geen geval voor het tribunaal der algemeene opinie kan blijken billijk te zijn - daaraan twijfel ik. Kunstige argumentaties en berekeningen kunnen, op den duur, niet krachtig genoeg zijn tegen het drijven van den geest des tijds. Zij mogen gedurende eenige maanden een ministerie staande kunnen houden, nog eenige jaren misschien eene billijke regeling der suiker-cultuur tegenhouden, maar tegen een consequent volhouden van goede beginselen, moeten zij eindelijk blijken magteloos te zijn. Ongetwijfeld zullen die argumentaties en
<pb n="253"/>berekeningen elders uitvoerig worden wederlegd, hetgeen van den Ref. in dit tijdschrift niet kan worden gevorderd. Deze beveelt alleen het belangstellend publiek aan, inzage te nemen van geschriften en van tegenschriften, opdat het onpartijdig zal kunnen oordeelen. Vooral raadt hij aan, de lijvige brochure van den heer Morbotter in te zien, omdat daarin zeker gezegd is, wat een suiker-contractant in zijn eigen belang zeggen kan.</p></div>
<div type="chapter">
<interpGrp>
<interp type="secundair" value="bosc035"/>
</interpGrp>
<head rend="h3"><hi rend="i">Jhr. Mr. J. de Bosch Kemper</hi>, <hi rend="i">Geschiedkundig onderzoek naar de armoede in ons vaderland</hi>, <hi rend="i">Tweede druk. Te Haarlem</hi>, <hi rend="i">bij</hi> de Erven Loosjes, 1860. <hi rend="i">Prijs</hi> ƒ 2,00.</head>
<p>Deze verhandeling, die voorzeker niet slechts aan de bekrooning, welke haar ten deele viel, maar aan hare innerlijke verdiensten hare hoogste waarde ontleende, hebben wij met onverminderd genoegen herlezen en wij zijn er den schrijver dankbaar voor, dat hij deze keurige proeve zijner groote bekwaamheden, welke nog altijd begraven lag in de quarto's van de Hollandsche maatschappij der wetenschappen, in een min kostbaar en gemakkelijk hulsel heeft overgestoken en alzoo voor het groote publiek heeft toegankelijk gesteld. Zal het zich deze welwillendheid ook ten nutte maken? Wij hopen het van ganscher harte, omdat wij gelooven, dat dit geschrift eene volkslitteratuur bij uitnemendheid aanbiedt, omdat het uitstekend geschikt is onder alle klassen der maatschappij den indruk te verlevendigen, dat zij allen behooren mede te werken tot de regelmatige beweging van het kunstig ingerigte mechanisme der zamenleving, dat zij alleen door <hi rend="i">dit</hi> zuivere egoïsme mogen worden gedreven en geprikkeld, hetwelk hierin bestaat, dat door hunne werkdadige deelneming aan een gedeelte van den maatschappelijken arbeid, niet slechts hun eigen stoffelijke welstand wordt bevorderd, maar ook de nationale rijkdom der maatschappij wordt verhoogd, dat zij eindelijk alleen, door zich met kracht aan te gorden tot den arbeid, den eenigen natuurlijken weg zullen gevonden hebben om zich tegen armoede te bewaren. Want welke strijd er nu ook nog moge bestaan over de aannemelijke middelen om armoede te verminderen, vooral in verband met het vraagstuk der overbevolking - indien alle mannen der wetenschap
<pb n="254"/>in alle landen tot het eenstemmige besluit komen, dat de vermindering der armoede alleen een gevolg kan zijn van vermeerdering van zedelijke en maatschappelijke beschaving, indien ook de schrijver dit in het geschrift, dat wij aankondigen, op <hi rend="i">zijne</hi> wijze, dat is helder, onpartijdig en sierlijk aantoont, dan mag hierin wel eene aanwijzing zijn gelegen, om zich met meerdere inspanning toe te leggen op de vermeerdering van kennis en zedelijkheid, - en zoo ligt dan ook in het einddoel onzer wezenlijke bestemming, het raadsel van onze stoffelijke welvaart.</p>
<p>Helderheid, onpartijdigheid, sierlijkheid...wij gaven hiermede reeds de hoofdverdiensten te kennen, waardoor dit werkje zich in onze oogen aanbeveelt. Vooral is het den schrijver uitmuntend gelukt in zijne voorstellingen, zoowel wat gedachte als vorm betreft, dien eenvoud, die natuurlijkheid te bewaren, welke onwillekeurig medesleept door gevoel en door waarheid. Indien het eerste gedeelte (het historische) zich door grondige geleerdheid kenmerkt, het tweede gedeelte van het geschrift (het exegetische) onderscheidt zich wel het meest hierdoor, dat de schrijver kennelijk niet slechts heeft geschreven met het oog, geopend voor de kwalen onzer maatschappij, maar ook met het hart, geopend om al zijne volheid over de ongelukkigen uit te storten, die zooveel minder werden bedeeld dan hunne natuurgenooten, met een gemoed, vervuld van die zelfopofferende liefde, welke hij in zijne laatste bladzijde schetste en welke het hoofdkenmerk moet zijn der ware philantropie. Voorwaar, indien onze Beets met de hem eigene kernachtigheid, volksschrijver noemde hem, wiens woorden waren <hi rend="i">van</hi> den mensch <hi rend="i">tot</hi> den mensch, de Bosch Kemper heeft alleen door dit geschrift reeds die aanspraak verworven.</p>
<p>Doch het is niet slechts een woord van troost, een woord van opwekking, hetwelk de schrijver tot de schamele gemeente heeft gesproken, - niet slechts een woord van ernstige vermaning vooral tot hen, die eensklaps uit den diepen staat van armoede opgeheven, door verkeerd gebruik te maken van hun vermogen, nog dieper nederstorten in den afgrond; - het is vooral ook een woord van gemoedelijke aansporing tot de rijke lediggangers dezer aarde, die in onnutte verteringen niet slechts hun eigen geluk verwoesten, maar
<pb n="255"/>door eene verkeerde plaatsing hunner kapitalen de maatschappij berooven van die sappen, welke de centrums van den arbeid hadden kunnen voeden en daardoor vermeerderde welvaart allerwege hadden kunnen verspreiden. Dat vooral zij zich niet schamen dit volksboek in handen te nemen! Waar zij met hun geld nuttige ondernemingen ondersteunen - daar hebben zij voorzeker eene hooge interest, in het bewustzijn van het lot van talrijke huisgezinnen te hebben verbeterd. Dit ware eene voldoening te meer voor den kundigen hoogleeraar, die het kapitaal zijns geestes nooit ledig laat om gezonde denkbeelden van staatshuishoudkunde onder het volk te verspreiden.</p>
<p>Mogten wij eene aanmerking maken op deze uitgave - want wij wenschen niet te treden in de verschillende conclusiën, waartoe de schrijver is gekomen bij de aanwijzing van de oorzaken der armoede en de accessoire middelen tot haar herstel of leniging - het is deze, dat de weglating der tabellen inderdaad eene leemte mag genoemd worden; immers de redenen, die den schrijver hiertoe hebben geleid, komen ons niet geheel afdoende voor. Het blijft immers altijd aan moeijelijkheden onderhevig om die tabellen na te sporen, welker vergelijking met den tekst van onbetwistbaar nut moet worden geacht. Wel verre van besnoeid, hadden die tabellen met eenige nieuwe kunnen worden vermeerderd, zonder dat daarom die uitbreiding op den prijs een al te grooten invloed zou hebben uitgeoefend.</p>
<p>Terwijl wij ook een beknopt overzigt van de werken, van 1851 tot 1860 in ons land over armoede verschenen, gaarne hadden zien opgenomen, hadden wij het ook niet misplaatst geacht, indien in dezen herdruk de schrijver ook zijne beschouwingen kortelijk had medegedeeld over den invloed van de afschaffing van de gemaal-accijns op de vermindering der armoede. De schrijver bepaalde zich dit en meer aan anderen over te laten, doch indien onze grieven zich slechts hiertoe bepalen, dat wij nog meer hadden verlangd, vooral wat den invloed der belastingen betreft, dan ligt hierin voorzeker de schoonste lofspraak voor hetgeen wij ontvangen hebben van dezen geleerden menschenvriend, die zich in dit geschrift, gelijk in zijne inleiding tot de wetenschap der zamenleving - gezwegen van zijne talrijke voortbrengselen op staatk undig en regterlijk gebied - twee duurzame titels
<pb n="256"/>heeft verworven op de erkentelijkheid van iederen regtgeaarden Nederlander.</p>
<p>L.</p></div>
<div type="chapter">
<head rend="h3"><hi rend="i">H.F. de Bock</hi>, <hi rend="i">Beschouwingen over de erfopvolging</hi>, <hi rend="i">gevolgd door de wet op het regt van successie en van overgang</hi>, <hi rend="i">met aanteekeningen</hi>. (<hi rend="i">Te</hi>) '<hi rend="i">s Gravenhage</hi>, (<hi rend="i">bij</hi>) H.C. Susan CHz., 1860.</head>
<p>Dit werk is in drie deelen gesplitst. Het <hi rend="i">eerste</hi> gedeelte, eene stelselmatige aanwijzing bevattende van de verschillende titels van burgerlijk regt, waarover bij de successiewet sprake is, kwam ons tamelijk overtollig voor. Wij weten <hi rend="i">superfluum non nocet</hi>, maar indien dit <hi rend="i">superfluum</hi> 150 bladzijden bedraagt, dat is meer dan de helft van het boek, dan mogen wij toch wel vragen of de schrijver niet al te zeer op de onkunde of het onvermogen van niet-regtsgeleerden heeft gespeculeerd? Men mag toch wel aannemen dat ook niet regtsgeleerden, die geroepen zijn de successie-wet te raadplegen, in zooverre genoeg zaam bekend mogen worden geacht met het zamenstel van het burgerlijk regt, dat zij niet vooraf van de beschouwingen van den heer de Bock behooren kennis te nemen; immers aan de zoodanige, die zich daarvan nog op de hoogte zouden moeten stellen ten einde de successiewet, die in zoo vele deelen van het burgerlijk regt ingrijpt, behoorlijk toe te passen, zouden wij niet gaarne onze belangen zien toevertrouwd. Daarenboven missen die beschouwingen datgene, wat haar bijzonder aantrekkelijk konde maken en wordt ons hier slechts eene dorre analyse aangeboden, welke voorzeker in beknoptheid het eerste gedeelte van de bekende handleiding van den heer de Pinto niet overtreft. Uitleggingen van burgerlijk regt worden in deze beschouwingen (!) niet gevonden dan welligt alleen, dat de heer de Bock in art. 584 B.W. in plaats van <hi rend="i">vruchtgenot</hi>, <hi rend="i">vruchtgebruik</hi> meent te moeten lezen, voorzeker geene nieuwe ontdekking! Doch die verklaringen, de waarheid vordert dit te erkennen, waren hier ook volstrekt niet noodig, waar het in des schrijvers bedoeling lag alleen een commentaar te geven op de wet nopens het regt van successie.</p>
<p>Over dien commentaar, het tweede gedeelte van dit werk
<pb n="257"/>is ons oordeel oneindig gunstiger. Daarbij is vlijtig gebruik gemaakt van de gewisselde stukken en beraadslagingen, daarbij is niet gearbeid met schaar en stijfselkwast, waardoor zoo menig lapwerk onder den titel van handleiding of verklaring in het licht verschijnt, maar daarbij hebben wetenschappelijke zin, grondige studie en practische ondervinding voorgezeten. Het was voorzeker een gelukkig denkbeeld des schrijvers, de uitgave van dit werk eenigen tijd te vertragen om de werking der wet gade te slaan en zijne aanteekeningen dragen dan ook op meer dan eene plaats de doorslaande bewijzen van opmerkzaamheid en kunde. Het trof onze aandacht, dat de vraag of art. 45 der successiewet niet onvolledig moet worden geacht, wanneer een boedel ten gevolge van verwerping van broeders en zusters in eene regte linie geërfd wordt, door den schrijver niet is behandeld: zij is nogtans een onderzoek allezins waardig. Doch de successsiewet zal nog wel meer geschilpunten doen geboren worden, en indien de schrijver het genoegen mogt smaken zijn werk herdrukt te zien, hetgeen de wijze, waarop hij zich van zijnen arbeid kweet, doet verwachten, dan zal hij ruimschoots gelegenheid hebben om die aan te stippen en de regterlijke uitspraken daarbij aan te halen. Nogtans moeten wij met betrekking tot dit tweede gedeelte aanmerken, dat menige aanteekening als bloote reproductie der wet, zonder bezwaar had kunnen zijn weggelaten, terwijl wij dikwijls de juiste aanwijzing der <hi rend="i">ratio legis</hi> hebben gemist. Waar de schrijver zijn oordeel blootlegt, mogt dit wel iets uitvoeriger zijn geschied: dat wij al zijne uitleggingen tot de onze maken, wenschen wij niet geacht te worden. Vooral kunnen wij niet toegeven wat de schrijver leert in geval van verwerping, bij art. 17.</p>
<p>Als <hi rend="i">derde</hi> deel levert de schrijver een algemeen overzigt der behandelde wet, hetwelk zich door naauwkeurigheid en wetskennis onderscheidt, in paragraphen is gesplitst en van kantteekeningen en noten is voorzien. Het is voor de praktijk zeer gemakkelijk gemaakt en de lezing daarvan is, wij kunnen niet zeggen, zeer aangenaam, (want de wet van den fiscus is zeker wel <hi rend="i">aridarum aridissima</hi>), maar nogtans zeer bruikbaar.</p>
<p>Doch, hoe dor deze wet ook zijn moge, hare bepalingen
<pb n="258"/>zijn hoogst heilzaam en regtvaardig. Dit ware vooral gebleken uit de Memorie van Toelichting, tot deze wet behoorende en waarvan ons de opname in ieder opzigt wenschelijker voorkwam dan het schema van het Burgerlijk Wetboek, hetwelk wij in het eerste gedeelte aantroffen.</p>
<p>Q.</p></div>
<div type="chapter">
<interpGrp>
<interp type="secundair" value="schu059"/>
</interpGrp>
<head rend="h3">L.N. Schuurman, <hi rend="i">Wet regelende de zamenstelling</hi>, <hi rend="i">inrigting en bevoegdheid der gemeente-besturen</hi>, 2<hi rend="i">de uitgave. (Te) Zwolle</hi>, (<hi rend="i">bij</hi>) Tjeenk Willink, 1861.</head>
<p>Wat practische bruikbaarheid betreft, geven wij aan deze gemakkelijke en nette uitgave boven menige andere de voorkeur, en indien het gebruik der eerste uitgave haar bij leden van gemeenteraden, gemeentelijke ambtenaren en allen, die geroepen zijn voor de naleving dezer wet zorg te dragen, reeds gunstig heeft aanbevolen, verwachten wij dat deze tweede vermeerderde en tot 20 November 1860 bijgewerkte editie, hun nog grootere dienst zal bewijzen. Wel komt het ons ook nu nog voor dat er in dit werkje te weinig gebruik is gemaakt van de gewisselde stukken, dat vooral de Memorie van Beantwoording, bij deze wet behoorende te weinig is aangehaald, dat de <hi rend="i">ratio legis</hi> hier en daar met een enkel woord niet verzwegen had moeten blijven, en dat door al te groote zucht tot beknoptheid de volledigheid wel eenigzins geleden heeft, maar eene onpartijdige beoordeeling vordert te erkennen, dat wegens stiptheid en naauwkeurigheid deze uitgave allen lof verdient en dat inzonderheid ministeriële resolutiën en regterlijke uitspraken, wel niet altijd even juist, zie ad art. 238, het arrest van den Hoogen Raad van Januarij 1848, (moet zijn 13 Januarij 1858 en zoo meer) niet met karigheid zijn opgenomen. Slechts enkele koninklijke besluiten en regterlijke uitspraken hebben wij gemist, o.a. bij art. 192 het besluit van 3 December 1859, waarbij het den Raad geoorloofd is te bepalen, dat geene kinderen onder de zestien jaren, op eenige school of in eenige fabriek zullen worden toegelaten, vóór dat door eene schriftelijke verklaring van den bevoegden genees- of heelkundige blijkt, dat zij de natuurlijke kinderziekte gehad of de welgeslaagde koepokinënting hebben ondergaan, en bij art. 143 het arrest van
<pb n="259"/>den Hoogen Raad van 18 Maart 1853 (Ned. Regt. D. 44, bl. 40), waarbij is beslist, dat de bij dit art. bedoelde eisch in regten zich tot alle trappen van jurisdictie uitstrekt. Doorgaans echter kan dit werkje met vertrouwen in handen worden genomen, niet altijd om daarin dadelijk bevrediging te vinden, maar om den weg te zien aangewezen, waar men die bevrediging vinden <hi rend="i">kan</hi>. Indien wij nog met de aanmerking willen besluiten, dat van de verslagen der verschillende Ged. Staten voor dit werkje meer partij had kunnen worden getrokken, dan willen wij wederom niets afdingen op den inhoud zelven, maar alleen een nuttigen wenk geven voor eene volgende uitgave die door uitbreiding en belangrijkheid moet toenemen.</p></div>
<div type="chapter">
<interpGrp>
<interp type="secundair" value="nijh010"/>
</interpGrp>
<head rend="h3"><hi rend="i">Bijdragen voor Vaderlandsche Geschiedenis en Oudheidkunde</hi>, <hi rend="i">verzameld en uitgegeven door Mr</hi>. Is. An. Nijhoff, <hi rend="i">Archivaris van Gelderland. Eerste Deel. Tweede Deel</hi>, <hi rend="i">eerste en tweede stuk</hi>. (<hi rend="i">Te</hi>) <hi rend="i">Arnhem</hi>, (<hi rend="i">bij</hi>) Is. An. Nijhoff en Zoon, 1859-1860.</head>
<p>Reeds is het geruimen tijd geleden, dat wij in dit tijdschrift het eerste gedeelte van het bovengenoemde Eerste deel aankondigden. Andere bezigheden verhinderden ons dat verslag spoedig te vervolgen, en meer dan eens was het ons, alsof het stapeltjen afleveringen van Nijhoff's <hi rend="i">Bijdragen</hi> ons verwijtend aanstaarde, met een blik welke te kennen gaf, dat het zijn eigen waardigheid te goed besefte om zich vergeten te rekenen. Wij kunnen dien blik niet langer verdragen, en zetten daarom ons verslag voort.</p>
<p>Mr. L.A.J.W. Sloet heeft zijn doorwrocht pleidooi in zake van <hi rend="i">Marken op de Veluwe</hi> ten einde gebragt. Met ijver en geleerdheid, maar blijkbaar ook met innige overtuiging heeft hij zijne zaak bepleit. Toch verwachten wij nog eene duchtige repliek van den redacteur dezer bijdragen, en daarom houden wij het proces nog niet voor gesloten, maar leggen gaarne de verklaring af, dat Mr. Sloet niet alleen <hi rend="i">iets</hi>, maar <hi rend="i">veel</hi> heeft bijgedragen om eenig licht over eene duistere zaak te verspreiden, en dat de geschiedschrijver van het gemeentewezen in ons vaderland in deze verhandeling veel zal vinden, dat hem een gedeelte zijner moeijelijke taak zal verligten.</p>
<p>Wat Mr. H.O. Feith met betrekking tot de provincie
<pb n="260"/>Groningen heeft verrigt, deed de geleerde P.C. Molhuijsen ten opzigte van Gelderland, namelijk bijdragen geleverd tot de geschiedenis der heksen-processen; dezelfde behandelt een ander onderwerp, dat ook tot de historie van het voorvaderlijk bijgeloof behoort: <hi rend="i">de vuurproef en geregtelijke tweekamp in de veertiende eeuw</hi>.</p>
<p>Hun die bekend zijn met de uitgebreide historische en antiquarische kennis van den (thans emeritus) Deventerschen predikant, en met de naauwgezetheid waarmede hij de geschiedenis pleegt te behandelen, zullen wij wel niet behoeven te zeggen, dat ook deze stukken veel belangrijks bevatten. Hetzelfde mag ook van zijne <hi rend="i">Aanteekeningen uit de geschiedenis van het strafregt</hi> worden getuigd. Opmerkenswaardig is ook zijne opgave van Engelsche plaatsnamen, welke met Nederlandsche overeenkomen. Een onderzoek van Engelsche charters, uitgegeven onder den naam van <hi rend="i">Public Records</hi>, heeft den schrijver tot deze opgaven in staat gesteld.</p>
<p>Hoogst belangrijk noemen wij de naar vorm en inhoud uitstekende verhandeling van den heer J. ter Gouw <hi rend="i">over den oorsprong der wapens</hi>. Zij getuigt van groote belezenheid, en een scherpen blik in de wetenschap der heraldiek. Of de schrijver niet wat ver gaat met den fabeltijd der wapenkunde geheel te negeren, zouden wij betwijfelen.</p>
<p>Het stuk van Dr. J.A. Wijnne, behandelende <hi rend="i">twee punten van</hi> ‘<hi rend="i">de scherpe resolutie</hi>,’ besproken in eene vergadering van het genootschap Pro Excolendo Jure Patrio, is hier geheel op zijn plaats. Op zulk eene wijze worden kwestieuse zaken waardig behandeld en onpartijdig toegelicht.</p>
<p>De redacteur der bijdragen leverde een <hi rend="i">Berigt aangaande het oud archief der stad Doesburg;</hi> zijn zoon, de heer P. Nijhoff deed hetzelfde omtrent het <hi rend="i">oud archief der stad Almelo</hi>, die tevens ook eene belangrijke bijdrage leverde over <hi rend="i">het Huis Rechteren en zijn oud archief</hi>.</p>
<p>De bijdragen van Mr. R.W. Tadama mogen ten vernieuwden bewijze strekken, welk een groot verlies de historische wetenschap door zijn overlijden heeft geleden. Zijn <hi rend="i">verslag van het archief van de Havezathe den Dam onder Gorssel</hi> is zeer belangrijk. Zoo als men weet, was die havezathe de woonplaats van een tak der beroemde familie van der Capelle;
<pb n="261"/>een groot gedeelte van het familie-archief was daar bewaard.</p>
<p>Wij hebben niet al de stukken, welke aan de <hi rend="i">Bijdragen</hi> van den heer Nijhoff tot sieraad verstrekken, opgenoemd. Van allen mag worden gezegd, dat ze in meerdere of mindere mate belangrijk zijn. Ook onder de <hi rend="i">Boekbeschouwingen</hi> is menige aanteekening te vinden van waarlijk historisch belang.</p>
<p>Den heer Nijhoff zij het van harte toegewenscht, dat hij nog lang kracht en lust zal mogen bezitten, om zoo veel belangrijks te verzamelen, als ons bij herhaling in zijne <hi rend="i">bijdragen</hi> wordt aangeboden. Meer en meer worde in ons land zijn voetspoor gedrukt; meer en meer openbare zich de zucht om door het zoeken naar de eenige, hechte fundamenten, het verrijzen van een waardig gebouw mogelijk te maken.</p></div>
<div type="chapter">
<interpGrp>
<interp type="secundair" value="jans039"/>
<interp type="secundair" value="dale003bijd02"/>
</interpGrp>
<head rend="h3"><hi rend="i">Bijdragen tot de Oudheidkunde en Geschiedenis</hi>, <hi rend="i">inzonderheid van Zeeuwsch- Vlaanderen</hi>, <hi rend="i">verzameld door</hi> H.Q. Janssen <hi rend="i">en</hi> J.H. van Dale. <hi rend="i">Vierde Deel en Vijfde Deel I en II. Te Middelburg</hi>, <hi rend="i">bij</hi> J.C. en W. Altorffer, 1859-1860.</head>
<p>Onvermoeid gaan de beide bekwame en ijverige redacteurs van dit tijdschrift voort met schatten te verzamelen, welker waarde, misschien eerst door een later geslacht, op waren prijs zal worden gesteld. Liefde voor de wetenschap alleen kan hun zoo veel volharding en geduld schenken, als waarvan de jaargangen hunner <hi rend="i">Bijdragen</hi> getuigen. Zonder deze zouden zij reeds lang een arbeid hebben gestaakt, welke al wordt hij door een klein aantal mannen hoog gewaardeerd, uit den aard der zaak de sympathie van een groot publiek mist. En toch, hoeveel is wederom voor den beoefenaar der geschiedenis in de afleveringen te vinden, welke hier voor ons liggen, hoeveel dat werkelijk licht verspreidt over duistere zaken, en dat voor velen van belang moet zijn.</p>
<p>De verhandelingen - zoo als de stukken genoemd worden, welke de afleveringen openen - zijn voor een groot gedeelte het werk der redactie, ofschoon er ook door andere geschiedvorschers zijn geleverd. Van den heer Janssen zijn: die over Georgius Cassander, naar aanleiding van de uitmuntende dissertatie van Dr. J.M. Assink Calkoen, die
<pb n="262"/>aan Kadzand de eere ontroofd heeft van zich Cassanders geboorteplaats te mogen noemen. De heer Janssen, hoewel het hem leed doet, moet uit liefde tot de waarheid toestemmen, dat de beroemde man een West-Vlaming en te Pitthem geboren is. Menige bijzonderheid betreffende Cassander, welke men elders te vergeefs zoeken zou, vindt men hier vermeld. Eene tweede verhandeling van denzelfden schrijver heeft tot onderwerp: de herbouw van den toren te Westkapelle in den aanvang der vijftiende eeuw. Van den heer van Dale vinden wij onder deze rubriek, in de eerste plaats, een verslag over ‘de oudste stadsrekening van Sluis,’ en eene andere verhandeling welke tot onderwerp heeft: ‘het reglement voor de scheepvaart en de heffing der tollen op het Zwin van den jare 1252;’ beide stukken zijn hoogst belangrijk, vooral het laatste. Het oude reglement is door den schrijver in de archieven van Sluis ontdekt; de tekst wordt in zijn geheel geleverd; en is deze op zich zelven opmerkenswaardig, vooral zijn het de ophelderingen welke de heer van Dale er hier en daar in menigte bijvoegt; daarin heeft hij een schat van oudheidkennis nedergelegd, terwijl ook menige aanteekening van zijne scherpzinnigheid getuigt.</p>
<p>Verder leverden hun contingent in de rubriek ‘Verhandelingen’ de heeren F. Caland, F. Nagtglas, Dr. H.A. Callenfels (helaas sedert overleden), Prof. J. van Vloten en Mr. J. Egberts Risseeuw. De laatste leverde een allerbelangrijkst artikel over Willem Beukels van Biervliet, dat bijzonder onze aandacht trof. De uitvinder van het haringkaken wordt ons hier voorgesteld in het licht van eenige tot nu toe niet of weinig bekende charters. Niet alleen wordt hem door dit onderzoek de eere zijner uitvinding verzekerd, maar daarin wordt ook aangetoond, dat hij niet maar een eenvoudig visscher, maar een man van aanzienlijken huize is geweest. Merkwaardig is het, dat hier een dergelijk geval plaats heeft, als met den uitvinder der boekdrukkunst. Aan beide uitvinders wordt de aloude eere betwist, en de vrucht van 't onderzoek in beider zaak is, dat beide, niet, gelijk men vroeger meende, menschen uit de geringere klasse, maar aanzienlijke personen geweest zijn.</p>
<p>De tweede rubriek, welke gewijd is aan het publiceren van aloude oorkonden, bevat menig belangrijk stuk. De
<pb n="263"/>redactie mogt zich ook hier in de hulp van medewerkers, als de heeren G.P. Roos, en Mr. J. Egberts Risseeuw verheugen.</p>
<p>Onder de derde rubriek: <hi rend="i">Kleinere Bijdragen</hi> vonden wij hoogst interessante aanteekeningen, van velerlei aard.</p>
<p>Wij wenschen van harte aan de redactie dezer <hi rend="i">Bijdragen</hi> den lust en de kracht toe, om nog lang, den ingeslagen weg volgende, een werk te verrigten, van zoo onberekenbaar groot nut voor allen die de historie onzes vaderlands beoefenen. Wij herhalen wat wij vroeger reeds opmerkten, dat de noodige belangstelling in dit werk zeker zal toenemen, wanneer men het terrein des onderzoeks wat ruimer maakt. Eene vereenigde uitgave van deze <hi rend="i">Bijdragen</hi> met het <hi rend="i">Zeeuwsch archief</hi>, zoo zij tot de mogelijkheden behoort, zou aanbevelenswaard wezen.</p>
<p>In allen gevalle schenken wij gaarne de ruimste aanbeveling aan de <hi rend="i">Bijdragen</hi>; een arbeid blijkbaar met zoo weinig baatzucht en met zooveel zelfverloochening, met zoo grooten ijver, en zoo uitgebreide kennis ondernomen, verdient succes.</p></div>
<div type="chapter">
<head rend="h3"><hi rend="i">Lucht en wolken. Mededeelingen over de natuurkunde van den dampkring en zijne verschijnselen. Naar het Hoogduitsch van Dr.</hi> H. Birnbaum. <hi rend="i">Te Leiden</hi>, <hi rend="i">bij</hi> A.W. Sijthoff, 1859.</head>
<p>Men zij vooral indachtig, om het hier genoemde werk niet te verwarren met het bekende werkje, dat onder den bijna gelijken titel: ‘Boven lucht en wolken,’ vooral van wege de Maatschappij tot Nut van 't Algemeen sterk verspreid is. De inhoud van dit werk is natuurlijk geheel anders, en ook van de wijze van bewerking moeten we de gunstige getuigenis afleggen, dat ze in vele opzigten anders is. Eene hoofdverdienste van dit werk is, dat het zooveel het onderwerp toelaat, historisch bewerkt is, wat zeer bijbrengt tot de bevattelijkheid van het voorgedragene. Immers, wanneer de nog weinig der zake kundige, zoo maar in eens te midden van de wetenschap, op haar tegenwoordig standpunt gezet wordt - al worden hare uitkomsten hem ook als eene behoorlijke verteerbare spijze opgedischt (<hi rend="i">mundgerecht gemacht</hi>, zou een Duitscher zeggen) - dan duizelt hij er ligt van.
<pb n="264"/>Maakt hij daarentegen de ontwikkeling der wetenschap, om zoo te zeggen, mede, dan komt hij langzamerhand op de hoogte en kan zich daarmede meer gemeenzaam maken.</p>
<p>Het werk bevat na eene inleiding, de volgende hoofdstukken: <hi rend="i">de lucht onder den invloed der zwaartekracht</hi>, <hi rend="i">de lucht onder den invloed der veerkracht</hi>, <hi rend="i">de luchtpomp</hi>, <hi rend="i">het geluid in zijne betrekking tot de dampkringslucht</hi>, <hi rend="i">betrekking van den dampkring tot het water onder den invloed der warmte</hi> (verdamping, dauw, nevels, wolken), <hi rend="i">de beweging der lucht</hi>, <hi rend="i">de waterverschijnselen in de bovenlucht</hi>, <hi rend="i">de scheikunde der lucht</hi>, <hi rend="i">de electriciteit der lucht</hi> en <hi rend="i">het licht en de dampkring</hi>. Beide laatstgemelde onderwerpen worden behandeld in den vorm van gesprekken tusschen een natuuronderzoeker en ‘een groot vereerder van alle natuurkundige wetenschappen.’ Daardoor is de bewerking van het boek, als een geheel beschouwd, wel wat ongelijkmatig uitgevallen, maar niet ten nadeele van de duidelijkheid en bevattelijkheid, Overigens heeft men ook in het geheel niet te vreezen, dat men in deze gesprekken het saaije vinden zal van soortgelijke gesprekken, zoo als men die in het begin van deze eeuw liet drukken.</p>
<p>Wetenschappelijk nieuws of eene in beginsel nieuwe opvatting en verklaring van bekende zaken bevat het werk, zoo ver ik heb kunnen ontdekken, niet. Het medegedeelde zal wel voldoende zijn om mijne meening te doen uitkomen, dat het werk van Dr. Birnhaum een zeer geleidelijke en bevattelijke voorstelling geeft van de zaken, die de Schr. zich ter behandeling voorgesteld heeft.</p>
<p>De menigvuldige tusschen den tekst geplaatste afbeeldingen dragen dikwijls zeer tot verduidelijking bij, of kunnen gedeeltelijk strekken om het geheugen te gemoet te komen, en den indruk van het gelezene meer blijvend te maken.</p></div>
<div type="chapter">
<interpGrp>
<interp type="secundair" value="loge004"/>
<interp type="secundair" value="bern054"/>
</interpGrp>
<head rend="h3"><hi rend="i">Crüger's Natuurkunde. Bewerkt door</hi> W.M. Logeman. <hi rend="i">Tweede druk</hi>. (<hi rend="i">Te</hi>) <hi rend="i">Sneek</hi>, (<hi rend="i">bij</hi>) van Druten en Bleeker.
<lb/><hi rend="i">Over de geheime krachten der natuur</hi>, door A. Bernstein. (<hi rend="i">Te</hi>) <hi rend="i">Rotterdam</hi>, (<hi rend="i">bij</hi>) H. Altmann, 1860. <hi rend="i">Prijs</hi> ƒ 1,90.</head>
<p>De uitbreiding, die voor een paar jaren bij de wet aan het lager onderwijs gegeven werd, heeft onder anderen de
<pb n="265"/>behoefte doen ontstaan aan beknopte, zaakrijke en vooral uiterst bevattelijke leerboeken over natuurkunde. Op meer dan ééne wijze heeft men gepoogd daaraan te voldoen. Kleinere en grootere werkjes over dit onderwerp hebben reeds het licht gezien.</p>
<p>Het hier aangekondigde verdient in alle opzigten aanbeveling. Wat het vooral zulk eene groote waarde geeft bij het schoolonderwijs, is dit, dat het de middelen aan de hand geeft om met de eenvoudigst mogelijke toestellen of met voorwerpen, die men in het dagelijksch leven aanhoudend om en bij zich heeft, hoofdwaarheden der natuurkunde toe te lichten. Daarbij komt, dat de lage prijs, waarvoor het boek te verkrijgen is, het wel iederen leerling, die de school voor uitgebreid lager onderwijs of wel de zoogenaamde Fransche school bezoekt, mogelijk maakt, zich dit werk zelf aan te schaffen.</p>
<p>Menigeen die het onaangename voelde van het gemis van alle natuurkundige kennis, die magt, waarvan de snelle vooruitgang van het maatschappelijk leven, het woelen en werken op menig gebied het gevolg is - heeft zich met voordeel van dit werk bediend, waarvoor overigens de naam van den Nederlandschen bewerker, den ook in het buitenland met lof bekenden Logeman beter aanbeveling is - ongerekend de stille aanbeveling die in het bijvoegsel: ‘<hi rend="i">tweede druk</hi>’ ligt - dan eenige andere.</p>
<p>Bijzonder gemak verschaft de achter aan het werk bijgevoegde prijslijst van eenige der bij het onderwijs meest noodige, meestal eenvoudige en betrekkelijk min kostbare werktuigen.</p>
<p>Het boek zal overigens ook verder zijn weg wel vinden.</p>
<p>II. Bernstein's op de bekende, populaire wijze geschreven werkje over ‘<hi rend="i">de geheime krachten der natuur</hi>,’ zal door beminnaars der natuurkunde met genoegen gelezen kunnen worden. Het zal vooral nuttig kunnen zijn, om hun eenig beter denkbeeld te geven van den innigen zamenhang en de naauwe onderlinge verwantschap der verschillende minder in het oog loopende oorzaken van beweging der stofdeeltjes. Electriciteit, galvanismus, magnetismus, licht, scheikundige werking, gravitatie etc. worden - hoewel juist niet gelijkmatig - in het werk behandeld.</p>
<pb n="266"/>
<p>Wenscht men te weten welke waarde aan dit werkje toe te kennen is, in zoo verre men daaruit kennis van de natuur zou willen opdoen, dan stel ik mij voor, dat het 't naast vergeleken zou kunnen worden met Brough's Tooververtellingen der Wetenschap, en dan geloof ik dat deze laatste - zoo als ik ook bij het bespreken van het werkje aanwees - eene zeer geschikte inleiding kunnen vormen tot het geregeld onderwijs, aan de hand b.v. van het besprokene werk van Cruger Logeman, terwijl Bernstein's ‘geheime krachten der natuur’ meer geschikt zouden zijn als een repetitorium van een gedeelte der natuurkunde. Eerst wanneer men een, al is het beknopt, overzigt heeft over het geheel der natuurkunde, zal men dunkt mij Bernstein's werkje met genoegen, met verrassing dikwijls kunnen lezen. Anders zal misschien het gevolg van de lezing of bestudering daarvan, eene bronwel zijn van stomme verbazing, en van deze tot afschrik is maar ééne schrede.</p>
<p>Bepaalde aanmerkingen houd ik achterwege; ik herinner mij niet stuitende onwaarheden in de medegedeelde feiten gevonden te hebben; de opvatting en voorstelling dier feiten mogen niet altijd met die van den Ref. stroken - waar zij het niet doen, is het dáár, waar de wetenschap door gemis van stellige gegevens, nog individuële opvattingen toelaat.</p></div>
<div type="chapter">
<head rend="h3"><hi rend="i">De waterwereld</hi>, <hi rend="i">door</hi> H. Stahl. <hi rend="i">Te Leiden</hi>, <hi rend="i">bij</hi> A. Sijthoff. <hi rend="i">In post</hi> 8<hi rend="i">vo.</hi></head>
<p>Welk eene magt het water is in de huishouding der natuur, wordt in het dagelijksch leven zelfs in de verte niet goed begrepen. Wij Nederlanders zijn door de geschiedenis des vaderlands tamelijk wel bekend met de magt des waters ter vernieling, en ook zij die nooit van die geschiedenis gehoord hebben, zij hebben thans ten minste de ellende mede geleden, door het vernielend element veroorzaakt. Zeker dit geslacht zal nog wel aan het volgende verhalen, welk een watersnood het jaar 1861 meêbragt. Maar behalve de magt van het water tot vernieling van menschenarbeid, zoo als die den bewoners dezer landen van den kant der zee zoowel als van den kant der rivieren dreigt, oefent het water nog eene andere magt uit insgelijks ter vernieling, Het wa-<pb n="267"/>ter is de magtigste slooper dien de groote vernieler, de tijd, in zijne dienst heeft. En hetzij men bij de verklaring der verschijnselen, die tot het gebied der geologie behooren, in het kamp der Plutonisten of dat der Neptunisten navraag doet - altijd wordt het water genoemd als de groote beroerder van de ingewanden der aarde, als de stof, die hare eeuwigdurende bewegelijkheid - bij de aardbevingen - overdraagt op hetgeen men gewoon was den vasten grond te noemen. Maar niet alleen vernielend of beroerend en storend voor den mensch is het water - zijn opbouwend vermogen is niet minder aanzienlijk. Hoevele uitgestrekte streken van het vruchtbaarste land aan den Nijl, Ganges, Donau, en onze rivieren, zijn niet uit het water ontsprongen! En hoe onwaardeerbaar groot zijn de werkingen waartoe het water door zijne betrekking tot de atmosfeer aanleiding geeft! Men leze het boek waarvan de titel aan het hoofd dezes uitgedrukt staat, vooral ook in verband met het meer philosophisch bewerkte boek van Rossmässler: <hi rend="i">Het water</hi> enz. - en men zal beter leeren begrijpen, welk eene magt het water in de natuur is. Ons, die tot over de ooren, mag men bijna zeggen, in het water zitten, is het goed dat te
weten, en we hebben daarom met genoegen kennis gemaakt met het boven aangehaalde werk van Rossmässler, en met het hier te bespreken werk van Stahl, even als vroeger met het levendig geschreven en met gloeijende verwen schilderende werk van Hartwig: de zee en hare wonderen. Daarom lezen we ook nog weder gaarne Michelet's onlangs uitgegeven studie over de zee. Wil men de verhouding kennen van dit werk tot de eveneens in het Hollandsch uitgegeven werken van Hartwig en Rossmässler - het eerste behandelt een onderdeel van het onderwerp (de zee), met hetgeen zich geleidelijk daaraan vastknoopt; het laatste is in zijn aard en strekking meer vergelijkbaar met het hier beschouwde werk, maar toch staan beide zóó tot elkander, dat het één het andere aanvult. Rossmässler's werk behandelt meer het algemeene en geeft meest slechts zooveel bijzonderheden, als ter opheldering van de meêgedeelde algemeene waarheden dienen moeten, en is daarmede dan ook uitvoeriger over de natuuren scheikundige eigenschappen van het water. Stahl's werk treedt meer in de bijzonderheden en is vooral te be-<pb n="268"/>schouwen als eene schets van de verspreiding van het water over de aarde. Wat degelijkheid en zaakrijkheid betreft, daarover is wel niet dan de loffelijkste getuigenis te geven. De tusschen den tekst gevoegde afbeeldingen zijn niet alle even goed bewerkt, ook niet alle juist als noodig of zelfs zeer gewenscht aan te merken, maar strekken toch over het algemeen zeer tot nadere opheldering van het in den tekst meêgedeelde.</p></div>
<div type="chapter">
<interpGrp>
<interp type="secundair" value="sass004"/>
</interpGrp>
<head rend="h3"><hi rend="i">Een woord over land- en tuinbouw</hi>, <hi rend="i">voeding van het vee</hi>, <hi rend="i">vetmesting der varkens enz.</hi>, <hi rend="i">door</hi> D. Folkersma, <hi rend="i">Meter-Taxateur van den turf in het derde district der provincie Groningen. Te Groningen</hi>, <hi rend="i">bij</hi> J. Oomkens Jzoon, 1860. <hi rend="i">Prijs</hi> ƒ 0,60.</head>
<p>Ofschoon de schrijver van bovenstaand werkje weinig of geen nieuws voor den wetenschappelijken en praktischen beoefenaar der landhuishoudkunde mededeelt, wat niet reeds in andere werken vermeld staat, hebben wij zijn geschrift toch met veel genoegen gelezen, en dat te meer, omdat de heer F. blijkens zijne kwaliteit, turf-taxateur en derhalve een zoogenaamde dilettant in dat vak is. Wij ontveinzen niet hier en daar een kwinkslag te hebben ontmoet, die de lectuur van het werkje zeer aangenaam maakt, hoewel eenige al te triviale uitdrukkingen en ‘Grunninger provincialismen’ wel eens hinderlijk waren. Wij voor ons zijn geene voorstanders van platheden in onze taal, en keuren het dus zeer af, dat men in sommige landbouw-werkjes een bepaalden boerentoon tracht aan te slaan, daardoor werkt men de lompheid in de hand, in plaats dat men beschaving tracht aan te kweeken, en de boer die lust tot lezen heeft, toont zelfs een afkeer van dergelijke platheden. Wij zijn het derhalve met de aanhaling van den schrijver uit den Frieschen Almanak voor landbouwers en veehouders te Leeuwarden, bij Eekhoff, 1851, bl. 59 en 60, lang niet eens, om dat stukje ‘heel aardig’ te vinden, integendeel, wij vinden het ‘heel leelijk,’ om een aftreksel van koffij, bij gier van mest te vergelijken, zoo als daar gedaan wordt; waarlijk, men rekent te veel op de domheid en onnoozelheid der boeren! De schrijver houde dit ons ten goede, en make zich tot zijn voordeel deze kleine wenken voor het vervolg ten nutte. Overigens wenschen
<pb n="269"/>wij het met een goed doel geschreven werkje in vele handen, dat ook, wat druk en papier aanbelangt, zeer aanbevelenswaardig is.</p>
<p>Jesse.</p></div>
<div type="chapter">
<interpGrp>
<interp type="secundair" value="sass004"/>
</interpGrp>
<head rend="h3"><hi rend="i">Beschrijving van de voornaamste grassen en klavers</hi>, <hi rend="i">bij den aanleg van kunstweiden, alsmede van eenige voedergewassen enz.</hi>, <hi rend="i">door</hi> J. Nagel Jr., <hi rend="i">handelaar in landbouwzaden te Nijmegen. Te Zwolle</hi>, <hi rend="i">bij</hi> W.E.J. Tjeenk Willink, 1860. <hi rend="i">In post</hi> 8<hi rend="i">vo. Prijs</hi> ƒ 0,30.</head>
<p>In waarheid, eene aardige en nuttige beschrijving der voornaamste grassen en klavers, wordt hier den landman in weinige bladzijden gegeven. De heer N. schijnt beter dan vele zijner confrères met de nomenclatuur bekend te zijn, en heeft dus hierdoor eene wezenlijk goede dienst bewezen aan hen, die met de namen van sommige gewassen minder algemeen vertrouwd zijn. Slechts weinige aanmerkingen troffen wij bij het doorbladeren aan, als op bl. 6, waar de schrijver <hi rend="i">Phleum pratense</hi> betitelt met den naam van Timothy(-) gras, (in allen gevalle Timotheus-gras) dit heet algemeen <hi rend="spat">Beemd</hi>-<hi rend="spat">Doddegras</hi>. Op bl. 21, sub 54<hi rend="sup">o</hi> vinden wij <hi rend="i">Stipa tenacissima</hi>, Esparto(-)gras, dat gelijk bekend is, in Spanje inheemsch is, terwijl de <hi rend="i">Stipa pennata</hi> of vedergras, dat hier en daar op steenige drooge weilanden voorkomt, onvermeld gelaten wordt. Voor het overige is het eene zeer goede beknopte handleiding, daar alle latijnsche namen - die toch de geldige zijn - alphabetisch gesteld zijn, terwijl men daarenboven nog een met Hollandsche namen voorzienen ‘Inhoud’ achter het werkje vindt. Wij dringen dus zeer op eene algemeene verspreiding aan, ook bij andere handelaren in landbouw-zaden, die soms erbarmelijke klapperman's-namen aan verschillende zaden geven, als b.v. in de plaats van <hi rend="i">Anthoxantum odoratum</hi>, de benaming: <hi rend="i">Antesante oderate</hi>, dat wij eens op eene prijslijst vermeld vonden.</p>
<p>Jesse.</p></div>
<div type="chapter">
<head rend="h3"><hi rend="i">Herschepping</hi>, <hi rend="i">of de Roman van Monte Beni</hi>, <hi rend="i">door</hi> Nathaniel Hawthorne. <hi rend="i">Uit het Engelsch. Te Sneek</hi>, <hi rend="i">bij</hi> van Druten en Bleeker, 1860. <hi rend="i">Twee deelen in gr</hi>. 8<hi rend="i">vo. Prijs</hi> ƒ 6,00.</head>
<p>Een nieuw werk van Hawthorne, den schrijver van ‘de
<pb n="270"/>Scharlaken Letter,’ ‘het Huis met de zeven gevels,’ enz., enz.,...en geen wonder, dat de uitgevers er verlangend naar uitzien, het in een Hollandschen vorm over te gieten, want dat een schrijver, die een paar goede boeken heeft geschreven, in staat zou zijn iets minder goeds te leveren, zie, dat ware eene onmogelijkheid. Gelijk de naam is, geldt het boek; en indien nu daarenboven een Engelsch nieuwsblad verhaalt, dat er in Engeland binnen zes weken drie drukken van verschenen zijn, en in Amerika daarvan in denzelfden tijd 11,000 exemplaren zijn verkocht, en indien het verder uitbazuint, dat het voor een der merkwaardigste romans moet worden gehouden, die in den laatsten tijd aan de verliefde harten ter zalving zijn toegediend, dan moet wel de aandrift des uitgevers onweerstaanbaar worden, en dan laat het zich verklaren, dat hij zich verheugt met het zalig vooruitzigt, dat het werk, hetwelk hij zal overplanten, behoort tot die romans, welke bij uitzondering een reuzendebiet in ons klein landje zullen verwerven.</p>
<p>Wij laten den uitgevers dien blijden droom...doch wij schrijven voor het publiek, en zouden ons jegens onze lezers niet geregtvaardigd achten, indien wij ons door eerbied voor schrijver, vertaler of uitgever, door loftuitingen, vóór den roman zelven aangeplakt, door fraaije vignetten of om welke reden ook lieten weêrhouden, ons oordeel openhartig bloot te leggen.</p>
<p>Voor den laatsten roman van Hawthorne - men zal het reeds geraden hebben - kunnen wij geene onverdeelde bewondering koesteren. Niet, dat wij daaraan alle schoonheid, alle bekoorlijkheid ontzeggen, of dat wij ons niet met genoegen met den schrijver hebben verplaatst in het heerlijke Rome, niet met belangstelling hem hebben gevolgd op zijne belangrijke togten naar onderaardsche grafgewelven, naar de ateliers der beeldhouwers, naar den Pinciaanschen heuvel, de Medici-tuinen en de campagna's, naar den toren van Hilda of het verblijf van Monte-Beni. Voorzeker, waar de schrijver ons den rijkdom van de Italiaansche kunst en de Italiaansche natuur, door hem van zoo nabij gadegeslagen, ontvouwde, ons getuige deed zijn van het leven en de beweging binnen Rome, wij zouden de waarheid meenen te kort te doen, indien wij in zijn voortbrengsel geen poëtisch
<pb n="271"/>gehalte erkenden, en niet een bewonderend oor leenden aan hetgeen de schrijver ons omtrent de beeldhouwkunst en de werken der groote meesters, in de verschillende gaanderijen aanwezig, mededeelt. Doch al deze beschrijvingen en beschouwingen behooren in eenen roman sieraad te blijven, en wanneer wij dezen roman van Hawthorne afkeuren, of wanneer zij ten minste eene onbeschrijfelijke leemte en onvoldaanheid bij ons heeft achtergelaten, dan is het, dat de begaafde schrijver juist in dien uitwendigen luister zijn streven heeft gezocht, dan is het, dat hij met bijzondere voorliefde het tafereel met zonnelicht omstraalde, doch daarbij verzuimde de personen, die hij handelend deed optreden, in hetzelfde licht te plaatsen, of om het contrast nog scherper te maken, hen geheel met schaduw overdekte. Zoo gewaagt, om een voorbeeld te noemen, de schrijver niet van den boog van Titus, omdat deze in den ingang van het verhaal gevorderd wordt, maar hij zal met opzet zijne personen door dien boog heen leiden, om dezen in zijne bijzonderheden af te beelden, naar de afdrukken en schetsen, die hij daarvan heeft bewaard, om de geschiedenis daarvan op te teekenen en om achteloos zijn gezelschap te laten voortwandelen, dat de schrijver zelf, haast uit het oog verliest en de lezer evenzeer. De bovenmatige zorg, aan het decoratief besteed, bij miskenning en veronachtzaming van den inhoud, in een reisverhaal of losse schets eenigermate te verontschuldigen, in eenen roman altijd ten hoogste af te keuren, brengt dan ook te weeg, dat men meer leest met bewondering dan belangstelling, dat het oog meer wordt verlustigd dan hart of geest geboeid, dat men eindelijk meer wordt teleurgesteld dan voldaan. Het is alsof eene bengaalsche schittering voor onze oogen flikkert, maar waarvan in ons gemoed geen indruk blijft bewaard.</p>
<p>Een tweede grond voor teleurstelling, welke deze roman aanbood, vonden wij in het geheimzinnige waas, waarmede het is overtogen. Over ieder karakter, over iederen toestand, over iedere gemoedsopwelling, over den ganschen inhoud ligt van den eersten aanvang af een sluijer gespreid, welke niet wordt opgeheven. Een vreeselijke ophef wordt er gemaakt, telkens wanneer een der weinige personen, om wie zich dit drama beweegt, wordt ingeleid, en wanneer hij spreken zal,</p>
<pb n="274"/>
<p>graaf, in zijn adellijk kasteel, een bezoek te brengen en er een glas zonneschijn te drinken, welks aangename geur en smaak den lezer doet watertanden; maar de lustige faun is thans <hi rend="i">herschapen</hi> in een somberen, naargeestigen graaf, die geene oogen heeft voor de schilderachtige betoovering der bosschen en heuvelen, die het verleden met pijnlijk gemoed herdenkt en nogtans meer gehecht schijnt aan Miriam, die hij verloor, dan gefolterd door het misdrijf, dat hij pleegde. Donatello geleidt Kenyon het landschap rond, dat hij bewoont, beklimt met hem torens, tinnen, maar beide wandelaars...‘gevoelden steeds vreemde trekkingen aan hunne hartzenuwen;’ de een bleef denken aan Miriam, de ander aan Hilda, wier afwezigheid natuurlijk zijn hartstogt prikkelt. Op zekeren avond, toen Kenyon van zijne lange, peinzende omzwerving terugkeerde - er wordt in dezen roman over het algemeen meer gepeinsd, gezucht, gefluisterd dan gesproken - en wederom de oude Toscaansche villa binnentrad, wordt hem op eenmaal ‘de signorina Miriam’ aangekondigd. Miriam wenscht genade te vinden in de oogen van hem dien zij aanbidt en vreest Donatello's liefde te hebben verbeurd, die haar echter volgens Kenyon nog bemint ‘met eene kracht en diepte, geëvenredigd aan de meerdere kracht zijner vermogens in hunne nieuwe ontwikkeling.’ Kenyon, wien zij verklaringen heeft afgelegd, die de vrouwelijke ingetogenheid kwetsen en waarvoor het gemis van Hilda's omgang voorzeker als geene reden van verschooning mogt gelden, is nu de tusschenpersoon, die de twee ‘verbondenen door hartstogt en misdaad,’ bij het voetstuk van het bronzen standbeeld van paus Julius op het groote plein van Perugia zamenbrengt. Was het noodig dat Kenyon Miriam aan haren geliefde voorstelde als eene vrouw van magnetischen invloed? Donatello was daarvan al te wel bewust. Deze verbindtenis wordt nu voorgesteld als van geheel buitengewonen aard, als een middel tot
onderlinge verheffing en aanmoediging tot een streng en smartvol leven, als een middel tot zelfopoffering, wederkeerige ondersteuning en niet tot aardsch geluk. Deze onderscheiding is wederom meer idealistisch dan reëel, en zoo lang wederkeerige genegenheid tot grondslag strekt eener verbindtenis, onverschillig waardoor die genegenheid is opgewekt, zal het bereiken
<pb n="275"/>van aardsch geluk zooveel mogelijk, doch van de eeuwige gelukzaligheid hoofdzakelijk den grondslag moeten uitmaken van iedere verbindtenis. En Hilda...blijft de arme lijderes, wier aanleg is verstompt, ‘geene verterende vlam, maar verkillende (!) gevoelloosheid’ maakt haar ongelukkig. Het heiligend bewustzijn der kunst is met hare innerlijke gerustheid geweken, de kunst heeft voor haar iedere wijding verloren, nu hare opgewektheid is vervlogen. Er ligt over deze schets wederom iets mystieks, iets nevelachtigs verspreid, of is niet juist in de kunst een heelende en heilige balsem gelegen na 's levens vermoeijenissen, en is het wel volkomen waar, dat de wisseling van indrukken, welke ons innerlijk leven ondergaat, ook noodwendig ons inzigt, ons bevattingsvermogen moet wijzigen, of zouden wij, bij zenuwachtige overprikkeling van ons hart, ons niet veeleer tot het grootsche in kunst en natuur voelen aangedreven dan daarvan afgetrokken? Doch Hilda, de Puriteinsche, inderdaad katholieke maagd, is nu eenmaal ontroostbaar; hetgeen zij zich tot dusver nog trachtte te verbergen, zij smacht naar Kenyon - omdat zij ook hem bemint? Neen, zoo spoedig ontwikkelt de roman zich niet, maar om aan iemand haar geheim te kunnen opdragen. Kan het bevreemden, dat zij haar geheim uitstort in den biechtstoel in de St. Pieterskerk, waar zij, in het blinde rondzwervend, hare toevlugt heeft gezocht? Voorzeker niet, evenmin dat de eerwaarde priester haar door zedelijken dwang tot de alleen zaligmakende kerk tracht over te halen, maar Hilda keert den aanslag moedig af, en juist nu zij verligt is van den last, die haar drukt, ontmoet zij aan het hoogaltaar Kenyon, die - op welke wijze blijft natuurlijk een geheim - zich daar bevindt om getuige te zijn van de herschepping zijner beminde. De twee geliefden, zonder nog een aveu te hebben gedaan, ofschoon daartoe overvloedige gelegenheid bestond, welke de schrijver telkens ontwijkt, philosopherende over kunst en gevoel,
toen eene - natuurlijk geheimc - boodschap, aan Hilda door Miriam opgedragen, haar naar het geheimzinnige paleis der Cenci's voert, zonder dat zij daarvan mededeeling doet aan Kenyon. Zij zouden elkander wedervinden in de galerijen van het Vaticaan, om, verloren in de aanschouwing der kunstwerken, zich eindelijk welligt in wederkeerige bewondering te verdiepen, toen de
<pb n="276"/>lamp op het hoogste altaar van Rome voor de eerste maal sedert eeuwen werd uitgebluscht en de tinnen van Hilda's toren in duisternis liet. Over deze beschrijving ligt zulk een waas van mysticisme, dat alleen supranaturalistisch gezinde harten er door kunnen worden aangetrokken. Daar het rijk der wonderen onbegrensd is, vervangt het eene mirakel het ander. Welk een geheim verbindt zich aan de verwijdering van Hilda? Waarom draagt Miriam van dat geheim kennis en aarzelt zij dit aan den angstigen Kenyon mede te deelen? Waarom moet Kenyon eerst een standbeeld van Venus in de campagna uit de aarde opdelven om van Hilda eene nadere aanwijzing te erlangen? Wat beteekent dit geïmproviseerde afscheid van Miriam en Donatello te midden van het rumoer van het carneval? Hoe wordt zelfs de kwade indruk van het gepleegde misdrijf weggenomen? Toch niet door de enkele betuiging van Miriam, dat een geringe schakel de onschuld met de misdaad in verband brengt? Kenyon vindt zijne heminde op een balcon in een witten domino terug, waar zij heimelijk was verborgen gehouden, maar door welk toedoen en wat had zij te duchten? Door welke bemoeijingen keerde Hilda tot de werkelijke wereld terug? Kan het bevredigen, op bladz. 266 te lezen: ‘zij was uit een <hi rend="i">geheime</hi> plaats opgeroepen en wij weten niet door welke <hi rend="i">geheimzinnige</hi> gangen naar een punt geleid, waar het gewoel des levens haar in de ooren klonk.’ De liefdesdeclaratie volgt nu onmiddellijk, en waarlijk Hilda en Kenyon behoefden die gelegenheid thans niet in den grooten zwarten koepel van het Panthéon op te zoeken. Toch wel - toevallig bevond zich daar nog eens Miriam, die dit paar thans zwijgende zegende, ofschoon Kenyon hare verbindtenis met Donatello met eene herderlijke rede had ingewijd. Om de gansche mystieke voorstelling waardig te besluiten, erlangt Hilda vóór haar vertrek naar Engeland een bracelet van Miriam, waaraan eene mystieke
tooverlegende is vastgeknoopt, en den lezer ontglipt onwillekeurig: Wat moest Miriams leven zijn, wat is er van Donatello geworden, wat is nu de moraal van dit stuk? De roman eindigt: ‘Maar Hilda had eene hoopvolle ziel en zag zonnelicht op de toppen der bergen.’ Dit willen wij gaarne aannemen; zij zal de aardsche vreugde in al hare vreedzame volheid hebben gesmaakt en genoten,...maar
<pb n="277"/>daarmede is de lezer niet voldaan en het excuus, dat de schrijver bijbrengt, dat ook elk verhaal van menschelijk bedrijf en lotgeval onmisbaar een broos werk is, dat ligter verscheurd dan hersteld wordt, is voorzeker een gemakkelijk middel om het verhaal zwevende te houden, een geschikte uitweg om een doelloozen roman te eindigen, nadat de artistieke beschrijving is uitgeput, maar of daarmede aan de eischen van een goed zamenhangend, zich natuurlijk ontwikkelend verhaal behoorlijk is beantwoord, mag zeer betwijfeld worden. Hoe schijnbaar los de draden zamenhangen van de menschelijke voorvallen, de opmerkzame toeschouwer zal altijd verband ontwaren tusschen eene volgende daad met eene voorafgaande, een logischen gang van oorzaken en gevolgen waarnemen. Is het geheimzinnig karakter, dat over een roman ligt verspreid, reeds op zich zelve af te keuren, omdat vóór alles het verstand behoort te worden gevoed en het hart geene sympathie kan gevoelen, waar de eischen van het verstand niet zijn bevredigd - in dezen roman, wiens strekking toch niet zijn kan, de zedelijke verheffing van den zondigen mensch te bewerken, daar van zoodanige verheffing niets is gebleken, is dit <hi rend="i">vague</hi> en onbestemde nog in hoogere mate verwerpelijk. Had Hawthorne den strijd geschetst, die zoodanig menschenpaar heeft te strijden, dat door liefde en berouw aan elkander verbonden is, hij had een schoonen roman kunnen leveren. Maar juist waar die strijd aanvangt, hebben wij voor ons een gesloten boek, een onvolkomen geheel.</p>
<p>Dat de vertaling van dezen roman veeltijds stijf, tooneelmatig en schrikkelijk hoogdravend is, overvloeit van <hi rend="i">sesquipedalia verba</hi>, wijten wij meer aan den inhoud van het oorspronkelijke dan aan de bekwaamheden des - anonymen - vertalers.</p>
<p>P.</p></div>
<div type="chapter">
<interpGrp>
<interp type="secundair" value="bona001"/>
<interp type="secundair" value="muhl004"/>
</interpGrp>
<head rend="h3"><hi rend="i">Napoleon in Duitschland</hi>, <hi rend="i">door</hi> L. Mühlbach. 1e <hi rend="i">Afdeeling</hi>. <hi rend="i">Rastatt en Jena</hi>. 2 <hi rend="i">Deelen. Te Deventer</hi>, <hi rend="i">bij</hi> A. ter Gunne, 1861. <hi rend="i">Prijs</hi> ƒ 5,80.</head>
<p>'t Is een hoogst merkwaardig boek, waarvan wij hierboven den titel afschreven. Napoleon I is nog altijd het kolossaal genie, dat met zijne deugden en gebreken de wereld ver-<pb n="278"/>vulde en wiens invloed tot in de verste eeuwen zal blijven bestaan.</p>
<lg type="poem">
<l>‘Jamais d'aucun mortel, le pied qu'un souffle efface</l>
<l>N'imprima sur la terre une plus forte trace,’</l></lg>
<p>heeft de Lamartine teregt gezegd.</p>
<p>Hoeveel dan ook reeds over hem geschreven is, blijft er altijd nog oneindig veel van hem te berigten, te beschouwen, te onderzoeken over; en de belangstelling voor hem en zijn reuzentijd blijft steeds levendig.</p>
<p>De Duitsche schrijfster, die onder den naam van Louise Mühlbach reeds zoo gunstig bekend is (de echtgenoot van een hoogleeraar in de geschiedkunde) heeft in bovengenoemd werk de betrekking tusschen Napoleon en Duitschland tot het onderwerp harer studie gemaakt en in zeer oorspronkelijken plastischen vorm hare resultaten medegedeeld. 't Is geen geschiedkundige roman, ook geene strenge geschiedenis, die wij voor ons hebben; 't is een genoegzaam nieuw genre, dat de voornaamste feiten getrouw en aanschouwelijk mededeelt; maar ze op zulk eene wijze inkleedt, dat ze al 't bekoorlijke en boeijende van den roman hebben.</p>
<p>'t Is inderdaad verwonderlijk hoever de schrijfster 't in deze kunst van schilderen en groeperen gebragt heeft; bovenal met welk eene scherpzinnigheid en fijnen takt zij, juist die punten en zijden weet te kiezen, die volkomen voor haar doel passen; en die hare schetsen de grootste natuurlijkheid en levendigheid verleenen. Geheele hoofdstukken, ja genoegzaam 't geheele werk, strenge geschiedenis, leest zelfs de minst wetenschappelijke met dezelfde belangstelling en 't zelfde génoegen als den boeijendsten en fraaisten roman.</p>
<p>De 1ste afdeeling, die wij voor ons hebben, en die een werk op zich zelven bevat, <hi rend="i">Rastatt en Jena</hi> getiteld, loopt van den vrede van Campo Formio (1790) tot den slag van Jena (1807). Eene menigte belangrijke onderwerpen komen hierin voor. Wij behoeven slechts de opschriften van eenige hoofdstukken mede te deelen om hierover te kunnen oordeelen: De minister von Thugut; Joseph Haydn; de jonge koning; Friedrich Gentz; Marianne Meier; Victoria de Poutet; de achttiende Brumaire; Johannes Muller; Fanny von Arnstein; de eerste konsul; twee Duitsche geleerden; Napoleon en de Duitsche vorsten; de muziekles van koningin
<pb n="279"/>Louise; de eed aan 't graf van Frederik de Groote; het einde van het Duitsche rijk; de liefde eener vrouw; de vrouwen van Braunau, enz., enz.</p>
<p>De vertaling is goed geslaagd; wij laten ten bewijze hiervan, eenige regels, op bladz. 256 van het eerste deel voorkomende, volgen:</p>
<div type="section">
<head rend="h4"><hi rend="i">In Rastatt</hi>.</head>
<p>‘Reeds bijna twee jaren was het kongres te Rastatt vergaderd; twee jaren reeds streden de duitsche gezanten met Frankrijk over de oorspronkelijke grenzen des rijks, streden met elkander om eenige strepels land, eenige voorregten, welke deze eischte, gene niet wilde toestaan.</p>
<p>Het was een treurig, jammerlijk gezigt, 't welk dit kongres van Rastatt bood, en met somberen blik zag geheel Duitschland het aan; met smadelijken lach wees Frankrijk er op, en sprak: Wij zijn 't niet, die Duitschland verstoren en ontbinden, maar Duitschland doodt zich zelf. Het ontbindt zich door eigen zwakheid, en door de oneenigheid zijner vorsten en heeren zal het sterven.</p>
<p>Inderdaad, Duitschland droeg de kiem des doods en der ontbinding in zijne zieke, gewonde borst, en reeds vertoonden zich de eerste verschijnselen der oplossing. Die eerste verschijnselen waren de nijd, de twist en haat der duitsche staten onder elkander, het was de boosaardige vreugd, waarmede de een den ander zag sterven, zonder eenig medelijden met zijne kwalen, slechts er aan denkende, dat hij van den stervende erven zou.</p>
<p>Het eerste lid van Duitschland, 't welk den dood ten deel viel, waren de bisdommen en geestelijke staten. Zij, in de eerste plaats, toonden het brooze en vergane van duitsche toestanden aan. Die duitsche landen dus, welke voordeel van de ontbinding dier staten konden verwachten, stemden voor de sekularizatie, dezulken, welke daardoor met verliezen werden bedreigd, stemden er tegen. Een nieuwe twistappel was in het duitsche rijk geworpen; in twee partijen, die dreigend tegenover elkander stonden, doofde zich de laatste vonk van duitsche eensgezindheid uit. Oostenrijk verhief luide zijne stem tegen de sekularizatie der geestelijke goederen, wijl het daarbij geen voordeel voor zich zelf, maar voor zijne mededingers zag; Pruissen verklaarde zich voor
<pb n="280"/>de sekularizatie, in de hoop, daarbij voordeel en uitbreiding te erlangen; en nog dringender dan Pruissen begeerden de middelbare en kleine vorsten de opheffing der geestelijke stichtingen, die ten deele ook aan hen als erfgenamen toevallen moesten.</p>
<p>De hebzucht deed den duitschen vorsten en staten alle andere belangen over 't hoofd zien, en alle grondbeginselen verloochenen; uit hebzucht schudden zij vooreerst het oude, vermolmde, duizendjarig duitsche rijk; uit hebzucht verstoorden zij de oude orde der dingen, en het gebouw der duitsche staatsgesteldheid ontving zijn eerste scheur van duitsche handen.’</p>
<p>In gemoede durven wij het boek dus aanbevelen, zoowel aan hen die enkel voor uitspanning lezen, als aan hen die door lectuur hun verstand zoeken te beschaven en hun geest te verrijken; en zeggen het den recensent in het Handelsblad na: ‘Wij gelooven niet dat iemand het zonder groot genot lezen zal.’</p></div></div>
<div type="chapter">
<head rend="h3"><hi rend="i">Nieuwe Friesche Volks-almanak voor het jaar</hi> 1861. <hi rend="i">Negende Jaargang. Te Leeuwarden</hi>, <hi rend="i">bij</hi> H. Kuipers, 1861. <hi rend="i">XII en</hi> 147 <hi rend="i">blz. In kl.</hi> 8<hi rend="i">vo. Prijs</hi> ƒ 0,60.</head>
<p>Het mag waarlijk wel verwondering baren, dat de Vaderlandsche Letteroefeningen nu nog eene aankondiging of recensie bevat van een jaarboekje. Gewoonlijk toch verschijnen de almanakken in de maanden September of October, en zijn meestal de kennismakingen en de vermelding van den inhoud reeds voor nieuwe jaar afgeloopen. Wie toch koopt in Mei nog een zoodanig product onzer periodieke pers?</p>
<p>Intusschen de redactie ontving het bovenstaande eerst laat, en zoo spoedig het ons werd gezonden, hebben wij ons gehaast, het te doorlezen. Ware het niet, dat de inhoud verdiende meer algemeen bekend te zijn, wij zouden ons niet met de recensie hebben onledig gehouden, doch de nuttige en aangename lectuur dwong ons, al zou het alleen een blijk van dankbaarheid mogen heeten, aan het verzoek der redactie te voldoen.</p>
<p>Het is de negende maal, dat dit jaarboekje het licht ziet, en dit is toch wel een bewijs voor zijne degelijkheid. Immers bij de menigte van almanakken, die jaarlijks verschijnen,
<pb n="281"/>en waardoor de eene de andere als het ware verdringt, moet de redactie wel iets goeds leveren, om stand te houden. En dat heeft de heer Dijkstra, die het ‘<hi rend="i">Voorbericht</hi>’ onderteekent, steeds getracht te doen, en hij is ook nu weder goed geslaagd, al deed zich het gemis van mannen, als jhr. mr. H.B. van Sminia, R. Posthumus, en mr. U.A. Evertsz smartelijk gevoelen.</p>
<p>Het <hi rend="i">Mengelwerk</hi> bestaat uit proza en poezij (het laatste in den Frieschen tongval) en heeft, met uitzondering van één stukje, geheel betrekking op Friesland. A. Telting lichtte <hi rend="i">eenige levensbijzonderheden van Doctor Pieter Tiara</hi> zoo als die door Suffridus Petrus, in de script. Fris. en naar dezen, door Vriemoet, in Athen. Fris. zijn opgeteekend, toe, uit stukken, die hij in het stedelijk archief van Franeker gevonden had. Veel van wat onbekend was van den geleerden Tiara, die aan de hoogescholen te Douay, Leiden en Franeker de eerste hoogleeraar in de Grieksche taal was, wordt ons hier vermeld, in een stijl en op eene wijze, die ons boeit en veraangenaamt. De bekwame provinciale archivarius W. Eekhof doet in zijn <hi rend="i">Voorheen en Thans</hi>, den blik slaan op de verbetering van de wegen in Friesland en zijne bijdrage is niet minder lezenswaardig, dan de vorige. De redacteur - wij hadden eigenlijk met hem moeten aanvangen! - levert drie zeer wetenswaardige geschiedkundige bijzonderheden. <hi rend="i">De Friezen op de Foeröen</hi> bevat bij het licht, dat dit stukje over de gebruiken enz. van de bewoners dier eilanden werpt, eene zeer naïve legende, die zich met genoegen laat lezen. <hi rend="i">Dierenbeenderen eertijds als schaatsen gebruikt</hi>, ofschoon niet nieuw voor ons, voldeed ons toch uitermate en <hi rend="i">het gedenkteeken bij de nieuwe zijlen</hi>, met een plaatje naar de teekening van H. Beekkerk Heijmans, behelst de geschiedenis der overdijking van het Dokkumerdiep, met eene beschrijving van de piramide zuil, ter herinnering daaraan op de grensscheiding der grietenijen Kollumerland en Oostdongeradeel geplaatst. Mr. J. Dirks gaf in <hi rend="i">een half dozijn snippers uit de oude doos</hi> even zoovele proeven van rijmelarij uit zeldzame geschriftjes in de 17de eeuw in Friesland gedrukt, die tevens den vaderlands-lievenden geest der Friezen doen kennen. Zijne
<hi rend="i">Naïviteit</hi> mag met regt dien naam dragen. Dr. Cannegieter stond een goed uitgewerkte en toch beknopte levenschets van <hi rend="i">Janke van</hi>
<pb n="282"/><hi rend="i">Unema</hi>, <hi rend="i">heerschap te Blij</hi> af en terwijl A. Wassenbergh eene beschrijving gaf van de gemeente <hi rend="i">Menaldumadeel</hi> met hare twaalf dorpen, deed B. Bolleman van der Veen de lezers eene wandeling maken door de geheele provincie om in <hi rend="i">Frieslands voormalige kloosters getuigen</hi> te doen zien <hi rend="i">van Frieslands godsdienstzin</hi>.</p>
<p>Ziedaar het proza van den Almanak, dat Frieslands geschiedenis of gesteldheid ten onderwerp heeft. Buiten dit onderwerp om, maar toch niet minder gepast in een Volksalmanak is <hi rend="i">Eer</hi> door H. Beekkerk Heijmans, Als eene proeve daarvan geven wij de volgende regels.</p>
<p>‘Militaire eer; - dikwijls vrij gelijkende naar de opvatting der Gothen en Vandalen.</p>
<p>Een minister van financiën spreekt van zijne financiëele eer, als hij 's lands geldmiddelen in 't regte spoor brengt.</p>
<p>Regtsgeleerde eer; - Jean Paul zegt, dat het gemakkelijker is een varken bij zijn staart vast te houden, dan een advocaat bij zijn jas.</p>
<p>Kunstenaars eer; - een kitteloorig iets.</p>
<p>Schrijvers eer; - bij lof, zacht als satijn; bij kritiek, scherp als een stekelvarken.</p>
<p>Koopmans eer; - bij 't gelukken eener speculatie, schelklinkend als een trompet; bij mislukking, stom als een visch.</p>
<p>Maar waarin ligt dan toch de ware eer?......</p>
<p>&nbsp;</p>
<p>Of om het in eenen zin uit te drukken: dat hij, die God boven alles lief heeft, en zijn naasten als zich zelven, in de ware beteekenis des woords is - <hi rend="i">een man van Eer</hi>.’</p>
<p>De poëzie uit het jaarboekje bestaat uit een drietal stukjes die elk hunne eigenaardige verdiensten hebben en zoo als wij boven zeiden in het Friesch geschreven zijn. De titels zijn: <hi rend="i">Et Bildt bezongen in zijn aigen tacl</hi>, door Waling Dijkstra; <hi rend="i">Woer is 't</hi>, door F. to F. en <hi rend="i">Oan de freugde</hi> door H.G. van der Veen.</p>
<p>De Nieuwe Friesche Almanak bevestigt volkomen de spreuk der oudheid: <hi rend="i">eenvoudigheid is het kenmerk van het ware;</hi> want de inhoud van enkele onzer prachtjaarboekjes heeft ons niet zoo voldaan als dit eenvoudig, maar niet minder net boekske.</p>
<p>Wie zich dan ook dit werkje nog niet heeft aangeschaft, koope het nog en hij zal zich de geringe uitgave niet beklagen.</p></div>
<div type="chapter">
<pb n="283"/>
<head rend="h3"><hi rend="i">Algebraïsche Cursus</hi> (,) <hi rend="i">ten gebruike van de Adelborsten aan het Koninklijk Instituut voor de Marine</hi> (,) <hi rend="i">te Willemsoord</hi>, <hi rend="i">door</hi> B.L. Vries, <hi rend="i">Onderwijzer in de Wiskunde aan genoemd Instituut</hi>. (<hi rend="i">Te</hi>) <hi rend="i">Nieuwediep</hi>, (<hi rend="i">bij</hi>) J.C. de Buisonjé, 1859. <hi rend="i">In</hi> 8<hi rend="i">vo. Eerste deel</hi>, <hi rend="i">X en</hi> 204 <hi rend="i">bl. Prijs</hi> ƒ 1,25. <hi rend="i">Tweede deel X en</hi> 260 <hi rend="i">bl. Prijs</hi> ƒ 1,50.
<lb/><hi rend="i">Antwoorden op de Voorstellen</hi>, <hi rend="i">voorkomende in bovengenoemden Cursus</hi>, <hi rend="i">door denzelfden Schrijver, en bij denzelfden Uitgever. Eerste deel</hi>, 36 <hi rend="i">bl. en Tweede deel</hi> 37 <hi rend="i">blz. Prijs van elk deeltje</hi> ƒ 0,25.</head>
<p>Te rekenen naar het aantal werken of werkjes, die in de laatste zes jaren over de Algebra in het licht verschenen, is de beoefening dezer schoone wetenschap met reuzenschreden vooruitgegaan, of zijn er ten minste nieuwe gezigtspunten ontdekt, welke den beschouwer een tot nog toe onbekend veld van onderzoek zullen openen? - Alzoo zou alligt deze of gene oningewijde in het boekenschrijven kunnen zeggen, en menig meer ervarene zou misschien in dezelfde dwaling vervallen, indien hij zich de moeite niet wilde getroosten, om de zaak van meer nabij te onderzoeken. Immers, er is bijna geen onderwijzer, leeraar of docent (volkomen synoniem, waarde lezer!) aan eene of andere landsinrigting voor <hi rend="i">voortgezet lager</hi> of <hi rend="i">middelbaar</hi> onderwijs, die niet eene handleiding heeft vervaardigd, om de jongelieden voor te bereiden (alias: <hi rend="i">afrigten</hi>) tot het doen van een examen, dat hij (het kan zoo treffen!) meestal zelf zal moeten afnemen. Hieraan is het alleen toe te schrijven, dat zekere leerboeken, die niet beter, noch grondiger, maar veel slechter en oppervlakkiger waren dan de reeds bestaande, toch koopers en gebruikers hebben gevonden. Onze instituteurs, die <hi rend="i">aannemen</hi> (o prozaïsche eeuw!) onze jongelieden binnen een' bepaalden tijd <hi rend="i">klaar te maken</hi> voor het examen te Breda, te Nieuwediep of te Delft, kiezen, als uit noodzaak, de werkjes, welke door de fungerende onderwijzers aan de betrokkene instellingen geschreven zijn, dewijl zij hopen, dat juist die heeren tot de examinatoren zullen behooren. Wat nu meer bepaaldelijk het onderwijs in de algebra be-<pb n="284"/>treft, kunnen wij ons niet onthouden, dien heeren Instituteurs te doen opmerken, dat zij niet genoeg in het oog houden, dat het hoofddoel van het onderwijs in de stelkunst niet is, om den knapen en jongelieden formules te leeren, herleidingen te doen uitwerken of vergelijkingen op te lossen. Onzes inziens, moet men zich
hoofdzakelijk toeleggen den leerlingen te leeren denken, en hun een helder inzigt in de behandelde zaken te verschaffen. Vooral dient men te zorgen, wil men eenmaal goede resultaten van zijne pogingen beleven, eerstbeginnenden niet af te schrikken door hen, op eene onverstandige wijze, bezig te houden met dingen, welke boven hun begrip gaan, of met het tijddoodende sommetjes-maken, dat hen, zoo als de ervaring ons geleerd heeft, al spoedig verveelt.</p>
<p>De Heer Vries heeft de vereischten, die een degelijk leerboek in zich behoort te vereenigen, gelukkig in het oog gehouden. Zijn werk voldoet aan de verwachting, die men redelijker wijze, van een' algebraïschen cursus mag koesteren. Door persoonlijke ondervinding had hij de gebreken van de gewone methode van onderwijs in de stelkunst leeren opmerken; want, gelijk algemeen bekend is, klom hij van den rang van eenvoudigen hulponderwijzer aan eene lagere school, door ijver en werkzaamheid, in weinige jaren, tot zijne tegenwoordige eervolle betrekking. - Van zulk een' man was met grond <hi rend="i">goed werk</hi> te verwachten. Het strekt ons dan ook tot wezenlijk genoegen de verklaring te mogen afleggen, dat wij in den door hem uitgegeven' cursus eene wel geordende, duidelijke voorstelling der behandelde zaken aantroffen, en dat zijn werk de overtuigendste bewijzen draagt, dat hij den leeftijd der knapen, waarvoor het bestemd is, niet uit het oog heeft verloren.</p>
<p>De leerlingen, die op eene goede lagere school, <hi rend="i">grondig</hi> rekenen hebben geleerd, zullen veel nut kunnen trekken uit den algebraischen cursus van den Heer Vries. Vooral het eerste [gedeelte, in hetwelk het stelkundige schrift en de herleidingen der stelkunstige uitdrukkingen voorkomen, is ons uitmuntend bevallen. De ophelderingen zijn allen duidelijk uiteengezet, en de gang is hoogst geleidelijk. Wij troffen er aan, wat in een soortgelijk leerboek te huis behoort, en de 130 bladzijden, welke de schrijver er aan heeft
<pb n="285"/>besteed, verdienen in alle opzigten de eer eener naauwkeurige kennismaking.</p>
<p>Bij de behandeling van het tweede gedeelte neemt de Heer Vries meer de beknoptheid in acht. Ook dit keuren wij goed, daar men toch wel mag veronderstellen, dat de leerlingen, eenmaal tot dit tweede gedeelte gekomen zijnde, voldoende vorderingen zullen hebben gemaakt, om de verklaringen van den onderwijzer, zonder veel omhaal van woorden uit het leerboek, te begrijpen. Deze, immers (namelijk de onderwijzer) behoort het levende boek te zijn, en zal, mits hij zijne roeping versta en voor zijne taak berekend zij, wel zorg dragen dat zijne leerlingen, door het werktuigelijke van buiten leeren en machinaal opzeggen, hem niet in den verderfelijken waan brengen, dat zij begrijpen, wat hun inderdaad duister is gebleven.</p>
<p>Theorie en praktijk gaan bij het leerplan van den heer Vries hand aan hand. De vraagstukken en oefeningen, ter toepassing der verklaarde regels zijn met takt gekozen, en zullen zonder twijfel aan het voorgestelde doel beantwoorden. Ook de antwoorden op de voorstellen, afzonderlijk in twee deeltjes verkrijgbaar gesteld, zijn accuraat bewerkt, en zullen den gebruikers van den algebraïschen cursus voorzeker welkom wezen.</p>
<p>Moge het werk van den Heer Vries eene goede ontvangst te beurt vallen bij onze onderwijzers: het verdient aanbeveling.</p></div>
<div type="chapter">
<interpGrp>
<interp type="secundair" value="rood004"/>
</interpGrp>
<head rend="h3"><hi rend="i">Oefeningen in het schrijven van de Fransche taal</hi>, <hi rend="i">door</hi> H.G. Roodhuijzen. <hi rend="i">Eerste stukje. Tweede druk. Te Amsterdam</hi>, <hi rend="i">bij</hi> L.F.J. Hassels (<hi rend="i">zonder jaartal</hi>). <hi rend="i">Prijs</hi> ƒ 0,20. <hi rend="i">Tweede stukje</hi>, 1854. <hi rend="i">Prijs</hi> ƒ 0,25 <hi rend="i">en Derde stukje</hi>, 1854. <hi rend="i">Prijs</hi> ƒ 0,25.</head>
<p>Wij kunnen de redenen niet gissen, <hi rend="i">waarom</hi> dit werkje, dat, blijkens het voorberigt van het eerste stukje en de titels van het tweede en derde, reeds in 1853 en 1854 in het licht verscheen, pas voor eene maand of wat bij de redactie van dit tijdschrift ter beoordeeling is ingezonden. Heeft men eerst (?) gunstige resultaten willen afwachten, of vreesde men voor eene onpartijdige beschouwing? - Hoe het ook zij, wij zullen onze oordeelvelling alleen naar het geleverde bepalen.</p>
<pb n="286"/>
<p>Eene voorafgaande opmerking houde men ons ten goede. Zij is deze:</p>
<p>Het gaat in onze materialistische dagen maar al te veel met het edele en onpartijdige streven der Nederlandsche kritiek, als met de welsprekende vertoogen der Flaminganten bij onze Zuidelijke voormalige broeders in België. Te vergeefs blaast de kritiek op hare duizendtongige trompetten, te vergeefs luidt zij, met volle kracht, hare schelklinkende brandklokken, te vergeefs wijst zij iedere maand op de voetangels en klemmen, die op de beurzen van het publiek zijn aangelegd, - uitgevers en auteurs laten haar waarschuwen en roepen, en......zij gaan hunnen ouden gang! Al schudt zij die speculanten nu en dan op eene vrij onzachte manier wakker, zij dommelen spoedig weder in, en leveren in het voorjaar, na eenen winstgevenden winterslaap, met verfrischte groeisterkte, distels en onkruid op het veld der vaderlandsche letterkunde. Vooral is zulks van toepassing op de rubriek: <hi rend="i">Schoolboeken</hi>, en het boven aangekondigde werkje is een vernieuwd bewijs, dat men niet schroomt, zelfs met oude <hi rend="i">middelmatige</hi> (onzes bedunkens, is dit woord toch niet te kras!) produkten de onderwijzers in hunne soms moeijelijke keus van geschikte en doeltreffende leerboeken op een dwaalspoor te brengen, en daarbij de jeugd prijs te geven aan de onvermijdelijke kwade gevolgen, die uit het gebruik van prulwerkjes noodwendig moeten doen ontstaan.</p>
<p>De zoogenaamde ‘<hi rend="i">Oefeningen in het schrijven der Fransche taal</hi>’ bestaan uit eene rhapsodie van links en regts verzamelde volzinnen, die, over het algemeen, niets om het lijf hebben, en zonder oordeel of nagedachten zijn ter neder geflanst. Daar, waar de schrijver heeft goedgevonden fransche auteurs <hi rend="i">na te schrijven</hi>, zijn de verzamelde phrases goed gesteld, en zonder taalfouten overgenomen. Hij is evenwel minder gelukkig geweest in het fabriceren van zinnetjes, die een Parijsche schooljongen van tien à twaalf jaren voorzeker beter zou leveren dan de heer R. gedaan heeft. Het doet ons leed, zulks te moeten zeggen, daar de heer R. met regt, als een der Redacteuren van het Maandblad van het Onderwijzers-Genootschap, op het gebied der Nederlandsche taal en dat der Opvoedkunde, door velen geacht wordt; maar deze omstandigheid mag ons niet blind doen
<pb n="287"/>zijn voor de menigvuldige fouten tegen het taaleigen van de schoonste der Europesche talen, waardoor zijn werkje ontsierd wordt en beneden het middelmatige is gedaald. Het ontbreekt hem geheel aan de bekwaamheid om <hi rend="i">zijne Hollandsche gedachten</hi> in goed fransch over te brengen, zoodat hij in geenen deele aanspraak kan maken op het criterium, dat bij uitnemendheid de werkjes van Baudet onderscheidt: Men oordeele:</p>
<p>
<table>
<row>
<cell>Eerste Stukje, bl. 9.</cell>
<cell><hi rend="i">Le jardinier est dans le jardin</hi>. - Zou die arme tuinman er ook <hi rend="i">in</hi> begraven zijn? Een mijner kinderen, negen jaren oud, riep, toen ik dit volzinnetje hard op las: ‘Papa! wat had die tuinman toch voor kwaad gedaan?’</cell></row>
<row>
<cell>Eerste Stukje, bl. 12.</cell>
<cell><hi rend="i">Je donne une beurrée aux pauvres</hi>. - Slechts arme Zwitsers, die hun vaderland hebben moeten verlaten, en het boerenvolk in het Zuiden van Frankrijk spreken van <hi rend="i">une beurrée</hi>. Een welopgevoede Franschman zegt altijd: <hi rend="i">une tartine</hi>.</cell></row>
<row>
<cell>Eerste Stukje, bl. 24.</cell>
<cell><hi rend="i">Il y a une belle maison sur le coin de la première rue à droite</hi>. <hi rend="spat">Op den hoek</hi>, zuiver Hollandicisme! Een Franschman, ja, elk Hollander, die een paar jaren Fransch heeft geleerd, zal steeds zeggen: <hi rend="i">au coin</hi>.</cell></row>
<row>
<cell>Eerste Stukje, bl. 25.</cell>
<cell><hi rend="i">Un empereur est plus puissant qu'un roi</hi>. - Eene betrekkelijke onjuistheid, om niet te zeggen onwaarheid. Wij, voor ons, gelooven, dat de keizer van Haïti lang zooveel niet heeft in te brengen als de koning van Pruissen.</cell></row>
<row>
<cell>Eerste Stukje, bl. 32.</cell>
<cell><hi rend="i">L'église est ouverte pour les hommes pendant le Dimanche</hi>. Dit gaat waarlijk alle denkbeeld te boven! <hi rend="i">Pour les hommes!!</hi> O! Boileau, keert gij u in uw graf niet om, bij het hooren van zulke heiligschennis aan de eenvoudigste eigenschappen van het voortreffelijk taaleigen der overschoone taal, die gij met zooveel luister hebt beoefend?</cell></row></table></p>
<pb n="288"/>
<p>
<table>
<row>
<cell>Tweede Stukje, bl. 26.</cell>
<cell><hi rend="i">Elle heurta son pied</hi>. - Heeft de heer R. dan nooit de grammaire geleerd? Of moest <hi rend="i">zij</hi> volstrekt <hi rend="i">haren</hi> voet en niet dien van haren echtvriend stooten? Er had moeten staan: <hi rend="i">elle se poussa le pied</hi>.</cell></row></table></p>
<p>Derde Stukje.....Doch, waarom zouden wij verder voortgaan? Wij hebben medelijden met den auteur, en willen den lezer niet vervelen. Het aangehaalde is voldoende, om ons ongunstig oordeel met bewijzen te regtvaardigen, en wij raden in gemoede den schrijver aan nooit meer dergelijke <hi rend="i">Fransche</hi> boekjes uit te geven.</p>
<p>En hiermede: ‘<hi rend="i">A tout péché, miséricorde!</hi>’</p></div>
<div type="chapter">
<head rend="h3"><hi rend="i">Leesstof voor de verstgevorderde leerlingen eener lagere school in proza en poëzij</hi>, 5<hi rend="i">de druk. Te Delft</hi>, <hi rend="i">bij</hi> H. Koster, 1860. <hi rend="i">Prijs</hi> ƒ 0,45.</head>
<p>Wij vertrouwen, dat deze lees-stof aan de meeste onderwijzers bekend zal zijn, te meer als wij nagaan, dat zij in 7 jaren tijds reeds vijf drukken beleefde. Voor hen, die ze nog niet mogten kennen, zij aangemerkt, dat dit werkje eene uitgezochte verzameling bevat. Dichters en prozaschrijvers zijn geraadpleegd, en uit de beste hunner werken is stof geput. Luimig, ernstig, alles vindt hier eene plaats, en daarbij heeft men zorgvuldig zulke fragmenten gekozen, als welke kunnen strekken om, zoo als de verzamelaars met regt in hun voorberigt zeggen, de jonge lezers of hunne betrekkingen aan te sporen tot de lezing der belangrijke werken, waaruit ze genomen zijn.</p>
<p>Bij een werkje als dit behoeft de onderwijzer nooit verlegen te staan, daar de stukjes noch langdradig van inhoud, noch te verheven van aard zijn, en de jeugd ze daarom met genoegen zal lezen, vooral nu er hier en daar nog al eens een vrolijk stukje onder loopt.</p>
<p>Ook zonder onze aanbeveling zal dit werkje zijnen weg tot eenen zesden druk wel vinden. 't Ware maar te wenschen, dat eene goede opname van een goed leesboek andere opstellers en uitgevers terughield van de uitgave van die menigte prullen, die in den kommenijswinkel meer nut kunnen doen dan in eene school, en op deze wijze dat legio leesboeken eindelijk wat verminderde!</p>
<p><hi rend="sc">des Ch.</hi></p></div>
<div type="chapter">
<pb n="289"/>
<head rend="h2">Boekbeschouwing.</head>
<head rend="h3"><hi rend="i">La crise religieuse en Hollande. Souvenirs et impressions. Par</hi> D. Chantepie de la Saussaye, <hi rend="i">l'un des Pasteurs de l'église Wallonne de Leyde. Leyde</hi>, de Breuk &amp; Smits, 1860. <hi rend="i">Prix</hi> ƒ 2,00.</head>
<p>Er is in den laatsten tijd nog al wat gedaan om het buitenland op de hoogte te brengen van den strijd der theologen in Nederland. Dr. A. Réville en de heer Trottet, predikanten bij de Waalsche gemeenten te Rotterdam en te 's Hage, hebben, de eerste in de <hi rend="i">Revue des deux mondes</hi>, de laatste in de <hi rend="i">Revue Chrétienne</hi>, verslagen geleverd van den staat der zaken, welke geducht uiteenloopen, terwijl Mr. G. Groen van Prinsterer in den <hi rend="i">Chrétien évangelique</hi> van Lausanne een gedeelte der godgeleerde twisten in zijn vaderland behandelde. En nu heeft de bekende Leidsche predikant Chantepie de la Saussaye de pen opgevat om den vreemdeling te helpen inlichten, die mogt belang stellen in den hier zoo veel gerucht makenden strijd. Evenwel is dit niet het eenig doel van den schrijver. Hij zelf heeft een werkzaam aandeel gehad in gemelden strijd, en meent dat van de verslaggevers Dr. Réville, maar vooral Mr. Groen hem schromelijk miskend hebben. Evenzeer gevoelt hij zich beleedigd door den heer C. Sepp die hem, in de door Teyler's godgeleerd genootschap bekroonde geschiedenis der theologie in ons vaderland, niet zeer gunstig beoordeelde. De hoogleeraar A.D. Loman beoordeelde des schrijvers standpunt in ‘de Gids’ wel zeer beleefd, humaan, maar toch niet naar den zin van dezen. Eindelijk - de hardnekkige strijd van den schrijver tegen Prof. Scholten, heeft, gelijk bekend is, meer dan eens de tegenspraak van dezen in 't leven geroepen, en wederom meent de heer C.d.l.S. zich miskend. Naar het heet, heeft vooral het schrijven van Mr. Groen deze ‘herinneringen en indrukken’ uitgelokt (pag. 10), en ik wil gaarne gelooven, dat van alle mogelijke miskenningen, die welke de schrijver van voormalige vrienden ondervond,
<pb n="290"/>de meest onaangename waren. Tegen alle deze - volgens den schrijver verkeerde - beoordeelingen, zijn de <hi rend="i">souvenirs et impressions</hi> gerigt, en meer nog dan de menschlievende begeerte om den vreemdeling in te lichten, heeft de zucht tot zelfverdediging de pen van den schrijver bestuurd. Hij wil eene apologie van zijn eigen veel aangevallen standpunt leveren, welke tevens den lezer in staat zal stellen zich een overzigt van <hi rend="i">la crise religieuse en Hollande</hi> te verschaffen. Niemand kon zeker zoo goed het een doen en het ander niet nalaten als de heer Chantepie. Hij toch is in strijd met alle bestaande partijen onder de Nederlandsche theologen. Hij heeft den mannen van den vooruitgang den handschoen toegeworpen, en is door de mannen des behouds verlaten. Hij behoort noch tot de liberalen, tot dezen zelfs allerminst, maar ook niet tot de regtzinnigen; niemand zal hem onder de revolutionairen rekenen, en met de anti-revolutionairen heeft hij gebroken, ja ontkent dat hij ooit tot hen heeft behoord. De Leidsche school is hem eene ergernis, de empiristen zijn hem een doorn in 't oog, met de overigen ligt hij overhoop. Prof. Scholten heeft beweerd, dat ds. Chantepie veel van hem heeft overgenomen, en deze ontkent het; mr. Groen noemt hem een afvallige, en niet dan met verontwaardiging wordt dit door den Leidschen predikant vernomen. Hij is in één woord, zoo als dr. Loman hem heeft gesignaleerd: een alleenstaand strijder, een ‘lutteur solitaire.’ Wat kan men nu verwachten van een verslag, betreffende den stand der zaken, geleverd door zulk een man? Meer dan van de andere verslagen, welke ik reeds noemde? Aan dr. Reville wordt door den schrijver op niet zeer kiesche wijze verweten, dat zijn artikel in de <hi rend="i">Revue des deux Mondes</hi> wel naar den vorm een objectief oordeel bevat, maar eigentlijk niet veel meer is, dan eene dankzegging aan de Leidsche faculteit, welke hem <hi rend="i">honoris
causa</hi> het doctoraat schonk (pag. 15). Aangaande het schrijven van ds. Trottet beweert hij, dat het - nl. een antwoord van dezen aan mr. Groen - de grenzen van eene <hi rend="i">apologie personnelle</hi> niet overtreedt. En wat de verhandeling van den heer Sepp betreft, welke door S. met zoo onverdiende minachting wordt bejegend, - haar schrijver is ‘ chaud partisan de M. Scholten,’ en niet onduidelijk wordt hem gezegd, dat hij als ‘pasteur mennonite’
<pb n="291"/>zich liever niet met de zaken had moeten inlaten, omdat het mogelijk is dat hij in de ontwikkeling van de Nederl. Herv. Kerk geen belang stelt (pag. 127). Waarlijk had S. beweerd, dat de heer Sepp prof. Scholten met vleitaal om den doctorstitel bedelde, hij had het niet veel erger gemaakt! Nu wordt niet meer of niet minder van den degelijken arbeid des doopsgezinden leeraars gezegd, dat die, door de bekrooning van Teijlers genootschap, eene soort van beteekenis gekregen heeft, welke men hem anders niet zou toekennen (pag. 168), en geeft de schrijver aan de misschien wel wat hoog gestemde, maar toch zoo ligt verklaarbare betuigingen van eerbied en bewondering, welke de heer Sepp voor den grootsten Nederlandschen theoloog onzer dagen ten beste heeft, den weinig vleijenden naam van <hi rend="i">fanfaronnades</hi> (pag. 128). - Doch om op de vragen terug te komen, welke ik zoo even stelde: zal de heer Chantepie ons een verslag van den stand van zaken geven met meer onpartijdigheid dan hij aan dr. Reville, met meer talent dan hij aan ds. Sepp toekent? Zal hij dit kunnen doen, geheel onbevooroordeeld, omdat hij een ‘alleenstaand strijder’ is? Op het gevaar af van het aantal der miskenners van den schrijver te vergrooten, moet ik gulweg erkennen, dat ik zoo groot eene verwachting van de <hi rend="i">Souvenirs et impresions</hi> niet had, toen ik ze ter lecture opnam. Zonder toch geringe gedachten te hebben van de bekwaamheid, en allerminst van de gemoedelijkheid des heeren Chantepie, wist ik toch van hem, dat hij, hoewel zich aan geene der bestaande partijen willende aansluiten, zich het regt arrogeerde, om alleen eene partij te zijn, zoodat ik geen reden had van hem meer onpartijdigheid dan van iemand anders te verwachten. Ik las, en vond wat ik meende te zullen vinden: grootendeels eene <hi rend="i">apologie personnelle</hi>, al beweegt zich die dan ook op uitgebreider terrein dan de genoemde van ds. Trottet, een compte rendu van schrijvers
eenzaam en verlaten standpunt. Er is in deze beschouwingen al zeer weinig objectiefs te vinden, en ik zou niemand in gemoede kunnen aanraden den heer Chantepie als historieschrijver te raadplegen. Wie eenig licht verlangen in de duisternis welke schrijvers standpunt omsluijert - zij kunnen in deze herinneringen en indrukken zoeken, doch ik vrees te vergeefs. Wat de man eigentlijk wil, heb ik tot
<pb n="292"/>nu toe niet begrepen, zelfs niet na de lezing van het geschrift dat ik thans aankondig. Ik zal niet pogen dit na te vorschen, omdat ik mij zelven niet bekwaam genoeg reken om iemand te begrijpen, die er van overtuigd moet zijn, na al wat hij ondervonden heeft, dat niemand hem begrijpt. Alleen dit maak ik uit zijn schrijven op, dat zijn afkeer tegen de zoogenaamde moderne theologie verbazend groot is, zoo groot dat hij daardoor zelfs tot beleedigen en schelden zich heeft laten verleiden. Zoo spreekt hij (pag. 191) onder anderen de voorstanders der moderne theologie op deze opbeurende en liefelijke manier toe: ‘Zij die zich tot uwe rigting laten overhalen, zijn over 't algemeen te vinden noch onder de geleerden, noch onder de ernstige lieden. Uwe adepten, het zijn jonge studenten, die het zeer gemakkelijk vinden, dat zij bij den aanvang hunner studie in eenige negative formules de oplossing vinden van problemen, om welke op te lossen zij zich zelven nu geene moeite behoeven te geven. Uwe adepten, het zijn wereldsgezinde vrouwen, die weten dat het wansmaak verraadt, wanneer de vrouw voor een <hi rend="i">esprit fort</hi> doorgaat, maar die zich toch met vrouwelijken ijver verzetten tegen een evangelie, dat de ernstige werkelijkheden des eeuwigen levens verkondigt, en hier op aarde de vernieuwing des harten, en de verloochening der wereld vordert. Uwe adepten, het zijn eenige burgerlieden, die ontevreden met de nederige plaats welke zij in de maatschappij bekleeden, zich in eigen oog en in dat van anderen meenen te verheffen, wanneer zij de vooroordeelen hunner kindschheid en de overleveringen der kerk verwerpen. Uwe adepten eindelijk, zij behooren in de steden waar de meerderheid op uwe hand is, tot die groote menigte, welke altijd de rigting der meerderheid is toegedaan, onverschillig of deze orthodox of liberaal, ja zelfs Joodsch of Turksch is.’ Lezer, wanneer de schrijver van zulke liefelijkheden op andere bladzijden (b.v. pag. 199) van
hetzelfde boek met eene soort van Gamaliëls vertrouwen spreekt over het voorbijgaand karakter der rigting welke hij bestrijdt, zou het hem dan wel ernst kunnen wezen?</p>
<p>Evenwel, laat ons aan een diep ingeworteld vooroordeel toeschrijven, wat bij onzen schrijver niet op rekening kan worden gesteld van gebrek aan ernst. Zulk een vooroordeel
<pb n="293"/>kan blind en doof maken, ja leiden tot eene bepaalde manie. De heer Chantepie heeft overigens blijken genoeg gegeven van ernst in den strijd, waarvoor hij schijnt te leven, zoodat ik niet zou kunnen gelooven, dat die hem thans zou hebben begeven.</p>
<p>&nbsp;</p>
<p>Ik heb den lezer van dit tijdschrift eenige opmerkingen medegedeeld, tot welke de lezing van het geschrift van den heer Chantepie de la Saussaye mij aanleiding gaf. Zij betroffen grootendeels den vorm der brochure. Den inhoud laat ik onaangeroerd, niet omdat die niets bevat, dat niet tot velerlei opmerking zou aanleiding geven, niet omdat ik in de details niet veel te laken of te prijzen zou vinden, maar omdat ik geene kans zie mijn lezers op de hoogte te brengen van 't geen de schrijver eigentlijk wil. Ik zou wel kunnen zeggen, dat ik op vele plaatsen met hem van gevoelen verschil, en het omtrent sommige dingen met hem eens ben, - maar mede te deelen welk zijn systeem is, het is mij onmogelijk. Heeft hij een systeem? Misschien zullen geleerde referenten in onze godgeleerde tijdschriften het uitvinden. Ik voor mij zou den heer Chantepie gaarne van het tooneel des theologischen strijds in ons vaderland zien verdwijnen; want zooveel arbeid en moeite zonder eenige vrucht hoegenaamd te zien aanwenden - ik mag het niet gaarne zien. En dan zoo goede bedoelingen en zoo grove miskenning!</p>
<p>Er is veel zelfverloochening toe noodig om zoo den strijd vol te houden, en 't laat zich aanzien dat de heer Chantepie dit zal willen - tenzij hij weldra inzien mogt, dat er met talenten als de zijne, velerlei arbeid kan verrigt worden, welke beter vrucht afwerpt, dat hem welligt meer aanleg geschonken is om te stichten dan om te strijden. Dat dit spoedig gebeure, wensch ik den ijverigen man van harte toe.</p>
<p>D.</p></div>
<div type="chapter">
<interpGrp>
<interp type="secundair" value="hofs010"/>
</interpGrp>
<head rend="h3"><hi rend="i">Mededeelingen omtrent Matthias Claudius</hi>, <hi rend="i">door</hi> P. Hofstede de Groot. <hi rend="i">Te Groningen</hi>, <hi rend="i">bij</hi> A.L. Scholtens, 1861. <hi rend="i">In gr.</hi> 8<hi rend="i">o.</hi>, 92 <hi rend="i">blz. Prijs</hi> ƒ 0,90.</head>
<p>Of dit werkje van den Groninschen Theoloog wel veel opgang zal maken en of het wel door velen zal gelezen wor
<pb n="294"/>den zijn vragen die wij ons herhaaldelijk gedaan hebben, omdat reeds de titel ons doet verstaan, dat den lezer hier eene levensbeschrijving wacht, en nog wel eene levensbeschrijving van een Duitschen nabuur, die moge hij ook al bij sommigen onzer, door zijne <hi rend="i">liedjes</hi> en zijn <hi rend="i">Wandsbecker Bode</hi> bekend zijn, toch geen zoo algemeenen naam bezit om algemeen in triomf te worden rondgedragen. Voorzeker heeft onze Tollens er veel toe bijgedragen, dat hij meer onder ons is bekend geraakt, ofschoon wij de keuze juist niet altijd even schoon vonden, daar er onder de <hi rend="i">liedjes</hi> wel eenige gevonden worden die niet meer dan middelmatig zijn; wij ten minste vinden o.a. den aanhef van zijn zoogenaamd <hi rend="i">overheerlijk</hi> (?) lied. ‘Na de ziekte 1777’ minder schoon dan de heer H. de G. meent. Regels b.v. als:</p>
<lg type="poem">
<l>‘Ik lag en sliep. Daar bibberden mijn leden</l>
<l>De koorts greep in den slaap mij aan;</l>
<l>'t Was ijs en vuur van boven tot beneden,</l>
<l>Ik kon niet zitten en niet staan.</l>
<l>&nbsp;</l>
<l>Zij bragten troost, de vrienden en de magen,</l>
<l>Die kijken kwamen hoe ik 't had;</l>
<l>De droeve vrouw liep troosteloos te klagen</l>
<l>En schreide zich de wangen nat.’ - - -</l></lg>
<p>bevallen ons volstrekt niet, indien ze door een schooljongen vervaardigd waren konden ze niet slechter zijn, en dan dat: schreide zich de wangen <hi rend="i">nat</hi>.’ Vraag er den dichter van de leekedichtje(<hi rend="i">n</hi>)s eens naar, die zal het wel weten! Wij zeggen echter niet dat wij geene groote vereerders van Asmus of zoo als hij meermalen genoemd werd, Matthias van Rheinfeld, maar toch lacht ons niet alles uit zijne werken aan. Er zijn menschen die eene onbepaalde achting koesteren voor alles wat uit den mond of de pen van een gevierd mensch voortkomt, die eene kritische beschouwing voor een <hi rend="i">crimen laesae majestatis</hi> houden, onverschillig of het den toets kan doorstaan of niet, en dat zulks eene groote bespottelijkheid is, behoeft naauwelijks gezegd te worden, als men maar even de pennevruchten der hedendaagsche dichters en prozaschrijvers inziet. Wie toch zal in de schets: ‘Op den zolder’ den schrijver van de Betuwsche Novellen herkennen? daargelaten dat wij de dialecten-manie niet kunnen
<pb n="295"/>goedkeuren; zuiver hollandsch en goede boekentaal staat altijd op den voorgrond, maar moet niet wijken voor provincialismen of gemeene straattaal. 't Is waarlijk jammer, dat de meeste uitgevers te veel op den naam alleen afgaan en zich bijzonder verheugen als zij hun scheepje met een mooije vlag uit de haven kunnen zien uitzeilen, hetwelk ongetwijfeld vele aandeelhouders lokt die al te dikwijls later inzien, dat het scheepje slecht gekalefaterd en nog slechter bevracht is geweest. Wij meenen te hebben opgemerkt, dat de heer H. de Gr. een even onvoorwaardelijk bewonderaar van Claudius is en daardoor de leemten voorbijziet die wij juist in de aanhaling zijner dichtproeven ontdekken. Indien wij dus uit het: ‘Aan het graf mijns vaders’ lezen</p>
<lg type="poem">
<l rend="; 1tab">‘Van zegen droop hij mij</l>
<l>Gelijk een milde ster uit beter oorden’</l></lg>
<p>dan vragen wij of zulke taal veel meer is dan bombast; verbeeld u een van zegen druipenden vader, gelijk een milde ster (zijn er ook gierige sterren?) uit beter oorden, wij begrijpen zulke verhevene taal niet!</p>
<p>Na deze kleine inleiding zal men alligt meenen, dat ons oordeel over deze mededeelingen van Claudius door den heer P. Hofstede de Groot niet zeer gunstig'zal zijn en zal misschien menigeen beweren, dat wij met het verkeerde been uit het bed gestapt zijn, wij haasten ons dus onder het oog te brengen, dat zulk eene meening voorbarig, dat znlk eene bewering onjuist is. Integendeel, de mededeelingen zoo als ze daar vóór ons liggen en door ons gelezen zijn, hebben een goeden indruk op ons gemaakt en te weeg gebragt, dat wij er den man die zoo ruimschoots deelde in 's werelds leed, des te liever om gekregen hebben.</p>
<p>Behalve voorberigt en inleiding bevatten deze mededeelingen: Claudius' leven, en hieruit zijne jeugd, zijne rijpere jongelingsjaren, zijn leven te Wandsbeck en zijn ouderdom en dood. Hierop volgt Claudius' invloed en iets over zijn gedenkteeken.</p>
<p>Wij zeggen den heer H. de Gr. openlijk dank voor deze mededeelingen, die naar wij meenen in sommige kringen van veel nut en invloed kunnen zijn, want Claudius kan met regt tot voorbeeld gesteld worden van braafheid en deugd-<pb n="296"/>zaamheid, niet dat strenge boetprediken, niet dat vervelende zedeprediken treffen wij bij hem aan, neen! midden in eene ernstige beschouwing komt eene tot lach en vrolijkheid stemmende opmerking ons vriendelijk tegen, en waartoe ook altijd die ernst die niet altijd een uitvloeisel van godsdienstigheid behoeft te zijn! De heer de Gr. zegt van hem: ‘natuur, kunst, vaderland, liefde, rijnwijn, sneeuwmannen en aardappelfeesten bespreekt en bezingt hij even vaak en gaarne als deugd en eeuwig leven, wedergeboorte en christendom.’ Niemand beter dan de heer de Gr. kon aangaande dien man eenige mededeelingen doen aan het Nederlandsche volk, daar hij gedurende verscheidene jaren met de familie van Claudius is bekend geweest en met den kleinzoon Matthias Perthes predikant te Moorburg in onafgebroken briefwisseling getreden is, sedert hunne kennismaking ten jare 1837 in de badplaats Pyrmont. Wie alzoo deze mededeelingen ter hand neemt (en wij vertrouwen dat er zeer velen zullen gevonden worden), zal zich na de lezing daarvan aangenaam gestemd gevoelen en den Duitschen volksdichter lief krijgen, al ontsieren hem ook eenige weinige boven aangeduidde vlekken die misschien nog meer aan de vertaling dan aan het origineel te wijten zijn. ‘Aan vrouw Rebekka op onzen zilveren bruiloft,’ maakt hierop echter eene uitzondering en doet ons zien hoe hoog ook Claudius het huiselijk geluk en den huiselijken vrede beschouwde, waar hij haar toeroept:</p>
<lg type="poem">
<l>‘Ja regt gelukkig, dit, Rebekka! zijn wij beiden,</l>
<l rend="; 1tab">En niettemin, wij leden toch;</l>
<l>En 't was ook wel dat wij te zamen schreiden</l>
<l rend="; 1tab">En dikwijls bloedt het hart mij nog!’ - -</l></lg>
<p>Aandoenlijk vooral schildert ons de heer de Gr. Claudius ouderdom. ‘Drie en zeventig jaar oud’ lezen wij ‘verliet hij huis en dorp (het was tijdens den inval der Franschen in Hamburg) waaraan bijna eene halve eeuw hem op het naauwst had verbonden en ging, zonder inkomen ronddwalen. Uit Lubeck schreef hij: ‘Wij zijn hier zoo tamelijk wel. Wij hebben een kamertje waarin een bed en kanapé staan, maar dan ook zoo weinig ruimte over is, dat een mensch zich naauwelijks omkeeren kan. Wij koken zelve gort en aardappels.’</p>
<p>Na dit alles, gelooven wij er niet meer te kunnen bijvoe-<pb n="297"/>gen dan den wensch, dat zulk een gulden boekske als de heer de Gr. ons te genieten gegeven heeft, bij onze landgenooten meer en meer moge bekend worden, opdat daaruit blijke dat ons volk, door zedelooze lectuur niet overprikkeld, nog gevoel hebbe voor het schoone en goede. De druk is duidelijk, de correctie zeer goed en de uitvoering net.</p>
<p><hi rend="sc">Dulcamarus</hi>.</p></div>
<div type="chapter">
<head rend="h3">Gerstäcker. <hi rend="i">Eene geschiedenis uit een paardenspel. Te Arnhem</hi>, <hi rend="i">bij</hi> D.A. Thieme, 1861. <hi rend="i">In gr.</hi> 8<hi rend="i">vo. Prijs</hi> ƒ 3,00.</head>
<p>Dit verhaal, eene geschiedenis bevattende van eene ongelukkige echtvereeniging tusschen een edelman en...eene paardrijdster, heeft de groote verdienste, dat het aangenaam bezig houdt en met die losheid en ongedwongenheid is geschreven, welke dezen Duitschen schrijver bijzonder eigen zijn. Het bevat eene welgeslaagde afspiegeling van het leven en de ijdelheden der kleine Duitsche hoven, waar naijver en kwaadsprekendheid den boventoon voeren en waar de conversatie zich niet boven het dagelijksche verheft. Dien conversatietoon heeft echter Gerstäcker natuurlijk wedergegeven, en zoo wij niet kunnen zeggen dat ons schoonheidsgevoel in dezen roman zeer wordt gestreeld, dat het werk uitmunt door diepte van gedachte, waarheid treffen wij daarin overvloedig aan. Ook in de grondgedachte zelve is veel waarheid gelegen. Verdrijft de natuur met de vork, zij zal nogtans altijd wederkeeren, zegt het Latijnsche spreekwoord; daarvan vertoont de bevestiging zich dagelijks voor onze oogen, daarvan vinden wij ook de bevestiging in dit boek. Het is weinig bemoedigend, wanneer wij ontwaren met welk een ongunstig gevolg de pogingen van George worden bekroond om de vrouw, welke hij uit de heffe des volks heeft opgeheven, toen hij zich aan haar met zijne gansche ziel had gehecht, op te rigten, aan zich zelven gelijk te maken en haar een vorig leven, een vorigen denkbeeldigen roem, eene vorige lievelingsneiging te doen vergeten. Inderdaad hebben wij medelijden met den man, wiens verstand alle middelen bepeinst om de klove weg te nemen, die er tusschen zijne beschaving en die zijner vrouw bestaat, wiens liefde in haar hart edeler indrukken poogt te verlevendigen en zich zelfs nog aan hare
<pb n="298"/>vorming toewijdt, wanneer zij die met koelheid beantwoordt...doch hij had vergeten, dat hare liefde niet de zijne gelijk was, en dat zij slechts in eene vereeniging met hem had toe. gestemd om hare roemzucht, hare ijdelheid bot te vieren.</p>
<p>De vrouw, die in haar ligt en fladderend gewaad, met loshangende lokken op het snuivende paard den circus zwevende had rondgereden, de vrouw, die in hare rondvaart voor ieder vriendelijke verholen kushandjes veil had, die behagen had geschept in luchtsprongen en in de bewondering der menigte, konde zich onmogelijk gewennen aan landelijke rust en boersche eentoonigheid, ja kon één enkelen alleen niet toebehooren. Daarin ligt nu weinig bemoediging voor hem, die zijn loffelijk streven zoo ondankbaar ziet vergolden, wij mogten het anders wenschen, maar denken wij er ook aan, dat een paardrijdster uit hoofde harer neiging en omgeving wel het minst geschikt kan worden geacht om in een hoogeren kring van beschaving, met waardigheid eene plaats in te nemen. Doch daar wij geen lust gevoelen hierover te philosopheren, wenschen wij enkel nog protest aan te teekenen, tegen eene uitdrukking, die wij bezigden.</p>
<p>Indien het werk nevens veel <hi rend="i">waars</hi>, weinig <hi rend="i">schoons</hi> bevat, zoo moeten wij nogtans bekennen dat de vergelijking van de boomen met de menschen, en haast zouden wij zeggen van de boom-heid met de mensch-heid, welke wij te danken hebben aan den dichterlijken en zeer goed geteekenden boschwachter Barthold, achter wiens landelijken eenvoud de ware beschaving, die der natuur, zich verschuilt, vaak eene fraaije bladzijde in dezen onderhoudenden roman uitmaakt. Ook is de type van den ‘schoonvader’ Mühler met veel rijkdom van kleuren geschetst, terwijl men vooral niet ongevoelig kan blijven voor de geestkracht meer nog dan voor de ligchaamskracht, welke de held van dit verhaal ten toon spreidt, wanneer hij in het openbaar zijne dochter aan de kunstrijderstroep van Royazet ontrukt. Zoo dit tafereel onwillekeurig medesleept, zoo er in het geheele verhaal vele dramatische momenten worden aangetroffen, zoo ook de gang der geschiedenis geleidelijk voortgaat, ofschoon de ontknooping wel wat overijld kan genoemd worden, nogtans zijn het de détails, waardoor zich deze geschiedenis het meest onderscheidt en waarom het eene aángename verpoozings-lectuur aanbiedt. Nu en dan perst
<pb n="299"/>eene komische scène onwillekeurig een glimlach af, terwijl menig schertsend woord aan de gevoerde gesprekken levendigheid bijzet. De losheid van toon, welke in die gesprekken doorstraalt, is over het algemeen in de vertaling goed bewaard, welke nogtans niet geheel vrij is van germanismen.</p>
<p>S.</p></div>
<div type="chapter">
<interpGrp>
<interp type="primair" value="deen004"/>
</interpGrp>
<head rend="h3"><hi rend="i">De grillige vrouw. Uit het Zweedsch van</hi> E. Flygare Carlèn, <hi rend="i">schrijfster van de eenzame op de Joannesrots enz. enz. Drie deelen</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.D. Sybrandi. 1860. <hi rend="i">Prijs</hi> ƒ 9.</head>
<p>De begaafde landgenoote van Frederika Bremer, aan wier pen wij dit boek te danken hebben, heeft zich ook ten onzent zoo gunstig een naam verworven, dat wij ons zelven, zoodra wij de lectuur van <hi rend="i">de grillige vrouw</hi> aanvingen, eenige aangename uren voorspelden. Onze verwachting is niet te leur gesteld, maar overtroffen. Het is geen uitgevers-bluf, wanneer de heer Sybrandi dit werk als het meesterstuk van de Zweedsche schrijfster adverteert.</p>
<p>Zooals de titel, in verband met het bekende genre van Flygare Carlèn, vermoeden doet, is de roman eene karakterstudie. Eene grillige vrouw - ziedaar het onderwerp, de hoofdfiguur van het verhaal. Eene grillige vrouw - bevangt u niet eene rilling, lezer, alleen maar bij het hooren van deze woorden? Grilligheid, zij is helaas een der péchés capitaux - zijn er zeven of meer, lieve lezeres? - der dochteren Eva's. Menige anders beminnenswaardige maagd maakt ze onuitstaanbaar, en menige huisvrouw tot huisplaag, en - wat het ergste is, menig vrouwenhart wordt door haar bezoedeld en verdorven. Of zeg ik er te veel van? Durft gij 't beweren, wanneer ik u herinner, dat coquetterie de meest voorkomende soort van vrouwelijke grilligheid is? Van zulk eene grillige vrouw laat de schrijfster ons 't hart bespieden; het wordt voor ons oog ontleed, zooals het zich openbaarde in verschillende perioden. En zoudt ge niet meenen, dat u eene monsterachtige gedaante zal worden vertoond? Het tegendeel gebeurt; de grillige Edith is een edel wezen; anderen brouwt zij door hare grilligheid menig onheil; zich zelve ontrooft zij 't geluk van een groot gedeelte des levens, 't is waar; maar steeds koestert gij sym-<pb n="300"/>pathie voor haar. Evenwel had gij diezelfde vrouw op uwen levensweg ontmoet, zeer waarschijnlijk is het, dat gij óf haar slagtoffer zoudt geworden zijn, óf reeds spoedig een hard en streng oordeel over haar zoudt hebben geveld; gij zoudt niet bestand geweest zijn voor haar bekoorlijkheden, en de gevolgen van hare grilligheid hebben ondervonden, zoo gij in uwe hooge wijsheid in haar niet reeds spoedig eene vrouw zonder hart hadt gezien. En nu de romancière u haar voorstelt, beklaagt gij Edith en hebt ge haar lief! Geen wonder; de schrijfster levert u een tot in fijnste details afwerkt karakterbeeld, en de levende Edith zou waarschijnlijk door u maar ten halve zijn gekend. De schrijfster heeft het vrouwenhart doorgrond, zooals ook
alleen eene vrouw het doen kan; met de innerlijke bewegingen van dat hart maakt zij ons bekend, op eene wijze welke van eene studie naar het leven getuigt; er is bijna niet aan te twijfelen of zij heeft de verschillende phasen der grillige vrouw - ik wil niet zeggen zelve doorleefd, maar van nabij met vrouwelijken tact waargenomen. En waar de vrouw het vrouwelijk hart naar het leven heeft bestudeerd, wanneer eene talentvolle, scherpzinnige vrouw als Carlèn dat heeft gedaan - daar zal haar oordeel het van 't onze winnen; niet waar lezer?</p>
<p>De lezer van den roman zal mij misschien willen logenstraffen, en wijzen op Helmer, die met Edith de hoofdrol in 't verhaal speelt. Hij had toch de grillige jonkvrouw geheel doorgrond en begrepen; hij was onvatbaar voor hare coquetterie, en waardeerde toch te gelijkertijd den rijkdom haars harten. De consequentie zou vorderen, dat ik Helmer eene niet naar waarheid geschetste figuur noemde, en toch wil ik dat niet doen. De karakterschildering van den opzigter van Mevrouw Sternfels, en vooral de intrigue des verhaals, motiveren genoegzaam den scherpen blik welken hij in 't hart der grillige sloeg. Helmer is eene zeldzame, maar geenszins onmogelijke persoonlijkheid; door hem alleen kon Edith begrepen worden; ofschoon hij juist het tegenovergestelde van grillig is, bestaat er blijkbaar de grootste verwantschap tusschen zijne ziel en de hare; hij alleen ook kon haar van hare grilligheid genezen, omdat deze voor hem alleen een sluijer was, welke de edelste hoedanigheden on-<pb n="301"/>zigtbaar maakte. En toch zijn er momenten in het verhaal waarin de grilligheid der vrouw, welke hij zoo doorgrondde, ook hem te sterk wordt; door haar wordt zelfs de harmonie welke tusschen hem en Edith bestaat verbroken, en hij van 't goede pad gebragt. Dit is een der meest menschkundige grepen in den roman; Helmer valt, en niet alleen ontkomt de schrijfster daardoor de beschuldiging van eene al te idealistische schildering van deze figuur; maar Helmer valt - en na dien val is Ediths grilligheid gefnuikt en overwonnen; door dien val wordt de volkomene genezing een opgelost raadsel.</p>
<p>De teekening der overige personen is minder gedetailleerd; alle maken zij evenwel een goed effect in 't geheel. Alleen de plotselinge bekeering van Mevrouw Sternfels en Olga komt mij te weinig gemotiveerd voor. De intrigue, de mise en scène, hoe eenvoudig ook, zijn treffend en schoon. De verschijning van den krankzinnigen graaf Herman is misschien wel wat fantastisch en zijn huwelijk met Olga wat onwaarschijnlijk.</p>
<p>De vertaling laat zich uitmuntend lezen, en de uitgave doet den heer Sybrandi eer aan; de smaakvolle, goed geteekende en flink gelithographeerde titel is uitlokkend.</p>
<p>Behoef ik nog iets tot aanbeveling van den roman te zeggen? Dit nog: in geen leesgezelschap of leesbibliotheek mag <hi rend="i">de grillige vrouw</hi> ontbreken; en is in uw eigen boekerij plaats voor een goeden, degelijken, nuttigen roman, lezer, koop dan Carlèns meesterwerk.</p>
<p>A.A. <hi rend="sc">Deenik Mz</hi>.</p></div>
<div type="chapter">
<head rend="h3"><hi rend="i">Het Klaverblad</hi>, <hi rend="i">of wat Catharina en Geertruida te vertellen hebben. In Kl. postform. Met platen. Te Amsterdam</hi>, <hi rend="i">bij</hi> J.D. Sybrandi. <hi rend="i">Prijs</hi> ƒ 0,90.</head>
<p>Het is ons niet gebleken of de drie verhaaltjes, die in dit bundeltje voorkomen, vertaald of oorspronkelijk zijn. In allen gevalle schijnen ze ons afkomstig van eene vrouwenhand, die weinig gewoon is de pen te voeren. Hoewel wij de zedelijke strekking, de gemoedelijke toon, die in deze vertellingen heerscht, moeten prijzen, vonden wij ze toch zoo weinig frisch en levendig, zoo beuzelachtig en gerekt, dat
<pb n="302"/>wij ze weinig geschikt achten om kinderen te boeijen. Als men voor kinderen schrijven wil, is het, om zijn doel te bereiken, niet genoeg, eene goede bedoeling en de gave te bezitten om een verhaaltje uit te denken; men moet even goed, als hij die voor volwassenen schrijft, talent genoeg bezitten tot aanschouwelijke, levendige schildering, tot geestige uitwerking van het ontworpen plan.</p>
<p>Dit nu hebben wij in bovenstaand boekje niet gevonden, en wij vreezen, dat de kinderen door deze drie vertellingen niet genoeg zullen geinteresseerd worden om er veel nut uit te trekken. Er zijn verscheidene veel betere kinderwerkjes van de pers des heeren Sybrandi gekomen, en wij hoopen, dat wij van het eerstvolgende, dat hij onze jeugd aanbiedt, gelijk van vroeger verschenene, een gunstig getuigenis zullen kunnen afleggen.</p>
<p>Ten opzigte van druk, papier, plaatjes en band, hebben wij niets te berispen.</p></div>
<div type="chapter">
<head rend="h3"><hi rend="i">Nicht Stella. Een verhaal uit Jamaïca. Uit het Engelsch door de vertaalster van Violette of de schoonzuster</hi>. 2 <hi rend="i">deelen. Amsterdam</hi>, P.N. van Kampen, 1860. <hi rend="i">Prijs</hi> ƒ 5,90.</head>
<p>Gemakkelijk zoude onze taak zijn, wanneer wij de aanprijzende aankondiging, uit het Engelsch tijdschrift het <hi rend="i">Athenaeum</hi>, die Nicht Stella als 't ware bij hare lezeressen en lezers introduceert, letterlijk overnamen en tot de onze maakte, te meer, daar wij ons met het daarin uitgesproken oordeel over dit werk zeer goed kunnen vereenigen. 't Zou evenwel den schijn hebben, alsof wij ons van het werk wilden afmaken, en daarom willen wij ons oordeel met andere, eigene woorden neêrschrijven.</p>
<p>Meer dan eens moesten wij bij de lezing zeggen: ‘Wat een vreemd boek!’ Wat beteekent dat? Dat beteekent, dat het niet den gewonen sleur van zoo menig zaamgeflanst romannetje volgt, dat het minder een verhaal, dan wel eene karakterschildering is. En welk eene karakterschildering! Eene photographische. Het karakter van de heldin van 't verhaal, van haren neef Louis, van tante Celia liggen open en bloot voor ons en vertoonen zooveel natuurlijks, zooveel, dat wij dag aan dag in de ons omringende personen
<pb n="303"/>kunnen opmerken, dat zij den stempel der zuivere waarheid op het voorhoofd dragen. Om afwisseling te bevorderen, treden hier en daar nog al verschillende andere personen op 't tooneel, die meer of minder invloed op den gang van 't verhaal uitoefenen, en daarin tevens eene gewenschte afleiding te weeg brengen.</p>
<p>Die jufvrouw Portia, met hare bizarre gewoonten en hare gave van in de toekomst te zien; die familie Joddrel, die ons zulk eene duidelijke voorstelling verschaft van het leven eens planters in West-Indië, de heer Stapelton Smythe, alias Smith, die naderhand op eene wel wat vreemde wijze zijne gade terugvindt, en nog al vreemd van het tooneel verdwijnt; die gade zelve, madame Olympia, die Stella zooveel leed berokkent door de toovermagt, welke zij op neef Louis uitoefent: al die personen brengen levendigheid en frischheid in het werk en verhoogen de bewondering, die men voor eene schrijfster gevoelt, welke het menschelijk hart zoo naauwkeurig heeft bestudeerd. -</p>
<p>Nicht Stella, de voornaamste persoon uit dit werk, is een van die menschen, die dikwijls niet begrepen en daardoor niet zelden miskend worden. Zoo menigeen, die op zijne levensreis miskenning moet ondervinden, eindigt met den moed te verliezen. Zoo was 't niet met Stella! Reeds als kind, in huis bij hare grootmoeder, was haar pad niet met bloemen bezaaid, omdat zij miskend werd. Op bladz. 32 lezen wij immers: ‘Welk een rijke stroom van liefde, altijd gereed om zich een weg naar buiten te banen, was er in den boezem van dat jonge meisje opgesloten. Niemand wist het en niemand kon het weten.’</p>
<p>Op bl. 117 lezen wij: ‘Zal ik dan altijd te veel moeten zijn, bij wie ik ook ben!’ dacht de arme Stella. Wat haar betreft, het scheen haar lot te zijn, om altijd als een pak goed beschouwd te worden, dat niet door den eigenaar wordt afgehaald, of als een verdwaald hondje, hetwelk niet door zijnen meester wordt opgeëischt.</p>
<p>Voeg hierbij eene groote openhartigheid en waarheidsliefde, eene liefde, om anderen behulpzaam te zijn, zonder te vragen, wie zij zijn of hoe ze zijn, en men zal gemakkelijk kunnen begrijpen, dat Stella menige bittere teleurstelling, menige krenking moest ondervinden.</p>
<pb n="304"/>
<p>Zoo zien wij haar vervolgens vertrekken naar het huis haars vaders, een planter op Jamaïca. Hoe rijk en schoon waren de idealen, die zij zich vóór hare komst aldaar had gedroomd van het leven, dat zij daar zoude leiden. Wat zoude zij alles doen, om het den slaven, wier lot zij betreurde en beklaagde, beter en gemakkelijker te maken! Maar ach! die idealen verdwenen reeds spoedig; die luchtkasteelen stortten in als kaartenhuisjes!</p>
<p>Haar vader is een ruw mensch, die haar meer vrees dan eerbied inboezemt; die zijne slaven als beesten behandelt. Naauwelijks is zij op de plantaadje, of zij wordt verschrikt wakker door een haar ongewoon geluid. 't Is het klappen van de zweep, waarmede de negers gestraft worden! Hoe krimpt haar hart, dat gloeit van liefde voor den naasten, pijnlijk ineen! Haar vader troost haar met de verzekering, ‘dat zij daaraan wel spoedig gewennen zal.’ -</p>
<p>Zoo leeft zij daar eenigen tijd voort, omgeven door tooneelen, die haar gevoelig hart schokken. Haar neef Louis is de eenige, die nu en dan een zonnestraal op haar pad werpt, en een enkele goedkeurende blik, een enkel vriendelijk woord van hem is balsem voor haar hart, want zij bemint hem, maar gewoon aan de miskenning, die steeds haar deel was, verbergt zij zorgvuldig die liefde. Verschillende omstandigheden brengen het hunne bij, om haar in haren neef een steun te doen vinden. De opstand der negers, de dood harer ouders, waardoor zij in 't bezit der goederen geraakt, zijn alle redenen, waardoor zij zijne hulp meer en meer behoeft.</p>
<p>Hunne verhouding is evenwel veranderd. Stella is betrekkelijk eene rijke partij geworden, die in dat opzigt boven haren neef staat. Niet alleen op de plantaadje kunnende blijven, neemt zij haren intrek bij de mama van Louis. Nieuwe oorzaak van verdriet en teleurstellingen. Hare liefde voor haren neef wordt sterker, maar Olympia, eene listige vrouw, tracht, hoewel zij gehuwd is, Stella te verdringen en berokkent haar daardoor grievend leed.</p>
<p>Eindelijk wordt het geheim van Olympia's huwelijk ontdekt en Louis worden de oogen geopend, en hoe meer hij zich zekere woorden en handelingen herinnert, hoe meer hij tot de overtuiging komt, dat Stella hem bemint en reeds lang bemind heeft</p>
<pb n="305"/>
<p>Maar Louis, die inmiddels ten gevolge van verschillende gebeurtenissen, welke met den opstand der slaven in verband staan, een invalide is geworden, beseft, dat hij nu nog minder dan ooit naar de hand mag dingen van iemand, die door hare positie in de wereld boven hem staat; hij, de minder bedeelde en daarenboven met den eenen voet in 't graf staande, hij mag aan geene vereeniging met Stella denken!</p>
<p>Nu vertoont zich juist het schoone van Stella's karakter. Zij wil, zij kan haren nu zoo ongelukkigen neef niet verlaten, en op den dag, toen hij haar zijn besluit te kennen geeft, om haar meesteres over hare handelingen te laten, ontsnapt haar 't geheim harer liefde. Sedert dien oogenblik is zij dan ook alles voor hem. Zij past hem met het grootste geduld, met de hartelijkste liefde op, huwt met hem en vergezelt hem naar het vasteland, alwaar het gebruik der baden nog eenige kans op zijn herstel aanbood.</p>
<p>Zoo hebben wij dan in eene korte, onvolkomene schets den hoofdinhoud van dit boeijend verhaal medegedeeld, ten einde degenen, die het nog niet gelezen hebben, dringend daartoe aan te sporen.</p>
<p>De vertaling is zeer goed. Een paar malen hinderde het ons, dat wij Stella hoorden zeggen: ‘ik dacht niet, dat gij <hi rend="i">het hart</hi> zoudt hebben.’ Kon deze uitdrukking niet wat zachter geweest zijn?</p>
<p>Omtrent de uitvoering kan ons oordeel niet dan gunstig zijn. De uitgever bezit een welverdienden roem en heeft dien ook hier wederom gehandhaafd.</p>
<p>Beek.</p>
<p><hi rend="sc">des Ch</hi>.</p></div>
<div type="chapter">
<interpGrp>
<interp type="secundair" value="lenn010"/>
</interpGrp>
<head rend="h3"><hi rend="i">Jan Davids Boekekraam. I. Het boek voor den Zeeman</hi>, <hi rend="i">door</hi> J.H. van Lennep. <hi rend="i">Te Haarlem</hi>, <hi rend="i">bij</hi> J.J. Weeveringh. <hi rend="i">Afl.</hi> 1-3. <hi rend="i">Prijs van elke afl.</hi> ƒ 0,35.</head>
<p>Wie kent de boorden der Seine, de <hi rend="i">quais de Paris</hi>, niet? Althans, zeker heeft dit gedeelte van Frankrijks hoofdstad eene bekend- zoo niet vermaardheid gekregen, die aan menig andere streek de kroon afsteekt. En toch, het zijn niet de huizen van allerlei soort, de paleizen, kerken, openbare inrigtingen, enz., daar gebouwd, waaraan zij die beroemdheid te danken hebben. Neen, het is aan den handel, die daar
<pb n="306"/>gedreven wordt, dat men die eer moet toeschrijven. En die handel?....Ach hij is oppervlakkig van gering gehalte, maar wordt op zulk eene uitgebreide schaal gedreven, dat ieder wie <hi rend="i">el dorado</hi> bezoekt, gaarne eenigen tijd afzondert, om langs de uitstallingen der handelaars te flaneren.</p>
<p>Het zijn de handelaars in oude boeken, die wij bedoelen, bekend onder den naam van <hi rend="i">bouquinistes</hi>. Volgens de <hi rend="i">voyages littéraires sur les quais de Paris</hi>, uitgegeven bij A. Durand te Parijs in 1857, waren er 68 zulke bouquinisten, die te zamen ongeveer 700000 boekdeelen te koop aanbieden, allen oude werken, die door de boekhandelaars niet meer van hunne gading worden geacht, of uit de bibliotheken van deze of gene afkomstig, hier nog een eigenaar zoeken, voor zij aan de vernietiging worden prijs gegeven.</p>
<p>Doch Frankrijks hoofdstad bezit dit soort van handelaars niet alleen. Ook in ons vaderland zijn zij bekend. Ja, het is niet onwaarschijnlijk, dat de handel bij onze naburen eene navolging is van de onze, gelijk het woord <hi rend="i">bouquinist</hi> (wortel: <hi rend="i">boek</hi>) wel eenigzins schijnt aan te duiden. Men kan geene markt van eenige beteekenis bezoeken of men vindt er den handelaar in oude boeken, den - indien wij ons zoo mogen uitdrukken - hollandschen <hi rend="i">bouquinist</hi>. De oude boekenkramen zijn op bijna elke verkoopplaats aanwezig en vele werken, die anders aan de vergetelheid zouden zijn ten prijs gegeven, zijn daardoor in het bezit onzer letterkunde gebleven.</p>
<p>De heer J.H. van Lennep heeft den gefigureerden naam eens zoodanigen handelaars gekozen, om daardoor eenige <hi rend="i">bestaan hebbende volksboeken aan ons volk terug te geven; daar waar 't pas geeft ook bij den vreemde wat goeds te verzamelen</hi>, <hi rend="i">en ons volk zoodoende af te houden van de zoo nuttelooze zedebedervende roman-lectuur</hi>.</p>
<p>Eere aan den bewerker, die zich zulk een doel voor oogen stelde! Eere den heer Weeveringh, die zich met de uitgave wilde belasten! Ja, het is waar, wat zij in hun <hi rend="i">berigt van inteekening</hi> zeggen; hunne <hi rend="i">boekekraam zal eene lang gevoelde behoefte vervullen</hi>. Er bestaan ten onzent weinig of geene eigenlijke volksboeken, en men grijpt maar al te ligt naar de producten der moderne Fransche roman-litteratuur, waarin eene wereld wordt geschetst, die alleen in de verhitte ver-<pb n="307"/>beelding der schrijvers bestaat en die het hoofd der lezers warm maakt, maar het hart koud laat. De daden van de Ruijter en van Tromp, de reizen van Bontekoe, van Barendsz. en van anderen; - de krijgstogten van Maurits, Frederik Hendrik en Willem III; - de bijzonderheden uit het leven van den molenmaker van de Rijp of van den touwslagersjongen van Vlissingen, - vroeger zoo gezocht en gekend onder het volk, - zij zijn helaas! alleen nog in de oude boekenkraam te vinden, terwijl zij in geen huisgezin moesten ontbreken, om door het lezen de deugden onzer vaderen aan te prijzen en te waarschuwen voor hunne gebreken.</p>
<p>Het zal na het bovenstaande wel onnoodig zijn, te zeggen, dat wij de onderneming der heeren van Lennep en Weeveringh aanprijzen. In eene reeks van herdrukken zullen zij boeken leveren voor den zeeman, den soldaat, den ambachtsman, den huisman, heer en vrouw, den dienstbaren stand, den schooljongen, den burgerman en anderen. Wij wenschen hun een ruim debiet toe, en twijfelen niet, of dit zal hun te beurt vallen, daar wij niet gelooven, dat ons volk zoodanig is ontaard, om niet meer naar die werken te grijpen.</p>
<p>Drie afleveringen van de eerste afdeeling dier reeks liggen voor ons. Het is <hi rend="i">het Boek voor den Zeeman</hi>.</p>
<p>Of het is, omdat wij zijn groot gebragt in een van onze groote koopsteden en aan de hand van een geliefden vader meermalen eene wandeling deden naar het mastenbosch, dat de zeeschepen in en aan de havens vormden, - of, omdat wij een broeder aan de zee moesten afstaan, die na onderscheidene reizen gedaan te hebben, zijnen dood in verre gewesten vond, - of eindelijk, omdat wij er trotsch op zijn te behooren tot eene natie die vroeger de wereldzeeën bebeerschte, en eenmaal een bezem in den mast voerde ten teeken, dat zij de zilte wateren van roovers had schoongevaagd, - weten wij niet, maar alles wat van de zee spreekt, of voor de zeebouwers bestemd is, trekt ons onwillekeurig aan, en misschien wel uit die oorzaken, maar zeker ook, om het doel van bewerker en uitgever namen wij met ingenomenheid de boven omschrevene afleveringen ter hand. Zij bevatten de reizen van Willem IJsbrandtsz. Bontekoe van Hoorn en van Willem Barendtsz., terwijl aan iedere aflevering een vel druks is toegevoegd, gevuld met varia,
<pb n="308"/>goede raadgevingen, anecdoten, enz. alles aan het zeeleven ontleend of voor den zeeman toepasselijk.</p>
<p>Wij durven onze aankondiging gerust besluiten met de woorden van de heeren van Lennep en Weeveringh, in het prospectus, te bevestigen.</p>
<p>‘Wij wenschen,’ zeggen zij, ‘den zeeman een <hi rend="i">boek</hi> te geven, een boek, uit de frissche zeelucht geboren; een <hi rend="i">zoutig</hi> boek. Dit kunnen wij.’ Ja, de verschenen afleveringen hebben bewezen, dat zij dit kunnen.</p>
<p>‘Wij wenschen hem een boek te geven, zoo als den zeeman <hi rend="i">lijkt</hi>, met <hi rend="i">groote</hi> letters, want hij spelt meer dan hij leest, met <hi rend="i">stevig papier</hi> en <hi rend="i">omslaanden</hi> omslag, want hij heeft knuisten. Wij willen hem een boek geven, dat hem <hi rend="i">goed doe</hi>; dat willen wij!’ Die wil is aanvankelijk ten uitvoer gebragt.</p>
<p>‘Het boek zal goedkoop zijn, want het moet een <hi rend="i">Volksboek</hi> wezen; het <hi rend="i">zal</hi> een volksboek wezen, want het is grootendeels de herdruk van honderdmaal herdrukte volksboeken. Gods wegen op zee te verbeerlijken, en den zeeman te toonen, dat hij <hi rend="i">nooit</hi> moet wanhopen, ziedaar ons eerste doel. Hem met onze groote zeehelden in kennis te brengen: hem te doen opmerken hoe de Ruijter bad, en de Trompen vochten, en Bontekoe den moed niet opgaf, en Jan de Lapper schoenen lapte en zeestrijden won, ziedaar ons beste voornemen: Goeden raad geven, op ervaring gegrond, en korte verhaaltjes, waar pit in zit - in het kort een <hi rend="i">leesbaar</hi> Zeemansboek leveren, smakelijk en vermakelijk - dat zullen wij!’</p>
<p>‘<hi rend="i">Dat zullen wij</hi>! Is dat niet te veel gezegd? Neen, want wij hebben een voorraad, zoo rijk, als welligt geen volk dien bezit, wij hebben slechts te grijpen en voor te leggen. Wilt gij die niet tot u nemen, dan zijt gij krank, zeer krank en dan moet gij ten eerste gezond worden. Maar de zeewind waait u tegen en dat geeft lust en leven. Beproeft het en proeft!’</p>
<p>H.</p></div>
<div type="chapter">
<head rend="h3"><hi rend="i">De wonderen van het microscoop</hi>, <hi rend="i">door Dr</hi>. Moritz Willkomm. <hi rend="i">Met vele houtgravuren. Te Leyden</hi>, <hi rend="i">bij</hi> A.W. Sijthoff, 1860.</head>
<p>Ja wel is het eene wonderwereld die door den microscoop
<pb n="309"/>voor ons oog ontsloten is, en met die wonderwereld wil het werkje van Prof. Wilkomm ieder, die slechts een open oog heeft voor de schoone wonderen die de natuur ‘in hare kleinste voortbrengselen’ oplevert, op zeer bevattelijke wijze bekend en gemeenzaam maken. Maar in tegenoverstelling van menig boek met hoogdravenden titel en luttel beteekenenden inhoud, geeft dit meer dan het ten minste schijnt te beloven. Want tot die ‘kleinste voortbrengselen’ worden gerekend niet alleen de kleinste, als zelfstandige wezens levende voortbrengselen uit het planten- en dierenrijk, - zelf dus planten en dieren, hoewel met het bloote oog niet of ter naauwernood zigtbaar - maar ook hetgeen het ligchaam van alle planten en alle dieren, den mensch daaronder begrepen, in velerlei wijzigingen opbouwt - de cel.</p>
<p>Niemand verbeelde zich, dat hij al iets van den microscoop weet en van hetgeen dit werktuig ons leert, wanneer hij zeggen kan, dat hij hier of daar door middel van een zonnemicroscoop of iets dergelijks, vergroote beelden op een wit doek geprojecteerd gezien heeft van kleine voorwerpen, in het dagelijksche leven genoeg bekend. Noch ook meene hij dat de bij die vervaarlijke en daardoor mede indrukwekkende toestellen verkregene vergrootingen zoo groot zijn, als die welke de microscopist gewoonlijk gebruikt, hoewel deze de gebruikte vergrooting onder zooveel bescheidener vormen voordraagt. Wanneer men namelijk op kermissen enz. de brommende opgave hoort van b.v. 10,000 malige vergrootingen, dan schijnt dit veel tegenover de nederige opgave van den microscopist, waar die eene vergrooting van b.v. 300 maal gebruikt. Maar dit alleen zoo lang men niet weet, dat de wijze van schatting in beide gevallen niet gelijk is. Want die 300 malige vergrooting, door den man der wetenschap gebruikt, betreft alleen den doormeter in ééne rigting, zoodat dus het ligchaam dat bij die vergrooting gezien wordt in kubieken inhoud schijnt toegenomen te zijn 300 × 300 × 300 = 27,000,000 maal. En dit laatste is de taal der wonderdoeners van zonnemicroscopen. Er is wel te naauwernood nadere verzekering noodig, dat in het hier besproken werkje de vergrootingen òf veel sterker zijn, òf meer de bijzonderheden laten onderscheiden, dan men wel eens met de tooverlantaarn-microscopen heeft kunnen waarnemen.</p>
<pb n="310"/>
<p>Gaan wij nu den inhoud van het werkje eens na, dan vinden we in de eerste plaats eene inleiding, bestemd om den lezer met den microscoop bekend te maken, en tevens eenige aanwijzingen gevende over de methoden van microscopisch onderzoek. Hierop volgt het eerste hoofdstuk, handelende over de <hi rend="i">microscopische wonderwereld van het water</hi>. Hierin komen ter sprake de <hi rend="i">diatomeën</hi> - die vreemdsoortige levende wezens, die men b.v. in het slib der rivieren en der zee of in het schuim der zee vindt, voor het bloote oog onzigtbare plantaardige ligchamen, die door een beroemd natuuronderzoeker thans nog voor diertjes gehouden worden; verder de <hi rend="i">desmidieën</hi>, eene eveneens zeer eenvoudig bewerkte groep van plantjes, de <hi rend="i">infusoriën</hi>, de laagste vorm van dieren. Bij de beschrijving dezer laatste wordt echter wel wat te veel de voorstelling van Ehrenberg gevolgd, hoewel wij van deze opmerking juist geen groot verwijt maken, omdat de schr. zich juist niet zoo zeer ten taak gesteld heeft, om deze dieren te beschrijven als wel om met de meest voorkomende soorten daarvan bekend te maken. Als aanhangsel tot deze groep wordt gewag gemaakt van de raderdiertjes, hoewel deze zoo als de schr. te regt opmerkt, in de inrigting van hun ligchaam veel meer zamengesteld zijn en daarom ook tegenwoordig niet meer tot de groep van dieren, die wij met den naam van infusoriën - afgietseldiertjes - bestempelen, gerekend worden.</p>
<p>Het tweede hoofdstuk draagt tot opschrift: <hi rend="i">de microscopische wonderwereld van den aardbodem</hi>. In dit hoofdstuk vinden wij de reeds besprokene groepen van levende wezens gedeeltelijk terug, voor zoo ver deze namelijk door een kalk of kiezel bevattend pantser tegen verschillende mechanische invloeden beschermd zijn. We leeren hieruit dat vele uitgestrekte beddingen, die schijnbaar uit fijn zand bestaan, inderdaad gevormd worden door de kiezelpantsers der straks besprokene diatomeën; dat het zoogenaamde bergmeel, ‘eene stof- of meelachtige aardsoort van witte of graauwe kleur,’ die vooral in Lapland onder het broodmeel gemengd wordt (hoewel het geene voedingswaarde bezit, maar alleen dienen kan om te vullen) mede geheel en al uit diatomeën bestaat. Verder dat ook de zoogenaamde eetbare aardsoorten, die vooral in de keerkringsstreken van Azië en Amerika door
<pb n="311"/>de onbeschaafde volksstammen als lekkernij zelfs gebruikt worden, waarbij zij aan de ééne aardkorst bepaalde voorkeur geven boven de andere, grootendeels uit dezelfde groep van bewerktuigde wezens bestaan. Maar wat het meest verbazing wekken zal, is de mededeeling dat Berlijn gebouwd is op eene aardlaag, geheel en al bestaande uit diatomeën, die in de bovenste lagen zelfs nog leven en zich vermeerderen. Verder wordt medegedeeld dat het ijs der Zuidpoolzeeën dikwijls geheel bruin is, dat het ontelbare billioenen van diatomeën bevat, en dat ook de meeste mergelsteenen, die over een groot gedeelte van de oppervlakte der aarde verbreid zijn, bijna uitsluitend daardoor gevormd zijn. Hetzelfde geldt van de zoo harde vuursteenen, die meestal gevonden worden in de ontzaggelijke krijt- en andere kalkachtige lagen, welke zelf weder door de sierlijke Polythalameën - een hier beschreven groep van microscopische diertjes - meer of minder met diatomeën gemengd, gevormd worden.</p>
<p>Zóó heeft dan de microscoop geleerd dat een groot gedeelte van de gesteenten, die bijna over de geheele oppervlakte der aarde geweldig dikke lagen vormen, gemaakt worden door diertjes waarvan er dikwijls verscheiden millioenen in een kubieken duim gaan, of door plantjes, waarvan sommige soorten als in de tripoli van Bilin zóó klein, dat er 40,000 millioen op een kubieken duim gaan. En zoo leveren deze zeer laag bewerktuigde wezens weder een voorbeeld op van ‘de magt van het kleine.’</p>
<p>Het derde hoofdstuk behandelt ‘<hi rend="i">de microscopische wonderwereld der lucht</hi>.’</p>
<p>Daaruit leeren wij welke inmengselen van vaste stoffen de lucht soms bevatten kan; hoe het water uit eene sneeuwvlok ontstaan, meer dan eens gevonden werd van levende (al weder) diatomeën te wemelen, hoe het stof door de passaatwinden aangevoerd, door microscopisch onderzoek uit eene bepaalde streek der aarde afkomstig bleek te zijn. Verder, dat ook de vulkanische aarde grootendeels uit diatomeën bestaat, dat de lucht aanhoudend een ongeloofelijk aantal kiemen van schimmel draagt, dat de zoogenaamde zwavelregens ook uit het organische rijk afstammen enz. Hierna gaat de schr. in de 4de, 5de en 6de hoofdstukken over tot de uiteenzetting van den <hi rend="i">microscopischen bouw der met het</hi>
<pb n="312"/><hi rend="i">bloote oog zigtbare planten en dieren en van den mensch</hi>. Hierin wordt dan aangetoond dat deze alle bestaan uit zekere kleinste deelen, <hi rend="i">cellen</hi> genaamd, die als bepaald microscopische voorwerpen, eerst door bijeenvoeging van vele tot één geheel, een met het bloote oog zigtbare plant of dier vormen. Onder de planten worden eerst behandeld de familie der paddestoelen, waartoe behooren als laagste vormen de broodgist, azijnmoer, de meeldaauw, de schimmel die op en in de zieke aardappels gevonden wordt, de schimmels der druivenziekte en der zijdewormziekte. Tot deze plantenfamilie behooren verder de truffels en de eigenlijke paddestoelen. Bij het behandelen van de gistcellen trof het mij zeer, hoe de schr. als in één adem verscheidene onjuiste voorstellingen meêdeelt. Zóó zegt hij ‘dat zij voor de oorzaak worden gehouden van het bederf van vele voor den mensch nuttige stoffen (zoo als azijn, bessensap enz.), ofschoon zij eigenlijk het voortbrengsel zijn van het bederf dezer vloeistoffen.’ Geene voorstelling kan onjuister zijn. De jongste onderzoekingen van onzen landgenoot Dr. J.H. van den Broek te Utrecht, alsmede die van den Duitscher H. Schröder hebben geleerd, dat wanneer men zorg draagt dat geen schimmelkiemen of andere kiemen door de lucht aangevoerd worden of daarbij kunnen komen, de stoffen die ligt voor bederf vatbaar zijn, onbepaald langen tijd goed gehouden kunnen worden. Het is echter in de eerste plaats noodzakelijk, dat het vaatwerk waarin men de voor bederf vatbare stoffen gedaan heeft vrij zij van de bedoelde kiemen, en dat diegene gedood worden, die vroeger reeds bij de aanraking met de lucht in de stoffen zelve hebben kunnen komen. Daartoe moeten ze gedurende een zekeren tijd aan de hitte van kokend water blootgesteld worden, waarna het ter voorkoming van bederf voldoende is - niet zoo als volgens de methode van Appert, om de opening van
het vaatwerk hermetisch te sluiten - maar om die opening alleen af te sluiten met een prop gezuiverde watten, waardoor de lucht zeer goed kan heendringen, maar waarin de kiemen van bewerktuigde ligchamen, die voortdurend in de lucht zweven, teruggehouden worden. Blijkt het dus reeds hieruit, dat wel degelijk schimmel de oorzaak is van bederf - omzetting - van vele stoffen, zoo heeft nog bovendien de
<pb n="313"/>Fransche scheikundige Berthelot aangetoond, dat een aftreksel van gist, waaruit door naauwkeurige filtratie alle bewerktuigde bestanddeelen - de plantenkiemen zelve - verwijderd waren, geheel dezelfde verschijnselen te weeg bragt als de gist. Aan den anderen kant gaat waarschijnlijk aan het ontstaan der aardappelziekte, b.v. eene zekere ziekelijkheid of althans afwijking in de zamenstelling vooraf, waardoor de knol over het geheel minder dan gewoonlijk in staat is, om weerstand te bieden aan schadelijke invloeden en in het bijzonder een meer gunstigen bodem oplevert voor de ontwikkeling van schimmelplanten. Wanneer de schr. verder op dezelfde pagina zegt: ‘de lezer zal misschien wel niet vermoed hebben, dat hij met elken beet [van gegist gebak] honderden mikroskopische schimmels verslond, verheugt het mij dat den niet geneeskundigen lezer met deze uitspraak geene noodelooze vrees aangejaagd zal worden. Wie weet hoe sterk geneeskrachtige, maar ook hoe zwaar vergiftige eigenschappen sommige schimmels (even als sommige meer ontwikkelde planten uit dezelfde familie: - de paddestoelen) bezitten, zou misschien ongerust kunnen worden over de verzekering, dat hij met elke bete broods honderde schimmelkiemen verslond, wanneer hij niet tevens wist, dat de hooge graad van warmte, waaraan het brood bij het bakken vrij geruimen tijd blootgesteld wordt, alle schimmelkiemen doodt, en tevens dat niet alle schimmels dezelfde eigenschappen vertoonen, dus ook de broodgist niet noodwendig dezelfde eigenschappen heeft, die van vele schimmelsoorten bekend is. Er zouden over dit onderwerp nog andere opmerkingen te maken zijn, want de schimmel speelt eene misschien nog niet genoeg gewaardeerde rol in de huishouding der natuur, maar de uitvoerige uiteenzetting daarvan zal wel buiten het bestek van dit werk gelegen hebben, al was de schr. ook reeds bekend geweest met de ontdekkingen, die in den laatsten tijd op dit gebied gemaakt zijn.</p>
<p>Na de plantenfamilie der paddestoelen worden met dezelfde duidelijkheid en voor een populair werk voldoende volledigheid, de verdere planten-familiën eerst van de bedekt bloeijende (van Linnaeus), daarna van de zigtbaar bloeijende in hunne zamenstelling ontwikkeld. Aan het einde van het hoofdstuk over de planten wordt beknopt meêgedeeld, hetgeen
<pb n="314"/>bij microscopisch onderzoek gebleken is over de wijze waarop zij hare zaden vormen. Dat er in deze hoofdstukken een schat van belangrijk nieuws medegedeeld is, zal men na hetgeen over den inhoud van het voorafgaande hier gezegd is, gemakkelijk kunnen gelooven. Ik zou de plaatsruimte voor de bespreking van dit werk af te zonderen, verre overschrijden, wilde ik met dezelfde uitvoerigheid deze en de volgende hoofdstukken bespreken, als met de vroegere gedaan is, waaruit men de degelijkheid der bewerking en de belangrijkheid van den inhoud voldoende heeft kunnen zien.</p>
<p>Ook voor den geest van bewerking der volgende hoofdstukken, handelende over den microscopischen bouw der lagere dieren en dien der hoogere dieren en van den mensch, geldt het vroeger gezegde. Dit gedeelte, handelende over den microscopischen bouw der dieren wordt besloten met een paar woorden over de ontwikkelingsgeschiedenis, waaruit voor den oningewijde ten minste dit blijkt, dat zoo als het ligchaam van dieren en planten uit cellen meer of minder van elkander verschillende bestaat, het ook uit cellen - elk oorspronkelijk uit ééne cel - opgebouwd wordt.</p>
<p>Ten slotte mogen hier om den geest van bewerking van het boek te kennen te geven de volgende woorden uit het ‘Besluit’ overgenomen worden. ‘Even als een gids een vlugtig reizenden vreemdeling slechts de schoonste gezigtspunten van een gebergte aanwijst en hem naar de schilderachtigste plekken geleidt of hem de merkwaardigste en belangrijkste straten, gebouwen en inrigtingen eener groote stad laat zien, zoo moesten wij ons in de vorige bladzijden vergenoegen met onzen lezers de merkwaardigste verschijnselen van het microscopische leven te beschrijven en hem op de belangrijkste uitkomsten van het mikroscopisch onderzoek opmerkzaam te maken.’</p>
<p>Wij voegen hier alleen nog bij dat onze gids gezellig en onderhoudend is, en dat eene menigte grootendeels goed uitgevoerde afbeeldingen zijne aanwijzingen begeleiden.</p>
<p>Die afbeeldingen zetten aan het werk eene onmiskenbare waarde bij, en zijn bij een onderwerp als het hier behandelde geheel onmisbaar. Den uitgever dus onzen dank, dat hij het middel gevonden heeft, om bij een zóó lagen prijs van dit werk, zoo vele meerendeels goede afbeeldingen te kunnen leveren!</p></div>
<div type="chapter">
<interpGrp>
<interp type="secundair" value="jong207"/>
</interpGrp>
<pb n="315"/>
<head rend="h3"><hi rend="i">De aarde en hare wonderen. Natuurkundige beschrijving van hetgeen zij is en hetgeen zij bevat. Naar het Hoogduitsch van Dr.</hi> W.C. Wittwer; <hi rend="i">door</hi> Corstiaan de Jong. <hi rend="i">Met een aantal in den tekst gedrukte houtsneefiguren. Te Sneek</hi>, <hi rend="i">bij</hi> van Druten en Bleeker, 1859.</head>
<p>In de reeks van goede en goedkoope werken, voor verschillende takken van wetenschap door de H.H. van Druten en Bleeker uitgegeven, komt eene voorname plaats toe aan het hierboven genoemde werk, dat ook in Duitschland zoo gunstig ontvangen is. Reeds vroeger werd bij het bespreken van ‘de aardbol, door Dr. G.H.O. Volger’ op dat werk gewezen, waarvan de Hollandsche vertaling toen nog niet in haar geheel verschenen was. We beklaagden het toen, dat we niet in de gelegenheid waren de waarde dier beide werken van gelijke strekking, vergelijkend te beoordeelen, maar wezen vooral op de hooge waarde van het geologisch gedeelte van Volger's werk, als waarin de onderrigt zoekende lezer op bevattelijke wijze bekend gemaakt werd met de Neptunistische opvatting van de veranderingen, die de oppervlakte en de korst der aarde sedert hare wording tot op den tegenwoordigen tijd ondergaan hebben.</p>
<p>Het werk, dat hier te bespreken valt, heeft naar mijn inzien zijne hoofdverdiensten daarin, dat het gedeelte handelende over ‘de aarde als hemelligchaam,’ zoo helder en bevattelijk uiteengezet is. Volgens eene behandeling in eene der jongste nommers van ‘de Gids’ geplaatst, van het door de Maatschappij tot Nut van 't Algemeen uitgegeven wordend werk der heeren A. Winkler Prins, zou juist dit gedeelte van de natuurkundige beschrijving der aarde, in het laatstgenoemde werk minder voortreffelijk zijn. Wanneer die beoordeeling, die eenigszins tegenover staat aan eene meer gunstige in eene der vorige afleveringen van <hi rend="i">dit</hi> tijdschrift opgenomen, over het geheel juist genoemd mag worden, hoewel ik bijna meenen zou, dat enkele aanmerkingen van den Ref. in de Gids wel wat breed uitgemeten zijn - dan verheug ik mij te meer, dat het werk van Dr. Wittwer, in dit gedeelte vooral, weinig aanmerkingen zal toelaten. Een
<pb n="316"/>paar aanmerkingen of, misschien liever opmerkingen mogen hier echter in het midden gebragt worden.</p>
<p>Zoo als men weet behoort de slingerproef van Léon Foucault tot een der sprekendste bewijzen voor de omwenteling der aarde om hare as. Van die proef wordt op pag. 11 eene verklaring gegeven, die echter minder duidelijk is dan b.v. die voorkomende in Joh. Müller's Lehrbuch der kosmischen Physik. De formule die op dezelfde bladzijde medegedeeld wordt, zal voor velen wel onbegrijpelijk zijn. Het ware misschien wenschelijker, althans belangrijker geweest op te geven, hoe groot de schijnbare draaijing van het slingervlak is op verschillende breedtegraden in denzelfden tijd, b.v. een uur, zooals een dergelijk tafeltje in het aangehaalde werk van Müller gevonden wordt.</p>
<p>Op pag. 39 wordt bij de mededeeling der theorie van Laplace gezegd: ‘Eindelijk werd de beweging zoo snel, dat zwaarte en contrifugaalkracht werden opgeheven,’ wat blijkbaar zóó verbeterd moet worden: ‘dat de contrifugaalkracht de aantrekkingskracht overwon.’</p>
<p>Op pag. 15 is de 2de wet van Koppler onjuist geformuleerd: ‘de door planeten in gelijke tijden doorloopen ruimten zijn gelijk.’ De planeten doorloopen geen ruimten, die ten minste voor deze wet in aanmerking komen. Trouwens het is nog al eenigszins moeijelijk deze wet in korte woorden populair uit te drukken. Misschien heeft Prof. Kaiser in zijn ‘Sterrenhemel’ deze moeijelijkheid ook ingezien en daarom de wet liever omschreven. De op dezelfde bladzijde medegedeelde figuur, heldert de wet echter naar waarheid toe.</p>
<p>Op eene andere plaats worden de vaste sterren zonnen genoemd, omdat zij donkere ligchamen in hare nabijheid hebben. Dit <hi rend="i">omdat</hi> is toch op zijn minst genomen wel wat kras!</p>
<p>Op pag. 19 wordt de photospheer der zon vergeleken met de atmospheer der aarde, wat eene bepaald onjuiste voorstelling is, en verder gesproken van een ander omhulsel onder deze photospheer. Naar het zich laat aanzien zal deze hypothese, door Herschell en Arago opgesteld ter verklaring van het voorkomen der zonnevlekken en zonnefakkels, weldra door de wetenschap als onhoudbaar zijn opgegeven. Of de zonnevlekken werkelijk haar ontstaan te danken hebben aan
<pb n="317"/>gazsoorten uitgestooten door vulkanische werkzaamheid op de zon, zoo als Dr. C.F.H. Peters<note n="(1)" place="foot">Contributions to the Atmospheriology of the Sun (Proceedings of the AmericanAssociation for the advancement of sciences 1855). ‘All th. facts of observation have impressed me strongly with the supposition, that on the surface of the solar body something exists similar to volcanoes, breaking out and emitting gazeous matter’ etc.</note> op grond zijner waarnemingen getracht heeft waarschijnlijk te maken, moge vooreerst nog daargelaten worden. Maar zeker is het, dat Leverrier op grond van de uitkomsten, die de waarneming der jongste totale zonsverduistering opgeleverd heeft, twijfelt of aan de zon wel eene dubbelde atmospheer toegekend moet worden, en dat deze hypothese, als ik wel zie, zich ook moeijelijk laat overeenbrengen, met de jongste onderzoekingen van het zonnespectrum door Bunsen en Kirchhoff. Deze opmerking kan nu wel is waar slechts gedeeltelijk als aanmerking gelden tegen het door W. medegedeelde, in zooverre als er weder uit blijkt, hoe voorzigtig men zijn moet eer men in populaire werken hypothesen als zeker voordragen zal, die hoe algemeen ook aangenomen, den volgenden dag kunnen blijken onhoudbaar, niet genoeg bewezen of niet noodzakelijk te zijn.</p>
<p>Op pag. 15 is de uitdrukking: ‘draad zonder eind van willekeurige lengte’ niet zeer verstaanbaar.</p>
<p>Op pag. 53 is den Vert. een germanisme uit de pen gevloeid: ‘<hi rend="i">lijn om</hi> (lees: ter waarde van) <hi rend="i">de grootte etc. gedraaid</hi>, wat we hier opmerken om tevens gelegenheid te hebben tot de verklaring dat de vertaling zeer goed is.</p>
<p>Dat zijn de aan- en opmerkingen, die bij dit gedeelte van het werk te maken zijn zouden.</p>
<p>Onder de voortreffelijkheden wijs ik op de duidelijke uiteenzetting van de wijze, waarop de ellipticiteit der planetenbanen ontstaan kan zijn. Ook de verschijnselen die de tweevoudige beweging der aarde, in verband met de helling van den equator op de ecliptica, meêbrengt, zijn klaar voorgesteld, wat te meer eenigszins van belang gerekend kan worden, omdat een Belgisch geleerde, Adhémar onlangs uit die gegevens afgeleid heeft, de noodzakelijkheid van periodische verplaatsing der grootste watermassa op de aarde en waar-<pb n="318"/>door beurtelings het noordelijk en het zuidelijk halfrond droog gelegd zouden worden. Die reeks van gevolgtrekkingen nu, die ik onlangs in een vrij verspreid tijdschrift, overigens meest aan romantisch lectuur gewijd, terugvond, zou voor den geoloog - bepaaldelijk voor den man van de oude, half versletene rigting van geweldige omkeeringen en beroeringen op de oppervlakte der aarde - eene ware uitkomst zijn, en vindt ook eenigen steun in de toch zonderlinge omstandigheid, dat alle vaste landen, zoowel als de groote schiereilanden van Azië in een punt naar het zuiden uitloopen. Te vergeefs heb ik tot nog toe gehoopt, dat door een mathematicus ex professo leemten in het betoog van Adhémar aangetoond zouden worden, die ik eigenlijk wel wenschen zou, dat er in gevonden wierden.</p>
<p>Dit wat het wiskundige gedeelte van het werk betreft.</p>
<p>In het geologische volgt de schr. de voorstelling der Plutonisten en centraalvuur is dus de oorzaak van alle geologische veranderingen. Slijkvulkanen, de aanwezigheid in de laagsgewijze gesteenten van brandbare stoffen op ontzagchelijk groote schaal en uit kracht van hun' oorsprong, de ontwikkeling van brandbare gassen en koolzuur uit den schoot der aarde op zoo vele plaatsen, de bergstortingen en de als oorzaak van ten minste sommige aardbevingen met zekerheid aan te nemen verschuivingen van lagen onder de oppervlakte der aarde, treden daarbij op den achtergrond. Ook van het voorkomen van laagsgewijs afgezet graniet wordt niet gesproken, evenmin als van de moeijelijkheid die men heeft om het ontstaan van graniet uit een gesmolten toestand te verklaren. Het is den schr. natuurlijk niet als verwijt aan te rekenen, dat hij onbekend geweest is met H. Rose's ontdekking van den jongsten tijd, dat de toestand waarin de kwarts in graniet voorkomt, die is, waarin zij uit eene waterige oplossing krystalliseert. Nog veel minder kan men het hem verwijten, dat hij zich niet tot eene Neptunistische voorstelling heeft laten leiden door een feit, als dit, omdat het eerst voor een paar maanden algemeen bekend geworden is, namelijk dat Sorby (Cosmos 15 Févr. 1861) in uiterst dun geslepene granietplaatjes, die bij doorvallend licht onder den microscoop gezien werden, eene ontzaggelijke menigte holten zag, die water en zoutoplossingen bevatten. Sorby maakt
<pb n="319"/>hieruit teregt de gevolgtrekking, dat graniet niet eenvoudig een uit vurige smelting ontstane rotssoort is, welke gevolgtrekking tegenwoordig wel gerekend mag worden tamelijk vast te staan, want Bunsen's bedenkingen tegen het door Rose medegedeelde schijnen niet veel te beteekenen. Wanneer daar nu nog bij komt, dat men volgens Reichenbach's op uitvoerige onderzoekingen gegronde hypothese (Poggendorf's Annalen 1859 en 1860) zeer wel zich het ontstaan der aarde en van het geheele zonnestelsel denken kan zonder zijne toevlugt te nemen tot een centraalvuur, terwijl men toch blijft uitgaan van de theorie van Laplace - dan zal men het begrijpelijk vinden, dat we bij den schrijver liever eene Neptunistische opvatting der geologische feiten gevonden hadden, zonder het hem natuurlijk evenwel toe te rekenen, dat hij zich niet heeft laten leiden door feiten, die bij de verschijning van zijn werk (in het oorspronkelijke) nog niet bekend waren.</p>
<p>In het overigens zeer goed bewerkte gedeelte over de verspreiding van planten en dieren over de oppervlakte der aarde, vinden we de opmerking: ‘Met het einde van het diluvium begint eene nieuwe priode van de geschiedenis der aarde, de tegenwoordige periode: de tijd der menschen.’ Het ware misschien niet ongewenscht geweest, een enkel woord in het midden te brengen over het vraagstuk dat nog in bewerking is, of de mensch niet werkelijk reeds geleefd heeft in een vroeger geologisch tijdperk - het diluvium - dat voor eene reeks van duizenden jaren gesloten werd.</p>
<p>Vreemd mag ten laatste genoemd worden, dat er over den mensch zelf en de verscheidenheden, die hij in zijne verspreiding over de aarde vertoont, niets gezegd wordt. De schr. zal toch niet zoo'n verklaarde monogenist zijn, dat hij meent dat die verscheidenheden weinig belangrijks aanbieden? Dit ware toch de krachtige argumenten van hen, die aan een oorspronkelijk bestaan van verschillende menschen<hi rend="i">soorten</hi> gelooven, wel wat al te gering schatten; tenzij men daarbij verklare, dat het begrip van soort in de natuur niet bestaat, en alleen een philosophische abstractie is. We willen hopen, dat van het werk der heeren Winkler Prins, dat nog in bewerking is, gezegd zal kunnen worden, dat in de bewerking van dit laatste gedeelte zijne voortreffelijkheid ligt. Dan zouden we inderdaad drie werken over het
<pb n="320"/>zelfde onderwerp in onze taal bezitten, (misschien wel wat veel op één tijd), die elkander schoon aanvulden.</p>
<p>Verder het vele goeds op te sommen, dat dit werk aanbevelenswaardig maakt, rekenen we bij al hetgeen reeds is meêgedeeld, overbodig. Inderdaad zouden we geen lust gehad hebben zoo veel tijd te wijden aan eene ietwat uitvoeriger beschouwing van het werk, ware het niet, dat dit zulks in ruime mate verdiende.</p></div>
<div type="chapter">
<interpGrp>
<interp type="secundair" value="stam014"/>
</interpGrp>
<head rend="h3"><hi rend="i">De regeling van kompassen aan boord van ijzeren en houten schepen; door</hi> F.J. Stamkart, <hi rend="i">Math. mag</hi>, <hi rend="i">Phil. nat. Doct. Met platen. Te Amsterdam</hi>, <hi rend="i">in het algemeen Etablissement voor de Zeevaart</hi>, <hi rend="i">van de Wed.</hi> G. Hulst van Keulen, 1861. <hi rend="i">Prijs</hi> ƒ 5. -</head>
<p>Reeds meermalen hebben wij onze vreugde te kennen gegeven over de toenemende beoefening der wetenschappen, ook onder die standen die zich vroeger weinig over de uitbreiding hunner kennis bekreunden. De tijden zijn sedert voorbij gegaan, dat het streven om iets meer te weten dan dat de zon dagelijks op en ondergaat, alleen behoort tot de roeping of den werkkring van geleerde en geletterde mannen; van dit dwaze denkbeeld is men eindelijk eens een weinig teruggekomen, ofschoon het nog niet overal gereeden ingang vindt. Iedere wetenschap moet voor ieder toegankelijk gemaakt worden, waarbij op den voorgrond dient gesteld te zijn: zoo min mogelijke verspilling van tijd aan datgene, wat niet regtstreeks betrekking heeft op de wetenschap die beoefend moet worden, en vooral moet niet meer in aanmerking komen de vraag <hi rend="i">waar</hi> men heeft geleerd, maar <hi rend="i">wat</hi> men heeft geleerd. Wij spreken uit ondervinding wanneer wij hier getuigen, dat wij vele jonge lieden gekend hebben die achter gesteld zijn bij anderen, omdat de eersten zich nagenoeg zelf hadden gevormd, en de anderen het onderwijs in de bekende inrigtingen hadden ontvangen wat vooral van toepassing was op het Gymnasiaal onderwijs in de dagen van het Staats-Examen, waarin men duidelijk eene voorliefde bespeurde voor jonge lieden van dit of dat Gymnasium boven die, welke privaat-onderwijs genoten hadden of in een enkel geval autodidacten waren.</p>
<p>Gelukkig begint dit barbaarsch idee meer en meer te wij-<pb n="321"/>ken, waartoe vooral goede handboeken tot eigen onderwijs de baan breken, en het ontbreekt dan ook niet aan de lust om ze gretig ter hand te nemen en te beoefenen. Bijna geen leervak is er tegenwoordig bekend, of men kan zich de daarop betrekking hebbende kundigheden genoegzaam ten nutte maken, door een eigen en vlijtig onderzoek. Voor den zeeman of beoefenaar der zeevaartkunde (een vak dat heden ten dage in hoog aanzien staat) die reeds met de beginselen bekend is, kunnen wij, behalve nog andere werken die hem ten dienste staan, het bovenstaand werk ten zeerste aanbevelen, daar het een onderwerp bevat, dat op eene duidelijke en allezins bevattelijke wijze behandeld is door den heer F.J. Stamkart, een man aan wien de zeemansstand groote verpligtingen heeft, en die waard is op de rolle der groote mannen van onzen tijd geplaatst te worden. Reeds vroeger gunstig bekend door de beschrijving van het Intensiteits-kompas, in de ‘Verhandelingen en berigten voor de Zeevaart,’ alsmede in de ‘Verslagen en mededeelingen der K.A.v.W.’ heeft hij zich nu weder zeer verdienstelijk gemaakt door zijne onderzoekingen ter vergelijking van den magnetischen toestand van twee ijzeren schepen n.l. de ‘Belgique’ en de ‘Constitution,’ die bijna even groot, toevallig in tegenovergestelde rigtingen op de werf van de H.H. Paul van Vlissingen en Dudok van Heel op stapel hadden gestaan. Men verwachte nu van ons niet anders dan dat wij ten volle deelen in den wensch van den geachten schrijver, dat deze handleiding tot regeling van kompassen moge bijdragen tot de veiligheid der zeevaart. Vier met groote zorg bewerkte platen en een kaartje waarop <hi rend="i">gelijke vertikale kracht</hi>, <hi rend="i">Isorthodynamische</hi> lijnen enz. getrokken zijn, versieren het werk dat er waarlijk net uitziet, iets wat ook bij studie-boeken wel in aanmerking komt.</p>
<p>a<hi rend="sup">2</hi>. + b<hi rend="sup">2</hi>.</p></div>
<div type="chapter">
<head rend="h3"><hi rend="i">Neêrlands Vloot en Reederijen. Alphabetisch opgemaakt door</hi> H. Sweys, <hi rend="i">Kapitein-Expert van Veritas. Vierde Jaargang. Te Rotterdam</hi>, <hi rend="i">bij</hi> P.M. Bazendijk, 1861. <hi rend="i">In kl.</hi> 8<hi rend="i">vo.</hi>, 280 <hi rend="i">blz. Prijs</hi> ƒ 1,80.</head>
<p>Voor een zeevarend volk gelijk het Nederlandsche, kan
<pb n="322"/>eene opgave van de in ons vaderland te huis behoorende reederijen en schepen, waarbij voorkomt hunne bevelhebbers, bemanning, stukken, soort, standplaats enz., vooral voor den reeder, cargadoor, gezagvoerder enz., niet anders dan welkom zijn, vooral wanneer een man als de heer Sweys die weder heeft willen zamenstellen.</p>
<p>Bij uitstek heeft de heer S. zich van zijne allezins moeijelijke taak gekweten. Eenvoudig van titel bevat dit werkje meer dan men oppervlakkig zoude vermoeden, daar het dit jaar aanzienlijk vermeerderd is door het bijvoegen van vele zaken die in de vorige jaargangen gemist werden, zoodat het thans voorzeker eene eerste plaats bekleedt onder hetgeen op dit gebied in ons vaderland verschijnt.</p>
<p>Zoo onderscheidt zich deze vierde jaargang van de vorige door de onderstaande vermeerdering, voor welke uitbreiding de prijs van dit Jaarboekje slechts met dertig cents verhoogd wordt.</p>
<list>
<label>1o.</label><item>Eene naauwkeurige opgave der schepen van de zoogenaamde koloniale marine, eigenlijk gezegd der gouvernements-vaartuigen in Oost- en West-Indiën.</item>
<label>2o.</label><item>Eene vermelding ook in het register, van de exnamen, waardoor vroeger of later van naam veranderde schepen steeds te vinden zijn.</item>
<label>3o.</label><item>Eene opgave van den staat der Ned. Handel-Maatsch. schepen van den laatsten datum der bevrachting, te rekenen tot 1 Jan. 1861.</item>
<label>4o.</label><item>Een overzigt der bevrachtingen van de N.H.M. in het jaar 1860; en ten laatste:</item>
<label>5o.</label><item>Eene lijst van schepen welke in het jaar 1860 voornamelijk in de steden Amsterdam, Rotterdam en Dordrecht geveild zijn, met opgave van grootte, ouderdom enz.</item></list>
<p>De heer P.M. Bazendijk heeft weder voor een goeden druk en een net maar doodeenvoudig bandje gezorgd.</p>
<p>Voor gezagvoerders, reeders en aan alle belangstellenden in de scheepvaart, levert dit jaarboekje een duidelijk overzigt over onze geheele vloot en reederijen, waarom wij niet aarzelen het de ruimste aanbeveling te schenken, hopende dat verzamelaar en uitgever beide in een ruim debiet het bewijs mogen zien, dat het verdienstelijke van hunnen arbeid erkend wordt en hun verder lust geve op den ingeslagen weg voort te gaan. - Den prijs hadden wij liever iets lager gezien.</p></div>
<div type="chapter">
<pb n="323"/>
<head rend="h3"><hi rend="i">Vennootschap Nederland te Amsterdam</hi>, <hi rend="i">Kloveniersburgwal</hi>, <hi rend="i">B</hi>, 113. - <hi rend="i">Losse bladen over levensverzekering. No.</hi> 2. <hi rend="i">De levensverzekering. Eene ernstige vertelling voor mijne jonge vrienden</hi>, <hi rend="i">door</hi> Frans Hoffmann. <hi rend="i">Met vier gravures op staal. Uit het Hoogduitsch vertaald. Verkrijgbaar te Amsterdam</hi>, <hi rend="i">bij</hi> M. Schooneveld en Zoon. <hi rend="i">In kl.</hi> 8<hi rend="i">vo.</hi> 89 <hi rend="i">bl.</hi></head>
<p>Onze tijd kenmerkt zich o.a. door annonceren en adverteren in allerlei vormen, om de aandacht van het publiek te trekken. Nederland volgt daarin, in zijne mate, dus nog altijd op ietwat bekrompener schaal, het buitenland na. Ook dit boekje is eigenlijk een <hi rend="i">adreskaartje</hi>, van de Vennootschap <hi rend="i">Nederland</hi>, doende in levensverzekering enz., wier firma en adres het aan 't hoofd voert. Ligt mogelijk worden er dus meer exemplaren van weggegeven dan verkocht, en moet het, niet als directe boekhandels-speculatie, maar indirect door het toebrengen van contracten aan die Vennootschap, winsten opleveren. De ‘jonge vrienden,’ op den titel genoemd, zijn dus ook geene <hi rend="i">kinderen</hi>, ofschoon de speculatie wel is op een kinderlijk geloovig gemoed, en de vorm van het boekje met zijne plaatjes wel iets van een kinderwerkje heeft.</p>
<p>Het levert, in eene vertelling, niet zonder eenige overdrijving, schoon in vrij wel overredenden toon, het betoog, dat het nemen van levensverzekering bij eenige maatschappij, eene hoog noodige, ja onmisbare zaak is, wier verzuim in noodlottige gevolgen zijne straf kan vinden.</p>
<p>De lezer nu, die het geleverde betoog voldingend heeft gevonden, wordt alligt geleid tot eene verdere, niet uitgedrukte, schoon wel bedoelde conclusie: dat hij nu maar spoe dig zich wende tot de Vennootschap <hi rend="i">Nederland</hi>. Zonder iets ten nadeele van die Vennootschap te willen zeggen, zelfs in de verste verte niet, moeten wij toch doen opmerken, dat <hi rend="i">die</hi> conclusie door het boekje nog niet is gemotiveerd, en die speciale zaak nog eerst een speciaal onderzoek vereischt, alvorens men er zich met zoo volkomene gerustheid op verlaat, als het slot van het boekje op levensverzekering in 't algemeen wil gegrond zien. - Zulke raad om eerst goed te onderzoeken is wel noodig, als wij zoo
<pb n="324"/>veel van die steunsels jammerlijk hebben zien wegzinken; en sommige dan nog ironisch durven verklaren: ‘gij zijt dom geweest, om van een <hi rend="i">waarborg</hi>-genootschap <hi rend="spat">waarborg</hi> te verwachten!’</p>
<p>O.D.</p></div>
<div type="chapter">
<head rend="h3"><hi rend="i">Nieuwe leerwijze van doorzigtkunde. Handleiding tot een hoogeren trap van kennis dier wetenschap</hi>, <hi rend="i">zoowel in Theorie als in Praktijk</hi>, <hi rend="i">ten gebruike van kunstschilders en kunstliefhebbers; door</hi> P. van Schendel. <hi rend="i">Voor rekening van den schrijver</hi>. (<hi rend="i">Te</hi>) <hi rend="i">Breda</hi>, <hi rend="i">bij</hi> J. Hermans. <hi rend="i">Drukker en Boekhandelaar</hi>, 1861. <hi rend="i">Prijs</hi> ƒ 2,85.</head>
<p>De titel van dit ons ter aankondiging toegezonden werkje, geeft duidelijk genoeg te kennen voor wie het bestemd is. Wij kunnen niet ontveinzen, dat wij het eene gelukkige gedachte van den heer v.S. rekenden om zijne kunstbroeders en anderen eene hoogere liefde in te boezemen, voor een kunstvak dat wel vele beoefenaars en mannen van naam in dat gilde telt, maar die helaas zich zelven weinig rekenschap kunnen geven en veelal uit slaafsche navolging werken. Niet zelden toch hebben ook wij, bij de grootste kunstenaars onzes lands, mannen die zich met een bezoek van koningen en vorsten mogen vereerd zien, zeer groote feilen aangetroffen, in de meetkunstige evenredigheid, al werd dit ook vergoêlijkt door juist aangebragte tinten of een meesterlijk licht en bruin, ons bevalt zulks niet; wij geven de voorkeur aan eene juiste afteekening der voorwerpen die men werkelijk in de natuur ziet en zoo als ze zich voor het oog van den beschouwer vertoonen. Wij zouden wenschen dat hierop de aandacht viel van hen, die zich aan de schilderkunst wilden toewijden, en dat zij het niet beneden zich achtten iets te leeren, wat zij meenden dat hun niet te pas kwam. Het is bedroevend om te zien hoe ouders die zien, dat hunne kinderen toonen aanleg te hebben voor deze of gene kunst, meenen dat hunne lievelingen al aardige geniën zijn, als zij zonder eenig genoten onderwijs een teekeningje kunnen maken en daarom begrijpen, dat zij niet noodig hebben de wetenschap van een vak te leeren, dat later een middel van hun bestaan moet zijn. Wij overdrijven niet, wanneer wij zeggen, dat hierin vooral de grond ligt,
<pb n="325"/>dat er op de kunstproducten onzer artisten zoo veel af te wijzen is. De heer v.S. heeft in dit opzigt eene werkelijke dienst bewezen aan hen, die zich meer willen volmaken. Wij begroeten dus met liefde een werkje, dat bevorderlijk kan zijn tot volmaking van eene kunst, die niet meer zoo bloeit als zij dit zou kunnen, en die velen harer beoefenaren broodeloos maakt, om reden dat zij het niet verder brengen dan tot op eene zekere hoogte en ieder weet dat stilstand, achteruitgang is. De nieuwe leerwijze die de heer v.S. ons aanbiedt, achten wij daarom zeer geschikt voor jeugdige beoefenaren, die met een weinig gezond verstand dit werkje gemakkelijk zullen begrijpen, dat bovendien opgehelderd is met een aantal figuren en eene keurige plaat, genomen naar eene door den schrijver vervaardigde schilderij, voorstellende een rivier-gezigt bij maneschijn, die o.i. zoo meetkunstig zuiver is, dat wij gaarne wenschten ons in de gelegenheid gesteld te zien, het origineel eens te kunnen en te mogen beschouwen. Van alles geeft de schrijver rekenschap, zelfs van de reden waarom de wimpel van de voorbijvarende stoomboot in tegenovergestelde rigting van een in de nabijheid liggend schip waait. Het spijt ons echter innig, dat de correctie van het werkje zoo onnaauwkeurig is en dat wij verpligt zijn te moeten wijzen op tallooze grove en slordige taalfouten, als de <hi rend="i">groottens - een geometrisch figuur - geometrieschen grond - het schilderij - om rede - des oogspunts - - wanneer den kunstenaar iets zou willen malen - groothedens - gelijk wij zeide - na de natuur</hi> - enz. enz.</p>
<p>Wij hebben gemeend te hebben opgemerkt, dat de heer v.S. ons een vervolg op dit werkje zal geven, wat wij niet anders dan van harte kunnen toejuichen; wij geven hem echter in bedenking om zijne geschriften vooral van stijlistische taalkundige fouten te zuiveren, daar zulks eveneens op prijs dient gesteld te worden en mede eene aanbeveling kan zijn voor zijn werk. Het papier is goed en de druk helder en met eene groote letter. De prijs zou wel wat hoog zijn, doch wij gelooven dat zulks te wijten is aan de bijgevoegde platen.</p>
<p>Technophilus.</p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="jage003"/>
<interp type="secundair" value="lulo001"/>
</interpGrp>
<pb n="326"/>
<head rend="h3"><hi rend="i">Mr. B.H. Lulofs' Taalkundige Werken. Herzien door</hi> Dr. A. de Jager. <hi rend="i">I-VI. In twee lijvige boekdeelen. Te Groningen</hi>, <hi rend="i">bij</hi> J. Oomkens Jr., 1859. <hi rend="i">In gr.</hi> 8<hi rend="i">vo. Prijs</hi> ƒ 4,80.</head>
<p>Met een waar genoegen begroeten wij deze nieuwe uitgave van Lulofs' Taalkundige Werken. Onder het patronaat van den verdienstelijken Rotterdamschen Hoofdonderwijzer de Jager uitgegeven, verkrijgen zij eene nieuwe waarde, ja een' zekeren laauwerkrans van actualiteit. Getuigt het niet zoo zeer voldingend voor den lust der natie, om zich met <hi rend="i">degelijk</hi> verstandelijk voedsel te onderhouden, en voor de zucht om het kostbaarste juweel eener vrije en onafhankelijke natie: <hi rend="i">hare moedertaal</hi>, in eere te houden, - het is, in alle geval, een duidelijk bewijs, dat de ondernemingsgeest van de heeren uitgevers niet terugdeinst voor het doen van eenige uitgaven, ten einde de kennis der echte taalstudie te bevorderen en onder het thans levende geslacht te verbreiden. Referent, die, reeds vóór een twintigtal jaren, als jongeling de meeste geschriften van den scherpzinnigen (thans overledenen!) Lulofs heeft leeren kennen en hoogschatten, en bewust is van de vele verpligtingen, welke onze Nederlandsche taal en letterkunde aan zijne noeste vlijt en geestige kritiek te danken hebben, Ref. mag zijne hooge ingenomenheid niet verzwijgen met de wederverschijning van geschriften, die, als 't ware, den stempel van het genie dragen, en die in alle opzigten eene uitgestrekter kennismaking verdienen, dan gewoonlijk aan dergelijke geestprodukten te beurt valt.</p>
<p>De geëerde lezers der ‘<hi rend="i">Vaderlandsche Letteroefeningen</hi>’ zullen waarschijnlijk wel opgemerkt hebben, dat de rubriek: ‘<hi rend="i">Boekbeschouwing</hi>,’ in de laatste zeventien maanden aanmerkelijk aan degelijkheid en grondigheid gewonnen heeft. Het voorheên gebruikelijk prijzen, of aanbevelen, van oppervlakkig ingeziene werken, heeft ongevoelig plaats gemaakt voor bedaard onderzoek en wetenschappelijke kritiek. Men zet zich niet meer aan het schrijven, om de uitgevers een handje te helpen in het debiteren hunner uitgegeven boeken, en het alle zelfstandigheid uitdoovende spook der kwade-vriendenmakerij grijnst niet meer onbarmhartig achter den armstoel van den gemoedelijken Recensent. Wij, voor ons, keuren deze verandering, in den vroeger gevolgden weg, volkomen
<pb n="327"/>goed. Waarlijk verdienstelijke werken zullen er bepaaldelijk niet onder lijden, en hun weldoende invloed zal er slechts krachtiger door worden; terwijl aan den anderen kant het middelmatige en slechte alleen te vreezen hebben voor eene naauwgezette beoordeeling en eene wetenschappelijke <hi rend="i">con amore</hi> volbragte beschouwing.</p>
<p><hi rend="i">Waarheid</hi> voor en in alles, <hi rend="i">waarheid</hi> voor en tegen allen, zonder aanzien des persoons, hetzij de ontzagwekkende titulatuur van Mr. of Dr. al dan niet voor den naam des auteurs prijkt, moet de leus zijn, die den Criticus tot rigtsnoer strekt. Dat deze handelwijze voor de geleerde wereld haar nut heeft, wie zou er aan durven twijfelen? Dat ontegenzeggelijk het algemeen belang er door bevorderd wordt, waar is hij, die zich vermeet het te loochenen? - Immers, wij leven in eenen tijd, waar de <hi rend="i">camaraderie</hi> veracht, ja verafschuwd wordt door allen, die eenig karakter bezitten; wij zijn leden eener maatschappij, waar ieder burger, die aanspraak maakt op den eernaam van een beschaafd mensch, behoort kennis te nemen van al hetgeen hem bij het doen eener, soms moeijelijke, keus kan voorlichten. Onze hedendaagsche Nederlandsche letterkundigen moeten zich tot taak stellen te behooren tot het groote gezin der edele denkers, die den bezielenden geest boven de verlagende materie stellen en hun handelen bepalen, nadat zij een zelfstandig oordeel hebben geveld.</p>
<p>Zoo doende, zal het waarachtig goede en nuttige bevorderd, de wijsheid, kracht en schoonheid der gewrochten, die het talent schiep, verheerlijkt, en het verkeerde en erroneuse tegengewerkt worden, en eindelijk - want het wordt tijd, dat wij tot de aankondiging van de werken van Professor Lulofs overgaan, - zal het steeds talrijker aangroeijende schrijversgild door de onverbiddelijke logica der gebeurtenissen leeren inzien, dat indien het betrekkelijk gemakkelijk is een of ander prulwerk te laten drukken, het niet zoo gereedelijk gaat onnadenkende koopers te vinden, of arglooze lezers te verschalken.</p>
<p>Het eerste deel dezer nieuwe uitgave van Lulofs' Taalkundige Werken bevat zijne <hi rend="i">Kakographie</hi>, waarvan reeds vier drukken bestonden. Het handelt over de feilen, welke begaan worden tegen eene zuivere en bevallige uitspraak onzer moedertaal, tegen de meest gebruikelijke spelling, tegen het
<pb n="328"/>vormen en gebruiken van zamengestelde woorden, tegen de getallen, geslachten en het gebruik der werkwoorden en der kleinere rededeelen. Vervolgens wordt men gewezen op gebrekkige woordschikkingen, op bastaardwoorden, barbarismen, latinismen, gallicismen, anglicismen, germanismen en het verkeerd gebruik van willekeurig en noodeloos nieuw gesmede woorden. Daarna spreekt de schrijver opzettelijk over de Groningsche provincialismen (gelijk men weet, was hij eens Hoogleeraar aan de universiteit te Groningen), en vestigt de aandacht der taalliefhebbers op den stijl met veel verouderde woorden, de al te poëtische woorden in een' eenvoudigen stijl, de duisterheid en dubbelzinnigheid van stijl, enz. Pleonasmen, ellipsen, de zoogenaamde numerus in den stijl en de prozamaat krijgen ook eene beurt, kortom: er is niets vergeten, en men staat verbaasd over den rijken schat, dien de vernuftige Lulofs heeft bijeenverzameld.</p>
<p>Het tweede en derde deel dezer verzameling, die ook afzonderlijk zijn uitgegeven geworden, bevatten Lulofs' geniale lettervruchten over Nederlandsche spraakkunst, stijl en letterkennis, als voorbereiding voor (lees: <hi rend="i">tot</hi>) de Redekunst. Nadat hij over de letters onzer taal, de tweeklanken, de enkele en dubbele vokaalspelling, zijne gedachten heeft ontwikkeld, gaat hij over tot de woordafleidkunde en neemt vervolgens de tien rededeelen in beschouwing. Hierna, komt hij als van zelf tot de woordschikking, geeft eenige algemeene voorschriften tot een' goeden Nederlandschen stijl, enz.; weet de aandacht zijner lezers in hooge mate te boeijen, als hij handelt over den rijkdom, de zachtheid en zoetvloeijendheid, de kracht en sterkte, en het klankrijke en klanknabootsende van het Nederlandsch. Hiermede nog niet voldaan, onderhoudt hij ons over eenige andere fraaije eigenschappen der taal, en eindigt zijn onvolprezen meesterstuk met eene kleine verhandeling over de Nederlandsche prosodie, welke wij niet genoeg aan onze lezers kunnen aanbevelen.</p>
<p>Het vierde deel bevat de Nederlandsche Redekunst, of grondbeginselen van stijl en welsprekendheid voor Nederlanders. Na eene kernachtige uiteenzetting van algemeene bepalingen, die wij met groot genoegen lazen, handelt Lulofs over eenige eigenschappen der gedachten, de spraakfiguren, de zoogenaamde karakters van den stijl, waarmede
<pb n="329"/>de eerste afdeeling <hi rend="spat">der Redekunst</hi> besloten wordt. In de tweede afdeeling, slaat de schrijver eenen diepzinnigen blik op de kunst des eigenlijk gezegden redenaars, of over de welsprekendheid in hare engere beteekenis, over de verschillende soorten van welsprekendheid, en eindigt zijn schrander betoog met het geven van eenige voorschriften, om zich in den stijl en de welsprekendheid te oefenen, iets dat wij niet genoeg kunnen aanbevelen, vooral in onze dagen, waarin de lust tot rederijkerij als uit de asch weder is herrezen. Vooral jongelieden, die zich tot den kansel of de balie voorbereiden, zullen hier vele gulden regels aantreffen; welker inachtneming, hen zelfs op meer gevorderden leeftijd, voor menig struikelen zal behoeden.</p>
<p>In het vijfde deel, dat eenigzins als een vervolg, of liever ampliatie, van het vierde kan beschouwd worden, vinden wij acht Akademische Voorlezingen over de Nederlandsche Redekunst, handelende over de vinding in de welsprekendheid. Slechts met moeite bieden wij weêrstand aan de begeerte om het eene en andere uit deze, alle acht, even keurige als welgestelede verhandelingen aan te halen. Wij moeten ons vergenoegen met onzen lezers tot te roepen: ‘Wordt koopers van dit voortreffelijk boek; het zal u nimmer berouwen!’</p>
<p>Het zesde deel sluit op eene waardige wijze de taalkundige werken van den schranderen en vlijtigen Lulofs. Het handelt over de Gronden der Nederlandsche Woordafleidkunde, en bevat een' schat van kennis, die op zulk eenen bevattelijken trant is voorgedragen, dat de eenvoudigste dorpsschoolmeester, zoowel als de met den toga prijkenden hoogleeraar, er even veel nut uit kan trekken.</p>
<p>Wij kunnen ons oordeel gevoegelijk in een paar regels resumeren: de werken van Lulofs vormen eene schoone schakel in de uitgebreide keten der nuttige werken, waarop Nederland met regt trotsch mag zijn. Vooral onderwijzers raden wij ten ernstigste aan, ze vlijtig te raadplegen: zij zullen er zich ontwijfelbaar wel bij bevinden.</p>
<p>Wij danken den achtenswaardigen de Jager voor de accurate bezorging dezer uitgave. Ook de heer Oomkens verdient lof, wegens de nette en correcte uitvoering, waardoor hij de werken van den beroemden Lulofs heeft opgeluisterd.</p>
<p>Zutphen, 1861.</p>
<p>L.A.H.</p></div>
<div type="chapter">
<interpGrp>
<interp type="primair" value="18610400"/>
<interp type="primair" value="quac004"/>
</interpGrp>
<pb n="330"/>
<head rend="h3"><hi rend="i">Bedenkingen over en tegen de beoordeeling van Ernst en Luim - Betuwsche poësie. - Te Tiel</hi>, <hi rend="i">bij</hi> H.C.A. Campagne, 1859.</head>
<p>Zie Letteroefeningen voor April 1861<note n="(1)" place="foot">Wij hebben de plaatsing niet willen weigeren, om daardoor de onpartijdigheid van de redactie niet in twijfel te kunnen trekken, maar kunnen toch den wensch niet onderdrukken, dat de polemiek nu geeindigd zal zijn.</note>.</p>
<p>&nbsp;</p>
<p>Toen ik in de laatste April-aflevering van dit maandwerk eene recensie van bovengenoemd werkje aantrof, dacht ik bij den eersten aanblik van dat late verschijnsel, aan het oude spreekwoord: ‘Hoe later op den avond, hoe schooner volk.’ De kennismaking met die beoordeeling viel mij echter zóó tegen, dat ik, hoezeer vijand van twistgeschrijf, niet kon nalaten daartegen eenige bedenkingen in het midden te brengen.</p>
<p>Referent vangt aan met te wijzen op den titel dien het boekske draagt, ‘Ernst en Luim’ goed! maar ‘Betuwsche poësie,’ dat lijkt er niet naar! In het geheele bundeltje, zegt hij, is niets dat daaraan doet denken. - Ik meende mijn werkje aldus te mogen noemen, omdat de natuur en de locale omgevingen in de Betuwe, op weinige uitzondering na, de eenige waren, waarvan ik de indrukken in mijne eerstelingen poogde terug te geven; maar wil men die benaming nu alleen als individueel geldend aanmerken, ik heb er vrede mede, doch moet van de andere zijde dan toch Referent vragen of hij meerdere stukjes, zoo als: ‘aan den Betuwschen ekster, - Bij oude wapenen,’ enz. op zijnen togt niet heeft ontmoet? Welk een ophef Referent overigens van deze aangelegenheid ook bij herhaling make, ieder gevoelt dat het ten aanzien van de waarde van het werkje zelf niets te beduiden heeft en eigenlijk geen ander bewijs levert, dan van eene opzettelijke hatelijkheid, die Referent reeds bij den aanvang van zijn werk bezielde, en waarvan ik nader moet doen blijken.</p>
<p>In mijn voorbericht gaf ik te kennen, dat ik aan mijn werkje hoegenaamd geene waarde hechtte, overtuigd als ik was van de vele gebreken die deze ‘eerstelingen’ aankleefden. Referent voegt mij in weerwil dezer nederige verklaring toe: ‘de heer Q. gaf dit boeksken uit <hi rend="i">pour se voir imprimé</hi>.’
<pb n="331"/>Ik vraag: ‘is dat eerlijk, is dat een standpunt, waarop zich de critiek plaatsen mag?’ Wat ik van mijn werkje hoopte, - beoordeelingen van sommige mijner vroegere dicht-proeven in dit en andere maandwerken<note n="(1)" place="foot">Zie over mijne eerst uitgegevene verzen - de Letteroefeningen en Leeskabinet 1851 - en over mijne lateren - de Tijdspiegel enz. van 1858.</note>, gaven eenigen grond voor de verwezentlijking van die hoop, - was, dat men ‘in het misschien luttel goede de schemering van een opkomenden dag zien mogt.’ - Let wel! de schemering van een dag die nog moet aanbreken - niets meer! Hierop roept Referent mij toe: ‘Wij kunnen in het geleverde niet zien, wat gij begeert! er straalt ons op verre na geen “dageraad,” geen ster geen licht van hemelschen oorsprong in tegen.’ Ik vraag andermaal, is dat waarheidlievend, en kenmerkt die schreeuwerige en overdrijvende toon eene eerlijke critiek? Op de woorden waarmede ik mijn voorbericht aanving, en die op het ontstaan van het bundeltjen doelen, als: ‘Ledige oogenblikken gepaard aan hooge ingenomenheid met letterkundige studiën,’ vaart Referent aldus uit: ‘Juist die ongelukkige ledige oogenblikken, toen gij met uwe handen geen weg wist, en die hooge ingenomenheid met letterkundige studiën, die zoo ligt willen voor kunnen, liefhebberij voor genie doet doorgaan, zijn hier de oorzaak! Als gij een man waart, u zelf bewust, hadt gij tegen beider verzoekingen naauwgezet moeten waken!’</p>
<p>Ik merk aan, dat de uitdrukking ‘met zijne handen geen weg weten’ alleen gebruikelijk is om de ‘Lange Weilen’ van eenen straatjongen te karakteriseren en hier door Referent even ongepast als onbeleefd wordt bijgebragt. Doch dat hatelijke eens daargelaten. - Zijn aanval op die ledige oogenblikken en die hooge ingenomenheid met letterkundige studiën is nog niet ten einde - neen, al bestaat er zelfs aanleg, zoodat er aan ‘echte ontwikkeling’ kan gedacht worden, en het willen bepaald kunnen wordt, dan nog, zegt Referent, zijn die studiën en die oogenblikken gevaarlijke vijanden die ‘ernstig moeten worden bestreden.’ - Zie hier de gevolgtrekkingen van die leer: Bestaat er lust om eenen dichter te lezen of te bestuderen, goed! maar men zij op
<pb n="332"/>zijne hoede! - Bezit men bij die geneigdheid echter, aanleg, vernuft, men stoote dan de werken van zoodanigen dichter van zich weg; want reeds de ingenomenheid met letterkundige studiën is gevaarlijk voor de ‘echte ontwikkeling<note n="(1)" place="foot">Referent zie hierover: J. Immerzeel Jr.'s raad ‘aan een jeugdig dichter.’</note>.’ Daarenboven, geen ledige oogenblikken! - al heeft ook de letterkunde haren rijkdom hoofdzakelijk er aan te danken<note n="(2)" place="foot">Zie o.a. H. Cz. Poot's ‘Kenschets des dichters.’</note>, het doet er niet toe! ‘die oogenblikken zijn ook vijandig en dienen ernstig bestreden!’ Professor Ter Haar, Ds. Beets, Jansonius, Ten Kate, als zoovele anderen, die geroepen zijt uw leven aan de gewichtigste werkkringen te wijden, gij hadt reeds lang moeten zwijgen! en wilt gij naar Referents woorden luisteren en niet langer aankleven wat ‘ernstig moet bestreden,’ - legt dan nog uwe dichtpen neder! Voorwaar, mijnheer de Referent! dit is meer dan een enkel pogen om wat vroege voorjaarsbladeren te verstrooijen, zoo als gij te mijnen opzigte beweert, het is niet minder dan een finale moordaanslag op een groot gedeelte van de productie der kunst, en is het mij niet gegeven u verder te kennen dan uit het hier geleverde, het is nogtans genoegzaam om u te kunnen verzekeren, dat gij op den zetel der critiek niet te huis behoort en verstandig zoudt handelen, door u nimmer weer op eene verhevenheid te plaatsen, waar men, gedachtig aan zulke onzinnigheid, u niet dan met een spotlach kan gadeslaan. - Doch ik wil nu Referent in zijne meer regtstreeksche beschouwingen over mijn boekske volgen, om te zien, of ook ten deze wel alles den echten stempel draagt, wat voor gangbare munt wordt aangeboden - Referent klaagt over den vorm van het door mij geleverde - die vorm is gebrekkig, zegt hij, maar hij wil dat gebrekkige ‘vergeven en vergeten’ als hem uit
dien vorm maar eene enkele bezielende idée toespreekt. - Nu is hij er echter niet in geslaagd, in het geheele werkje zulk eene idée te vinden. - ‘Hij deed,’ het zijn zijne eigene woorden: ‘een droeven togt.’ - Doch zonder bewijzen is, bij eene eerlijke toedragt van zaken, niemand te veroordeelen; dit begrijpt Referent en hij betuigt het zelf met ronde woorden: ‘dit oordeel (namelijk dat er geen
<pb n="333"/>enkele bezielende idée in te vinden is, en dat het geheele bundeltje niet dan uit slecht berijmde gemeenplaatsen bestaat) moet worden gestaafd!’ Meen echter niet, Lezer! dat Referent eerlijk genoeg zijn zal, bewijzen hiervoor te leveren, laat staan het te beproeven - neen, zien wij slechts verder. - Naauwelijks heeft hij de noodzakelijkheid voor die bewijs-voering erkend, of hij begint met uitvlugten.</p>
<p>Er is plaatsgebrek - maar daarenboven, zoo gaat hij in eenen adem voort - al ware hem die plaatsruimte eens geschonken, hoe, zegt hij, ‘zou hij het aanleggen, om den schrijver het gemis te doen gevoelen van iets dat hij niet bezit en waarvan hem dus ook het regte gevoel en begrip ontgaat.’ - derhalve: Referent erkent hier zijn vermogen, om iemand het gemis te kunnen doen gevoelen van eene geniale hoedanigheid; maar dan moet die andere met hem, ook deelgenoot zijn van zulk eene eigenschap. - Lezer! Referent rigt hier bij uitsluiting het woord tot u, maar ik vraag u in gemoede: hebt gij ooit zulk eene bewering en zooveel arrogantie zien aan den dag brengen? Zijne stelling heeft iets van de regelen betrekkelijk de magneet-werking, of mogelijk is het een attribut van het hedendaagsche spiritisme, dat wij echter niet dan bij name kennen. Hoe het zij, - wij allen, schrijver en lezers (dan zeer weinigen moeten toch met Referent dat hoog géniale deelachtig zijn) worden hier voor goed, en als met eenen slag incompetent verklaard voor het onderzoek naar de waarheid van het door Referent beweerde, en zullen nu maar, op zijn eerlijk gezicht af, hebben te gelooven, dat in den geheelen bundel geene enkele idée te vinden zij, die eenigen aanleg dicteert, en nemen wij dit nu maar aan, - natuurlijk omdat Referent het zegt, dan brengt hij ons als van zelv' tot den vorm terug, waarvan hij anders het gebrekkige zou hebben ‘vergeven en vergeten.’ - De citaten toch die nu worden bijgebragt, zegt hij, zullen dan ook meestal maar moeten dienen om de onvolkomenheid van dien vorm te bewijzen, al komt vaak de armoede der gedachte daarbij tevens aan het licht?! - In dat woordje ‘vaak’ ligt hier eene kleine retraite; waarschijnlijk is dit echter een viertal letters tegen bedoeling van Referent uit de pen gevloeid en zoo ja? dan geef ik hem dat woordje gaarne terug. - Doch ter zake, het hoofddoel van Referent zal dus
<pb n="334"/>zijn het gebrekkige in den vorm aan te toonen, (het besef daarvoor bleef naar zijn oordeel dan toch in onze magt) en hij vangt nu aan met aanhalingen uit drie in den bundel voorkomende verzen. Ik merk echter op, dat die verzen, naar de veelal daaronder geplaatste jaartallen tot de eersten mijner eerstelingen behooren en zich daarom wel door de meeste gebreken, - die ik echter nergens ontken, - moeten onderscheiden. - Had Referent tot zijn onderzoek stukjes van lateren datum, bijv.: ‘Het spinnelied, Aan den Betuwschen Ekster, De bloemendief,’ en zoovele anderen gekozen, ik zou hem op dit punt meer goede trouw hebben toegekend; doch zien wij nog wat hij bij zoodanige keuze heeft aan te merken. - Het eerste stuk dat hij aanvalt is getiteld: de verloren Advocaat - het verhaal daarvan is naar zijne meening onsmakelijk en walgelijk. - Ik heb hierop alleen te zeggen, dat het door mij met eene kleine wijziging, van den Hoogduitschen dichter Langbein, is overgenomen, die het denkbeeld aan de Arabische vertellingen in de ‘Duizend en eene Nacht’ ontleende leende en dat elke smet hetzij ten regte of ten onregte op dat verhaal geworpen, derhalve tevens den kunstsmaak dier beide klassieken moet gelden. Maar letten wij op de citaten uit dat stuk. Het eerste moet dienen om dat onsmakelijke of walgelijke? aan te toonen, hier over heb ik echter afgedaan. - Het tweede citaat is uit het slot van dat vers en moet strekken ten bewijze voor het gebrekkige in den vorm. - Om den lezer echter een helder inzicht in de zaak te geven, moet ik eenige regelen, dat citaat voorafgaande, mededeelen. Zij luiden aldus:</p>
<lg type="poem">
<l>Ga elk <hi rend="i">het</hi> bijgeloof te keere!</l>
<l>Die plaag, die pest der maatschappij,</l>
<l>Waar <hi rend="i">zij</hi> nog onbedwongen, vrij,</l>
<l>Den schepter voert ten troon geheven,</l>
<l>Wordt meenigeen een naam gegeven,</l>
<l>Dien 's Eewigen gedenboek wraakt! enz.</l></lg>
<p>Men ziet, het mannelijke wordt dáár, door de verpersoonlijking tot het vrouwelijke overgebragt en het spreekt van zelf dat de persoonlijke voornaamwoorden in den loop van dat slot zich daarnaar moeten regelen. Referent gaat echter, na vermeld te hebben dat ik van <hi rend="i">het</hi> bijgeloof spreek, zonder
<pb n="335"/>van die verpersoonlijking gewag te maken, in zijn citaat die voornaamwoorden tot het mannelijke overbrengen en stelt dan de verwarring en het hoogst gebrekkige in den vorm, dat natuurlijk daardoor ontstaat, voor mijne rekening. - Bedenkt men nu hierbij dat ik te dezen, om slechts van een enkelen te spreken, naar een door Vondel<note n="(1)" place="foot">Zie J. van den Vondel. - In zijn dichtstuk: ‘Het Christelijk geduld’ wordt dezen regel nog volstrekter toegepast.</note> gegeven voorbeeld handelde, dan volgt hieruit dat Referent zelfs met de eerste regelen der poësie onbekend is, en er als zoodanig zoo ergens, zeker ten opzichte zijner critiek aan een ‘willen zonder kunnen’ moet gedacht worden.</p>
<p>Het tweede stuk waarover ik gehekeld wordt is getiteld: ‘Bij een Kerkhof.’ Het dagteekent van het jaar 1844 en is dus wel de eerste vrucht mijner letterkundige bemoeijingen. - Referent zegt er alleen van dat het zeker bij geen Betuwsch kerkhof is? haalt er de eerste regelen van aan en zet er dan het brandmerk op door zijn ‘<hi rend="i">Il ny à pas de raison pour que câ finisse</hi>.’ Ik zou nogtans die magtspreuk trotseren door het vers in zijn geheel af te schrijven, ware het niet dat ik vreesde bij al te groote uitvoerigheid, mij de plaatsing van dit betoog ontzegd te zien. Ik wend dus, hoe noode, mijn blik daarvan af, terwijl ik bij den gegeven leidraad ga opmerken, wat Referent op een in den bundel voorgaand maar voor zijne beschouwingen tot het laatst bewaarde stuk heeft aan te wijzen. Dat stuk is getiteld: ‘Eduard en Eleonore’ en het droevig verhaal dier beide gelieven is door mij naar eene overlevering bewerkt, die reeds meermalen aan anderen hier te lande de stof tot een dichtstuk heeft opgeleverd. Al aanstonds moet ik opmerken, dat aan den aanhef van dat vers door Referent een verkeerden zin wordt toegedicht. De bedoeling van die aanhef is deze: ‘Zangster! begeef u naar die oorden, waar een milder aether gevonden wordt en beschrijf ons van die oorden het natuurschoon.</p>
<p>Was er van een opstijging naar den dichterhemel sprake, zoo als Referent wil doen gelooven, dan had ik voor het onbepaalde: <hi rend="i">daarheen</hi> het bepaalde: <hi rend="i">omhoog</hi>, en voor <hi rend="i">reiner aether</hi> de uitdrukking van <hi rend="i">reinen</hi>, of voor het minst die van
<pb n="336"/><hi rend="i">reinsten aether</hi> moeten bezigen. Referent zal mij dit gewonnen geven, wanneer hij zich de Mythologische verhalen hierop betrekkelijk, slechts eens goed gelieft te herinneren. Doch deze valsche greep moest gedaan worden, om het geschikte standpunt te bereiken, waarvan hij met te beter succes zijne aardigheden zou kunnen debiteren. En wat is nu eigenlijk de zaak? In den 13<hi rend="sup">den</hi> regel van het geleverde citaat staat <hi rend="i">hunne</hi> en dàt woord brengt in de verschillende plaatsaanduiding van het vers eenige verwarring. Men stelle echter voor dat woord (het is met het oog op het verband, eene dadelijk opvallende drukfout) ‘<hi rend="i">hàre</hi>’ en alle misverstand is opgeheven, en alle redeneringen, naar aanleiding hiervan door Referent gehouden, blijken tirades, die het schouderophalen, dat men over mij wilde bewerken, op hem zelven doen nederkomen; terwijl dat schouderophalen misschien nog met een blik van afkeuring zal verzeld gaan, wanneer ik nog mededeel, dat door een in het ter beoordeeling gezonden exem plaar mijner verzen gestoken stuk, aan Referent is berigt, dat die drukfouten niet voor rekening van den schrijver konden komen, dewijl deze tijdens de uitgave van zijn werkje, de correctie der proeven aan een ander moest overlaten.</p>
<p>Hiermede ben ik Referent tot aan het einde op den voet gevolgd. Hij begon met mijne meeningen en verwachtingen omtrent mijn boekske te overdrijven en gispte met stellingen waaromtrent men vragen moet of zij niet van dezelfde hand afkomstig zijn, die het bekende: ‘heisch op heisch neêr in 't knekelhuis’ in de wereld bragt. Hij bepaalde zich bij aangelegenheden van ondergeschikt belang, waarbij hij nog zijne onkunde verried, terwijl hij onder het rumoer dat hij over die nietigheden verwekte, zich door een vluggen handgreep van de hoofdzaak poogde af te maken en dit alles met verloochening van een door alle tijden gehuldigd beginsel: ‘dat alleen het streven naar het goede op zich zelf reeds loffelijk zij.’ Lezer, had ik recht mij over de handelwijze van Referent te beklagen? en kan een vonnis in dier voege gewezen als beslissend worden aangemerkt?!</p>
<p>&nbsp;</p>
<p>Elst, April 1861.</p>
<p>M.L.Q.</p></div>
<div type="chapter">
<pb n="337"/>
<head rend="h2">Boekbeschouwing.</head>
<interpGrp>
<interp type="primair" value="deen004"/>
<interp type="primair" value="18610530"/>
<interp type="secundair" value="hase002"/>
</interpGrp>
<head rend="h3"><hi rend="i">Studiën en schetsen</hi>, <hi rend="i">door</hi> J.P. Hasebroek. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) H. Höveker, (<hi rend="i">zonder jaartal</hi>). <hi rend="i">Prijs</hi> ƒ 3,30.</head>
<p>Mij dunkt, dat er voor dezen bundel veel kans op een goeden aftrek bestaat. De naam van den heer Hasebroek heeft een goeden klank in den lande, al zijn er velen op wier volle sympathie de eigenaar van dien naam niet rekenen kan, al is 't ook dat de herinnering aan den pseudoniem <hi rend="i">Jonathan</hi> hierin misschien krachtiger werkt dan de naam zelf. Toch - zoo in plaats van dat boek eene nieuwe verzameling gedichten van den heer H. verschenen was, ik zou daaraan niet een gelijk succes hebben durven beloven. De <hi rend="i">Windekelkens</hi> hebben niet lang geleden bewezen, dat ook nu nog Braga's streng maar juist oordeel over den dichter geen tegenspraak duldt. Maar een bundel prosa, studiën en schetsen, van den man, wiens <hi rend="i">Waarheid en Droomen</hi> wel eens in éénen adem met de onvolprezen <hi rend="i">Camera Obscura</hi> genoemd wordt - zekerlijk die moet reeds in zijn' titel veel uitlokkends hebben. Vooral niet minder wordt de verleiding, indien men het boek niet alleen uit eene advertentie kent, maar het door den ijver eens boekhandelaars ter inzage ontvangt. Een lief bandje, een zeer schoone titel, waarop eene goede photographie naar Scheffers beroemde <hi rend="i">Augustinus en Monica</hi> prijkt, eene inhoudsopgave welke aantoont, dat de verzameling allemans gading bevat - werkt het niet alles te zamen, om aan het boek veel koopers te bezorgen? Mag ik het niet eene plaats op menigen boekenhanger beloven? Tel het aantal dergenen, voor wie de naam Hasebroek onder de dierbare behoort, bij dat der bewonderaars van Jonathan, bij dat van hen en haar die vinden, dat mooije banden o zoo prachtig op een boekenhanger staan, - en gij hebt reeds een publiek, zóó groot, dat de uitgever wel zijde spinnen moet bij deze onderneming.</p>
<p>De inhoud, zeide ik, toont aan, dat de verzameling allemans gading bevat; de schrijver drukt in de voorrede den
<pb n="338"/>wensch uit, dat ‘de wijde korf, die deze verschillende bladeren en bloemen uit één zelfden letterhof moet bijeen vergaderen, geen al te bonten inhoud moge vertoonen, en bovenal geen gansch verwerpelijk onkruid bevatten.’ Of dan die wensch naar mijn oordeel niet is vervuld? Integendeel, lezer! Wel vind ik den inhoud van den bloemenkorfbont; maar daarin is niets te laken, daar niemand toch verlangen zal, dat slechts bloemen van ééne kleur in zulk een mandje prijken. Zelfs geloof ik, dat in deze verzameling ééne bepaalde kleur te veel domineert, zoodat betrekkelijk de inhoud van het korfje mij niet bont genoeg is; maar dit kan aan mijn smaak liggen, waarover de lezer oordeele.</p>
<p>De <hi rend="i">schetsen en studiën</hi> zijn tien in aantal; daarvan zijn drie <hi rend="i">zendingsreden</hi>, zoo als de heer H. ze noemt, zij vullen 115 van de 363 bladzijden. Ik vraag vooreerst, kunnen die lange toespraken over China en Hindostan <hi rend="i">studiën</hi> genaamd worden, daar ze onmogelijk <hi rend="i">schetsen</hi> kunnen heeten? Maar ten andere, wanneer er dan toch om aan den smaak des tijds toe te geven, iets van dit genre in den korf geplaatst worden moest, zou dan niet één zendingsrede voldoende zijn geweest voor het effekt? Ik weet wel, wat groen tusschen de bloemen staat mooi, maar de bloemen moeten toch hoofdzaak blijven! Gij ziet, lezer, dat ik niet onverdraagzaam ben, al kom ik er gaarne voor uit dat ik geen groot liefhebber van zendingsbloemen ben; zij rieken mij te veel naar kruis en munt.</p>
<p>Afstappende van het onderwerp <hi rend="i">bontheid</hi>, houd ik tevens op, met over laatstgenoemde toespraken te handelen. Zij zijn gloeijend en vreeselijk overdreven.</p>
<p>De verzameling wordt geopend met eene aesthetische studie over den onsterfelijken Ary Scheffer en zijne werken, welke het onderwerp en hem die het behandelde, waardig is; duidelijk ziet men, dat de eene priester der kunst hier den anderen begrepen heeft.</p>
<p>De hierop volgende schets: <hi rend="i">Geloof</hi>, <hi rend="i">hoop en liefde</hi> voldoet mij minder, er is daarin eene soort van opgewondenheid merkbaar, welke niet natuurlijk is, een soort van nagebootst Oostersch vuur; is het oorspronkelijk, dan geeft het een schitterenden, onvergelijkelijken gloed van zich, terwijl het hier niet veel meer dan een valsch licht veroorzaakt. Wie zijne geschriften zoo illumineert, schrijft gezwollen, waar hij
<pb n="339"/>krachtig had willen zijn, en levert bombast in plaats van poësie.</p>
<p>Volgen de <hi rend="i">zendingsreden</hi>.</p>
<p>Daarna vindt men in den bundel twee stukjes, welke aan schrijvers reisboek hun oorsprong te danken hebben. Het zijn herinneringen aan twee groote mannen, waarvan de eerste reeds overleden is; beider namen zijn hier te lande zeer bekend; het zijn Adolphe Monod, de groote kanselredenaar, en Dr. Wichern, de groote philantroop, de grondlegger van de <hi rend="i">Innere Mission</hi>. Met veel genoegen heb ik deze beide stukken gelezen; met warmte zijn ze opgesteld, en ze geven blijk van de levendige sympathie des schrijvers voor de heerlijke zaak, welke beide groote mannen, ieder op zijne wijze dienden.</p>
<p>De nu volgende - studie of schets? - is getiteld: <hi rend="i">Het zestigste jaar der eeuw</hi>. Ook hierin is veel schoons. Het is mij bijzonder aangenaam, lezer, u door een citaat uit dit stukje, aan te toonen, dat de heer Hasebroek, van wien het algemeen bekend is, tot welke rigting hij behoort, niet lijdt aan de onverdraagzaamheid in het godsdienstige, welke helaas zoo velen zijner geestverwanten kenmerkt. Strekke het ten bewijze, dat er eene christelijke vrijheid bestaat, welke boven alle rigtingen verheven is, en die het deel kan zijn van de aanhangers der meest verschillende partijen. Sprekende over de rigtingen, welke heden in de christelijke gemeente zoo scherp tegenover elkander staan, zegt S.:</p>
<p>‘Zie daar een strijd, gewigtiger nog dan die, welke te Waterloo gestreden werd, en waarin men niet ontijdig de wapenen mag nederleggen. Wat baat eene pacificatie van Gend, als daarna toch weder de oorlog ontbrandt, om eerst in den Westphaalschen vrede voor goed te eindigen? Daarom de strijd hebbe in des Heeren naam zijnen loop! Zie slechts een iegelijk toe, op welken grond hij strijdt, en welke wapenen hij daarbij gebruikt: zie een iegelijk toe, dat hij uit ijver voor de waarheid, de liefde niet prijs geve, die de meeste is. God zal de uitkomst van den strijd beslissen.</p>
<p>Ik voor mij kan niet twijfelen, aan welke der beide door mij geschetste hoofdrigtingen ten slotte de zege verblijven zal; anders zou ik van de deugdelijkheid mijner eigene overtuiging zelf niet overtuigd zijn. Desniettemin durf ik niet
<pb n="340"/>bepalen, hoeveel, bij den voortdurenden strijd dier rigtingen, de eene welligt van de andere overnemen zal, en of niet daardoor eene derde rigting kan ontstaan, waarin veel, dat nu als strijdende tegenover elkander staat, in eene hoogere harmonie zich zal oplossen.’</p>
<p>Evenzeer uit kracht eener heilige overtuiging deel ik niet in de verwachting welke de heer Hasebroek heeft aangaande den uitslag van den strijd; maar ik heb eerbied voor de verdraagzame liefderijke, bescheidene en wijze meening welke hij is toegedaan.</p>
<p>&nbsp;</p>
<p>Een bundel ‘studiën en schetsen’ te vergelijken met een gevulden bloemenkorf - het kan er goed door. Tegen het gebruik van zulk eene beeldspraak is weinig te zeggen, mits men haar niet in alles doordrijve. Zoo als altijd het geval is - er is onderscheid tusschen het beeld en de zaak welke daarmede wordt uitgedrukt. Zeer goed heeft de heer H. het ingezien, dat in een gedrukten bloemenkorf, de bloemen anders moeten worden geplaatst en geschikt dan in een wezentlijken. In den laatste komen meestal de fraaiste bloemen midden in, en de minder schoone moeten haar omringen, om het effekt te verhoogen. In den eerste is de plaats der schoonste bloemen achteraan, het effekt vordert hier een klimax in de schikking. Daarom worden ongetwijfeld de ‘studiën en schetsen’ gesloten met: <hi rend="i">Het aandenken aan van der Palm vernieuwd</hi>, en <hi rend="i">twee schetsen uit de pastorij van Heilo</hi>. Het eerste is opgesteld in 1860, twintig jaar na den dood van den grooten hoogleeraar; in veel opzigten kompleteert het de biographie door Beets geleverd; met volle regt mag het eene studie heeten, belangrijk door den diepen blik welke S. in zijn onderwerp wierp, en waarvan de vorm zoo uitstekend is, dat v.d. Palm's beeld, als 't ware ten voete uit voor den lezer verrijst.</p>
<p>De Heilosche schetsen: <hi rend="i">Een landschap bij maneschijn</hi>, en <hi rend="i">bij zonne-ondergang</hi> zijn boven mijnen lof verheven. Het zijn juweeltjes van het zuiverste water, en doen denken aan vroegere tijden, toen <hi rend="i">Jonathan</hi> nog leefde. Ach, waarom moest.........</p>
<p>Maar, lezer, wij mogen niet klagen, als wij bedenken, dat de heer Hasebroek ons in dezen bundel zoo veel voor-<pb n="341"/>treffelijks schenkt, waarvoor wij hem hartelijk dankbaar moeten zijn. Ben ik u voorgegaan in het maken van aanmerkingen - gij zoudt mij verkeerd begrepen hebben, zoo gij meendet dat mijn oordeel over het boek niet aanbevelend is.</p>
<p>Ternaard, 30 Mei 1861.</p>
<p>A.A. <hi rend="sc">Deenik MLz</hi></p></div>
<div type="chapter">
<head rend="h3"><hi rend="i">Proeve eener christelijke Geloofsleer voor denkende Christenen</hi>, <hi rend="i">door</hi> H. Lang, <hi rend="i">Predikant te Wartau</hi>, <hi rend="i">Kanton St. Gallen. Uit het Hoogduitsch</hi>, (<hi rend="i">Te</hi>) <hi rend="i">Zaandam</hi>, (<hi rend="i">bij</hi>) P.N. Sombeek Cz., 1860. <hi rend="i">In post</hi> 8<hi rend="i">vo.</hi>, 176 <hi rend="i">blz. Prijs</hi> ƒ 1,25.</head>
<p>Wat den ongenoemden vertaler toch bewogen hebbe om het hier genoemde werk in onze taal over te brengen? Ingenomenheid met de moderne theologie, die Lang onder hare ijverigste en bekwaamste verdedigers telt; of bewondering voor 't geen door hem in deze Geloofsleer wordt verkondigd; of hoogachting voor den persoon, voor den genialen schrijver van de ‘Wandeling door de christelijke wereld;’ den begaafden auteur der Zeitstimmen? - Wij willen geene minder eervolle drijfveer onderstellen, maar meenen regt te hebben tot de verklaring, dat de door hem volbragte taak hem geen lof zal doen inoogsten, dat zijn arbeid noch voor de moderne theologie, noch voor het werkje zelf, noch voor Lang tot aanbeveling kan strekken. - Wij gevoelen dat dit oordeel gemotiveerd moet worden, zal het niet klinken als eene magtspreuk. Vóór wij echter de overwegingen meêdeelen, waarop onze afkeuring gegrond is, verklaren wij zeer bepaald niet te behooren tot de tegenstanders van Lang op theologisch gebied, zoo als hij zelf die in zijne voorrede heeft aangewezen; daar wij noch het christendom verouderd en afgeleefd noemen, noch meenen dat ‘iedere poging om het geloof met het verstand in het effen te brengen tot ongeloof leidt.’</p>
<p>Zien wij nu wat hier geleerd wordt en op welke wijze dat onderwijs wordt gegeven.</p>
<p>In de inleiding wordt eerst het onderzoek ingesteld naar het wezen des christendoms. Om dit te ontdekken moet men den historischen weg inslaan. De christelijke godsdienst is eene nieuwe levensopenbaring; dat blijkt wanneer wij haar gadeslaan, zoo als zij van den aanvang zich plaatste tegenover
<pb n="342"/>de bestaande godsdiensten. Christus was den Grieken eene dwaasheid, den Joden eene ergernis. - Volgens de antieke wereldbeschouwing staat de mensch geheel op het standpunt der zinnelijkheid, nog onbewust van zijn hoogeren aanleg en zijne bestemming, volgt hij beurtelings de driften des vleesches en de neigingen zijner geestelijke natuur. Daartegenover treedt het christendom op met de eischen van bekeering en zelfverloochening en verzaking der wereld; met de belofte van geestelijk heil voor hen, die afstand doen van de begeerlijkheden der wereld. - Op een ander veel hooger standpunt dan de heidenen stonden de Joden. Zij maken niet alleen onderscheid tusschen God en de wereld, maar stellen die geheel tegenover elkaâr. Zij aanbidden den éénen, geestelijken, heiligen God. Zij gevoelen de verpligting om den Almagtige te gehoorzamen; maar vooral omdat zij aan Hem onderworpen zijn. Gods wil is eene wet, zijne geboden zijn zwaar en onmogelijk geheel te volbrengen; de godsdienst is vreeze des Heeren. Vond het christendom hier eenige overeenstemming, hoe groot bleef aan den anderen kant het onderscheid. Het verkondigt God als Vader; de gehoorzaamheid aan God als de vrucht der vrijwillige liefde, de gemeenschap met God als het ware leven des menschen. - Het oorspronkelijke, eigenaardige van de christelijke godsdienst is dan: de verzoening van den mensch met God. - De tweede afdeeling draagt tot opschrift: het christelijk beginsel als grondslag eener kerk. - Het christelijk beginsel beeft een zigtbaren vorm aangenomen in den persoon van Jezus Christus, daardoor is Hij de stichter der kerk geworden en daarom is het wezen des christendoms geloof in Christus. 't Is evenwel voldoende ‘wanneer men slechts in Christus gelooft als dengene in wien het christelijk beginsel vleesch geworden is. - Deze bepaling dient om aan te wijzen, hoe weinig het geloof afhankelijk gemaakt mag worden van de geschiedkundige waarheid der feiten in het N.T.
beschreven.</p>
<p>De volgende paragraaf beschrijft de taak der christelijke dogmatiek als: ‘de ontwikkeling van de theoretische wereldbeschouwing, zoo als die in het christelijk beginsel ligt, in den vorm van een te zamen hangend leerstelsel.’ - De verhouding van de dogmatiek tot de wijsbegeerte wordt aldus
<pb n="343"/>opgegeven: ‘de wijsbegeerte vangt haar werk zonder vooronderstellingen aan, de dogmatiek heeft eene bepaalde vooronderstelling in het historiesch gegeven christelijk element.’ - De dogmatiek en de Heilige Schrift, is de titel van het vierde hoofdstuk. Uit de H.S. alleen kan men het christelijk beginsel zuiver en volledig leeren kennen. Zij is de bron der waarheid, en ook de regel in zooverre ‘dat van elke leerstelling die voor christelijk wil doorgaan, bewezen moet worden, dat zij in noodzakelijk verband staat tot het in de Schrift bevat beginsel, terwijl eene leer, die het christelijk beginsel verduistert of opheft, onvoorwaardelijk als onchristelijk verworpen moet worden.’ De dogmatiek heeft dus niets te vreezen van de historiesche kritiek, integendeel hoe naauwkeuriger het onderzoek naar den oorsprong der N. testamentische schriften wordt ingesteld, te duidelijker zal het christelijk beginsel worden in het licht gesteld. Natuurlijk moet men dan ook het gemaakte onderscheid tusschen een formeel en materieel beginsel verwerpen. - De laatste afdeeling handelt over Schrift en Overlevering. - Door traditie heeft men hier te verstaan: de werkzaamheid van den christelijken geest, die het christelijk beginsel in de Schrift onderscheidt en de gevolgtrekkingen van dit beginsel tot gedurig rijper ontwikkeling brengt. - Hiermede zijn wij tot het einde der Inleiding gekomen. - De eigenlijke Dogmatiek bevat slechts twee hoofddeelen. I. Het Godsbegrip. II. God en mensch; het laatste vervalt in drie afdeelingen: 1. de natuurlijke mensch; 2. de mensch onder de wet; 3. de geestelijke mensch; het derde is nog eens gesplitst en heeft tot laatste hoofdstuk de beschouwing van: de gemeenschap der geestelijk-gezinden of de christelijke kerk.</p>
<p>I. Volgens het christelijk beginsel moet God gedacht worden, zoowel van de wereld onderscheiden, als in de wereld inwonende (transscendent en immanent). Daarom is zoowel het materialisme als het zoogenaamd religieus dualisme met het christendom in strijd. - Het volledig begrip van God kan alzoo worden uitgedrukt: <hi rend="i">God is de alomtegenwoordige geest</hi>. In de bepaling liggen de denkbeelden opgesloten; God als geest is de grond der wereld: uit wien alle dingen; en: God als geest is het einddoel der wereld: tot wien alle dingen. - De gevolgtrekkingen uit dit Godsbegrip af te leiden
<pb n="344"/>zijn 1<hi rend="sup">o</hi> de wereld is op alle punten openbaring Gods, en derhalve in haar geheel genomen goed en volmaakt, een Kosmos, 2<hi rend="sup">o</hi> dewijl God oneindig is kan de wereld op geen punt harer ontwikkeling eene adaequate voorstelling van God geven. De ontwikkeling der wereld blijft een aanhoudend naderen tot een nooit geheel te bereiken doel, 3<hi rend="sup">o</hi> dewijl de wereld dus nooit meer dan eene beperkte openbaring van God is, blijft het kwaad noodzakelijk aan haar bestaan verbonden: want het kwaad is de beperking die door ons in de dingen dezer wereld wordt waargenomen en begrepen; 4<hi rend="sup">o</hi> dewijl God de grond is der eindige dingen, zoo beteekent voor deze dingen het: bepaald worden door God, hetzelfde als: door hun eigen wezen bepaald te worden.</p>
<p>II. Wat wij boven reeds uit de Inleiding meêdeelden van de christelijke levensbeschouwing, laat gemakkelijk raden wat wij hier zullen vinden. De natuurlijke mensch staat op het standpunt der heidenen, de mensch onder de wet op dat der Joden; in den geestelijken mensch eerst aanschouwt men het christelijk beginsel. Van de ontwikkeling der derde afdeeling willen wij nog een beknopt overzigt geven. De mensch onder de zonde en de wet levende, eindigt met vertwijfeling aan eigen kracht en heimwee naar verlossing door God. Dat heimwee wordt bevredigd. Als de tijd vervuld is openbaart God zich aan den mensch als Vader, die hem uit het verderf der zonde tot zijne kindschap roept, als de heilige Geest, die in hem woning maakt tot verlichting, heiliging en vertroosting, als de liefde, die hem haar eigen wezen mededeelt. (Zeer vreemd is het, dat hier niets bepaald wordt omtrent het wezen dier openbaring). Het nieuwe leven, dat alzoo ontstaat is <hi rend="i">wedergeboorte</hi> en <hi rend="i">heiligmaking</hi>. De eerste bestaat in bekeering en geloof. De bewustheid van den staat der wedergeboorte wordt uitgedrukt in deze beide stellingen: het geloof maakt regtvaardig; en, het geloof maakt zalig. - Hoe komt die wedergeboorte tot stand? Zij is zoowel een werk van Gods genade als van de vrijheid des menschen. Met het woord <hi rend="i">vrijheid</hi> bedoelt Lang geheel iets anders, dan men gewoonlijk daaronder verstaat, namelijk: de goddelijke kracht, die berouw en geloof verwekt, is tevens het ware wezen des menschen, hetwelk aan zijn eigen wil, aan zijne persoonlijke neigingen en driften
<pb n="345"/>eene bepaalde rigting geeft. Dit bepaald worden door het eigen wezen noemt hij vrijheid. - Heiligmaking is het bewijs der echtheid van de wedergeboorte. Zij bestaat in het steeds duidelijker openbaar worden van het nieuwe leven, dat met de wedergeboorte een aanvang heeft genomen. - De eschatologie is in dit stelsel zeer mager. Wij lezen daarvan: om door het geloof het eeuwige leven als een altijd aanwezig en zeker goed, dat bij het sterven ons zalig maakt, te hebben, zietdaar het doel der heiligmaking en tevens ook alles, wat de dogmatiek met zekerheid van ‘de laatste dingen’ weet te zeggen. Dat is dus afgeschaft, alleen de naam <hi rend="i">eeuwig leven</hi> blijft behouden; maar wat men daaronder nu te verstaan hebbe leert de schrijver niet.</p>
<p>De laatste bladzijden zijn aan de behandeling van het leerstuk: van de Kerk gewijd. De Kerk is die menschelijke gemeenschap, door welke het zedelijk-godsdienstig leven als het evangelie van Jezus Christus voortgeplant en tot alle menschen gebragt wordt. - Die taak der kerk wordt volbragt door driederlei middelen. 1. door het woord van Christus en zijne apostelen, in hetwelk het evangelie zijne eerste, zijne klassieke uitdrukking heeft gevonden, te prediken. 2. door de voorstelling van den persoon en het leven van J.C. in wien het christelijk beginsel gestaltenis heeft verkregen. 3. door sommige afbeeldende handelingen, waarin het christelijk beginsel zich een aanschouwelijken vorm heeft gegeven. - Hier komt eindelijk ook ter sprake wat men in de dogmatiek de christologie pleegt te noemen. Aangaande het wezen van Christus mag niets anders worden aangenomen en verkondigd dan wat de geschiedenis van zijn leven daaromtrent getuigt. - Zijn ook vele der evangelische verhalen niet in allen deele historiesch waar, zij hebben niettemin hunne hooge waarde als pogingen der eerste gemeente, om het levensbeeld van Christus in vaste trekken te bewaren en uit te drukken, als proefnemingen om het onuitsprekelijke, den indruk door zijne persoonlijkheid gemaakt, uit te spreken. - Met deze beschouwing stemt volkomen overeen wat gezegd wordt omtrent de christelijke feesten en hunne beteekenis. De feiten (van welke de kerk op de feesten de gedachtenis viert) ontleenen hunne waarde voor ons minder hieruit, dat zij eenmaal hebben plaats gegrepen,
<pb n="346"/>dan wel daaruit, dat zij eene eeuwige geschiedenis bevatten. - De dogmatiek wil alleen op het hoofddenkbeeld, dat in elk dezer feesten ligt opgesloten, opmerkzaam maken. Zonderling klinkt het, als men de prediking van het woord van Jezus en de voorstelling van zijn leven en zijne daden hoort noemen als twee onderscheiden middelen, door welke de Kerk hare bestemming moet bereiken. Die beide zijn immers ten naauwste vereenigd. Men begrijpt de woorden niet zonder acht te slaan op het leven; en men kan de daden niet verklaren zonder daarmêe de woorden te vergelijken. - Beide te zamen maken den inhoud der prediking uit. Uit beiden te zamen eerst leert men het christelijk beginsel kennen. - Dat beginsel wordt eindelijk aanschouwelijk gemaakt in de zinnebeeldige handelingen der Kerk: de doop en het avondmaal. De beteekenis van den doop is deze: de indompeling onder of de besprenging met water is een zigtbaar teeken van onze goddelijke roeping tot kinderen Gods, tot wedergeboorte - en wordt daarom met regt het bad der wedergeboorte genoemd. Het avondmaal is die kerkelijke handeling, welke in een maaltijd, als zinnebeeldige herinnering van den offerdood des Heeren, onze verzoening met God door de gemeenschap met Christus, en onze verzoenende liefde onder elkander, als leden van één ligchaam, afbeeldt. - Met de verklaring en ontwikkeling van de aan de Kerk gegeven titels: de <hi rend="i">Algemeene</hi> en de <hi rend="i">Heilige</hi>, wordt het boek besloten.</p>
<p>&nbsp;</p>
<p>In het bovenstaande hebben wij getracht een beknopt, doch zooveel mogelijk volledig overzigt te geven van 't geen hier door H. Lang wordt geleerd. Wij zullen er wel niet behoeven bij te voegen, dat dit boek veel belangrijks bevat en vele nieuwe blijken geeft van de geleerdheid, de scherpzinnigheid en den echt godsdienstigen zin des auteurs. Wij achten het dan ook volstrekt niet verkeerd, dat de gevoelens en denkbeelden van zulk een man in ons vaderland worden bekend gemaakt; integendeel wij gelooven dat de ernstige overweging en toetsing daarvan menigeen nader tot de waarheid zal doen komen. Doch wij beoordeelen hier het boek als zoodanig niet; wij spreken van de vertaling.</p>
<p>Welke lezers stelde Lang zich voor bij het schrijven van zijne geloofsleer? De titel zegt: <hi rend="i">denkende christenen;</hi> maar
<pb n="347"/>'t is dunkt ons duidelijk, dat met die benaming nog eene andere klasse van menschen bedoeld wordt, dan die men in ons land: <hi rend="i">beschaafde christenen</hi> of <hi rend="i">ontwikkelde gemeente-leden</hi> pleegt te noemen. Of zouden de laatsten te laag gesteld worden, als men meent dat zij over het algemeen weinig of niet bekend zijn met de wijsgeerige en godgeleerde stelsels der Duitschers van de laatste halve eeuw? Dat zij niet in staat zijn grondig te oordeelen over de gevoelens van Strauss en Feuerbach, Fichte en Hegel, Schleiermacher, Rückert, Rothe e.a.? Zijn zij in staat bepalingen te begrijpen als deze: ‘wat is het karakter der antieke wereld? Haar grondtrek, die in alle eigenaardige levensvormen der oudheid zich laat terugvinden, is de onverbroken eenheid van den geest en de natuur, de nog naïve, zich niet bewuste, onmiddellijke inéénsmelting van ligchaam en ziel, van geest en vleesch?’ - Wij spreken nu niet van de enkele Grieksche en Latijnsche woorden, die in den tekst gebruikt worden. - Het boek hoe belangrijk ook voor godgeleerden van professie, is niet populair, niet geschikt voor het Nederlandsch publiek. Wenschen onze gemeente-leden bekend te worden met het wezen van de moderne theologie, wij zouden hun liever raden te lezen wat hier te lande over dat onderwerp geschreven is en wordt, (bijv. de opstellen van Dr. Spijker in het Christelijk Maandschrift) dan het boek van Lang. - Waartoe dan de vertaling? Toch niet voor theologanten? Waarlijk, zijn er onder dezen die geen Duitsch verstaan, zij zullen dan dit werk ook in het Hollandsch niet genieten. Of zou het oorspronkelijke boek hier onbekend gebleven zijn? Wij gelooven het niet; de naam van Lang is reeds gunstig genoeg bekend ten onzent, (ten gevolge voor een deel zeker van de uitmuntend vertaalde ‘Wandeling door de christelijke wereld;’) om de onderstelling te wettigen, dat eene Geloofsleer door hem zaamgesteld ook in 't
Duitsch vele lezers in Nederland zou hebben gevonden. Noch voor het boek, noch voor den auteur, noch voor de bepleitte zaak was de overzetting noodig.</p>
<p>En hoe heeft de vertaler zijne taak volbragt? Zeker niet op onberispelijke wijze. Indien hij zich het reeds genoemde door den heer Busken Huet bij ons ingeleide werk heeft ten voorbeeld gesteld, is de navolging verre beneden het model
<pb n="348"/>gebleven. Wel heeft hij eene eigene spelling, daar hij meestal <hi rend="i">ch</hi> schrijft waar wij gewoon zijn <hi rend="i">g</hi> te gebruiken; doch wij betwisten aan niemand het regt om in dit opzigt te schrijven, zoo als hij meent dat het behoort. Wij verlangen echter dat een schrijver aan zich zelven gelijk blijft en achten het verkeerd, als op de eene plaats gezet wordt: <hi rend="i">een</hi> oneindige grootheid (p. 3) en op de andere: <hi rend="i">eene</hi> volslagen eindige grootheid (p. 4); of hier: in <hi rend="i">zijn</hi> noodzakelijkheid (p. 7) en daar: aan <hi rend="i">zijne</hi> ziel (p. 20) of nu eens: <hi rend="i">historiesche</hi> navorsching (p. 26) en dan weêr <hi rend="i">historische</hi> navorsching (p. 32). Wij meenen aanmerking te mogen maken op zinnen als: ‘de Romeinen hadden de stammen hunne nationaliteit enz. - voor den grond geworpen;’ of: ‘die geest kenmerkt zich <hi rend="i">in</hi> zachtheid;’ of: ‘waardoor is het mogelijk? Nergens anders door dan enz.’ - En evenzoo moeten wij uitdrukkingen afkeuren, als: ‘<hi rend="i">aangestamde</hi> zedelijkheid,’ ‘de inbegrip,’ ‘de zede’ in 't enkelvoud.</p>
<p>R.</p>
<p>V.</p></div>
<div type="chapter">
<head rend="h3"><hi rend="i">Verslagen en mededeelingen der koninklijke akademie van wetenschappen. Afd. Letterkunde</hi>, <hi rend="i">IVde dl.</hi>, 3<hi rend="i">de stuk</hi>, 1859, <hi rend="i">Vde dl.</hi>, 1860, <hi rend="i">VIe dl.</hi>, 1<hi rend="i">ste stuk</hi>, 1861. <hi rend="i">Te Amsterdam</hi>, <hi rend="i">bij</hi> C.G. van der Post.</head>
<p>‘Noblesse oblige’ is een heel piquant gezegde. Adeldom geeft niet alleen het regt om den titel van edelman te voeren, adeldom legt ook den pligt op, dat men dien titel in eere houde. Dat geldt zoowel den adel van den eersten als dien van den tweeden rang. Zoowel den adel (ja, hoe hem te noemen?) des geestes als dien, ik zou haast schrijven, des ligchaams; zoowel den hoogeren adel, tot welken stand men zich zelven verheft, als den lageren, in wiens rijen men op vertoon van zijn afstammelings-diploma plaats neemt. Voorbeelden zijn overbodig, bewijzen evenzeer: van den edelman verwacht men onwillekeurig iets bijzonders, iets, dat den edelman terstond kenbaar maakt, of - men is te leur gesteld!</p>
<p>'t Zal na 't gezegde niet noodig zijn te verzekeren, dat ik de aangekondigde verslagen met bijzondere belangstelling ontving en mij van hunne lectuur een ‘utile dulci’ voor-<pb n="349"/>stelde, zooals men het niet elken dag smaakt. ‘Noblesse oblige,’ men heeft de namen van de leden der akademie slechts even in te zien, om aanstonds daaraan te denken, en de verwachting is natuurlijk zeer groot. En niet zal de lezing der verslagen haar verijdelen: van eenige stukken, ik noem als voorbeelden rapporten, kunnen wij a priori bepalen, dat ze naar gelang van het onderwerp meer of meer amusant kunnen wezen, iets, dat uit den aard der zaak volgt, al mogen ze nog zoo belangrijk zijn; de meeste verhandelingen zijn adelijk, essay-tjes even smaakvol als leerzaam. Over de laatste een enkel woord. Allereerst de stukken van den heer van Heusde. In de verzameling die ik voor mij heb, staan drie verhandelingen over Socrates. De eerste loopt over de plaats van Cicero Tuscul. V, 37 108, waar S. gezegd wordt zich wereldburger (mundanus) te hebben genoemd; Cicero evenwel toont 't woord <hi rend="i">ϰόσμιος</hi>, dat hij door mundanus overzette, kennelijk niet gevat (p. 245, 46) en zich even als Plutarchus en Arrianus daarin leelijk vergist te hebben. In de tweede wordt de vermeende digamie besproken en weerlegd, en over Socrates vrouw, Xanthippe gehandeld: we vinden de resultaten van 'tlaatste op bladz. 303. De derde betreft den Socrates in de wolken van Aristophanes en den Socrates der Historie en toetst den eersten aan den tweeden. Die stukken zijn zeer interessant, maar bepaald mooi zijn ze niet; aan expositie, compositie, stijl ontbreekt veel; gemakkelijk laten ze zich niet lezen, ik althans moest nog al eens een eindje terug. Hetzelfde geldt van de verhandeling over de confarreatie der Romeinen; 't tegendeel van die over de oorzaak van het verlies van Livius decaden, een zeer helder en goed geschreven
betoogje.</p>
<p>Een essay-tje even behagelijk als belangrijk is dat van prof. de Wal over 't werkje van Zasius, ‘de parvulis Indaeorum baptizandis,’ het moge voor een paar jaar toen de question brûlante over ‘le petit Mortara’ nog aan de orde van den dag was meer direct de aandacht getrokken hebben, het blijft zijne waarde behouden.</p>
<p>Volgt eene verhandeling van den heer Delprat over ‘Vredeban’ (een woord uit een charter van 1273), die, wat de schrijver zelf zegt, niet volledig uitgewerkt, niet te min
<pb n="350"/>veel wetenswaardigs bevat. Dr. Jansen's tweede stuk over oude meerwoningen is voor zoover ik er over oordeelen kan, zoo voor antiquar als voor historicus van belang, zie b.v. bladz. 44 en volgg., bladz. 58 over de origine der meerwoningen, etc.; als de vorm geheel aan den inhoud beantwoordde, zou men het ook met pleizier lezen.</p>
<p>Wij treffen verder eene bijdrage aan van prof. Boot over de kritiek der eerste Catilinaria naar aanleiding van eene mededeeling van prof. Bake, een, 't zij ter loops gezegd, keurig bewerkt proefje van fijne en diepzinnige redenering, ook afzonderlijk te verkrijgen, naar ik meen. Zij betreft eene plaats van Seneca, die door prof. Boot andermaal, en ik geloof met regt (zie zijne epistola aan dr. Rinkes) wordt aangehaald, om de echtheid der oratie, die men aan Cicero tracht te ontfutselen, te handhaven. 't Stukje doet mij reikhalzend uitzien naar het vervolg: ‘de vraag van den grammatikalen kant beschouwd (bladz. 105)’ en dat te meer na Boot's even juiste als scherpzinnige kritiek van de episode van Palinurus uit Virgilius Aeneis (Dl. VI, no. 1).</p>
<p>Mededeelingen als die van dr. Leemans over eenige oudheden hier ontdekt; van dr. Hoffman over Chinesche matrijzen; van prof. Millies over eene verzameling Oostersche munten; van de ‘commissie van toezigt’ over de philologische nasporingen van de HH. Halbertsma en Herwerden; de belangrijke nasporingen van de commissie voor 't Holl. en Zeeuwsch Charterboek; van die van de beoordeeling der Latijnsche dichtstukken enz., overigens even geestig als grondig en naauwkeurig; van dr. Bull over de plaatsnamen, enz. enz. ga ik met stilzwijgen voorbij, om meer bepaald de aandacht te vestgen op de verhandelingen van de heeren Scholten, Opzoomer en de Vries, en kortelijk daarvan een en ander te vermelden.</p>
<p>Het stuk van den heer Scholten, ook afzonderlijk uitgegeven, betreft de oorzaken van het bestaan van 't hedendaagsch materialisme, d.i. die rigting in de wetenschap, waarbij men alle verschijnselen in de natuur en in het menschelijk leven meent te kunnen afleiden en te verklaren uit de stof,’ ‘den geest dus miskent.’</p>
<p>De oorzaken van die rigting worden gevonden in: 1. onwijsgeerige natuurstudie, 2. gebrekkige psychologie en me-<pb n="351"/>taphysica, 3. het kerkelijk autoriteitsgeloof. De onwijsgeerige natuurstudie is die, ‘welke de gezonde kennis, die de feiten in hun zamenhang beschouwt, gevolgen en oorzaken met juistheid onderscheidt, en uit de feiten en verschijnselen tot juiste logische conclusiën komt,’ welke dan die kennis mist. Zeventien argumenten worden bijeengebragt om het onwijsgeerige van zulk eene natuurstudie in het licht te stellen en de onhoudbaarheid der materialistiesche grondstelling, dat ‘alles uit stofmenging bestaat,’ aan te wijzen de conclusie zal moeten wezen, dat de teleologie iets meer dan ‘eene fictie, eene aan de natuur opgedrongene abstractie is.’ Van eene eenzijdige en gebrekkige psychologie en metaphysica is een dualisme het gevolg: van het, naast haar werkzame streven der natuurkunde naar eenheid is de opheffing van een der beide elementen van het dualisme de vrucht: zoodat òf de geest òf de stof worden genegeerd, d.i. of materialisme of spiritualisme wordt geboren. Het ware standpunt is dat van het monisme, dat geene opheffing wil van een der beide factoren van het dualisme, maar in de hoogere eenheid, waarbij de oppositie van geest en stof wegvalt, in de zamenwerking van het vele en bijzondere tot één doel het bewijs ziet ‘van de substantiële eenheid, die van alle, geestelijke zoowel als ligchamelijke levensverschijnselen in den mensch de oorspronkelijke factor is.’</p>
<p>Dat dit monisme geene plaats voor de onsterfelijkheid zou laten, wordt aan 't slot van dit gedeelte breedvoerig weerlegd.</p>
<p>Het kerkelijk autoriteitsgeloof, even als de heerschappij der traditionele begrippen van de Grieken voor Socrates, leidt evenzeer tot materialisme, dat als 't ware de reactie van den menschelijken geest tegen de geestdoodende dwingelandij van het kerkgeloof te voorschijn brengt. Ten slotte worden de geneesmiddelen der kwaal aangewezen: zij liggen trouwens na het betoogde voor de hand.</p>
<p>De heer Opzoomer is daartegen opgekomen en heeft aangevoerd, dat het materialisme, waartegen de heer S. had gestreden, een verkeerd monisme is, doch dat 't gewijzigd monisme van den heer S. dat evenzeer is; dat de eenheid van het menschelijk denken niet, zoo als de heer S. gezegd had, eene hoogere kracht in den mensch verraadt, maar
<pb n="352"/>alleen 't bewijs is van de voortreffelijkheid van het organisme des menschen als bewerktuigde stof; dat tegenover de argumenten van den heer S. anderen staan, die ze refuteren; dat verder het begrip van zedelijke verantwoording door het determinisme van den heer S. wordt vernietigd, en het alzoo inconsequent is aan het materialisme hetzelfde ten laste te leggen. Hij zelf verklaart zich voor als nog voor het criticisme, ‘dat den weg van onkunde tot kennis voor korter houdt dan dien van ingebeeld weten tot kennis, en dat liever het oordeel opschort, dan zich aan eene voorbarige beslissing waagt, dat dan ook in menigen strijd geene partij kiest, maar zich met het toetsen van de bewijzen der partijen vergenoegt en met het teregt wijzen van beider te groote aanmatiging.’</p>
<p>De heer S. heeft daarop geantwoord of eigenlijk daarop niet geantwoord, maar naar aanleiding van het door den heer O. beweerde het critiesch standpunt van dezen heer beoordeeld; aan het slot zijner rede wordt een en ander van het door den heer O. tegen hem aangevoerde ter sprake gebragt en het oppervlakkige daarvan aangetoond. De heer Opzoomer heeft in de oratie, waarmede hij dit academiejaar zijne collegies opende over den strijd nog een paar woorden gezegd (zie voorrede) en daarmede voor goed 't strijdperk verlaten: adhuc sub judice lis! Ik zal wel niets behoeven te zeggen van stijl, taal etc., de beide auteurs zijn aan ieder door hunne geschriften bekend.</p>
<p>Thans een en ander over de verhandeling van den heer de Vries. Deze naam doet a priori een keurig bewerkt essay verwachten, waarvan taal en stijl onberispelijk zijn en de inhoud belangstelling moet wekken. Wie, die slechts eenmaal een der verslagen heeft gelezen van het woordenboek waaraan hij zijn leven wijdt, heeft hem niet bewonderd, zoo als hij een droog en dor, schier dood onderwerp weet te bezielen en levend te maken! wat gij noode in de hand naamt, daardoor zijt gij weldra medegesleept en verrukt, wat gij ‘eens even meendet door te bladeren,’ daarin hebt gij u allengs verdiept, geen enkel woord zal uwe gespannen aandacht ontgaan!</p>
<p>Inderdaad de heer de Vries bezit het geheim om den lezer te boeijen in den volsten zin des woords! En wat de taal
<pb n="353"/>betreft, gaat het u als mij, dan voelt gij, dat gij Hollandsch leest van den echten stempel! En zijn onderwerp interesseert u meestal, want het is doorgaans iets uit onze eigene literatuur of uit de goudmijn zijner taalkennis, dus over Hollandsche taal of letterkunde.</p>
<p>Deze verhandeling betreft het middelnederlandsche gedicht Theophilus. Hij begint met aan te toonen, hoe brood-noodig het is, dat ‘eene scherpe en geoefende krietiek met behoorlijke taalkennis en gezond verstand gewapend’ op het veld der Mnl. literatuur met haar geesel in de hand rondwandelen gaat, om de zoo voor taal als voor letterkunde nadeelige hinderpalen weg te ruimen. Als op een staaltje, dat krachtig getuigt, hoe sommige teksten zijn uitgegeven, en hoe door eene enkele onhandige vergissing een geheel gedicht in zijn zamenhang verstoord en bijkans onverstaanbaar worden kan, wijst hij op den Theophilus, die, door Blommaert in 1836 en 1858 uitgegeven, op drie plaatsen niet meer of minder dan klinklaren onzin geeft. Even ingenieus als gelukkig herstelt de heer de Vries de plaatsen door (‘dood eenvoudig’ schreef ik bijna!) vs. 981 tot en met vs. 1033 uit de plaats, welke die verzen thans innemen, uit te ligten en naar achteren te verschuiven tusschen vs. 1605 en 1606; iets, dat bij handschriften uiterst gemakkelijk kan gebeuren, even als 't tegenwoordig trouwens bij ingenaaide boeken nog wel eens geschiedt. Men heeft de verhandeling slechts te lezen om te ervaren, dat voor den onzin, dien de uitgegeven tekst heeft, een verstaanbaar geheel is in de plaats gekomen, en door zijne emendatie het gedicht regelmatig en geleidelijk afloopt. Ten overvloede wordt aan het slot van de verhandeling medegedeeld, dat de Acta Sanctorum, waaraan de Theophilus is ontleend, de verandering bevestigt, en uit de waarschijnlijke inrichting van het handschrift de reden van de verplaatsing der verzen toegelicht. Maar wat deel ik <hi rend="i">mijne</hi> opinie mede! de HH. Jonckbloet en Brill schrijven in hun rapport over de genoemde verhandeling: ‘de belangrijkheid van een vond die te lang onontdekt was gebleven, de levendige en onderhoudende wijze op welke de auteur de noodzakelijkheid der door hem voorgeslagen verbetering en de mogelijkheid van het
ontstaan der vergissing in het licht stelt, bevelen zijne verhandeling in die mate
<pb n="354"/>aan, dat wij alle reden hebben, den schrijver dank te zeggen, dat hij ze wel voor onze werken heeft willen beschikbaar stellen,’ en ergens anders noemen zij de emendatie eene gelukkige operatie van den handigen operateur!’ De rapporteurs stellen zelven op de emendatie eene kleine wijziging voor, zij beweren namelijk, dat vs. 980 het eerste der te verplaatsen verzen is, iets, dat evenzeer uit aantal bladzijden en regels van het manuscript, zoo als de heer de Vries dat stelde, kan worden verklaard.</p>
<p>De zin wordt er zoo doende niet minder op, maar er zijn vele kleine veranderingen noodig om de wijziging te adstruëren en te wettigen, eene eindbeslissing blijft natuurlijk aan het origineel alleen voorbehouden.</p>
<p>Daarmede nemen wij afscheid van de verslagen: prosint multis!</p></div>
<div type="chapter">
<interpGrp>
<interp type="secundair" value="shak001"/>
<interp type="secundair" value="opzo001"/>
</interpGrp>
<head rend="h3"><hi rend="i">Julius Caesar. Treurspel van Shakespeare. Vertaald door</hi> Mr. C.W. Opzoomer. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.H. Gebhard en Comp.</head>
<p>Er is sedert eenigen tijd een streven merkbaar, om den grooten Engelschen dichter der 16<hi rend="sup">de</hi> eeuw onder ons meer bekend te maken, opdat eene betere, voor 't minst eene op deugdelijke gronden berustende, waardering, de bespottelijke geringschatting der onwetendheid, of het ijdel spel met aangeleerde woorden van bewondering, moge vervangen. Eenige wakkere en ijverige mannen onder ons hebben zich aangegord tot de taak, de reuzentaak, om de Nederlandsche letterkunde te verrijken met vertalingen van Shakespeare's werken, die aan den eisch der wetenschap en kritiek, zoowel als aan dien des tijds, zouden beantwoorden. Reeds danken wij hun menig stuk des dichters, dat in goede, ten deele zelfs voortreffelijke, vertaling voor het publiek toegankelijk is geworden. En al zullen wij op deze wijze wel niet verkrijgen, wat Duitschland op zoo uitnemende wijze bezit, en wat altijd wenschelijk blijft: eene kompleete vertaling van Shakespeare, door, of althans onder leiding van, één bekwaam man bewerkt, die zich behoorlijk tot dien arbeid heeft toegerust, en daarom op zijn werk ook den stempel eener eigene individualiteit, van een zelfstandig werkenden geest,
<pb n="355"/>drukken kan; - al zullen wij dit niet verkrijgen, toch verheugen wij ons in hetgeen wij ontvingen en in hetgeen ons nog beloofd is. Wanneer wij, bij de vertalingen van Moulin, die voegen welke wij bereids aan de heeren Kok, van Loon en prof. Opzoomer verschuldigd zijn, dan bezitten wij de voornaamste, de meest karakteristieke stukken van Shakespeare op onderscheiden gebied, in vrij voldoende volledigheid; en vermag althans niemand onwetendheid voor te wenden, waar van dezen dichter en zijne werken sprake is. - Maar is het vertalen van Sh. genoeg om hem voor het publiek toegankelijk te maken? Te regt merkt Prof. Opzoomer aan, dat Shakespeare verklaard, maar tevens vertaald moet worden. Ik wil het wagen deze woorden om te keeren, en ik vrees niet dat Prof. Opzoomer ze er minder waar om zal achten. Bedriegen wij ons niet: de mate, veel meer nog het karakter, der literarische ontwikkeling van ons publiek, is niet van dien aard dat het geschikt zou zijn om, zonder voorbereiding, zonder iets als eene inwijding, de drama's van Shakespeare te begrijpen en te genieten. Vergeet daarbij niet met welk verwerpelijk ontuig, juist op dramatisch gebied, dit publiek is en nog voortdurend wordt gevoed. Niemand zal de bewering tegenspreken, dat een drama van Sh., om regt verstaan te worden, wezenlijke studie vereischt; en daar het nu niet te verwachten is, dat de meerderheid der gewone lezers, reeds afgeschrikt door den min of meer ongewonen vorm, zich de moeite dier studie zal getroosten, wordt werkelijk eene inleiding, eene <hi rend="i">Vorschule</hi>, gevorderd om hen althans eenigermate op de hoogte te plaatsen, tot regt verstand van het stuk vereischt. Prof. Opzoomer - en hij was er boven velen toe gerechtigd - heeft de stoute poging gewaagd, om eene Engelsche uitgave van Sh. te bezorgen, met Hollandsche inleidingen en aanteekeningen, zoo als, onder anderen, Dr. Delius in Duitschland deed. Zoo wij ons niet vergissen, dan is deze poging mislukt: althans het is ons
niet bekend, dat er op de eerste proef-aflevering eene tweede gevolgd is. De oorzaken dier mislukking nu voor het oogenblik niet onderzoekende of beoordeelende, willen wij bepaaldelijk aan Prof. Opzoomer in overweging geven, of niet vertaling en verklaring zamen zouden kunnen gaan, gelijk de heer Kok daarvan bereids het voorbeeld geeft;
<pb n="356"/>zoodat ook de Hollandsche overzetting althans van eene inleiding en zoodanige aanteekeningen vergezeld werd, als voor het volkomen begrijpen van het stuk schier onontbeerlijk mogen gerekend worden. Waarlijk, bij het bewandelen van het onafzienbaar veld der Shakspeare-poëzy zijn goede gidsen en duidelijke handwijzers volstrekt niet overbodig.</p>
<p>Den Julius Caesar, waarvan de vertaling thans voor ons ligt, noemt prof. Opzoomer een van Sh. schoonste en daarbij een van zijne duidelijkste stukken. Om deze laatste eigenschap rekende hij dan ook zeker alle toelichting overtollig. Wij meenen prof. Opzoomer's vertaling niet beter te kunnen aanbevelen dan door het geven eener, zij het ook vlugtige, karakteristiek van het door hem vertaalde treurspel.</p>
<p>Daarbij willen wij niet treden in eene beoordeeling der uitspraak, dat de Julius Caesar een van Sh. schoonste stukken zou zijn; terwijl anderen dit drama, als geheel, niet zoo hoog roemen en het b.v. beneden de beide overige Romeinsche stukken des dichters plaatsen. Zoo veel is in ieder geval zeker, dat het treurspel rijk is aan schoonheden van den eersten rang, en dat het door zijn grootschen, eenvoudigen gang en treffende episodes eene magtige uitwerking op het tooneel te weeg brengt. Maar wij moeten ons voor eene illusie wachten. Caesar, hoewel hij aan het stuk zijn naam geeft, is niet de hoofdpersoon: zelfs is de rol, die hij er in speelt, niet geschikt, ons bijzonder hooge gedachten van hem in te boezemen. In waarheid doet hij niets, dan hoogdravende, zelfs wel wat opgeblazen, redevoeringen houden; en zoo gedurig, en in zulke overdreven uitdrukkingen, roemen op zijn moed en onversaagdheid, dat het werkelijk den schijn heeft of hij zich-zelven, door het hooren dier fraaije woorden, moedig en onversaagd maken wil. De grootheid van Caesar's karakter blijkt meer uit de hoogte waarop hij staat, uit den indruk, dien hij op allen, ook op de voortreffelijkste geesten, heeft te weeg gebragt, dan uit hetgeen hij zelf in dit treurspel zegt of doet. Bovendien wordt hij reeds in het eerste tooneel van het derde bedrijf vermoord. Zijn dood evenwel is het middelpunt van het gansche drama, en in dien zin is hij er werkelijk de ziel van; gelijk Hamlet's vader in den Hamlet, is ook Caesar altijd tegenwoordig, ook dan wanneer hij niet
<pb n="357"/>meer ligchamelijk aanwezig is; altijd zweeft die grootsche gestalte over het wondervolle tooneel en bezielt en beweegt allen die daar optreden en handelen. Toch is hij, evenmin als Hamlet's vader, de eigenlijke hoofdpersoon, de drager der tragische idee. Dat is Brutus; en om den Caesar te begrijpen, moeten wij ons rekenschap geven van Brutus karakter. In Brutus aanschouwen wij den strijd tusschen den pligt der zedelijkheid en dien der politiek, en de uitwerking van dien strijd op een van nature edel en rein karakter. Sh. heeft het beeld van Brutus met meesterhand en voorliefde geschilderd: een waarachtig edel, hoog begaafd en ontwikkeld mensch, onberispelijk van zeden, streng van beginselen, vreemd aan alle zelfzucht en eigenbelang: tevens een stoïcijn in den besten zin des woords, met eene teederheid en diepte van gemoed, als te aantrekkelijker wordt bij zoo hoogen en vasten geest. Zijn vijand zelf roept bij zijn lijk uit:</p>
<lg type="poem">
<l>‘Van allen was dit de edelste Romein....</l>
<l>Zacht<note n="(1)" place="foot">Dit <hi rend="i">zacht</hi> geeft niet volkomen den inhoud weder van het oorspronkelijk: <hi rend="i">gentle</hi>. Dit woord vereenigt de begrippen van reinheid, wellevendheid, vriendelijkheid, en is een der schoonste en rijkste uitdrukkingen der rijke Engelsche taal.</note> was zijn leven, de clementen zoo</l>
<l>In hem vermengd, dat aan het wijd heelal</l>
<l>Natuur verkonden kon: “dit was een man!”’</l></lg>
<p>Deze ‘man’ nu, zoo ongeschikt voor de ruwe taak der politiek, ziet zich, door aandrang van buiten, geplaatst tusschen tweederlei pligt, waarbij eene keus noodzakelijk wordt: zijn pligt als mensch, nog verzwaard door zijne naauwe vriendschapsbetrekking met Caesar; en zijn pligt als Romeinsch burger, die de vrijheid van Rome in gevaar ziet gebragt door dienzelfden Caesar. Uit zich zelven, uit eigen beweging, zou hij zich niet op dat gevaarlijk standpunt, waar zulk eene keus noodzakelijk werd, hebben geplaatst. Ofschoon treurende om den ondergang der Romeinsche republiek, door zijn voorzaat mede gesticht, en bekommerd om de zaak der vrijheid, voelde hij niet in zich den drang om handelend op te treden en in de gebeurtenissen in te grijpen. Zoo zeer is hij zich bewust voor eene dergelijke rol ongeschikt te zijn, dat hij, toen Cassius voor het eerst
<pb n="358"/>op iets dergelijks zinspeelt, als terug huivert en uitroept:</p>
<lg type="poem">
<l>In wat gevaar wilt gij me leiden, Cassius,</l>
<l>Dat gij mij aanzet in mij zelf te zoeken</l>
<l>Dat, wat niet in mij is?</l></lg>
<p>Maar Cassius kent de kwetsbare plek in zijns vriends hart: hij beroept zich op Brutus vaderlandsliefde; en dat beroep werkt oogenblikkelijk. Brutus verklaart dat als hetgeen Cassius hem heeft mede te deelen, het gemeenebest betreft, hij toonen zal de eer meer lief te hebben, dan den dood te vreezen.</p>
<p>En wat heeft Cassius hem mede te deelen? Niets minder dan het plan eener zamenzweering tegen Caesar, aan het hoofd waarvan men hem, den algemeen geachten patricier, den edelen republikein, den afstammeling van den grooten Brutus, plaatsen wil; - en het doel dier zamenzweering is: de herstelling der geschonden, der met volslagen ondergang bedreigde, Romeinsche vrijheid. Aan dat doel nu brengt Brutus zijne rust, den vrede en de liefde zijns harten, zich zelven, ten offer: voor hetgeen hij zijn pligt als burger acht, stelt hij zijn pligt als mensch en als vriend, zij het ook na moeijelijken en heftigen, doch met mannenkracht bedwongen, strijd, - ter zijde. Hij, de man wien alle geveinsdheid en huichelarij vreemd is, neemt deel aan eene bedekte, verraderlijke zamenzweering, en stemt er in toe om zijn vriend en weldoener Caesar, die hem nooit reden tot klagen gaf - ja, wiens misdaad tegen den Staat hij zelf nog eerst als in de toekomst mogelijk en niet als reeds geschied beschouwt, - door valsche list in het net te lokken. Het is zoo, ook bij het plegen der misdaad, wil hij zich rein houden van alle onedele drijfveêren. Hij is bereid Caesar te dooden om den wille der vrijheid, maar hij wil dat doen als ‘offeraar,’ niet als ‘slagter;’ geene wraakzucht, slechts heilige ijver voor het regt, mag zijne hand wapenen; ware het mogelijk, hij zou alleen Caesar's geest dooden, en niet diens bloed vergieten. Daarom moet, na deze eene noodzakelijke daad, niets volgen wat aan den moord zijn, om zoo te zeggen, gewijd, priesterlijk karakter zou ontnemen: geen ander bloed mag vloeijen dan Caesar's; geene maatregelen van geweld, van voorzorg zelfs, mogen genomen; zoodra het bestemde offer gevallen is, moet het zwaard in de scheede keeren,
<pb n="359"/>en de regtvaardige zaak zal uit zich zelve zegepralen. De edelmoedige dweeper, - zoo echt antiek in zijne denkwijze - gevoelt het niet, bekent het althans zich zelven niet, dat dit alles toch slechts sofismen zijn, die nooit de onuitwischbare smet van een sluipmoord kunnen wegnemen; en dat hij zich zelven, zijne betere natuur, geweld aandoet; - hij, de in de politieke wereld vreemde wijsgeer, vermoedt het zelfs niet, dat zijne toewijding vergeefs zal zijn, dat het volk, aan hetwelk hij de vrijheid hergeven wil, met uitgestoken handen om een meester roept, en hem, den bevrijder, zoo weinig begrijpt, dat het, na Caesar's dood, hem zelven in Caesar's plaats verheffen wil! Door dit vergrijp aan zijne eigene natuur in de keuze van zijn doel, en de daar uit voortvloeiende verblinding in de keuze zijner middelen, haalt hij echter niet alleen zich zelven den ondergang op den hals, maar verderft bovendien de zaak zijner eigene partij, de zaak waaraan hij alles heeft opgeofferd, en maakt het welslagen der groote onderneming onmogelijk. Hij neemt halve maatregelen, miskent volstrekt de noodige voorwaarden tot slagen; doet wel den eersten stap, maar weigert ook den tweeden te doen, daar toch juist van dien tweeden de uitkomst van den eersten afhangt. Edel mensch, valt hij, als zoo velen, in de ijdele poging om met de magten der boosheid een verbond te sluiten, meenende dat men zich van hen, ter bereiking van een goed doel, tot op zekere hoogte kan bedienen, en hen daarna wegzenden en de ziele onbesmet houden. Slecht staatsman en allerongeschiktst partijhoofd verijdelt hij, in het eind, de geheele zamenzweering door zijne ontijdige naauwgezetheid en eerlijkheid; en straft zoo doende de zamenzweerders zelven, die in hem een steun, een gezag- en invloed hebbend hoofd hadden gezocht.</p>
<p>Meesterlijk is de tegenstelling tusschen Brutus en Cassius: de een de type van den ideaien, de ander van den echtpolitieken, zamenzweerder, den revolutieman. Wat mengeling van beginselen en drijfveeren in Cassius, die hem tot verzet tegen Caesar drijven: vrijheidsliefde, zucht voor gelijkheid, verontwaardiging over den slaafschen geest in Rome, maar boven alles toch naijver, wangunst, persoonlijke haat. Cassius, als alle echte revolutionairen, is bezield met dien
<pb n="360"/>eigenaardigen haat der middelmatigheid tegen alles wat zich, door adel der geboorte of des geestes, boven haar verheft: hij wil nivelleren, dat is zijn eerste en hoogste streven. Blind voor Caesar's grootheid en intellectuele meerderheid, begrijpt deze vulgaire mensch volstrekt niet, waarom niet hij zelf, even zoo goed als Caesar, de eerste zou kunnen zijn. Wat is Caesar toch meer dan hij? Caesar heeft behoefte aan slaap en rust en voedsel, even als hij; Caesar is ziek geweest, heeft de koorts gehad, beefde en steende toen, daar hij het hoorde; ja meer: Caesar heeft eens met hem beproefd, in onstuimig winterweder, den schuimenden Tiber over te zwemmen, en toen is Caesar halverwege bezweken en moest hij, Cassius, hem te hulp komen! En voor zoo iemand buigt de halve wereld als voor een god! - neen, hij zal toonen, dat Caesar ook maar een mensch is, en de aarde van hem verlossen. - Men ziet, de theorien en praktijken der moderne gelijkheidsvrienden zijn juist niet nieuw. - Deze zelfzuchtige, laag wangunstige Cassius echter, hoezeer hij, in zedelijken zin en als mensch, ver beneden Brutus staat, overtreft dezen even zoo verre in politieken blik en tact, in juiste waardering der omstandigheden en helder inzigt in de noodzakelijke voorwaarden voor het welslagen der onderneming. Ook bezit hij deze onontbeerlijke eigenschap van den zamenzweerder en demagoog, dat zedelijke overwegingen hem niet zeer belemmeren in de keuze zijner middelen. Hij zal wel niet meer bloed vergieten dan noodig is, maar ook niet minder dan hij weet voor den uitslag der zaak noodig te zijn; hij wil wel de zaak der vrijheid en des regts doen zegepralen, maar maakt er volstrekt geen bezwaar in, voorloopig naar de wapenen van het geweld en des onregts te grijpen. In de noodlottige fouten van Brutus, waartegen hij zich altijd verzet en waaraan hij slechts noode toegeeft, zou hij zeer zeker niet vervallen zijn; en dat de beslissende slag bij Philippi door de verbondenen verloren wordt, is ten
deele te wijten aan de toegevendheid van Cassius voor Brutus oordeel.</p>
<p>Maar ik overschreid welligt reeds de grenzen, aan deze aankondiging gesteld. Ik zal dan ook niet verder spreken over zoo menige schoonheid in de karakteristiek dezer beide hoofdpersonen, noch over die van de andere, om hen ge-<pb n="361"/>groepte figuren; niet van zoo menig uitstekend tooneel, zoo menig woord van diepen zin, noch ook over de veelbeteekenende wijze, waarop Sh. ons een blik laat werpen in de historische noodzakelijkheid der mislukking van Brutus plannen. Dit alles zij den lezer - waarvan wij er velen wenschen voor het boek - overgelaten; en moge voorts ook deze proeve bijdragen tot eene meer algemeene en innige bekendheid met den koning op het gebied der poëzij, van wiens scheppingen, ook ter bezieling onzer eigene literatuur, kracht moge uitgaan.</p>
<p>M.</p></div>
<div type="chapter">
<interpGrp>
<interp type="secundair" value="brum009"/>
</interpGrp>
<head rend="h3"><hi rend="i">Morgenrood. Gedichten van</hi> J. Brummelkamp. (<hi rend="i">Te</hi>) <hi rend="i">Kampen</hi>, (<hi rend="i">bij</hi>) S. van Velzen Jr., 1860. <hi rend="i">In Post</hi> 8<hi rend="i">vo. Prijs</hi> ƒ 1. -</head>
<p>Dit bundeltjen bestaat zeker wel uit eerstelingen. De heer Brummelkamp heeft aan den aandrang van vele vrienden gehoor gegeven, en van hetgeen hij had, iets afgestaan; en al zijn wij nu met hem overtuigd, dat de uitgave van dit boeksken geen vereischte was, willen wij er toch wel bijvoegen, dat er geen kwaad mede verrigt is. Niet dat er in dit bundeltjen zooveel uitstekends zou te vinden zijn of dat er zelfs niet vele gebreken in zouden zijn aan te wijzen: maar het dunkt ons, dat er toch uit deze gedichten, op meer dan eene plaats, een hart spreekt dat werkelijk gevoel voor poëzij heeft, en ook, - wat noodzakelijk er bij moet komen, want willen is geen kunnen - ook de gave bezit om aan dat gevoel poëtische vormen te geven. Wij gelooven dat niet uitsluitend, niet voornamelijk zelfs, ijdelheid en zucht om boven anderen uit te munten, de aanleiding is geweest tot het vervaardigen en uitgeven van dit bundeltjen; maar dat werkelijk, bij het dichten dezer verzen, aan een innerlijken drang is voldaan. En dat is reeds veel, zeer veel. Wat nood dan, of de vorm op vele plaatsen vrij wat te wenschen overig laat; ja zelfs is het niet al te zeer ten kwade te duiden, dat overal in dit bundeltjen eene zekere, misschien onwillekeurige, navolging van bekende modellen zich openbaart. Het zijn eerstelingen; en bij de eerste schreden op iederen weg, bovenal ook op den weg der dichtkunst, is onzekerheid en weifeling en behoefte aan navolging zeer natuurlijk. Die weifeling en onzekerheid omtrent innerlijke roeping en eigen kracht, blijkt reeds uit de keuze der on-<pb n="362"/>derwerpen. De dichter grijpt nog als in 't wilde om zich heen en tast bij voorkeur naar het sterksprekende, piquante, grootsche. Verzen, als die aan den Vesuvius, ter Elfder Ure, de Storm, de Kranke, dragen een datum aan 't voorhoofd, nog een anderen dan dien hunner vervaardiging. Dat wordt later anders, en, naar wij hopen, beter. Dan leert de dichter eerst ten volle begrijpen, dat de poëzij
niet ligt in de voorwerpen buiten hem, ook al zijn ze nog zoo buitengewoon en wonderlijk, maar in zijn eigen hart; en dat hij alzoo niet de buitenwereld eenvoudig, met meer of minder fraaije klanken, schilderen moet, maar ze in zich opnemen, van uit zijn eigen gemoed beschouwen, en ons haar alzoo, weerspiegeld en herboren in zijn geest, te aanschouwen geven. Ook dan eerst spreekt hij niet meer in geleende klanken, maar zijne eigen taal en toont hij zich zijner roeping, als schepper onder God, waardig, Die taal hopen wij eenmaal van den heer Brummelkamp te hooren: daartoe leere hij zich zelven kennen, en zich rekenschap afleggen zijner eigene roeping, krachten en gaven, en spreke dan zijn woord en zinge zijn eigen lied. Dan ook zullen wij het eind-oordeel over dit bundeltjen gerust aan hem zelven kunnen overlaten.</p></div>
<div type="chapter">
<interpGrp>
<interp type="secundair" value="erla001"/>
</interpGrp>
<head rend="h3"><hi rend="i">Nora. Een levensbeeld</hi>, <hi rend="i">Ottilia Wildermuth nageschetst door</hi> C.v.E. van der Bilt la Motte. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.M. van der Made, 1860. <hi rend="i">In post</hi> 8<hi rend="i">vo. Prijs</hi> ƒ 1,25.
<lb/><hi rend="i">Het Tehuis der Vrouw. Uit het Hoogduitsch van</hi> Ottilie Wildermuth (<hi rend="i">Te</hi>) <hi rend="i">Rotterdam</hi>, (<hi rend="i">bij</hi>) P.C. Hoog, 1860. <hi rend="i">In post</hi> 8<hi rend="i">vo. Prijs</hi> ƒ 2,50.</head>
<p>Hoewel het eene dezer geschriften meer eene vrije navolging, het andere eene eigenlijke vertaling is, hebben wij ze zaamgevoegd, als beiden oorsponkelijk van eene schrijfster afkomstig niet alleen, maar ook een in strekking en geest. De heer v.d. Bilt la Motte heeft het lieve boeksken, door hem in een Nederlandsch gewaad gestoken, aan zijne zuster opgedragen, en door deze opdragt juist den geest van dit werkje en van de schrijfster gekarakteriseerd. Ottilie Wildermuth schrijft voor vrouwen; zij zelve bezit al de gebreken en deugden die in den regel aan dames-auteurs eigen zijn. Zij is begaafd met een groot talent van opmerken, een fijnen tact, eene groote mate van intuïtie; maar dit
<pb n="363"/>alles is voornamelijk, uitsluitend bijna, gerigt op kleinigheden, op de details van het huiselijk, dagelijksch leven. De meer omvattende blik, het begrip der groote buitenwereld en den regten zin voor die wereld, ontbreken haar; zij bezit meer gevoel en verbeelding dan verstand en denkkracht. Ook is de kring, waarin zij zij zich beweegt, eigenaardig beperkt: het is het huisgezin, het dagelijksch eenvoudig familie leven op het land, in de stille pastorij of de eenvoudige dorpswoning; en dat leven gezien van het standpunt eener teedere, trouwe, vrome vrouw. Daar is in dit leven strijd, ja, en verzoeking, en Ottilie Wildermuth schildert ze ons met veel talent; maar strijd en verzoeking behooren ook tot zekere bepaalde soort, en zij kent voor allen een middel om in elken strijd de zege te behalen. Het geluk der vrouw ligt in getrouwe liefde en toewijding aan den huiselijken pligt; ziedaar de hoofdgedachte der schrijfster, en wie zal ze wraken? Het valt evenwel ligter deze en dergelijke heilzame wenken en waarschuwingen te geven, waarvan de waarheid door niemand kan worden betwist, dan altijd de kracht te behouden om te midden van de stormen des levens en des harten, den regten weg te blijven bewandelen ja zelfs te blijven zien. En hoe nuttig en voortreffelijk het ook moge zijn, onze jonkvrouwen en echtgenooten te toonen, hoe in de rustige volbrenging der vrouwelijke roeping, ook onder minder gunstige omstandigheden, de eenige ware weg tot geluk is gelegen; het is toch ook waar dat er ziekten zijn, waarvoor dergelijke huismiddeltjes niet helpen, maar die krachtiger medicijnen vragen. Wij missen te veel bij Ottilie Wildermuth - en wij hebben hier bepaaldelijk het oog op het drietal verhalen, onder den gemeenschappelijken titel van Het Tehuis der Vrouw vereenigd - wij missen te veel bij Ottilie Wildermuth diepte van opvatting, doordringing tot den diepsten grond der karakters, waardering der geheime roerselen van de uitwendige daden. Er ligt over alles zekere
oppervlakkigheid, zekere alledaagsheid. Jantje is zoet en krijgt koek; Pietje is stout en krijgt klappen - is zeker eene kostelijke moraal, ook al is ze niet nieuw; en zeer ongaarne zouden wij zien dat de eerbied voor deze moraal verloren ging. Maar het verband tusschen dat zoet zijn en koek krijgen, en dat stout zijn en klappen krijgen, is soms duis-<pb n="364"/>ter en zwaar te vatten, en wordt nog moeijelijker en in de voorstelling zeer vaak aan de waarheid ontrouw, wanneer koek en klappen in al te letterlijken, te handtastelijken zin worden opgevat. En zou ook niet vooral hieraan een roman, een dichtwerk, zijne waarde ontleenen dat de eeuwige psychologische waarheid dezer burgerlijke moraal daar wordt gestaafd in hoogeren dan bloot uiterlijken en stoffelijken zin; dat daar de wereld des harten met hare eigene geregtigheid en geduchte wet der wedervergelding voor het oog wordt onthuld. Deze innerlijke wereld des harten nu blijft bij onze schrijfster te veel gesloten, vooral waar het op strijd, op zielestrijd aankomt. De eerste beginselen eener ontkiemende liefde in het maagdelijk hart schildert zij met groote bevalligheid en naïviteit; maar waar verder die liefde op de proef wordt gesteld en den kamp moet aanvaarden, daar verloopt het verhaal in uiterlijkheden, die bovendien dit onaangename hebben dat ze onderling veel op elkander gelijken; hetzelfde thema wordt te weinig gevariëerd.</p>
<p>Hebben wij nu hiermede eene veroordeeling over deze boeken willen uitspreken? Geenszins. Ook al zijn wij van oordeel, dat ze zonder groote schade onvertaald hadden kunnen blijven, nu ze eenmaal vertaald zijn, kunnen wij ze gerustelijk ons lezend damespubliek aanbevelen. De schrijfster toont dat ze althans zekere regionen van het vrouwelijk hart - het zijn meest de gematigde, de gloeijende tropische en duistere nachtelijke poolstreken blijven onbezocht - kent, en oog en hart heeft voor de liefelijke, vredige poëzij des huiselijken levens. Zij zal althans de verbeelding niet ontvlammen of ontstemmen door fantastische voorstellingen, nog eenig voedsel geven aan de gevaarlijke, zoo dikwijls noodlottige illusie dat geluk of ongeluk in het leven afhangen van buitengewone, romantische voorvallen en exceptionele gebeurtenissen. Doe dagelijks uw pligt in uw kleinen kring, heb lief en vertrouw op God - zie daar de les die Ottilie Wildermuth predikt; en al verbindt zij meestal aan de betrachting dier les eene soort van geluk, dat er niet altijd zoo mede zamenhangt, toch willen wij haar danken voor de les zelve, en wenschen dat ze algemeen moge worden begrepen en betracht. Om inhoud dus en vorm beiden durven wij de nette smaakvolle boekjens gerust aanbevelen.</p></div>
<div type="chapter">
<interpGrp>
<interp type="secundair" value="simi001"/>
</interpGrp>
<pb n="365"/>
<head rend="h3"><hi rend="i">Anna Moens</hi>, <hi rend="i">de Schoone Brouwersdochter. Geschiedkundige Roman, door</hi> Konstantijn Simillion. (<hi rend="i">Te</hi>) <hi rend="i">Antwerpen</hi>, (<hi rend="i">bij de</hi>) Wed. Schotmans, 1860. <hi rend="i">In</hi> 8<hi rend="i">vo.</hi> 175 <hi rend="i">bl.</hi></head>
<p>Een verhaal, voor gewone lezers van dit genre, vrij wel smakelijk gemaakt en opgedischt, maar dat, onzes inziens, niet uitsteekt door eene of andere voortreffelijke hoedanigheid, welke dit Vlaamsch product ten onzent eenige breedere bespreking of onderscheidende aanprijzing zou waardig maken. De Heldin van het verhaal is eene Belgische, het tooneel is voor een groot deel in Rusland onder Czaar Peter, die er, nevens anderen, mede in optreedt.</p>
<p>De S. rangschikt het onder de ‘geschiedkundige’ romans, en beweert ‘nergens van den draad der onpartijdige geschiedenis te zijn afgeweken.’ Uit zijne inleiding evenwel zou men kunnen opmaken, dat hij bij zijne lezers geene bijzondere bekendheid met de geschiedenis onderstelt, en dus daarop wel wat gerekend kan hebben. Hoe dit zij, de gewone lezer vraagt daarnaar minder en zal dit <hi rend="i">verhaal</hi>, zoo als het, minder of meer historisch, is gekruid, wel als zoo vele andere verorberen.</p></div>
<div type="chapter">
<interpGrp>
<interp type="secundair" value="gouw002"/>
<interp type="secundair" value="vond001gysb01"/>
</interpGrp>
<head rend="h3"><hi rend="i">Gijsbrecht van Aemstel en de opkomst van Amsterdam</hi>, <hi rend="i">door</hi> J. ter Gouw. <hi rend="i">Te Amsterdam</hi>, <hi rend="i">bij</hi> C.L. Brinkman. <hi rend="i">In</hi> 8<hi rend="i">vo.</hi> 176 <hi rend="i">blz.</hi></head>
<p>‘Gijsbrecht van Aemstel’ - wie, welk Amsterdammer vooral, heeft hem niet gezien, zoo als hij nog jaarlijks, nu na ruim twee eeuwen sinds hij den Amsterdamschen schouwburg inwijdde, omstreeks nieuwjaar ten tooneele verschijnt? En wie, welk Amsterdammer vooral, als er sprake is van geringe beginselen eener groote stad, weet u dan niet te vertellen, dat de tegenwoordige hoofdstad van Nederland eenmaal eene schamele visscherbuurte was, ter plaatse waar de Amstelstroom in het Y uitloopt. Maar - betrekkelijk zeer weinigen weten er iets meer of iets juisters van. Zij weten niet dat Amster<hi rend="i">dam</hi> eigenlijk al niet meer die visscherbuurte was, hoe schamel dan ook nog, bij hetgeen het later werd. Zij weten ook niet dat de ‘Gijsbrecht’ zoo als Vondel hem in zijn beroemd en roemwaardig treurspel - ook al
<pb n="366"/>werd dit gespeeld zoo als hij het schreef - op voert, niet de ware historische Gijsbrecht is, noch de stad zoo als de dichter ze schildert, zóó was ten tijde van dien Gijsbrecht; maar dat beide zijn voorgesteld naar 's dichters doel, met gebruikmaking van de vrijheid der poëzij.</p>
<p>En 't is welligt geen wonder zoo zeer, dat de meesten er niets meer en niets juisters van weten; en zoo heel kwalijk te nemen is 't misschien ook niet. Wie toch, ook bij genoegzamen geest van onderscheiding, heeft, vooral in onze dagen, lust en tijd, om in die overoude zaken te snuffelen, zooveel omhaal van folio- en kwartoboeken en schrifturen na te pluizen, dikwerf, voor ons negentiendeeeuwsch smaakvol en kieskeurig oog, uit- en inwendig in zoo onbehagelijken en moeijelijken vorm en gemengd in een rijstenbrijberg van fastidieuse, soms ook weinig steek houdende geleerdheid.</p>
<p>Toch, 't ware te wenschen, dat men er algemeen iets meer en iets juisters van wist.</p>
<p>Zie, daar is nu de gelegenheid geopend om die kennis te verkrijgen op eene wijze, even gemakkelijk als genotrijk; nu verzuime men niet.</p>
<p>De heer J. ter Gouw, door vroegere werkjes onder den naam Aurelius, reeds gunstigst bekend, bood die gelegenheid in het hierboven vermeld boekje.</p>
<p>En dat boekje is uitstekend, zoo duidelijk, zoo helder, zoo waar en tevens zoo aangenaam van voorstelling, als men het maar wenschen kan. Men zegt ons, de heer T.G. is een ‘schoolmeester,’ - dan heeft hij regt op eene onderscheidende plaats onder de uitzonderingen in dien stand, die ‘de pen weten te voeren.’</p>
<p><hi rend="i">Wat</hi> hij zich heeft voorgesteld te leveren, en <hi rend="i">hoe</hi> - hooren wij deswege hem zelven. Zijn doel was <hi rend="i">met</hi>, ‘een eerste deel te leveren voor eene geschiedenis van Amsterdam.’ Hij wilde alleen het ‘oude<note n="(1)" place="foot">De S. rekent de <hi rend="i">oude</hi> geschiedenis van A. tot op 1342; - de <hi rend="i">middel</hi>- tot 1578; - de <hi rend="i">nieuwe</hi> van daar af.</note>, kleine Amsterdam...helder en duidelijk voor den geest stellen.’ Uit datgene wat de echte stukken aangaande Amsterdam ons leeren, - uit hetgeen de geschiedenissen van Holland, Utrecht en Aemstel daartoe
<pb n="367"/>aanbieden - uit de wenken op te zamelen, zoowel uit de <hi rend="i">oude gelegenheid</hi> der plaats, als uit <hi rend="i">namen</hi> die van vóór eeuwen dagteekenen, - uit hetgeen de overlevering mededeelt, - wilde hij de schets ontwerpen van Amsterdam in haren vroegsten toestand. Natuurlijk moest het Huis van Aemstel daarbij ter sprake komen, want ‘<hi rend="i">de Gijsbrechten zijn Amsterdams oudste voogden en beschermers geweest</hi>,’ en vooral de laatste Gijsbrecht, wiens naam de held van Vondels treurspel draagt, verdiende wel eens ‘in het ware licht der geschiedenis gezien te worden.’</p>
<p>‘Hem, en het oude, kleine Amsterdam willen wij’ - zegt de S. - ‘uit den nacht der eeuwen te voorschijn roepen. En moeten we daartoe nu ook doordringen in de duisternis der oudheid, - wij zullen het doen zonder rimpels op het voorhoofd. Ik heb geen lust om den lezer te onthalen op <hi rend="i">dorre oudheidkundige onderzoekingen</hi>, - de genoegens, die deze opleveren, wil ik gaarne voor mij zelven houden, en geef alleen de resultaten, kort en eenvoudig, en zonder <hi rend="i">magere dorheid</hi>. De gelegenheid tot versiering, die zich ruimschoots aanbood, heb ik opgeofferd aan de eenvoudigheid van voorstelling, overtuigd, dat men langs dien weg, ook, waar de <hi rend="i">zekere gidsen</hi> ontbreken, het minst gevaar loopt van de waarheid af te wijken.’</p>
<p>En de auteur heeft - wij herhalen het - volkomen bereikt wat hij bedoelde, geleverd wat hij beloofde; nergens magerte, nergens dorheid, overal levendige, aanschouwelijke, heldere voorstelling van tastbare waarheid, zóó dat zelfs wie geene de minste betrekking heeft op, of belangstelling koestert voor Amsterdam, het werkje toch voor zijn genoegen zou lezen.</p>
<p>Na eene Inleiding is het verdeeld in XII Hoofdstukken. Het eerste doet zien wie Gijsbrecht was, en wat hij wilde. Het tweede laat ons een blik werpen op de eerste beginselen van Amsterdam. III meldt wie Gijsbrechts gasten waren - de Kennemers, tegen A. opgetrokken, - en hoe hij zich van hen wist te bedienen, - den dreigenden storm afleidende en tot zijn voordeel keerende. Het vierde laat ons het <hi rend="i">dorp</hi> Amsterdam zien in den jare 1270. In het vijfde wordt ons de ontvangst van een hoogen gast op het Huis te Aemstel voorgesteld. Die gast was niemand minder dan
<pb n="368"/>de Hollandsche graaf Floris V, later zoo rampzalig gedood - waaraan Gijsbrecht niet onschuldig was. In het zesde hooren wij eene politieke discussie tusschen den Heer en de Vrouwe van Aemstel (Gijsbrecht en Badeloch?) over de vermoedelijke bedoelingen van den graaf en de gevolgen van zijn bezoek, waarbij het vrouwelijk inzigt boven dat des mans uitkomt; terwijl ten slotte A. een privilegie krijgt. Het zevende H. schetst hoe het vurig en tot <hi rend="i">verheffing</hi> begeerde Vreeland, de aanleiding wordt tot Gijsbrechts <hi rend="i">vernedering</hi>; waarna, in H. VIII de val van 't Huis van Aemstel wordt geschetst. H. IX ‘een vreugdedag in Amsterdam,’ 25 Mei 1300, inkomst van Gwy van Henegouwen, als Heer van Aemstel, verheffing van Amsterdam tot <hi rend="i">stad</hi>. Het XIe doet zien wie Jan van Nyerlede was, en het XIIe geeft het ‘besluit.’ Bl. 115-166, met kleiner letter gedrukt, geven een tal van 50 ‘Geschied- en Oudheidkundige aanteekeningen,’ zeer belangrijk en <hi rend="i">ad rem</hi>; maar ook hier geene dorheid, geen noodeloos vertoon van geleerdheid.</p>
<p>In één woord, 't is een allervoortreffelijkst werkje. Nederlanders, Amsterdammers vooral, schaft het u aan; op de gemakkelijkste, aangenaamste wijze kunt gij u hier eene kennis verwerven, over wier gemis gij, zooveel gij althans op eenige beschaving aanspraak maakt, u moest schamen. Als wij alleen de bevolking van Amsterdam in aanmerking nemen, en hare belangstelling, blijkens hare opkomst om Gijsbrecht en Badeloch te zien, ook al worden die karakters soms jammerlijk door de acteurs verfonfaaid - dan moest eene oplaag zelfs van duizenden grif worden weggekocht. Als het <hi rend="i">niet</hi> zoo ware, Amsterdamsch publiek, het zou u geene eere zijn.</p></div>
<div type="chapter">
<interpGrp>
<interp type="secundair" value="hoog044"/>
</interpGrp>
<head rend="h3"><hi rend="i">De Chambre mi-partie van het Munstersche vredestractaat. Eene bijdrage tot de Geschiedenis der Nederlandsche Diplomatie, door</hi> Mr. F.J.K. van Hoogstraten. <hi rend="i">Te Utrecht</hi>, <hi rend="i">bij</hi> Kemink en Zoon, 1860. <hi rend="i">In</hi> 8<hi rend="i">vo.</hi> 178 <hi rend="i">blz</hi>.</head>
<p>‘Is elke bijdrage tot naauwkeuriger kennis onzer vroegere betrekkingen met het buitenland, en onzer voormalige Regterlijke Collegiën welkom, zoo moge ook deze een welwillend onthaal vinden,’ - zegt de schrijver aan het slot zijner
<pb n="369"/>voorrede, en wij twijfelen niet of die verwachting zal geregtvaardigd worden, bij belangstellenden. Het onderwerp toch, schoon de instelling geen bloeijend leven gehad, niet geschitterd hebbe, is geenszins van gewigt ontbloot, en wat Mr. van H. er als eerste proeve van onderzoek over levert, mag zich wèl in 't publiek vertoonen. Immers een opzettelijk navorschen ten deze schijnt vroeger nog niet ingesteld; ook zijn de bronnen, waaruit de kennis te putten mag zijn, weinige en schrale, terwijl de eigenlijke archieven van het collegie schijnen verloren geraakt; waarom ook de poging door het Provinciaal Genootschap van Kunsten en Wetenschappen in Noord-Braband voor een dozijn jaren aangewend, om door eene uitgeschrevene prijsvraag tot het onderzoek te bewegen, mislukt zal zijn.</p>
<p>De instelling der <hi rend="i">Chambre mi-partie</hi>, gevolg van het Munstersche vredestractaat (1648), is in de geschiedenis der Europesche diplomatie eene der weinige proeven tot verwezenlijking van het denkbeeld, 't welk nooit, onder de grootste staatslieden, zoowel als onder de theoretische beoefenaren van het Europesche volkenregt, geheel vreemd is geweest, n.l. of het ook mogelijk ware, al de staten van ons werelddeel, of althans eenige er van, door een internationaal hof zóó te verbinden, dat men langs een diplomatiek-regterlijken weg de geschillen afdeed, tot welker beslechting anders al ligt naar de wapenen zou gegrepen worden.</p>
<p>Het doel is zeker edel, maar - chimériek; schoon ruim over de helft der 19e eeuw na hare ‘emancipatie’ door het ‘Christendom,’ schijnt de wereld voor de praktijk van dergelijke denkbeelden nog niet rijp, en wij vreezen dat ze nog in lange jaren er niet rijp voor worden zal, misschien eerst dan, als ze - <hi rend="i">si unquam?</hi> - tot die zedelijke volmaaktheid zal gekomen zijn, dat zij zulke middelen tot vredehandhaving - niet meer behoeft.</p>
<p>Eerst dan, wanneer de ware pinkstergeest de springwel van oneenigheid, hartstogt, haat en al wat onwelluidend is - het egoïsmus - zal beheerschen, zal de ‘harmonie’ ook zonder zulke kunstmiddelen geboren worden; tot zoolang zullen alle hoven, chambres, vergaderingen, of hoe men die dingen ook heeten mag, al zijn ze ook niet <hi rend="i">mi-partie's</hi>, aangelegd tot ‘gemeen overleg,’ wel meestal dra ontaarden in gemeene
<pb n="370"/>kibbel-partijen, die meer schaden dan goed doen; zoo dat het welligt ‘wijsheid’ is te achten, ze noode in 't leven te roepen, schaars te onderhouden en stilletjes te laten wegsterven.</p>
<p>Zoo omtrent is 't gegaan met de chambre mi-partie, ingevolge artikel 21 van het Munstersche vredestractaat eindelijk opgerigt, om den vrede te handhaven tusschen de Nederlanden en Spanje, welke 7 Januarij 1654 hare eerste vergadering hield, doch omstreeks 1680 reeds dezer wereld overleden was, na bereids eenige jaren in doodslaap verkeerd te hebben, en zonder rouwbeklag of uitvaart in de doos schijnt gestopt.</p>
<p>De S. beschrijft in Hoofd. I, de oprigting der chambre, hare aanleiding en doel; in Hoofd. II hare zamenstelling: personeel, plaatsen van bijeenkomst; werkzaamheden, vorm en ten uitvoerlegging harer gewijsden; in Hoofd. III hare handelingen en lotgevallen.</p>
<p>De Hr. van Hoogstraten verdient de erkentelijkheid der belangstellenden, en zijn werkje eene plaats in de boekerij der beoefenaars onzer geschiedenis.</p></div>
<div type="chapter">
<interpGrp>
<interp type="secundair" value="18150618"/>
</interpGrp>
<head rend="h3"><hi rend="i">De gedenkdag van Waterloo</hi> (18 <hi rend="i">Junij</hi> 1815) <hi rend="i">in het licht der geschiedenis en van het nationale pligtgevoel beschouwd. Voorafgegaan van eenige der meest merkwaardige herinneringen</hi>, <hi rend="i">die aan de vroegere en latere bevrijding van den Nederlandschen staat verbonden zijn. Door een oud officier</hi>. (<hi rend="i">Te</hi>) <hi rend="i">Utrecht</hi>, (<hi rend="i">bij</hi>) A. van Dorsten Jr., 1861. 63 <hi rend="i">Blzd. In gr</hi>. 8<hi rend="i">vo</hi>. <hi rend="i">Prijs</hi> ƒ 0,60.</head>
<p>De geachte oud-officier, schrijver van dit werkje, leidt zijn vertoog aldus in: ‘Er is iets in de menschelijke natuur, door den wijzen Schepper daarin gelegd, en hetwelk geacht kan worden, een van hare edelste bestanddeelen te zijn: het is <hi rend="i">het gevoel van dankbaarheid</hi>.’</p>
<p>En waarlijk, wel mag dit gevoel ons bezielen ook daarvoor, dat er onder ons nog stemmen gehoord worden, geschikt om belangrijke nationale herinneringen, waar deze door den loop des tijds dreigen te verflaauwen, bij ons volk levendig te houden. Even eenvoudig en welsprekend als op den man
<pb n="371"/>aan en krachtvol wekt de schrijver zijne landgenooten tot verlevendiging van dat dankbaar gevoelen op. Men verneemt hier de stem van eenen man, die verdient met aandacht gehoord te worden; en zulks niet alleen om de humane en bescheidene wijze, waarop hij dat woord tot zijne landgenooten rigt, maar voornamelijk ook, omdat men, bij de lezing van zijn vertoog, dra overtuigd wordt, in dezen oudofficier eenen schrijver voor te hebben, die aan rijpe ervaring in de school des levens (hij woonde den Russischen veldtogt van 1812 bij en is dus reeds hoog bejaard) eene godvruchtige liefde tot zijn vaderland en hartelijke belangstelling in het lot van den ouden en verdienstelijken krijgsman paart. 's Mans opwekkend vertoog behelst bovendien - gelijk de titel het ook aanduidt - een compendium van geschiedkundige bijzonderheden, die niet alleen zeer merkwaardig, maar, naar des schrijvers oogmerk, ook bijzonder dienstig zijn, om aanschouwelijk in het licht te stellen hoe aan ons land en volk, in meer dan ééne hooggaande ongelegenheid, door Gods voorzienige tusschenkomst telkens redding geschonken werd, en hoe zigtbaar dit inzonderheid gebleken is in de beslissing van den grooten strijd bij Waterloo, welke, in de getrouwe voorstelling die hier in weinige bladzijden daarvan gegeven wordt, treffend wordt herdacht.</p>
<p>De waardige auteur, die zediglijk zich op den titel als ‘een Oud-Officier’ aanmeldt; doch aan wiens pen wij gelooven reeds meer dan één degelijk historisch geschrift verschuldigd te zijn, had zijn eigenlijken naam wel mogen noemen; als die eene aanbeveling te meer voor ons beschaafd publiek zou geweest zijn. Hoe dit zij, wij wenschen aan dit werkje, dat wij met toenemende belangstelling gelezen hebben, eene gunstige ontvangst en, om de weldadige vrucht die het dragen kan, algemeene bekendheid toe. Inzonderheid wenschen wij, dat de treffende wenken, welke de bijlage 3 aan het slot behelst, betrekkelijk de oprigting van een <hi rend="i">asyl</hi> voor gepasporteerde militairen en zeelieden van subalternen rang, in navolging van 's konings edelmoedige stichting voor koloniale invaliden op <hi rend="i">Bronbeek</hi>, bij 's lands hooge regering weêrklank en behartiging mogen vinden; in welk geval - komt eenmaal zulk eene instelling tot stand - de naam van den waardigen Oud-Officier, die thans tot het vestigen
<pb n="372"/>daarvan wilde opwekken, gelijk zijn belangloos pogen dit verdient, voor altijd in gezegend aandenken zal blijven.</p>
<p>X.X.</p></div>
<div type="chapter">
<head rend="h3"><hi rend="i">Bekentenissen van een Goochelaar en Kunstenaar</hi>, <hi rend="i">door</hi> Robert Houdin. 2 <hi rend="i">Deelen. In gr.</hi> 8<hi rend="i">vo.</hi> (<hi rend="i">Te</hi>) <hi rend="i">Zutphen</hi>, (<hi rend="i">bij</hi>) A.E.C. van Someren, 1861. <hi rend="i">Prijs</hi> ƒ 4,90.</head>
<p>Met weinig opgewektheid voor de aangeboden taak, werd dit werk door ons ter beoordeeling en aankondiging ontvangen. <hi rend="i">Bekentenissen van een Goochelaar!</hi> en onwillekeurig dachten wij aan de massa mystifikatiën onder dergelijken titel uitgevent. Die gedachte werd zeer versterkt door de vrij ongelukkige (16) houtsneêfiguren op den omslag en in het 2e deel, ware kermisprentjens, die ‘de boeren en buitenluî’ mogen bewegen eene tent binnen te gaan, maar ons alles behalve uitlokten om twee, vrij kompres gedrukte, boekdeelen door te lezen.</p>
<p>Bij het opensnijden en doorbladeren echter begon de ongunstige opinie reeds te wijken, die wij aanvankelijk hadden opgevat. Valt dikwijls de vertooning tegen bij hetgeen men bij de aankondiging, het aanplakbillet, het uithangbord, verwachtte, - deze ‘voorstelling’ van Robert Houdin, waarbij de ‘lezers,’ zoo als hij zich in zijn voorberigt alleraardigst uitdrukt, zijn ‘publiek’ uitmaken en ‘een boekdeel’ zijn ‘tooneel’ vormt, is ons zeer meêgevallen. Wel verre toch dat wij hier, zoo als de titel ons had doen vermoeden, <hi rend="i">quasi</hi> openbaringen van kunstgrepen en kunstjes aantroffen, die de moeite van het lezen niet beloonen, omdat men gewoonlijk even wijs blijft, of alle illusie verloren gaat, vonden wij hier eene waarlijk belangrijke levensbeschrijving. Belangrijk vooreerst, omdat zij, in eene reeks, soms met veel talent, zeer aanschouwelijk en boeijend voorgestelde, feiten, toont wat welbegrepen en werkelijk gevoelde roeping, bij volharding en ernst, vermag; ten andere, omdat zij ons met de daad bewijst, dat niets klein of gering is voor den intelligenten mensch, en deze aan het nietigste zelfs eene groote en onbetwistbare waarde weet bij te zetten.</p>
<lg type="poem">
<l><hi rend="i">Greift nur hinein in 's volle Menschenleben</hi></l>
<l rend="; 1tab"><hi rend="i">Und wo ihr's packt</hi>, <hi rend="i">da ist 's interessant</hi>.</l></lg>
<pb n="373"/>
<p>Dat ware woord van Göthe zou een welpassend motto voor dit werk zijn, waarvan wij den inhoud vlugtig zullen aanstippen om het onzen lezers te doen kennen en onze meening te verduidelijken.</p>
<p>Robert Houdin, zoon van een horologiemaker, had van der jeugd eene zeer bepaalde en onoverwinnelijke neiging voor de werktuigkunde. Zijn vader, - in wiens werkplaats die neiging niet weinig voedsel ontving, - droomde zich echter eene andere toekomst voor den schranderen knaap, dan die welke zijn vak opleverde, en liet hem studeren. Ook hier echter bleek het: ‘<hi rend="i">Chassez le naturel, il revient au galop</hi>.’ Op velerlei wijzen brak bij den knaap, onder de studie van Grieksch en Latijn, de bedwongen neiging gedurig uit. Hij verhaalt er op naïve, levendige wijze de aardigste staaltjes van. Toch volbragt hij zijne studiën, en gaf zelfs ook op dat terrein, en daarin, het bewijs van die stalen volharding, die ijzeren wilskracht, zonder welke men het in niets, zelfs in het goochelen, ver brengt, althans niet zoo verre als hij. Een zamenloop van omstandigheden voerde hem gedurende, en vooral na zijne studiën, gedurig weder in de rigting die hij op wilde, eene rigting, die hem dan ook eindelijk ter loopbaan werd, en waarin hij, na allerlei worsteling met tegenspoed en teleurstelling, onder eene niet geringe mate van levenszorgen en bekommeringen, ten slotte een eervollen naam, eene aanzienlijke fortuin, en bovendien algemeene achting en hoogschatting, ook als mensch, verwierf.</p>
<p>En dat alles vertelt Robert Houdin met de levendigheid en losheid den Franschman in het algemeen, en in het bijzonder nog meer hun eigen, die het beroep uitoefenen waaraan hij zich gewijd had. Hij heeft echter van dat beroep wat meer gemaakt dan het vóór hem was, en aan de onmisbare behendigheid, die er vroeger de voornaamste grondslag van was, de resultaten van ernstige, wetenschappelijke, vooral natuurkundige studiën toegevoegd. Zoo kwam hij, van de vervaardiging der meer bekende, eenvoudige instrumenten, tot de zamenstelling van die wereldberoemde automaten, die hem een eersten rang onder de werktuigkundigen van onzen tijd deden innemen, en waarvan enkele op de groote Parijzer tentoonstelling in 1844 hem het eermetaal verwierven.</p>
<pb n="374"/>
<p>Uiterst boeijend is de beschrijving der studie en inspanning die hem de vervaardiging van zoo menig dier kunstwerken kostte, zoo als b.v. van den beroemden automaat-schrijver en teekenaar, den mechanischen nachtegaal, de reconstructie van een cylinder-orgel, dat een geheel orkest verving en de meest omvattende instrumentaal-werken uitvoerde, - en dat alles te midden van allerlei levensomstandigheden, die nu eens storend, dan bevorderend op zijne tallooze proefnemingen en rusteloozen arbeid inwerkten. Niet minder belangwekkend zijn de verhalen zijner kunstreizen, waarin alleropmerkelijkste bijzonderheden voorkomen, ook wat ontmoetingen met gekroonde hoofden, kunstenaars en bekende mannen van onzen tijd betreft. Verbood de beschikbare ruimte het ons niet, wij zouden onzen lezers gaarne een paar dier episodes mededeelen. <hi rend="i">l'Embarras du choix</hi> zou zich echter daarbij zeer zeker doen gevoelen.</p>
<p>Eene passage moeten wij echter aanhalen, omdat zij op zeer karakteristieke wijze het onbillijk, oppervlakkig oordeel van velen, maar ook tevens den diepen blik van enkelen, in een sprekend feit, doet uitkomen. Ook voor hen, die zich onnadenkend verwonderen, dat wij over een werk als het onderwerpelijke zoo breed uitweiden, heeft de overname dier episode haar nut.</p>
<p>Nadat de jury, belast met het onderzoek der werktuigen en instrumenten, op de tentoonstelling te Parijs in 1844 aanwezig, ‘met belangstelling de opsomming der tallooze moeijelijkheden had aangehoord,’ verhaalt Robert Houdin, ‘welke ik bij de vervaardiging mijner automaten had moeten te boven komen, nam een der leden van de jury het woord en zeide: “Het is jammer dat gij niet aan degelijker werken uwe geestvermogens wijdt.”</p>
<p>“Mijnheer!” hernam ik op geraakten toon, “ik ken geen degelijker werkzaamheden, dan die een eerlijk man zijn brood doen verdienen. Ik ben echter bereid de rigting mijner studie te veranderen, zoo gij mij dit nog aanraadt, nadat gij vernomen hebt wat ik u zeggen zal. Toen ik mij bezig hield met het vervaardigen van juistheidsuurwerken, verdiende ik ter naauwernood mijn levensonderhoud. Tegenwoordig heb ik vier werklieden om mij in de zamenstelling mijner automaten te helpen; de minste onder hen verdient nog 6 francs
<pb n="375"/>per dag; oordeel nu wat ik zelf verdienen moet. En nu vraag ik u, mijnheer! of ik tot mijne oude betrekking moet terugkeeren?”</p>
<p>Mijn ondervrager zweeg, maar een ander lid der jury zeide mij half fluisterend: “Ga voort, mijnheer Houdin, ga voort; ik houd mij verzekerd dat uwe vernuftige werken, na u tot roem en welvaart gebragt te hebben, u ook brengen zullen tot grootsche ontdekkingen.”</p>
<p>“Mijnheer baron de Séguier!” hernam ik op denzelfden toon, “ik zeg u dank voor uwe aanmoedigende voorspelling; ik hoop mijn best te doen haar te verwezenlijken.”</p>
<p>Ik heb den raad van dien beroemden geleerde opgevolgd. Elf jaren later, op onze wereldtentoonstelling van 1855, ontving ik eene medaille der 1e. klasse voor mijne nieuwe toepassing van de electriciteit op de werktuigkunde.’</p>
<p>En wil men een bewijs te meer, door Robert Houdin geleverd, en in dit werk te boek gesteld, dat, zoo als wij reeds zeiden, voor den intelligenten mensch niets klein of gering is, en hij aan het nietigste zelfs eene groote, eene onbetwistbare waarde weet bij te zetten? Wij verwijzen dan naar het tweede deel, waarin hij zijne reis naar Algiers beschrijft, ondernomen op last van...<hi rend="sc">het fransche gouvernement</hi>. Het is te gelijk een staaltje van schranderheid dier regering, om van alles partij te trekken, en reeds uit dit oogpunt alleen inderdaad merkwaardig. Wij zullen Robert Houdin zelven laten verhalen, omdat daaruit tevens blijkt in wat goeden toon hij spreekt, en doen alleen vooraf opmerken, dat deze episode uit zijn leven voorviel toen hij zich, na een aanzienlijk fortuin verworven te hebben, aan stille, rustige, wetenschappelijke nasporingen wilde gaan wijden. ‘Tot zoo verre was ik genaderd aan de verwezenlijking mijner droomen van geluk,’ schrijft hij, ‘toen ik op zekeren dag een brief ontving van den kolonel de Neveu, chef van het bureau politique te Algiers. Die hooggeplaatste staatsdienaar verzocht mij in onze kolonie te komen, om er voorstellingen te geven voor de aanzienlijkste hoofden van de Arabische stammen. Dit voorstel bereikte mij toen ik mij juist <hi rend="i">en pleine lune de miel</hi> bevond. Naauwelijks uitgerust van de vermoeijenis mijner reizen, ademde ik met lange teugen al de zoetheden van die zoo vurig gewenschte rust in, en het zou mij
<pb n="376"/>veel gekost hebben zoo spoedig dat genot af te breken. Ik gaf den kolonel de Neveu mijne spijt te kennen, dat ik zijne uitnoodiging toen niet kon opvolgen.’</p>
<p>‘De kolonel nam aanteekening van die betuiging en herinnerde mij het volgende jaar er weder aan. Wij telden 1855; maar ik had op de wereldtentoonstelling verscheidene nieuwe toepassingen van de electriciteit op de werktuigkunde ten toon gesteld, en vernomen hebbende, dat de jury mij eene belooning had waardig gekeurd, wilde ik Parijs niet verlaten zonder deze ontvangen te hebben. Van dien aard althans was de reden, op welke ik eene nieuwe weigering deed steunen, vergezeld van nieuwe betuigingen van leedwezen.’</p>
<p>‘Maar de kolonel verzamelde al die betuigingen van spijt, en omstreeks de maand Junij van 1856 bood hij ze mij aan als een wissel welke gehonoreerd moest worden. Nu was mijn voorraad van ernstige redenen uitgeput, en hoe veel het mij ook kostte mijne wijkplaats te verlaten, om het hoofd te bieden aan de nukken van de Middellandsche zee in de slechtste maanden van het jaar, besloot ik toch te vertrekken. Wij bepaalden dat ik den 27 September te Algiers zou wezen, zijnde de dag waarop de groote feesten moesten beginnen, welke de hoofdstad Algiers jaarlijks aan de Arabieren geeft.’</p>
<p>‘Ik moet zeggen dat van grooten invloed op mijn besluit de wetenschap was, dat mijne zending naar Algiers een bijna politiek karakter droeg. Ik, eenvoudig kunstenaar, was er trotsch op, eene dienst aan mijn land te kunnen bewijzen.’</p>
<p>‘Het is algemeen bekend dat de meeste opstanden, welke men in Algerië te dempen had, waren aangestookt door listige inboorlingen, die beweerden door den profeet te zijn bezield, en daarom door de Arabieren beschouwd werden als afgezanten van God op aarde, om hen van het juk der Roemi (Christenen) te verlossen. Deze valsche profeten of heilige Maraboets nu, die evenmin toovenaars zijn als ik, weten echter de dweepzucht hunner geloofsgenooten op te wekken door zekere goochelarijen, even eenvoudig als het publiek waarvoor ze vertoond worden.’</p>
<p>‘Het was dus voor het gouvernement van belang, dien noodlottigen invloed schadeloos te maken, en hiertoe rekende
<pb n="377"/>men op mij. Niet ten onregte hoopte men de Arabieren te doen begrijpen door middel van mijne vertooningen, dat de toeren van hunne Maraboets slechts kinderspel waren, en uit hoofde van hunne kinderachtigheid, geene wonderen konden zijn van een gezant des Allerhoogsten, waardoor wij hen als van zelf toonen en overtuigen konden, dat wij in alles hunne meerderen waren, en dat er in zake van tooverij niets boven een Franschman gaat.’</p>
<p>Het verhaal dier reis besluit het werk, dat alleen daarom reeds, ook uit het opgegeven oogpunt, de lezing overwaardig is. Men aanschouwt, zoo levendig is de schildering, de <hi rend="i">beteekenisvolle</hi> worsteling van den Franschen goochelaar, gesteund door groote natuurkundige kennis, met de Maraboets der Arabieren; men wordt getuige van hunne nederlaag en zijne zegepraal, eene zegepraal die hem soms zelfs in levensgevaar bragt, maar die in de gevolgen welligt duizende menschenlevens heeft gered, door het verzwakken, het vernietigen van den invloed der dweepzieke wonderdoeners op een onbeschaafd en bijgeloovig volk.</p>
<p>En hiermede hopen wij genoegzaam de belangrijkheid te hebben doen uitkomen van een werk, dat, meer dan men oppervlakkig zou vermoeden, de aandacht verdient, en waarvan wij de lezing uit overtuiging durven aanbevelen als aangenaam en onderhoudend niet alleen, maar waarin tevens eene diepe beteekenis en ernstige strekking niet te miskennen zijn.</p></div>
<div type="chapter">
<head rend="h3"><hi rend="i">Mr.</hi> C.C.E. d'Engelbronner, <hi rend="i">Jaarboekje van de Regterlijke Magt voor</hi> 1861, 22<hi rend="i">ste Jaargang. Te Gorinchem</hi>, <hi rend="i">bij</hi> A. van der Mast, 1861. <hi rend="i">Prijs</hi> ƒ 1,50.</head>
<p>Eene aanbeveling te schrijven voor dit werkje kan voorzeker overbodig worden geacht. Het heeft zich zoowel voor de leden der regterlijke magt als voor de leden der verschillende balies door zijne volledigheid onmisbaar weten te maken. Nergens toch vindt men de indeeling der regterlijke ambtenaren zoo gemakkelijk bijeen als in dit werkje, dat steeds de blijken draagt met zorg te zijn zamengesteld. Ieder, die slechts op eenigerlei wijze niet alleen met de regterlijke magt, maar met de justitie in betrekking staat, zal in deze
<pb n="378"/>verzameling niet te vergeefs worden gezocht. Zoo is wederom aan de lijst der Notarissen eene naamlijst toegevoegd der kandidaten, die gedurende het jaar 1860 voor de commissiën uit de verschillende provinciale geregtshoven hun examen als notaris hebben afgelegd; zoo is hierin op nieuw het geheele personeel der rijks-politie en der rijks-veldwacht opgenomen, terwijl alle besturen der rijks-gevangenissen zijn vermeld. Ook het personeel der verschillende regtscollegiën in de Overzeesche Bezittingen zal men in dit jaarboekje tot op den tijd der uitgave zien bijgewerkt. Dat onder zoovele namen als hierin zijn afgedrukt niet weinigen minder naauwkeurig zijn, is verklaarbaar, maar juist daarom worde die naauwkeurigheid voor het vervolg te meer aanbevolen. Nogtans erkennen wij gaarne dat in een aanhangsel enkele misstellingen, welke ons in het oog waren gevallen, zijn hersteld. Wij eindigen met de opmerking, dat naar onze meening, dit jaarboekje thans nog meer dan vroeger zal worden geraadpleegd, nu er sprake is van eene nieuwe indeeling der regtbanken en kantons, welker waardering dikwijls eene vergelijking met de bestaande indeeling zal noodzakelijk maken.</p>
<p>&nbsp;</p>
<p>S.</p></div>
<div type="chapter">
<head rend="h3"><hi rend="i">Nouvelle Grammaire Française</hi>, <hi rend="i">à l'usage des Hollandais. Cours théorique et pratique dont les principes s'appuient sur le dictionnaire de l'Academie et sur les meilleurs traités de grammaire publiés jusqu'à ce jour par</hi> George Verenet. <hi rend="i">Deuxieme édition</hi>, <hi rend="i">corrigée. Utrecht</hi>, <hi rend="i">Librairie de</hi> J.G. Broese, <hi rend="i">Editeur</hi>, 1860. <hi rend="i">In Post</hi> 8<hi rend="i">vo. Prijs</hi> ƒ 1,70.</head>
<p>Met zeer veel genoegen zagen wij eene tweede uitgave verschijnen van het werk van den verdienstelijken Verenet. De tijden zijn voorbij, waarin de grammaire van Noël en Chapsal het wetboek der Fransche taal scheen te zijn; waarin men voor zeer bedreven in de Fransche taal doorging, indien men al de regels uit dat boek op zijn duimpje kon opzeggen. Die grammaire en anderen, die haar gevolgd zijn, bezaten ontegenzeggelijk verdiensten - dit zal niemand ontkennen - maar ze was niet geschikt voor Hollanders of liever voor Nederlanders. De toepassing der regels ontbreekt. Men zou ons kunnen tegenwerpen, dat de thema's boeken
<pb n="379"/>als toepassing van 't geleerde kunnen worden aangemerkt; dit willen wij aannemen. Maar zullen taalregels behoorlijk worden toegepast, dan dienen ze te worden begrepen; dan behooren ze vergezeld te zijn van zulke voorbeelden, die kunnen strekken, om bijv. den Nederlander het verschil tusschen zijne taal en de Fransche regt duidelijk te maken. Dit alles vinden wij in deze Grammaire. Met de grootste naauwkeurigheid, met het taaiste geduld heeft de schrijver elk gedeelte door gepaste voorbeelden duidelijk gemaakt, en den leerling den weg geopend om een helder inzigt in het eigenaardige der Fransche taal te verkrijgen. Men leze slechts de bladzijden, waarin het verschillend gebruik van den <hi rend="i">imparfait</hi> en den <hi rend="i">passé défini</hi> wordt behandeld en men zal moeten bekennen, dat men geene meer juiste voorstelling van dit gebruik kan wenschen, en dat alles is aangewend, om deze werkelijk bestaande moeijelijkheid - zelfs voor Franschen - zooveel mogelijk eenvoudig en duidelijk te maken.</p>
<p>Wie met deze Grammaire nog niet bekend mogt zijn, schaffe zich die aan, en na ze oplettend te hebben doorgewerkt, zal hij zijne grammaticale kennis der Fransche taal aanmerkelijk vermeerderd vinden.</p>
<p>Druk en uitvoering zijn zeer net.</p>
<p>W.</p>
<p><hi rend="sc">Des Ch.</hi></p></div>
<div type="chapter">
<interpGrp>
<interp type="primair" value="hiss002"/>
<interp type="primair" value="18610700"/>
</interpGrp>
<head rend="h3"><hi rend="i">Uren van Uitspanning. Verhalen en Raadsels</hi>. (<hi rend="i">Te</hi>) <hi rend="i">Krommenie</hi>, (<hi rend="i">bij</hi>) J. de Haan, <hi rend="i">zonder jaartal. In</hi> 32<hi rend="i">do.</hi>, 104 <hi rend="i">blz. met plaatjes. Prijs</hi> ƒ 0,30.
<lb/><hi rend="i">Klein maar Rein. Verhalen en Versjes</hi>. 118 <hi rend="i">blz.</hi>, <hi rend="i">als boven</hi>, <hi rend="i">hetzelfde formaat en dezelfde prijs</hi>.</head>
<p>In den tegenwoordigen tijd, waar de persen onzer uitgevers zwoegen onder den last van zooveel papieren kindertjes, die spoedig den slaap der doodgeborenen ingaan; in onzen tijd, waar de kritiek, wil zij aan hare heilige roeping beantwoorden, maar al te dikwijls <hi rend="i">verpligt</hi> is een afkeurend oordeel uit te brengen, vooral als het de rubriek <hi rend="i">school- en kinderwerkjes</hi> geldt, is het eene hoogst aangename gewaarwording voor den beoordeelaar, wanneer hij in gemoede kan prijzen en aanbevelen. Wij bevinden ons heden gelukkig in dat
<pb n="380"/>geval, en wenschen onze Christelijke ouders en vrienden van harte geluk met de verschijning van twee kinderwerkjes, die zij gerustelijk hunnen dierbaren lievelingen in handen kunnen geven.</p>
<p>De titel van No. 1 geeft reeds te kennen, wat het boeksken bevat: <hi rend="i">verhalen en raadsels</hi>. Allen zijn goed gesteld, en in den echten kindertoon. Als proeve strekke eene bladzijde van het verhaaltje: <hi rend="i">Arme Kinderen</hi>, waar wij het volgende lezen:</p>
<p>‘<hi rend="i">Arme kinderen!</hi> Ik zoek ze niet enkel in de stumpertjes, die in lompen gekleed daarhenen gaan, als toonbeelden van kommer en ellende! Ik weet dat ze evenzeer te vinden zijn in de woningen der rijken.’</p>
<p>‘Zegt me, gij lieve kleinen! wat acht ge wel uw rijkste bezitting op de geheele wereld? Ik geloof uwe <hi rend="i">ouders!</hi> is het niet zoo? O, wanneer één dier beide aan hun gezin ontvalt, dan noem ik ze <hi rend="i">arm</hi>, die nageblevene, halve weezen! Zij verliezen zoo onbegrijpelijk veel. Vrienden als deze - geen kind vindt ze immer weder! Met den dood des vaders, moge er niet altijd onmiddellijk gebrek en armoede dreigen, toch gewoonlijk volgt er meer of minder bekrompenheid, waaraan men vroeger niet gewend was. Maar sterft de moeder, dan missen de kleinen de zegenende schutsengel aan hunne zijde; de vriendelijke star, waarnaar zij met lagchende en schreijende oogen zoo gaarne opzagen, is dan verdwenen.’</p>
<p>‘En toch, deze halve weezen zijn nóg niet de armsten onder de armen! Ieder trekt zich het lot der jeugdige rouwdragers aan; ieder heeft te doen met de moederloozen en bejegent hen zacht en liefdevol. Maar wat vergoeding en verzachting is er aan te brengen voor die <hi rend="i">arme kinderen</hi>, welke eene moeder bezitten, maar geene moederliefde smaken, geene moederzorgen ondervinden? Armer wezens ken ik niet.’</p>
<p>Het gehalte in No. 2 is niet minder van waarde. Wij troffen op blz. 100, onder het opschrift: <hi rend="i">Allerlei</hi>, een tiental regeltjes, die wij onzen lezers niet mogen onthouden. De schrijver, W.C. Noack, van wien meer bijdragen in het boekje te vinden zijn, verdient lof wegens zijnen arbeid: vooral de vraag bij het slot verraadt den diepzinnigen blik van een' ervaren' paedagoog.</p>
<div type="section">
<pb n="381"/>
<head rend="h4">XI.</head>
<p>‘Zeker beroemd man werd niet moede zijne handen te bewonderen: ‘zij zijn de uitvoerders (zoude <hi rend="i">uitvoersters</hi> niet beter zijn?) aller kunsten,’ zeide hij. - ‘Met de handen,’ zeide een ander, ‘bewilligt men in iets, of wijst men af; dreigt of bidt men, beleedigt of zegent men; veroordeelt men of spreekt men vrij.’ - En waartoe, mijne vriendjes! hebt gij zoo al uwe handen gebruikt?’</p>
<p>En nu de versjes? - Zij, die bij ondervinding weten, welke zoutelooze rijmpjes in de meeste kinderwerkjes worden aangetroffen, zullen hartelijk verblijd zijn eindelijk iets degelijkers te ontvangen.</p>
<p>Het volgende stukje van D. Houtkamp levert hiervan eene schoone proeve: het ademt zulk eenen liefderijken dankbaren geest, dat wij het onzen geestverwanten, tot lezen en van buiten leeren door hunne kinderen, niet genoeg kunnen aanbevelen.</p>
<lg type="poem">
<head>Blinde Aagje.</head>
<l rend="; 1tab">Van den morgen tot den noen</l>
<l>Zat de brave Aag te spinnen,</l>
<l>Om haar stukje brood te winnen,</l>
<l rend="; 1tab">Om haar trouwe geit te voên.</l>
<l>&nbsp;</l>
<l rend="; 1tab">Jong was zij 't gezigt reeds kwijt,</l>
<l>En haar ouders - 't arme zieltje! -</l>
<l>Lieten haar slechts 't spinnewieltje</l>
<l rend="; 1tab">En een lieve kleine geit.</l>
<l>&nbsp;</l>
<l rend="; 1tab">Niemand had ze op aarde meer:</l>
<l>Ouders, die ze eens dier beminde,</l>
<l>Zusters, broeders, dierbre vrinden</l>
<l rend="; 1tab">Waren reeds bij God den Heer.</l>
<l>&nbsp;</l>
<l rend="; 1tab">Maar haar geitje bleef haar bij:</l>
<l>Zat ze op 't bankje, bij schoon weder,</l>
<l>Bij haar spinnewieltje neder,</l>
<l rend="; 1tab">'t Geitje knielde aan haar zij.</l>
<l>&nbsp;</l>
<l rend="; 1tab">Toog zij - kleurde 't avondrood</l>
<l>'t Hemelruim - naar 't nedrig huisje,</l>
<l>'t Geitje volgde haar in 't kluisje,</l>
<l rend="; 1tab">Deelde met haar 't stukje brood.</l>
<pb n="382"/>
<l rend="; 1tab">En als Krisje, een kleine meid,</l>
<l>De arme vrouw soms kwam bezoeken,</l>
<l>En haar las uit 't Boek der Boeken,</l>
<l rend="; 1tab">'t Was voor Aag een zaligheid.</l>
<l>&nbsp;</l>
<l rend="; 1tab">Dan sprak 't oudje: ‘zie die geit</l>
<l>Die mij opbeurt onder 't klagen,</l>
<l>En getrouwlijk alle dagen</l>
<l rend="; 1tab">Naast mijn zij zich nedervleit:</l>
<l>&nbsp;</l>
<l rend="; 1tab">Naast mijn zijde hupplend speelt,</l>
<l>Trachten wil mij te vermaken,</l>
<l>En des morgens bij 't ontwaken,</l>
<l rend="; 1tab">Met haar kopje lieflijk streelt:</l>
<l>&nbsp;</l>
<l rend="; 1tab">O mijn Krisje! zoo is 't beest</l>
<l>Me als een kindje, liefdrijk, teeder;</l>
<l>Als een kind zit 't naast mij neder,</l>
<l rend="; 1tab">Zonder haar - wat was 't geweest!</l>
<l>&nbsp;</l>
<l rend="; 1tab">Leer! o leer! mijn' lieve Kris,</l>
<l>Als mijn geitje, zóó te streven,</l>
<l>Om uw' oudren eer te geven:</l>
<l rend="; 1tab">'t Geen den Heer behaaglijk is.</l>
<l>&nbsp;</l>
<l rend="; 1tab">Dan zult ge ook in later tijd,</l>
<l>Als de geit uwe oudren hoeden,</l>
<l>En de Gever van al 't goede</l>
<l rend="; 1tab">Schenkt u 't heil der heerlijkheid.</l></lg>
<p>Onder de dichtstukjes, vinden wij er vier, die tot titel voeren: <hi rend="i">Tegenhangers van van Alphen</hi>. Het zijn:</p>
<p>
<table>
<row>
<cell>1.</cell>
<cell><hi rend="i">De kleine bedelaarster</hi>,</cell>
<cell>als tegenhanger van:</cell>
<cell><hi rend="i">Het kinderlijk geluk</hi>.</cell></row>
<row>
<cell>2.</cell>
<cell><hi rend="i">Het jaloersche kind</hi>,</cell>
<cell>idem</cell>
<cell><hi rend="i">Welkomstgroet van Klaartje voor haar kleine zusje</hi>.</cell></row>
<row>
<cell>3.</cell>
<cell><hi rend="i">De arme knaap bij den naderenden winter</hi>,}</cell>
<cell>idem</cell>
<cell><hi rend="i">Winterzang</hi>.</cell></row>
<row>
<cell>4.</cell>
<cell><hi rend="i">Het herstelde kind</hi>,</cell>
<cell>idem</cell>
<cell><hi rend="i">Het zieke kind</hi>.</cell></row></table></p>
<p>Ofschoon wij onbewimpeld moeten verklaren, dat parodiën van beroemde dichters, gelijk onder anderen het voor een paar jaren veel besproken boekje: <hi rend="i">Kleine Gedichten voor de lieve jeugd aan de hoogere scholen</hi>, <hi rend="i">naar Mr. Hieronymus van</hi>
<pb n="383"/><hi rend="i">Alphen</hi>, geenszins onze sympathie wegdragen, daar wij ze als eene onbedachte heiligschennis, gepleegd aan de dierbare nagedachtenis van groote mannen, beschouwen, en te meer omdat dit genre van geschriften gewoonlijk tot flaauwe aardigheden zijne toevlugt neemt, kunnen wij niet ontveinzen, dat de vier bovengenoemde versjes, door Mej. J.S. Mackenstein - Koning, ons goed bevielen. Voornamelijk het eerste verdient, onzes erachtens, de eer in ruimeren kring gekend te worden, reden waarom wij het hier laten volgen, met het oorspronkelijke gedichtje van onzen onsterfelijken van Alphen er naast.</p>
<lg type="poem">
<head>Het kinderlijk geluk.</head>
<l rend="; 2tab">Ik ben een kind,</l>
<l rend="; 2tab">Van God bemind,</l>
<l rend="; 1tab">En tot geluk geschapen.</l>
<l rend="; 2tab">Zijn liefde is groot:</l>
<l>'k Heb speelgoed, kleedren, melk en brood,</l>
<l rend="; 1tab">Een wieg om in te slapen!</l>
<l>&nbsp;</l>
<l rend="; 2tab">Ik leef gerust,</l>
<l rend="; 2tab">Ik leer met lust,</l>
<l rend="; 1tab">Ik weet nog van geen zorgen.</l>
<l rend="; 2tab">Van spelen moê,</l>
<l>Sluit ik mijn oogjes 's avonds toe,</l>
<l rend="; 1tab">En slaap tot aan den morgen.</l>
<l>&nbsp;</l>
<l rend="; 2tab">Geloofd zij God,</l>
<l rend="; 2tab">Voor 't ruim genot,</l>
<l rend="; 1tab">Van zooveel gunstbewijzen!</l>
<l rend="; 2tab">Mijn hart en mond,</l>
<l>Zal Hem, in elken morgenstond</l>
<l rend="; 1tab">En elken avond prijzen.</l></lg>
<lg type="poem">
<head>De kleine bedelaarster.</head>
<l rend="; 2tab">Ik ben een kind,</l>
<l rend="; 2tab">Gansch onbemind,</l>
<l rend="; 1tab">Als tot verdriet geschapen.</l>
<l rend="; 2tab">Mijn leed is groot:</l>
<l>'k Heb speelgoed, kleedren, melk noch brood,</l>
<l rend="; 1tab">Geen bedje om in te slapen.</l>
<l>&nbsp;</l>
<l rend="; 2tab">'k Heb nergens rust,</l>
<l rend="; 2tab">In niets ooit lust,</l>
<l rend="; 1tab">Gedrukt door smart en zorgen.</l>
<l rend="; 2tab">Van 't zwerven moê,</l>
<l>Sluit ik mijn oogjes schreijend toe,</l>
<l rend="; 1tab">Tot aan den droeven morgen.</l>
<l>&nbsp;</l>
<l rend="; 2tab">O, gaf mij God,</l>
<l rend="; 2tab">Ook ruim genot,</l>
<l rend="; 1tab">Van Zijne gunstbewijzen!</l>
<l rend="; 2tab">Mijn hart en mond,</l>
<l>Zal Hem toch, iedren morgenstond</l>
<l rend="; 1tab">En elken avond prijzen.</l></lg>
<p>Deze werkjes zijn de eerste, die ons van den uitgever J. de Haan, te Krommenie onder de oogen kwamen, en het doet ons genoegen te kunnen zeggen, dat de kennismaking ons niet tegenviel. - De druk is net en zuiver, en de correctie accuraat. De plaatjes zijn allerliefst, en de prijs achten wij, het geleverde in aanmerking genomen, zeer gering. Wij wenschen dan, ook uit dien hoofde, deze boekjes een goed onthaal, en raden onzen belangstellenden kindervrienden aan, er hunne lievelingen meê te verrassen.</p>
<p>Z., Julij 1861.</p>
<p>L.A.H.</p></div></div>
<div type="chapter">
<pb n="384"/>
<head rend="h3">Korte mededeelingen.</head>
<p>De heer F.H. Gagnebin, predikant bij de Waalsche gemeente te Amsterdam, heeft zijne gemeente op den eersten Zondag na St. Nicolaas (1860) onderhouden over Spreuken XXII: 6. Mr. J. de Neufville heeft die leerrede vertaald, en de <hi rend="i">Vereeniging ter bevordering van Christelijke lectuur</hi> heeft die vertaling uitgegeven. Gaarne brengen wij hulde aan de ernstige eenvoudigheid welke dit kanselwerk van Ds. G. kenmerkt. Van de rigting welke S. en zijne geestverwanten in zake van opvoeding en onderwijs zijn toegedaan, kan men hier misschien nu en dan tusschen de regels iets bespeuren, maar op de regels nagenoeg niets. Daarom bevelen wij dit nuttig en stichtelijk woord met ruimte aan; mogen velen zich er door gedrongen gevoelen om hun' kinderen ‘de eerste beginselen te leeren naar den eisch huns wegs, opdat deze oud geworden daarvan niet afwijken!’</p>
<p>&nbsp;</p>
<p>Dr. Junius te Tiel hield den 14den October des vorigen jaars, bij gelegenheid der feestviering zijner 25jarige evangeliebediening eene leerrede over Rom. I:16. Zulk eene feestrede moet niet worden gerecenseerd, al kan ze ook als deze zeer goed den toets der kritiek doorstaan. Daarom vinde alleen eene aankondiging hier hare plaats, waaraan wij onze hartelijke felicitaties voor den geleerden en ijverigen Tielschen leeraar toevoegen, wien God nog een langen dag schenke om te werken tot veler nut.</p>
<p>&nbsp;</p>
<p>Kamper-Uijen. Eene Verzameling der geestigste anecdoten in proza en poëzij, uit eenige jaargangen der Kamper Courant. <hi rend="i">Kampen</hi>, van Hulst en van Dam, 1860. 2 stukjes. - 't Gebeurt niet aan alle couranten dat zij nog aan zulk eene revue retrospective worden onderworpen en uit haar inhoud van eenige jaargangen nog eene bloemlezing verzameld wordt. Ze zijn dan ook niet allen zoo geestig als de Kamper Courant, die, blijkens dit bouquet van het geestigste, waardiglijk met de welbekende Enkhuizer-Almanak wedijvert. De aandacht der vrienden van deze geestigheid wordt hierbij op eene rijke - schoon niet nog onontgonnen - mijn gevestigd.</p></div>
<div type="chapter">
<interpGrp>
<interp type="secundair" value="18600918"/>
<interp type="secundair" value="doed003"/>
<interp type="primair" value="18610705"/>
<interp type="primair" value="quac003"/>
</interpGrp>
<pb n="385"/>
<head rend="h2">Boekbeschouwing.</head>
<head rend="h3"><hi rend="i">Niet</hi> ‘<hi rend="i">Modern of Apostolisch Christendom!</hi>’ <hi rend="i">Door</hi> Philalethes. <hi rend="i">Naar aanleiding van: Modern of Apostolisch Christendom? Toespraak gehouden bij den aanvang der Akademische werkzaamheden na de groote vacantie</hi>, <hi rend="i">den</hi> 18<hi rend="i">den September</hi> 1860, <hi rend="i">door</hi> J.J. Doedes, <hi rend="i">Hoogleeraar te Utrecht. Leiden</hi>, <hi rend="i">Academische boekhandel van</hi> P. Engels, 1861.</head>
<p>De schijver van bovenstaande brochure, die zich in het <hi rend="i">Grieksch</hi> een vriend der waarheid noemt, begint zijn werk met eene soort van lofrede op de gewoonte onzer hoogleeraren, om jaarlijks hunne collegien met het houden eener toespraak te openen, waardoor hunne vroegere hoorders weder op het regte terrein worden gebragt, en de nieuw aangekomenen een zeker begrip verkrijgen van wat er zal behandeld worden, ja niet zelden het eerste meer zekere denkbeeld van het vak, waaraan zij zich hebben toegewijd. Dat Dr. Doedes die goede gewoonte volgde niet alleen, maar ook dat gezegde hoegleeraar het door hem gesprokene aan de buitenwereld kenbaar maakte, door zijne laatste openingsrede te verspreiden door den druk, heeft hij met blijdschap opgemerkt, daarvoor zegt hij hem dank. Evenwel hij wenscht meer te doen dan die woorden te hooren en te overdenken. Hij wil ze namelijk ook nader overwegen en zijn gevoelen daarover mededeelen aan het denkende publiek. Waarom? Omdat hij meent dat veel van hetgeen professor Doedes sprak, naauwkeurig onderzocht en tegen gesproken moet worden: omdat hij meent dat daarin eene rigting in de godgeleerdheid wordt aangevallen, die zijne, d.i. des waarheidsvriends, sympathie verworven heeft, maar vooral omdat die rigting, naar zijn oordeel, onjuist wordt voorgesteld, ja verward met de meening van eenen harer woordvoerders, en zoo gecompromitteerd in het oog van velen, die den strijd rustig aanschouwen, en als niet theologen, zoo gereed zijn hun oordeel te vellen: omdat eindelijk de wetenschap eenzijdig wordt behandeld, en haar goed regt meer dan eens verkracht. Het vervolg zal nu het bewijs moeten
<pb n="386"/>leveren, dat dit geene magtspreuken zijn. De ondergeteekende wil het met zijne lezers afwachten en zoo bedaard mogelijk onderzoeken.</p>
<div type="section">
<head rend="h4">I.</head>
<p>In de eerste plaats meent Philalethes zijn gevoelen over de toespraak, welke de Hoogleeraar Doedes, den 18den September 1860, bij den aanvang der akademische werkzaamheden te Utrecht heeft gehouden, aan het denkende publiek te moeten doen kennen, omdat daarin eene rigting in de godgeleerdheid, die zijne symphatie verworven heeft, aangevallen, onjuist voorgesteld, en met de meening van éénen harer woordvoerders verward wordt, ja in het oog van velen gecompromitteerd. Die velen nu zijn de rustige aanschouwers van den theologischen strijd dezer dagen, de niet theologen, die zoo gereed zijn hun oordeel te vellen. Opdat Dr. Doedes deze menschen niet verleide om de moderne theologie te veroordeelen en daarbij eenigzins onrustig te worden over den toestand der kerk, vangt Philalethes zijne toegezegde bewijsvoering aan met de bekentenis, dat hij de door den Hoogleeraar vooropgestelde vraag aan zijne leerlingen niet goed begrijpt. I)ie vraag kwam hierop neder: of zij zich in den tempel aan het vrije onderzoek gewijd durfden wagen, zonder te vreezen, dat zij er ten offer moeten brengen, hetgeen in elk geval behouden moet worden, zoo zij van dienst wilden zijn in de kerk van Christus. En waarom gaat die vraag het begrip van onzen waarheidsvriend te boven? Omdat hij <hi rend="i">niet weet</hi>, dat de wetenschap ons dat ontrooven kan, wat in elk geval behouden worden moet, en op deze zijne <hi rend="i">onwetenheid</hi> voortredenerende, ontzegt hij haar de magt om dat te doen. Schoone bewijsvoering inderdaad! Ik weet b.v. niet, dat gij, of gij, of gij mij het geld zoudt kunnen ontsteelen, dat ik in elk geval van noode heb, om in mijn levensonderhoud te voorzien, en omdat ik dat niet weet, behoef ik het niet te bewaren noch bevreesd te zijn, dat iemand het mij ontnemen kan. Beste Philalethes! met uw wel meenen zal ik nogtans voorzigtiger zijn, en voor dat ik weet wie gij zijt trachten te zorgen, dat gij niet wegloopt met mijne beurs. Intusschen hoop ik dat gij
van uwe
<pb n="387"/>vrees om aanmatigend of pedant te schijnen spoedig moogt genezen, opdat ik niet lang op mijne hoede behoef te zijn tegen u, die uwen in de theologische wereld onbekenden naam verzwijgt, met de belofte dat gij dien welligt <hi rend="i">later</hi> noemen zult. <hi rend="i">Later?</hi> Neen, <hi rend="i">eens</hi> hebt gij gezegd, maar ach! dat <hi rend="i">eens</hi> is zoo onbepaald; mag ik er bijvoegen: zoodra gij door dit product uwer wetenschap de overtuiging zult verkregen hebben, dat gij hem, zonder dat de wereld u pedant of aanmatigend noemen zal, gerust tegenover den beroemden naam van den <hi rend="i">Utrechtschen</hi> hoogleeraar moogt doen drukken?</p>
<p>Gij vraagt op uwe beurt: is dat, wat behouden moet worden, het een of ander feit voor 18 eeuwen geschied? en in denzelfden adem draaft gij door: Arme theologen die dan zelfs niet <hi rend="i">denken</hi> moogt, want dat feit kon eens voldoende worden ontkend, en - gij, kondt niet meer van dienst zijn in de kerk van Christus! Neen, dan maar niet dien tempel ingetreden aan het <hi rend="i">vrije</hi> onderzoek gewijd. Eilieve, om welke oorzaak niet? Omdat gij dat feit voldoende wilt ontkennen? Ik weet niet dat gij het kunt en daarom ontzeg ik u die magt. Vergeef mij dat ik u daar een slag met uw eigen wapen gaf. Een ander is misschien sterker dan gij. Neen, mijn vriend, want het feit, waarop mijn geloof in Christus rust, is even zeker geschied als ik heden de zon aan den hemel zie staan. Geen mensch kan het voldoende ontkennen. Doch gesteld dat iemand het alzoo ontkennen kon? Welnu dan zou hij mij van dwaling overtuigen, en eens van dwaling overtuigd, zou ik haar niet langer voortplanten willen. Ja, maar dan zoudt gij niet meer van dienst kunnen zijn in de kerk van Christus. Wat nood! Zoodra gij mij bewijst, dat de Christus der Evangeliën niet geboren is, niet geleden heeft, niet gestorven is, niet ligchamelijk opstond uit den dood, noch zigtbaar wederkeerde aan de regterhand van God, dan zal ik u danken, dat gij mij in den tempel aan <hi rend="i">het vrije</hi> onderzoek gewijd, de oogen hebt geopend om den leugen te zien, waarop ik vruchteloos mijn vertrouwen stelde, en zonder spijt eene kerk verlaten, die ik nog altoos meen dat op de waarheid, dat Jezus de Christus is, de zoon des levenden Gods, als op den rots der eeuwen is gebouwd. Trouwens, dit is het,
<pb n="388"/>wat ik in elk geval behouden moet om niet in naam of schijn, maar in de daad en met de waarheid een Christen te zijn, want daarmede - ik kom er eerlijk voor uit - staat of valt mijn geloof. Doch als dit zoo is dan moogt gij zelfs niet <hi rend="i">denken</hi>. Niet mogen <hi rend="i">denken?</hi> Ik bid u, waarom mag ik niet <hi rend="i">denken</hi> in mijn geval? Omdat ik door te <hi rend="i">denken</hi> gevaar loop het fondament te zien wegzinken onder mijne voeten, waarop ik steun? Gij mijn vriend! loopt dan dat zelfde gevaar met uw geloof in God den Vader, den Almagtigen Schepper des hemels en der aarde. Immers gij moet dat geloof laten varen, zoodra het der wetenschap gelukt u voldoende te overtuigen, dat hemel en aarde niet door God geschapen zijn? Ja, dan is het met de geheele theologie gedaan, zoowel met de <hi rend="i">antieke</hi> als met de <hi rend="i">moderne</hi>, en opdat het daarmede niet gedaan rake, moest gij volgens uwe eigene redenering, maar eenvoudig beginnen met niet <hi rend="i">te denken</hi>. Wilt gij des niettegenstaande <hi rend="i">aan</hi> iets <hi rend="i">denken</hi>, <hi rend="i">denk</hi> dan aan den weeprofeet, die den val van <hi rend="i">Jeruzalem</hi> voorspellende, eindelijk bij zijn <hi rend="i">wéé u</hi> ook het <hi rend="i">wéé mij</hi> voegde; want verbiedt gij mij het <hi rend="i">denken</hi> omdat ik <hi rend="i">een feit</hi> van noode heb voor <hi rend="i">mijn</hi> geloof, gij moet het u zelven dan ook verbieden omdat gij evenmin als ik een feit voor <hi rend="i">uw</hi> geloof ontberen kunt. Dat feit is de schepping van hemel en aarde, niet voor honderde, maar voor duizende jaren geschied.</p>
<p>Gij gelooft niet dat Dr. Doedes bedoelde, dat hetgeen behouden moet worden, het een of ander feit is voor 18 eeuwen gebeurd. Neen, zegt gij, daarvoor rust de Christelijke waarheid, ook voor hem, op veel te vasten grondslag. Hoe is het mogelijk, Philaletes, dat gij zoo spreken kunt? Of is de <hi rend="i">Christelijke waarheid</hi> niet de waarheid dat Jezus de Christus is, de Zoon des levenden Gods, die door den Vader gezonden werd om zondaren zalig te maken van de zonde, die om dat doel te bereiken leefde, leed en stierf? Gij kunt het evenmin ontkennen als dat wit wit is en zwart zwart. Maar als gij dat niet kunt, wat is <hi rend="i">de Christelijke waarheid</hi> dan anders als <hi rend="i">het feit</hi> van 's Heilands verschijning in de wereld; en zoo de wetenschap dit feit voldoende kan ontkennen, wat blijft er dan van die waarheid over; en wanneer er niets overblijft van die waarheid, eilieve, waar is dan de vaste grondslag, waarop zij voor u rust? Gaarne wil ik
<pb n="389"/>overigens met u gelooven dat Dr. Doedes te veel theoloog is om zijne leerlingen te leeren, dat dat, wat behouden moet worden, het een of ander <hi rend="i">dogme</hi> zoude zijn, hetwelk door de kerk als waarheid aangenomen is of geconstateerd. Gij gelooft dat te gereeder omdat Dr. Doedes in zijne toespraak zelf opsomt wat, volgens hem, behouden moet worden. Op bladzijde 1 en volgende leest gij namelijk: ‘de gemeente des Heeren verwacht van u onder anderen ook, dat gij Jezus Christus prediken zult, als Gods eengeboren Zoon, door Hem in de wereld gezonden om zondaars te behouden; verwacht van u, dat gij Hem zult prediken als den Middelaar Gods en der menschen, in wien men moet gelooven, om met God verzoend; voor God geregtvaardigd te worden, zonder wien men niet tot de kinderen Gods behooren, niet tot het leven in de gemeenschap met God komen kan: verwacht van u, dat gij op Hem, als die tot heil der wereld gekruisigd, door God uit den dood opgewekt, in den hemel verheerlijkt is, wijzen zult als op den volkomen Verlosser der wereld.’ Dat is, schrijft gij, m.a.w. de hoofdinhoud des Evangelies, en - zou de wetenschap ons dat ontrooven kunnen? Bravo, mijn vriend! Gij ontkent zulks even sterk als ik, doch niet met uw verstand, alleenlijk met uw hart. Immers daar weerklinkt eene stem in uw binnenste, die u toeroept: te zijn, zoo als Christus was, God te kennen, zoo als onze Heiland Hem kende, God lief te hebben, zoo als onze Heiland dat deed, den broeder te beminnen, zoo als Jezus hem beminde, en dan, zoo door Hem tot God te gaan, dat alleen geeft zaligheid. Maar indien ik u vragen mag, hoe komt gij aan die stem? Gij antwoordt niet, en ik maak van uw zwijgen gebruik om u te zeggen, dat gij die stem <hi rend="i">niet</hi> zoudt hooren weerklinken in uw binnenste, indien gij even als de <hi rend="i">Joden</hi> waart opgevoed in het geloof, dat de <hi rend="i">Messias</hi>, dien zij verwachten, nog <hi rend="i">niet</hi> gekomen is. De overtuiging,
dat Hij werkelijk, en wel voor omstreeks 18 eeuwen, door God gezonden werd, hebt gij bijgevolg geenzins aan die stem in uw binnenste te danken. Gij moet haar hebben gehad voordat gij die stem vernaamt. Nu kunt gij haar nergens anders door verkregen hebben dan door de verkondiging des Evangelies, want het geloof is uit het gehoor en het gehoor is uit het woord Gods.
<pb n="390"/>Is het niet zoo? Gesteld dat het zoo is; waar blijft dan uwe stem, indien de wetenschap u voldoende bewijst dat dat Evangelie niets anders is dan een boek vol fabelen en legenden omtrent eenen persoon, die nimmer heeft geleefd?</p>
<p>Helaas! gij die rijk meent te zijn, gij zijt armer dan de arme theologen, die gij straks hebt beklaagd! Neen, roept gij mij toe, want ik geloof, wat ik beleed, omdat ik door Christus God kan leeren kennen, dien niemand ooit te voren heeft gezien, omdat ik door Hem eerst heb leeren inzien en gevoelen, wat de menschelijke natuur vermag, omdat ik door Jezus eerst in het licht van Gods aanschijn wandelen kan, daar men te voren in duisternis en nevelen rondtasten moest. Ziet nu erken ik mijnen Heer als den eenigen volkomen Verlosser, omdat wat der wet onmogelijk was, thans mogelijk geworden is, omdat de zonde veroordeeld is in het vleesch, omdat eeuwig leven alleen dán bereikbaar is, wanneer wij in den Zoon gelooven en door Hem tot den Vader gaan. Dát - beweert gij na deze exclamatie - kan de wetenschap niet wegnemen, want dat zulk een Heer <hi rend="i">leeft</hi>, niet in den dood gebleven is, en is verheerlijkt aan de regterhand Gods, en dáár voor ons bidt, zal wel niet worden ontkend. Niet?......Philaletes wat weet gij toch weinig van de dingen die rondom u gebeuren! Het wordt stoutweg geloochend, en indien het de wetenschap, die zulks doet, nu eens gelukken mogt zulks voldoende te doen, ik bid u, wat hebt gij, zonder de waarheid van dat feit te kunnen vasthouden, aan uw geloof?</p>
<p>Gij durft vrijmoedig beweren, dat hij, die zich toewijden wil aan het heerlijk werk der Evangeliebediening, geheel doordrongen moet zijn van de overtuiging dat de Heer niet in den dood gebleven is maar <hi rend="i">leeft</hi>, verheerlijkt aan Gods regterhand, en dáár voor ons bidt, zoodat de wetenschap hem niet deeren kan; terwijl gij ieder, die dit niet van den Christus gelooft, alreede ongeschikt verklaart om ooit een levend getuige van hem te worden, al gelooft hij blindelings <hi rend="i">alles</hi> wat hem wordt verteld, - maar nog altoos blijft gij het antwoord schuldig op de vraag, hoe iemand tot zulk eene overtuiging kan geraken, anders dan door de prediking van het woord, dat ons het feit van 's Heilands geboorte, werken, lijden, sterven, opstaan en ten hemel varen
<pb n="391"/>berigt. Wat?......O, vergeef mij mijne onopmerkzaamheid! Ik had het bijna over het hoofd gezien. Gij geeft wel degelijk een antwoord op de door mij voorgestelde vraag. Onze menschenwaarde, d.w.z. ons zedelijk bewustzijn, en dat is weer het getuigenis van Gods geest met onzen geest moet de wetenschap eerst wegnemen eer zij ons dát ontrooven kan, wat in elk geval behouden worden moet. Weg dus met alle uiterlijke bewijzen, want wij hebben in ons zelven het middel om te weten of iets waar is of niet. Bijgevolg gij behoeft geene getuigen meer, gij regters in den lande om te weten of de aangeklaagde al dan niet schuldig is, die voor u staat en vonnis uit uw mond verwacht. Uw zedelijk bewustzijn zegt het u. Inderdaad dat zedelijk bewustzijn is eene kostbare zaak! Staakt gerust uwen arbeid geschiedschrijvers van het voorledene! Wat zoekt gij uwe zinnen suf, wat doorbladert gij de folianten onzer vaderen, wat vergelijkt gij de verhalen van den eenen met die van den anderen? Uw zedelijk bewustzijn is u genoeg niet slechts om te weten <hi rend="i">wat</hi> er gebeurde, maar ook om te kunnen mededeelen <hi rend="i">hoe</hi> het geschiedde. Dat zegt Philaletes, en daarom durft hij zich wagen in den tempel aan het vrije onderzoek gewijd. Maar wat zie ik? Ach, het is als of ik uit de wolken val! Daar lees ik verder: ‘de wetenschap kan ons bewijzen dat dit of dat feit nooit is geschied, dat wij hier op traditionelen bodem staan. Het zij zoo.’ O, neen! het zij zoo niet; want dan zou weer ons zedelijk bewustzijn, waarmede wij zoo hoog wegliepen, niet deugen, d.w.z. geene zuivere kenbron en toetsteen van de waarheid wezen, ja, dan zou het feiten uit kunnen vinden en als waar doen gelden, die eigentlijk gezegd niets anders dan leugenachtige verzinsels zijn. Laat het - beweert Philaletes - de geest van Christus, die de wereld overwint, die de menschheid moet bezielen, <hi rend="i">welker aankweeking de gemeente van hare leeraars verwacht</hi>, is nooit
traditie. Nooit traditie? Eilieve, zoek mij dien geest dan eens onder de <hi rend="i">Heidenen</hi> die nog nooit van Jezus hoorden, en maak mij duidelijk hoe hij zonder de verkondiging des woords tot onze voorouders is gekomen. Mij dunkt hij moet toch wel van den een op den ander zijn overgegaan, anders zie ik ook niet in met welk oogmerk de Zaligmaker zijne jongeren gebood om henen te gaan en
<pb n="392"/>te onderwijzen alle volkeren. Gij wel Philaletes?....Goede vriend, geef mij licht in dat geval. <hi rend="i">Ik</hi> verzoek u zulks te dringender omdat gij het middel, hetwelk Dr. Doedes zijnen leerlingen tegen het woelen en werken der wetenschap aanprijst, minder edel en minder goed noemt dan het uwe. Dr. Doedes zegt namelijk, na op bladz. 5 eene voorstelling van uwe rigting te hebben gegeven, dat hij niet gelooft dat de studie der theologie medebrengt <hi rend="i">die resultaten der wetenschap over te nemen</hi>, welke gij van haar overgenomen hebt, terwijl hij zijne vrees niet verbergt dat anders de studie der godgeleerdheid niet bij uitnemendheid geschikt zou zijn om iemand voor het werk der Evangelieprediking voor te bereiden. Omdat hij dat gezegd heeft ziet gij zijne hoorders met een zeker gevoel van weemoed aan. Gij noemt het een zeker aan banden leggen van het verstand der theologen, ja, het heeft, naar uw oordeel, wel iets van <hi rend="i">Rome's</hi> priesterdom; wel onderzoeken, maar aannemen niet. Ferm gesproken! Doch op grond waarvan? Mag ik vrij uitzeggen wat ik geloof? Ik geloof, dat gij er eigenlijk niet den minsten grond voor hebt. Zoo ja, toon dan aan, waardoor de Hoogleeraar Doedes het verstand zijner leerlingen aan banden leggen wil? Hij geeft hun alleen als zijn gevoelen te kennen, dat de studie, waaraan zij zich wijden, niet noodzakelijk medebrengt dat zij ongeschikt worden voor de verkondiging des woords, meer bekwaam om af te breken dan om op te bouwen, wat naar den wil des Heeren eeuw uit eeuw in moet worden volmaakt. Overigens laat hij het onderzoek of dit al dan niet zoo is geheel aan hen over, zoodat hij in dezen hunne vrijheid ganschelijk niet beperkt. Neen, hij beveelt geenzins: wel onderzoeken, doch niet aannemen! Hij raadt daarentegen: onderzoekt of gij het wel aannemen moet. Waarlijk dat heeft niets van <hi rend="i">Rome's</hi> priesterdom, dat is integendeel zoo vrijzinnig als men wezen kan. Houdt dus uwe beschuldiging
niet vol, maar herroep haar zoo spoedig gij kunt, of Philaletes gij loopt groot gevaar, dat zij, die uwe brochure lezen, u niet langer voor eenen vriend der waarheid houden. Reeds hoor ik hen den een den ander vragen, of gij soms ook haar vijand wezen kondt?</p>
<p>Door des Hoogleeraars woorden gevoelt gij u niet bijzonder gestreeld. Maar moet men u dan ook altoos streelen om
<pb n="393"/>op eenen goeden voet met u te staan? Neen, doch ik ben geraakt als gij mij ongeschikt voor het werk der Evangelieprediking verklaart, gelijk Dr. Doedes schijnt te doen. En zoo Dr. Doedes zulks nu eens werkelijk deed en wel op zulke goede gronden, dat hij u van uwe ongeschiktheid om de kerk van Christus mede op te bouwen volkomen overtuigde? Zoudt gij hem dan niet veeleer dank verschuldigd zijn dan verwijt? Gewis, want een opregt en gemoedelijk vriend der waarheid moet de waarheid boven alles, en derhalven ook boven zich zelven beminnen. Bijgevolg, omdat ik niet alles aanneem, wat mij wordt verteld mag ik geen Evangeliedienaar worden, mag ik niet getuigen van den geest die in mij is, mag ik niet den Christusgeest aan de menschheid mededeelen? Geduld een oogenblik! Wie gaf u aanleiding om iemand met deze en dergelijke vragen te bestormen? Dr. Doedes deed dat niet. Alleen dit wilde hij u aan het verstand zoeken te brengen, dat gij, door ten offer te brengen <hi rend="i">hetgeen in elk geval moet behouden worden</hi>, niet van dienst kunt zijn in de kerk van Christus. Hoe kan het zijn dat gij zulks niet begrepen hebt?</p>
<p>Het woord des Hoogleeraars op bladz. 40: ‘de vraag is slechts wat men voor wetenschap uitgeeft’ noemt gij ‘<hi rend="i">eenen slag om den arm</hi>,’ die elke opwekking tot vrij onderzoek billijkt. Dat schijnt mij toe minder te pleiten voor uw vertrouwen op de wetenschap dan ik wel van u had verwacht. Of straalt uit uw gezegde niet door, dat gij er eenigzins aan twijfelt of zij den toets wel kan doorstaan? Moeijelijker zult gij, neen, kunnen zeggen op die vraag, dan ik u mededeelen kan, waarom Dr. Doedes aan het slot zijner toespraak den raad aan zijne hoorders weggelaten heeft, om, zoo het moderne Evangelie hun bekoorde, eenen anderen werkkring te kiezen, daar zij dan voor de Evangelieprediking ongeschikt zouden zijn. Immers de Hoogleeraar, die als tot verstandigen sprak, mogt wel iets overlaten aan het oordeel zijner discipelen, en heeft zich in dezen waarschijnelijk gedragen naar de spreuk, die ons onderrigt, dat een goed verstaander slechts een half woord noodig heeft.</p>
<p>Volgens Prof. Doedes is de groote strijdvraag onzer dagen ‘Modern of Apostolisch Christendom?’ Gij meent te moeten ontkennen dat die vraag goed is ingerigt, omdat,
<pb n="394"/>zoo als gij beweert, de <hi rend="i">moderne</hi> theologie niet <hi rend="i">tegenover</hi> het <hi rend="i">Apostolisch</hi> Christendom staat. Integendeel wil zij er, naar uw oordeel, de ontwikkeling van zijn, d.w.z. <hi rend="i">de eeuwige onveranderlijke waarheden</hi>, <hi rend="i">in de geschriften der eerste Christenen vervat</hi>, <hi rend="i">wil zij niet veranderen of wijzigen</hi>, <hi rend="i">maar voorstellen in eenen vorm en in bewoordingen voor onzen leeftijd en de tegenwoordige behoeften der gemeente geschikt</hi>. Schaamt u Philaletes, dat gij zulks zeggen durft. Het is liegen en bedriegen te gelijk. En dat nog wel door iemand, die zich een vriend der waarheid noemt. Wel foei! Mijne pen beeft van verontwaardiging terwijl ik overschrijf, wat gij de goede gemeente alzoo diets maken wilt, en niet dan met moeite kan ik haar bedwingen om bedaard te zijn. Hoe? De eeuwige onveranderlijke waarheden in de geschriften der eerste Christenen vervat, wil de moderne theologie niet veranderen of wijzigen, maar voorstellen in eenen vorm en in bewoordingen voor onzen leeftijd en de tegenwoordige behoeften der gemeente geschikt. De strijd die in onze dagen zoo hevig wordt gevoerd, is dus een strijd over woorden en vormen alleen? Gij weet het beter Philaletes! althans gij kunt het beter weten. Trouwens, gewigtige, hoogst belangrijke waarheden worden er door u en uwe rigting ontkend en deze zijn wel degelijk in de schriften der eerste Christenen vervat. Ja, stemt gij toe, maar die waarheden zijn niet <hi rend="i">eeuwig</hi> niet <hi rend="i">onveranderlijk</hi>. O, zoo, is dat de achterdeur, die gij openhoudt? Eilieve, wees dan eens voor eenige oogenblikken opregt, en geef ons eens op schrift, welke waarheden, in de schriften der eerste <hi rend="i">Christenen</hi> vervat, gij voor <hi rend="i">eeuwig</hi> en <hi rend="i">onveranderlijk</hi> verklaart, opdat wij daardoor in de gelegenheid worden gesteld u uit uwe eigene confessie te doen zien, welk een
verbazend groot verschil er tusschen uw <hi rend="i">gemoderniseerd</hi> en der Apostelen <hi rend="i">Christendom</hi> bestaat.</p>
<p>Den Hoogleeraar Doedes valt gij hard omdat hij eene verkeerde definitie van de <hi rend="i">moderne theologie</hi> zou hebben gegeven. Hij erkent haar aan de bewering, dat wonderen onmogelijk zijn. Gij daarentegen beweert: dit is het kenmerk van mij en mijne geestverwanten niet. Niet? Welnu, dan hebt gij eigentlijk ook niets met Dr. Doedes en zijne brochure te maken, dan zijt gij, volgens hem, geen modern theologant, maar dan is ook al uw praten schermen in de lucht,
<pb n="395"/>of treedt gij, op zijn zachtst genomen, als kampioen voor eene rigting op, welke uwe sympathie niet heeft verworven, ja geraakt gij met u zelven, ik wil zeggen met uwe eigene verklaring, dat zij die wel verworven heeft, in lijnregte tegenspraak en strijd. Daarom Philalethes! indien ik u een goeden raad mag geven, zie uw boekske nog eens naauwkeurig na, en laat voortaan niets meer drukken, dat uwe waarheidsliefde zoo verdacht maakt als dit voortbrengsel van uwen geest.</p>
<p>Maar Dr. Doedes neemt Baur als model en naar dat model beoordeelt hij dan allen, die overeenstemmen met dien man! Welnu, mag hij dat niet doen? Neen, want dit is verwarring van personen en zaken, roept gij uit. Verwarring van personen en zaken? Eilieve, wat is hier de zaak? Wat anders als hetgeen Baur heeft geleerd en ook door zijne geestverwanten wordt gepredikt? Van eene verwarring tusschen personen en zaken kan hier dus wel geen sprake zijn. Doch indien Baur en zijne medestanders prediken en leeren wat hun door den Hoogleeraar wordt in den mond gelegd, dan verdient hunne rigting den naam van wetenschappelijke rigting niet. Regt zoo, mijn vriend! Maar nu zijt gij het ook volkomen met Dr. Doedes eens, en zal geen mensch begrijpen, waarom gij hem eigentlijk tegenspreken wilt. Omdat Baur een woordvoerder is van uwe partij? Gij zegt dat gij niet tot zijne partij behoort. Daarmede vervalt ook uwe beschuldiging alsof Prof. Doedes uwe rigting met de meening van een harer woordvoerders zou hebben verward. Het blijkt alzoo dat de door u wel tegengesproken, maar geenzins weêrlegde Hoogleeraar uwe rigting niet compromitteerde noch door eene onjuiste voorstelling er van te geven, noch door haar over het geheel iets aan te wrijven, hetgeen slechts een harer deelen misstaat.</p>
<p>Of eindelijk Dr. Doedes de wetenschap in zijne bekende brochure eenzijdig behandeld en haar goed regt meer dan eens heeft verkracht, zal uit een volgend hoofdstuk, dat ik aan deze boekbeoordeeling toewijden wil, den lezers van dit tijdschrift kunnen blijken.</p>
<p>Brakel, den 5<hi rend="sup">den</hi> Julij 1861.</p>
<p>J.C.W. <hi rend="sc">Quack</hi>.</p></div></div>
<div type="chapter">
<interpGrp>
<interp type="primair" value="quac003"/>
</interpGrp>
<pb n="396"/>
<head rend="h3"><hi rend="i">Theos niet Kosmos! Gedenkschrift als getuigenis voor de waarheid</hi>, <hi rend="i">door Professor</hi> K.F.E. Trhandorff. <hi rend="i">Naar de tweede Hoogduitsche uitgave door</hi> L. Rijsdijk. <hi rend="i">Uitgegeven te Dordrecht</hi>, <hi rend="i">bij</hi> J.P. Revers, 1860.</head>
<p>Met genoegen hebben wij dit werk, dat door de voorstanders der Moderne theologie meer dan eenig ander veroordeeld wordt, omdat het die rigting in haren hartader treft, in onze taal zien verschijnen. De vertaling evenwel had veel beter kunnen slagen. Deze toch laat niet weinig te wenschen over. Maar al merkten wij dit onder de lezing, tot ons leedwezen op, toch hopen wij van harte, dat degenen, die geen Hoogduitsch verstaan, zich aan dat gebrek niet zoo zullen ergeren, dat zij alleen daarom besluiten al het goede te verwerpen, dat hun hier aangeboden wordt.</p>
<p>B.</p>
<p>Q.</p></div>
<div type="chapter">
<head rend="h3"><hi rend="i">Dankrede</hi>, <hi rend="i">uitgesproken te Werkendam</hi>, <hi rend="i">op den avond van den 7den Februarij</hi> 1861. (<hi rend="i">Na het wijken des gevaars</hi>, <hi rend="i">waarmede de ijsverstopping deze plaats en omstreken bedreigde</hi>.) <hi rend="i">Door</hi> J.P. Kerkhoff, <hi rend="i">Predikant bij de Hervormde gemeente te Werkendam en de Werken. Uitgegeven ten voordeele van de noodlijdenden te Altforst en Appeltern</hi>, <hi rend="i">Wamel en Leeuwen</hi>. <hi rend="i">Te Gorinchem</hi>, <hi rend="i">bij</hi> J. Noorduijn en Zoon, 1861.</head>
<p>Het doel, waarmede deze dankrede uitgegeven werd, staat op den titel vermeld, en de bede des schrijvers, dat Hij, die rijk is in barmhartigheid, ook deze poging tot leniging der rampen van den jongsten watersnood mogt zegenen, bleef geenszins onverhoord. Immers vele honderden exemplaren dezer dankrede zijn verkocht en door het vaderland verspreid. Een woord van aanbeveling behoeven wij dus niet te schrijven. Alleen blijft ons een woord van dankzegging over, en wij plaatsen dat hier met de verklaring, dat het den Eerw. Kerkhoff toekomt, niet slechts om het doel dat hij beoogde, maar ook om het werk dat hij leverde. Zijne dankrede strekt het hart en het hoofd van haren vervaardiger beiden tot eer. Moge zij iets meer uitwerken dan leniging van tijdelijken nood. Strekke zij ook tot verzadiging van den eeuwigen honger van menig onsterfelijke ziel!</p>
<p>X</p></div>
<div type="chapter">
<pb n="397"/>
<head rend="h3"><hi rend="i">Vier Leerredenen over den rijken man en Lazarus</hi>, <hi rend="i">door</hi> Jacob Gerard Staringh, <hi rend="i">in leven predikant te Gouderak. Te Zwolle</hi>, <hi rend="i">bij</hi> W.F. Zweers, 1860. <hi rend="i">In gr</hi>. 8<hi rend="i">vo</hi>, 116 <hi rend="i">blz. Prijs</hi> ƒ 0,75.</head>
<p>Wij beklagen den uitgever, die ‘om zich uit den verachtenden toestand, waarin hij zich door een zamenloop van omstandigheden gebragt ziet, op te heffen,’ geen beter middel wist, dan het drukken van deze preken. Wij hebben medelijden met den heer Zweers, maar waarheidsliefde gebiedt ons zijne poging niet te ondersteunen; wij moeten een zeer ongunstig oordeel uitspreken over dit werkje. Wil iemand in eene proeve zien, hoe men somtijds in vroegere jaren gepoogd heeft de christelijke gemeente te stichten, met verwaarloozing van de eerste regelen van homiletiek en goeden smaak; hij leze dit boekje en verheuge zich in de overtuiging, dat tegenwoordig zeker geen predikant ten onzent zoo iets aan zijne gemeente zou durven voordragen, Mogt Ds. Staringh aangemerkt worden als de vertegenwoordiger van de predikwijze zijner dagen ('t is echter gelukkig zoo niet!) wel zouden wij reden hebben om te roemen over den vooruitgang, zoowel in theorie als praktijk, op dit gebied. Er worden in ons land vele leerredenen uitgegeven en daaronder niet weinige, die zonder eenige schade ongedrukt hadden kunnen blijven, maar ik houd mij verzekerd, dat er geene enkele bij is, die zoo weinig de eer der uitgave verdient, als de vier hier besprokene. Wie lust heeft ze te lezen, kan vrijelijk beschikken over het ons toegezonden exemplaar.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="veer004"/>
</interpGrp>
<head rend="h3"><hi rend="i">Agatha Welhoek. De Kerk</hi>, <hi rend="i">de Staat en het Hart. Een paar bladzijden uit het archief der Nederduitsche Hervormde gemeente te Delft</hi>, <hi rend="i">medegedeeld door</hi> H. de Veer, <hi rend="i">Predikant aldaar. Te Delft</hi>, <hi rend="i">bij</hi> H. Koster, 1860. <hi rend="i">In post</hi> 8<hi rend="i">vo</hi>, 116 <hi rend="i">blz. met eene lithographie. Prijs</hi> ƒ 1,25.</head>
<p>Mogten er onder onze lezers zijn, die de éénheid van Kerk en Staat wenschelijk achten, zoo als die, om niet van
<pb n="398"/>andere rijken te spreken, in vroegeren tijd, in ons vaderland, ten minste voor zooveel de Hervormde Kerk aangaat, bestond. Mogten er zijn, die de afscheiding betreuren en huiveren van de formule: l'état athée; wij zouden hun gaarne het boekje van Ds. de Veer in handen willen geven. Uit de daarin meêgedeelde historische gebeurtenissen zouden zij leeren, wat hun stellig tot dusver onbekend was gebleven, hoe de naauwe vereeniging van kerk en staat de oorzaak is geweest van botsingen, tusschen de wereldlijke magt en het kerkelijk gezag, waarvan de dreuning gevoeld werd in de verschillende kringen der maatschappij, ja zelfs in het huiselijke leven. Maar is nu de uitgave van dit werkje daardoor geregtvaardigd, dat het duidelijk blijken moet, hoezeer in dit opzigt de tegenwoordige toestand te verkiezen is boven de voormalige? Wij zouden het betwijfelen. Met groot genoegen zouden wij de hier in het licht gegeven stukken aangetroffen hebben in een wetenschappelijk tijdschrift of bijv. in het Nederl. Archief voor Kerkel. Geschiedenis. Maar als afzonderlijk boek, in den vorm, dien de auteur heeft gekozen, behaagt het ons niet. Het boekje heeft nu een tweeslachtig karakter. De titel doet ons eene novelle; ofschoon dan ook eene historische novelle verwachten, en werkelijk heeft de heer de Veer ook, blijkens zijne inleiding en enkele tusschenvoegselen van zijne hand, zoo iets getracht te leveren. De inkleeding echter, daartoe dienende, is zeer mager en zeker niet voldoende om de belangstelling levendig te houden van lezers, die geen lust hebben, om oude officiëele bescheiden van langdradigen stijl en vol stadhuiswoorden door te snuffelen; terwijl voor liefhebbers van oudheidkunde en beoefenaars der geschiedenis de geheele inkleeding overtollig is. Om eenig denkbeeld van den inhoud te geven, nemen wij de eerste regels over uit de voorrede. De schrijver heeft daarin zeer bescheiden en zeer juist de waarheid uitgesproken: ‘Wat den
belangstellenden lezer in de volgende bladzijden verteld wordt, heeft welligt eenige waarde voor den oudheidkenner (hoewel hij zich teleurgesteld zal vinden, bij zoo weinig koorn onder 't kaf), voor den kerkhistoricus (hoewel ook hij 't weinige voor lief zal moeten nemen), voor den psycholoog (ofschoon ook hem een schralen oogst wacht), voor het publiek dat in
<pb n="399"/>lectuur slechts verpozing zoekt (al zal ook dit deel mijner lezers maar half tevreden zijn).’</p>
<p>R.</p>
<p>V.</p></div>
<div type="chapter">
<head rend="h3"><hi rend="i">Rosa</hi>, <hi rend="i">door</hi> Mevr. E. de Pressensé. <hi rend="i">Uit het Fransch</hi>, <hi rend="i">naar den tweeden druk. Uitgegeven door de vereeniging ter bevordering van christelijke lectuur. Te Amsterdam</hi>, <hi rend="i">bij</hi> H. Höveker, 1860. <hi rend="i">In post</hi> 8<hi rend="i">vo.</hi>, 216 <hi rend="i">blz. Prijs</hi> ƒ 1,20.</head>
<p>Met genoegen maken wij onze lezers opmerkzaam op het lieve boekje, dat onder bovenstaanden titel is uitgegeven. En gaarne ook voegen wij een woord van aanbeveling daarbij. De werken, uitgegeven door de vereeniging ter bevordering van christelijke lectuur vinden niet overal eene gunstige ontvangst; en wij zouden ze ook niet gaarne allen recommanderen. Maar wat daarvan zij, zulke werkjes als dit te verspreiden, dat verdient toejuiching, daarmêe is de vereeniging, naar onze bescheiden meening, op den goeden weg om haar lofwaardig doel te bereiken. Vraagt iemand, waarin dan het voortreffelijke van dit boekje bestaat? Het antwoord luid: vooreerst in de strekking, die vrij juist wordt aangewezen door het aan Vinet ontleende motto: ‘Beminnen! beminnen! dat is leven,’ dat op den titel staat; en door de dichtregels van van der Hoeven Jr.:</p>
<lg type="poem">
<l>‘Leven is lieven en lieven is leven,</l>
<l>Zooveel wordt ieder voor 't leven gegeven!</l>
<l>Zooveel als liefde zijn adren doorstroomt,’</l></lg>
<p>die boven het eerste hoofdstuk zijn geplaatst. 't Zal wel geene nadere opheldering behoeven, dat hier met <hi rend="i">beminnen</hi> en <hi rend="i">liefde</hi> geheel iets anders wordt bedoeld, dan wat gewoonlijk schering en inslag uitmaakt van onze hedendaagsche, vooral uit het fransch vertaalde, romans. Doch wij hebben hier dan ook geen roman. De hoofdpersone is, wanneer zij ons voorgesteld wordt, nog geen negen jaren oud en al wat hier van hare lotgevallen en omstandigheden verhaald wordt, vond plaats in het korte tijdsverloop van een groot jaar. Dat eene jaar evenwel was voor Rosa zeer belangrijk, minder nog voor haar uitwendig, dan wel voor haar inwendig leven.</p>
<p>Het denkbeeld dat de waardige auteur heeft willen ont-<pb n="400"/>vouwen en aanprijzen, zou men aldus kunnen formuleren: liefde het beginsel der opvoeding. Op onderhoudenden trant, in levendige aanschouwelijke vormen wordt duidelijk gemaakt, hoe dat beginsel niet te vinden is in de zwakke teêrhartigheid van den vader, die het niet van zich verkrijgen kan, om zijn kind iets te weigeren of eenig leed aan te doen; hoe het niet kan toegepast worden door bloedverwanten, die, hoe goedhartig ook, zich niet weten te verplaatsen in den toestand, in de levenssfeer van het kind; hoe het alleen daar tot zijn regt komt, waar de opvoeder of opvoedster de verschillende geaardheid en aanleg, den onderscheiden ligchaams- en ziels-toestand van ieder kind naauwkeurig in het oog houdt en daarnaar de geheele behandeling inrigt; terwijl natuurlijk de bevordering van het waarachtig belang der kinderen, de eenige leiddraad bij die behandeling moet zijn; hoe de kinderen alzoo moeten opgeleid worden tot het leven der liefde; en hoe de toepassing van dat beginsel, ofschoon aan vele moeijelijkheden onderhevig, mogelijk is en zeker bekroond wordt door eene gezegende uitkomst.</p>
<p>Meen nu echter niet, lezer! dat deze stellingen hier zoo dor en droog weg opgesomd worden. Integendeel, nergens in dit boekje zult gij een stijven preektoon vinden, maar overal de frissche levende natuur, wezenlijke menschen, kleinen en grooten, sprekende en handelende u zien voorgesteld. Ik wil geen resumé van den inhoud hier bijvoegen, om niet vooruit het genot der jonge lezeressen, die vele zullen zijn, naar ik hoop, te bederven. Voor aankomende meisjes acht ik dit werkje bij uitnemendheid geschikt, voor zulke inzonderheid, die geen smaak meer hebben in eigenlijke kinderboekjes en aan wie men de lectuur voor volwassenen toch niet kan of durft in handen geven. De werken voor deze dienstbaar, zijn zeker niet overvloedig te verkrijgen. En daarom betuigen wij gaarne dat, naar ons oordeel, de vereeniging tot bevordering van christelijke lectuur een goed werk heeft verrigt, door dit boekje uit het fransch te laten vertalen en onder hare uitgaven op te nemen. Moet ik nog eene enkele aanmerking hierbij voegen, als ten bewijze van onpartijdigheid; 't zal deze zijn: 't is jammer dat de vertaling niet meer eene omwerking is geworden, dat aan het boekje, of liever aan de geschiedenis, niet eene meer
<pb n="401"/>Nederlandsche kleur is gegeven. De toestanden en gebeurtenissen moeten nu aan onze kinderen zoo vreemd voorkomen, zoo geheel anders dan hetgeen zij rondom zich zien en zelve ondervinden, en daardoor kan ligt de goede indruk verzwakt worden.</p>
<p>Evenwel vrijmoedig prijzen wij het boekje aan. 't Is goed geschreven, wel vertaald, netjes uitgevoerd en goedkoop te verkrijgen. Mogten vele moeders het hare dochters ten geschenke geven; en zoo zij hetzelve eens doorbladeren, zullen zij er ligt het een en ander in vinden, dat ook hare belangstelling wel verdient.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="verw011"/>
<interp type="primair" value="leen007"/>
</interpGrp>
<head rend="h3"><hi rend="i">Bloemlezing uit Middelnederlandsche dichters</hi>, <hi rend="i">bijeenverzameld door</hi> Dr. E. Verwijs, <hi rend="i">Leeraar in de Nieuwe Talen en Geschiedenis aan het Gymnasium te Franeker. Tweede deel. Geestelijke en burgerlijke poëzij</hi>. (<hi rend="i">Te</hi>) <hi rend="i">Zutphen</hi>, (<hi rend="i">bij</hi>) Willem Thieme, 1859. <hi rend="i">In gr</hi>. 8<hi rend="i">vo. II en</hi> 213 <hi rend="i">blz</hi>.</head>
<p>In het tweede deel zijner Bloemlezing geeft Dr. Verwijs proeven van de geestelijke en burgerlijke poëzij der middeleeuwen. Eerst lezen wij bij hem fragmenten uit den <hi rend="i">St. Brandoen</hi>, den <hi rend="i">Theophilus</hi> en het gedicht <hi rend="i">Vanden levene ons heren</hi>. Daarna uit Maerlants werken, <hi rend="i">Der naturen bloeme</hi>, het <hi rend="i">Leven van St. Franciscus</hi>, den <hi rend="i">Spiegel historiael</hi>, de <hi rend="i">Heimelijkheid der heimelijkheden</hi> en den <hi rend="i">Rijmbijbel</hi>. Van zijne strophische gedichten zijn de twee schoonste, <hi rend="i">Der kerken claghe</hi> en <hi rend="i">Vanden lande van overzee</hi> opgenomen.</p>
<p>Maerlants school leeren wij kennen uit gedeelten van den <hi rend="i">Grimbergschen oorlog</hi>, de kronijken van Jan van Heelu, Melis Stoke en den pastoor van Velthem en de twee leerdichten van Jan van Boendale, dat van Jan de Weert en den <hi rend="i">Mellibeus</hi>. De proeven zijn doorgaans met oordeel gekozen. Ik keur het goed, dat de heer Verwijs de beste stukken heeft opgenomen, al is het ook, dat zij hem, die er niet meer van kent wel eens een te gunstig denkbeeld van het gedicht in zijn geheel geven, wat b.v. het geval is met de hier medegedeelde beschrijving der hel uit het gedicht <hi rend="i">Vanden levene ons heren</hi>. Ik zou zelfs wenschen, dat hij het overal gedaan en in plaats van het verhaal der schepping, een ander ge-<pb n="402"/>deelte uit Maerlants Rijmbijbel gegeven had. Wat vóór de uittreksels uit elk gedicht omtrent dat gedicht zelve en den schrijver gezegd wordt is kort en zakelijk. Dit wil nogtans niet zeggen, dat ik overal het oordeel, dat Dr. Verwijs er over velt, zou willen onderschrijven. Hij noemt den <hi rend="i">St. Brandaen</hi> ‘een verward mengelmoes van oudheidensch bijgeloof, eene herinnering aan de vroegere godenleer en een ziekelijk kloostermysticisme.’ Ik geef hem daar volkomen gelijk in; maar, om billijk te zijn, had hij er moeten bijvoegen, dat wij dit in een gedicht uit dezen tijd en over dit onderwerp niet anders konden verwachten. Bijna al de wonderen die St. Brandaen zag, vinden wij ook nog bij latere schrijvers vermeld, die ze voor even geloofwaardig hielden als de dichter die de reis van den heilige beschreef. Ik twijfel of er wel iets in is, wat Maerlant als leugen zou verworpen hebben. Want Dr. Verwijs zegt wel, van den <hi rend="i">St. Franciscus</hi> van dezen dichter sprekende, dat hij dien vertaald heeft, ‘misschien wel om door de vertaling van dit hyperorthodoxe werk zich van de blaam van onregtzinnigheid te zuiveren, dien hij door de vertaling van den Rijmbijbel op zich
had geladen. Anders moet het,’ voegt hij er bij, ‘onze verwondering ten hoogste opwekken, dat een verlicht en vrijzinnig man als Maerlant de dolzinnige, walgelijke en belagchelijke wonderen van een heilige heeft kunnen behandelen, voor wien hij, hoe getrouw zoon der kerk ook, geen de minste sympathie kon gevoelen.’ Maar ik geloof in tegendeel, dat juist die wonderen Maerlant aantrokken. Hij haatte de romans en liet geene gelegenheid voorbij gaan om dien haat lucht te geven, doch het was niet om het wonderbare dat zij bevatten, maar omdat dat wonderbare leugen was. Waar hij het daarentegen voor waarheid hield, was hij er alles behalve afkeerig van. Men zie slechts hoevele wonderverhalen van allerlei soort zijne werken bevatten, hoe gaarne, hoe breedvoerig, hoe naauwkeurig hij ze vertelt. En was Franciscus voor het overige in het geheel de man niet, met wien Maerlant sympathiseerde, - wij geven dit Dr. Verwijs ten volle toe, - zijn consequent streven naar één doel, de kracht en vastheid van wil, die er bij al zijne dweeperij en bij al de dwaasheden die hij verrigtte (in Maerlants oog evenwel zoo dwaas niet al het onze) in den heilige zigtbaar
<pb n="403"/>waren, maakte dat de dichter hem hoog genoeg stelde, om, toen zijne Utrechtsche vrienden het verlangden, bereid te zijn Bonaventuraas werk in dietsche rijmen over te gieten.</p>
<p>Dr. Verwijs had in dit deel van zijne <hi rend="i">Bloemlezing</hi> een moeijelijker taak te volbrengen dan in het vorige. Van verscheidene der gedichten, waarvan hij hier uittreksels geeft, bezitten wij slechte teksten. Hij heeft ze, waar hij er fouten in vond, daarvan gezuiverd en is hierin meestal gelukkig geslaagd. Er zijn echter veranderingen gemaakt, die ik niet noodig zou achten; verscheidene plaatsen daarentegen onveranderd gebleven, die naar mijn oordeel verbetering behoeven. Zoo zal men men in de uittreksels uit de <hi rend="i">Velthemsche Kronijk</hi>, I vs. 22, in plaats van <hi rend="i">Ic soude</hi> wel moeten lezen <hi rend="i">Hi soude</hi>, en in plaats van <hi rend="i">uutgescoren</hi>, vs. 75, <hi rend="i">uutgecorèn</hi>. Vs. 108 is het woord <hi rend="i">daar</hi> te veel. II vs. 83 vermoed ik, dat voor <hi rend="i">wesen</hi> gelezen moet worden <hi rend="i">wise</hi>.</p>
<p>In cap. IV vs. 24-40 zijn tweemaal twee regels ingevoegd. Ik geloof dat het nog al bezwaar in heeft, aan te nemen, dat de afschrijver, al weten wij dat hij een slordig afschrijver was, tweemaal zoo kort na elkander een paar regels heeft uitgelaten. De plaats is, dunkt mij, op eenvoudiger wijze te verbeteren. Een knaap komt binnen terwijl de koning en zijne ridders zijn gezeten.</p>
<lg type="poem">
<l>‘Deus! hoe gerne soudic weten,’</l>
<l>Sprac die gene, ‘wat heren dit waren,</l>
<l>Die hier sitten in desen scaren</l>
<l>Ende berichten een der dinc.</l>
<l>[Daer mi 't herte meest toe hinc.]</l></lg>
<p>Deze laatste regel is bijgevoegd; zonder noodzakelijkheid zou ik meenen: <hi rend="i">die dinc</hi> ziet op de zaken waarom de knaap hier verschenen is en heeft voor hem, want hij spreekt bij zich zelven en niet tot eenen der aanwezigen, geene nadere bepaling noodig.</p>
<p>De volgende regel,</p>
<lg type="poem">
<l>Doe sach hi omme al den rinc,</l></lg>
<p>bijgevoegd om een rijmregel te hebben, vervalt dan insgelijks.</p>
<p>De dichter gaat voort:</p>
<pb n="404"/>
<lg type="poem">
<l>Ende begon daer op ten conine,</l>
<l>Ende so vort tote Lancelote.</l>
<l>‘Ja!’ seit hi, ‘sint dat dese genote</l>
<l>So willic Lancelote clagen dan</l>
<l>Mijn verdriet, ende els genen man</l>
<l>Hi zal mi wreken, wetic wale!</l>
<l>Nu maecs den conine nember tale</l>
<l>Want hine can hem selven berechten,</l>
<l>Wat soudi dan over mi vechten?</l></lg>
<p>De derde van deze regels levert geenen goeden zin op. Dr. Verwijs wil er daarom twee tusschen voegen, namelijk,</p>
<lg type="poem">
<l>Mi niet en connen helpen wale</l>
<l>Ende niet en achten mire tale.</l></lg>
<p>Maar deze regels voegen daar niet wel. Hoe weet de knaap, dat de ridders die hij reeds voorbij gegaan is hem niet kunnen helpen? Er is niets gebeurd, waaruit dat bleek. Mij dunkt de afschrijver, die toch reeds genoeg te verantwoorden heeft, wordt hier van te zware misdaad beschuldigd. Geene twee regels, twee letters slechts heeft hij weggelaten. De knaap, zoo zegt het verhaal, begint met den koning en gaat zoo de rij der ridders langs. Hij komt eindelijk aan Lancelot.</p>
<lg type="poem">
<l>‘Ja!’ seit hi, ‘sint dat dese genote,</l>
<l>So willic Lancelote clagen dan</l>
<l>Mijn verdriet, ende els genen man.</l>
<l>Hi zal mi wreken, wetic wale!</l></lg>
<p>Door de invoeging van het woordje <hi rend="i">is</hi>, men ziet het, is de fout hersteld. <hi rend="i">Sint dat</hi> moet hier in de beteekenis van <hi rend="i">nademaal</hi> genomen, zoo als b.v. <hi rend="i">Lekensp</hi>. III. 3. 552.</p>
<p>Eindelijk leze men nog in den volgenden regel <hi rend="i">En</hi> of <hi rend="i">In</hi> (dat is <hi rend="i">ic en</hi>) voor <hi rend="i">Nu</hi>. ‘Nu Lancelot genoot is,’ zegt de knaap, ‘klaag ik mijn leed niemand anders dan hem: hij zal mij wreken. Den koning spreek ik er niet meer van: hij kan zijn eigen pad niet schoon houden, wat zou hij mij dan helpen?’</p>
<p>Wat verder lezen wij:</p>
<lg type="poem">
<l>Van allen sheren conincs gesinden,</l>
<l>Sone heeft niement macht gemene</l>
<l>Dit te doene dan gi allene.</l></lg>
<p>De eerste bij Lelong onverstaanbare regel is op uitmun.
<pb n="405"/>tende wijze verbeterd. Alleen zou ik er de laatste letter nog wenschen af te werpen en te lezen:</p>
<lg type="poem">
<l>Van al sheren conincs gesinde,</l></lg>
<p>want <hi rend="i">gesinde</hi> in de beteekenis van medgezel, dienaar, herinner ik mij niet ooit in onze oude taal te hebben aangetroffen; als collecticum daarentegen komt het veel voor. <hi rend="i">Gemene</hi> in den volgenden regel verhindert niet het als zoodanig op te vatten: het wordt achter andere collective woorden op dezelfde wijze gevonden.</p>
<p>In het volgende caput wordt (vs. 13) voor</p>
<lg type="poem">
<l rend="; 1tab">ene lelike creature</l>
<l>Die nie was na wives figure</l>
<l>Gemaect</l></lg>
<p>vereischt: <hi rend="i">ene die lelikste creature</hi>. Uit het volgende vs blijkt het.</p>
<p>Bij eenige andere kleinigheden, zoo als cap. V vs. 80, <hi rend="i">in stede</hi>, voor <hi rend="i">in die stede</hi>, vs. 97 <hi rend="i">Ende</hi> voor <hi rend="i">En</hi>, enz. wil ik mij niet ophouden; ik mag echter niet nalaten op eene verandering te wijzen, die ik voor geene verbetering houde en die ik vertrouw, dat Dr. Verwijs bij nader inzigt ook herroepen zal. Cap. V vs. 95 lezen wij bij Lelong,</p>
<lg type="poem">
<l>Walewein, die doe op stont,</l>
<l>Ende seide: bi trouwen, dit sal ic wreken.</l></lg>
<p>Heeft misschien Lelongs interpunctie Dr. Verwijs in de war gebragt en hem verleid om <hi rend="i">die</hi> voor het relativum aan te zien, en om die reden hier eene fout te vermoeden en <hi rend="i">ende</hi> weg te laten? Dat woord behoort hier echter te blijven. Want werpen wij het uit en beschouwen <hi rend="i">die</hi> als relativum, dan is het opstaan van Walewein eene daad, die in het voorbijgaan vermeld wordt, die tegelijker tijd met zijn spreken plaats had, maar voor het overige daarmede in geen verband stond. Doch dat is de meening van den schrijver niet. Het waren geene gelijktijdige daden; eerst stond Walewein op, toen sprak hij, en beide, het opstaan en het spreken, zijn hier gevolgen van het gezegde van den bode, beide zijn hier van belang. Onze ouden gebruikten ook zooveel relativa niet als wij, die er onze zinnen dikwijls lang, duister en koud door maken. <hi rend="i">Die</hi> is hier demonstrativum en staat
<pb n="406"/>bloot expletief, zoo als onze ouden het zeer veel gebruikten, en ons volk het nog gebruikt. <hi rend="i">Ende</hi> is dus zonder eenigen twijfel van den schrijver afkomstig.</p>
<p>Nog ééne opmerking. Zij betreft een van die prachtige <hi rend="i">απαξ λεγομενα</hi>, die hier en daar in oude handschriften of drukken voorkomen en waar onze geleerden van vroegere dagen, die alles, zelfs het onverklaarbare konden verklaren, wel weg mede wisten, maar waar die van den tegenwoordigen tijd de beteekenis niet van weten op te geven - omdat zij geene beteekenis hebben. Het is <hi rend="i">caesualle</hi>, dat wij cap. I vs. 29 lezen. Waarschijnlijk heeft Prof. de Vries het in zijne <hi rend="i">Middelned. Taalzuivering</hi> (ik heb dit boek nu niet bij de hand) niet vermeld, want dan zeker hadden wij het hier niet aangetroffen. Het is niet moeijelijk te herstellen. Slechts de twee eerste letters zijn bedorven. De letter <hi rend="b">m</hi> zag de afschrijver voor ca aan en las caesualle voor mesualle.</p>
<p>Ten slotte beveel ik het werk van den heer Verwijs allen aan, die in onze oude letterkunde belang stellen. Met genoegen zullen zij hier van menig stuk eenen beteren tekst lezen, dan zij tot nu toe bezaten, en kennis maken met Jan van Broedale, hun nog onbekende <hi rend="i">Teesteije</hi>, een der merkwaardigste gedichten, die ons uit de middeleeuwen zijn overgebleven.</p>
<p>Den Ilp.</p>
<p>P. <hi rend="sc">Leendertz Wz</hi>.</p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="meij011boek01"/>
</interpGrp>
<head rend="h3"><hi rend="i">De Boekanier</hi>, <hi rend="i">voorafgegaan van een Levensberigt en de verspreide Gedichten van</hi> H.A. Meijer. <hi rend="i">Derde druk</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.D. Sybrandi, 1861. <hi rend="i">In gr.</hi> 8<hi rend="i">vo.</hi>, <hi rend="i">IV en</hi> 199 <hi rend="i">blz. Prijs</hi> ƒ 2,30.</head>
<p>De dichtproeven, welke in dit boekdeel aan het letterlievend publiek worden aangeboden, zijn voorafgegaan door een kort voorberigt, en eene beknopte levensbeschrijving van den auteur, wijlen Meijer.</p>
<p>De lezer zal er uit ontwaren, dat, volgens de onpartijdige getuigenis van onderscheidene achtenswaardige mannen, Meijer een kundig en ijverig zeeofficier, talentvol man en zeer begaafd dichter was. Wij hebben beiden, zoowel de eenvoudige voorrede als het onopgesmukte levensberigt, met
<pb n="407"/>groot genoegen gelezen: vooral het laatste doet het hart van den zamensteller, den heer K. Sybrandi, eer aan, en wij vertrouwen, dat eene vlugtige schets er van, onzen lezers niet ongevallig zal wezen.</p>
<p>Hendrik Arnold Meijer werd in 1810, te Amsterdam, geboren, maar ontving grootendeels zijne opvoeding te Haarlem, alwaar zijne ouders zich later hadden gevestigd. Zijn vader, Hendrik Meijer, die hem overleefd heeft, was ook vroeger een vlijtig beoefenaar der dichtkunst, en Loots en Helmers behoorden tot zijne vrienden.</p>
<p>De jonge Meijer was levendig van geest en vlug van bevatting; zijn gemoed was vol poëzij, en de werken der dichters maakten zijne lievelingslektuur uit. Vooral de beroemde bard Ossian vond luiden weêrklank in zijne ziel, en Byron behoorde onder zijne geliefdste dichters.</p>
<p>In 1825, kwam Meijer, als adelborst voor de marine, op de akademie te Delft, en trad, in 1828, in werkelijke dienst op. Het ligt niet binnen ons bestek, een oordeel te vellen over zijne verdiensten als zeeofficier: genoeg zij het te vermelden, dat hij, toen eene in Indië zoo vernielende ziekte, de dyssenterie, in 1854 (de voorrede zegt in 1844: dit is blijkbaar eene drukfout), een einde aan zijn nuttig leven maakte, als luitenant ter zee, eerste klasse, kommandant was van Z.M. brik <hi rend="i">de Padang</hi>, en dat hij bij zijne superieuren, vooral bij den admiraal Lucas, om zijne bekwaamheden hoog stond aangeschreven.</p>
<p>Deze derde uitgave van ‘<hi rend="i">de Boekanier</hi>’ bevat, behalve dit schoone dichtstuk, eenige gedichten van kleineren omvang, welke allen, meer of min, den eigenaardigen stempel dragen van het talent, dat Meijer als dichter bijzonder onderscheidt.</p>
<p>Het eerste, getiteld: ‘<hi rend="i">Aan den Oceaan</hi>,’ werd vroeger geplaatst in een' jaargang van den ‘<hi rend="i">Almanak voor het Schoone en Goede</hi>,’ en bij eene aandachtige lezing zal het iederen letterkundige niet ontgaan, dat de herinneringen des dichters aan ‘<hi rend="i">Byron's Child Harolds Pilgrimage</hi>’ niet zonder invloed zijn geweest op den loop zijner gedachten. De volgende stukken, die tot opschrift voeren: ‘<hi rend="i">De Overlevering; Herman; Aan mijnen zwager Janus Brongers bij zijne promotie; Vaarwel aan Java</hi>, en <hi rend="i">Engeland en de Slavenhandel</hi>, geven allen in voldoende mate overvloedige blijken van de kracht en het
<pb n="408"/>vuur, welke naderhand met vollen glans in ‘<hi rend="i">de Boekanier</hi>’ zouden pralen. Het is voorts opmerkenswaardig, dat, terwijl de meeste dichters, vooral die van den tweeden rang, buitengewoon vruchtbaar zijn in gelegenheidsverzen, Meijer er slechts een paar heeft vervaardigd. Het schijnt, dat zijne ziel te omvangrijk was, om bij dagelijksche voorvallen te blijven stilstaan; dat de dichtgloed, die hem bezielde, te rijk aan vlammende schichten was, om zijne krachten aan voetzoekers en vuurpijlen op de gewone sleurpaden te verkwisten, en dat de nederige bewustheid zijner gaven hem weêrhield, den kostbaren tijd te verspillen met het zamenlijmen van rijmpjes, die, zoo als zij trouwens verdienen, korten tijd na hunne verschijning, tot scheurpapier worden gedegradeerd.</p>
<p>In het meesterstuk van Meijer, ‘<hi rend="i">de Boekanier</hi>,’ is de aestetische invloed der Engelsche literatuur, en bovenal die van den onnavolgbaren Byron, niet te ontkennen. Het sarcastische en bijtende, welke den grooten dichter van het trotsche Albion karakteriseren; het verachten van de menschen (die men, naar onze innige overtuiging, niet mag mepriseren, schoon sommige hunner, vooral de <hi rend="i">pieds-de-veau</hi> en huichelaars, het dubbel verdienen!); het ongevoelig zijn voor het oordeel der wereld, die slechts naar den schijn uitspraak doet, en die den bekwamen man miskent, zoo niet vertrapt, als deze niet sterk genoeg is, om haar ontzag in te boezemen door de magt van het gouden kalf of den invloed van familie-betrekkingen of vermogende superieuren: ziet daar de praedominerende elementen, die het voornaamste gedicht van Meijer plaatsen, boven den zoetsappigen en zouteloozen melk- en waterkost, welken vele onzer hedendaagsche dichters aan de gevierde domheid met gekromden rug aanbieden.</p>
<p>Slechts met moeite onthouden wij ons zelven het genoegen om den lezers der ‘<hi rend="i">Vaderlandsche Letteroefeningen</hi>’ den inhoud van ‘<hi rend="i">de Boekanier</hi>’ te verhalen; doch, wij willen hun het aangename en verrassende eener geest- en hartveredelende kennismaking niet ontnemen. Het boek is ten volle waardig, gekocht, gelezen en herlezen te worden. Voor hen evenwel, die welligt nog niet in de gelegenheid zijn geweest, een of ander geestprodukt van den verdienstelijken Meijer te leeren kennen, dienen de volgende aanhalingen, als bewijzen
<pb n="409"/>van den echt dichterlijken geest, die zijne werken tot een blijvend sieraad zullen verstrekken, en hem eene eervolle plaats onder de Nederlandsche dichters hebben doen verwerven.</p>
<div type="section">
<head rend="h4">I (blz. 58.)</head>
<p>Wie vindt de ware vrijheid? Meijer antwoordt ons:</p>
<lg type="poem">
<l>Vrijheid! Vrijheid! is thans 't wachtwoord; niemand zij meer slaaf noch heer!</l>
<l>En in Oost en West galmt de echo niets dan vrijheidskreten weêr!</l>
<l>Vrijheid! - jublen alle monden - Vrijheid is de grootste schat!</l>
<l>En wen wil soms andren geven, wat men nimmer zelf bezat.</l>
<l>Ach! van allen, die haar zoeken, slaagt de Wijze alléén, die weet,</l>
<l>Dat men vrij kan zijn in boeijen, en een slaaf in 't vorstenkleed!</l></lg></div>
<div type="section">
<head rend="h4">II (blz. 97-98.)</head>
<p>Ridder Arnold stort zijn hart voor de schoone Aleid uit: hij eindigt zijne welsprekende ontboezeming met deze woorden:</p>
<lg type="poem">
<l rend="; 1tab">‘Voor mij heeft op deze aarde</l>
<l>Geen wereldschepter, zonder Aleids liefde, waarde;</l>
<l>Mij zal uw boezem tot een koningszetel zijn;</l>
<l>Uw liefdestralend oog een eeuw'ge zonneschijn;</l>
<l>Mijn wereld de enge kring, waarmêe me uw arm omkronkelt,</l>
<l>En elke lach van vreugd, die uit uw blikken fonkelt,</l>
<l>Vergoeding voor mijn rang, mijn stand en ouden naam!</l>
<l>De hemel van uw' liefde is meer, dan schat en faam!’</l></lg>
<p>Hierop vervolgt de dichter:</p>
<lg type="poem">
<l>Een vlammenkus, wiens zin de rijkste woorden tartte,</l>
<l>Het hevig zwellen van 't verrukte maagdenharte,</l>
<l>Een trillende armendruk gaf antwoord aan zijn stem,</l>
<l>Eer de arme taal zulks kon, met meer dan woordenklem.</l>
<l>Wel hem! wien 't noodlot, in het bontgekleurde leven,</l>
<l>Een enklen polsslag lang dien wellust heeft gegeven,</l>
<l>Die in de ontgloeide borst, van hemellust doorwoeld,</l>
<l>De zwijgende almagt van dat antwoord heeft gevoeld!</l>
<l>O! in dien vuurkus, in het siddren van de leden,</l>
<l>In 't helder parelvocht, aan 't zwijgend oog ontgleden,</l>
<l>In d'onbemerkten zucht, der volle borst ontweld,</l>
<l>Die golvende aan den boei van de enge keurs ontzwelt,</l>
<l>Is diepe waarheid, onnavolgbaar voor den logen,</l>
<l>Is overreding, wier welsprekend alvermogen</l>
<l>Den bangen twijfel uit de ontroerde borst verbant,</l>
<l>Gelijk, bij 't opgaan over 't nat bedauwde land,</l>
<l>Het albezielend vuur der heldre morgenstralen</l>
<l>Den nachtmist wegvaagt uit de schemerende dalen.</l></lg></div>
<div type="section">
<pb n="410"/>
<head rend="h4">III (blz. 199.)</head>
<p>Niemand wreke zich! - Meijer drukt dit Godsbevel aldus uit:</p>
<lg type="poem">
<l rend="; 1tab">Waag 't nimmer met uw' zwakke vingeren,</l>
<l>Kortzigtig kind van brozen stam!</l>
<l rend="; 1tab">Om 't wapen van Gods wraak te slingeren,</l>
<l>Wat schijnbaar leed u overkwam;</l>
<l rend="; 1tab">Opdat het in uw hand niet dwale,</l>
<l>En op uw' eigen schedel dale!!!</l></lg>
<p>Met deze regels wordt ‘<hi rend="i">de Boekanier</hi>’ besloten, en leggen ook wij de pen neder.</p>
<p>Vooraf echter nog een enkel woord. De druk is zeer net en laat niets te wenschen overig. Ook de plaat, die ter linkerzijde van den titel staat, verdient lof.</p>
<p>Z. 1861.</p>
<p>L.A.H.</p></div></div>
<div type="chapter">
<interpGrp>
<interp type="primair" value="sass004"/>
</interpGrp>
<head rend="h3"><hi rend="i">Bezwaren tegen het ontwerp van wet op de nieuwe regterlijke inrigting. 's Gravenhage</hi>, H.C. Susan CHz, 1860. <hi rend="i">Prijs</hi> ƒ 0,40.</head>
<p>Deze brochure werd geschreven, terwijl het thans aangenomen wetsontwerp, houdende eene nieuwe regterlijke inrigting bij de Tweede Kamer der Staten-Generaal aanhangig was, doch schijnt op het oordeel der vertegenwoordiging weinig invloed te hebben uitgeoefend. Wij kunnen ook niet ontkennen, dat vele beweringen, in dit vlugschrift voorkomende, wat al te vlugtig zijn neêrgeschreven en haren feitelijken grondslag missen. Ten onregte wordt daarin toch de vermindering van het getal hoven als het leidend beginsel dezer nieuwe regterlijke inrigting beschouwd, waarvan al de overige wijzigingen de uitvloeisels zouden zijn. Intusschen heeft de Regering een en andermaal in de gewisselde stukken doen uitkomen, dat het behoud van een hof van cassatie als het grondbeginsel dezer voordragt moet worden aangemerkt. Uit de aanneming van dit grondbeginsel moest noodwendig volgen de aanwijzing van afzonderlijke ligchamen als hoven van appel. Wij willen nu niet onderzoeken, of de Regering de beperking van het aantal hoven niet verder had behooren uit te strekken, maar wij wenschen alleen te rectificeren die opvatting, welke het doet voorkomen, alsof de vermindering van het getal hoven is geweest het leidend be-<pb n="411"/>ginsel, het doel dezer voordragt. Zij is enkel geweest de vrucht eener ervaring door weinigen betwist, welke, nu er sprake was van eene nieuwe regterlijke inrigting, over het weelderige stelsel van elf hoven den staf had gebroken.</p>
<p>Eene andere stelling, die de onbekende schrijver aanneemt, schijnt ons mede toe aan groote bedenkingen onderhevig te zijn. Het betreft het wantrouwen, door hem gesteld in de bekwaamheid van de leden der regterlijke magt, waarin tot dusverre geen waarborg zou gelegen zijn voor eene goede regtspraak. Wij hebben nergens dit wantrouwen onbeschroomder uitgedrukt gezien, dan in dit geschrift, maar het bewijs voor de juistheid dier stelling wordt ook in dit geschrift <hi rend="i">niet</hi> geleverd. De argumenten, door den schrijver bijgebragt, zijn zeer weinig afdoende. Dat Themis tot nog toe zoo slim is geweest om haren blinddoek ten dien aanzien aan het groote publiek over te doen, gelijk de schrijver op bladz. 13 beweert, is niet geheel juist. Dat inzonderheid onder de uitspraken der kantonregters vele gevonden zullen worden, die den toets eener strenge kritiek niet kunnen doorstaan, gelooven wij gaarne, en dat, indien die kantonregters bij de invoering eener nieuwe regterlijke inrigting, hunne betrekking behouden, dit ten nadeele zal zijn van de justitiabelen, ook dit willen wij volmondig erkennen, vooral met het oog op de uitbreiding, welke hunne regtsmagt zal ondergaan. Doch de schrijver ziet hier voorbij, wat hij zelf op bladz. 7 beweerde: ‘Niet wat wel eens het geval kan zijn, maar wat in den regel het geval is, <hi rend="i">ziedaar</hi> de vraag.’ En nu is het niet te ontkennen, dat het wantrouwen, door den schrijver als regel vooropgezet, door de ondervinding niet wordt gewettigd. Dat de partij, die in het ongelijk wordt gesteld, over het gemis van bekwame en kundige regters klaagt, en door appel of cassatie herstel tracht te verkrijgen van het vonnis, ten zijnen nadeele gewezen, wat bewijst het? niets. Dat 48 percent der correctionnele vonnissen, waarvan appel, door den hoogeren regter zijn vernietigd, kan evenmin iets afdoen, want in vele gevallen is die vernietiging niets anders dan eene bevestiging met eene geringe verhooging of vermindering
der opgelegde straf, terwijl, indien de hoogere regter in sommige gevallen de uitspraak des eersten regters vernietigt, daaruit wel volgt, dat die beide
<pb n="412"/>regtscollegiën welligt met geringe meerderheid een verschillend oordeel over de zaak hebben geveld, maar volstrekt niet altijd, dat de hoogere regter beter heeft geoordeeld.</p>
<p>Degene, die slechts eenigzins met de behandeling van regtsgeleerde vraagpunten bekend is, zal ons dan ook wel willen toegeven, dat de vernietiging van eene uitspraak van den lageren regter niet altijd het gevolg is van onkunde of dwaling, maar dikwijls van eene verschillende opvatting der wet, zoodat nog altijd de vraag overblijft, of de ware oplossing door den lageren dan door den hoogeren regter is gegeven. Daarenboven vernietigt deze bewering zich zelve. Wil men de onkunde des regters afleiden uit het aantal uitspraken, dat door een hoogeren regter wordt vernietigd, dan verliest men uit het oog, dat in het stelsel, dat zoozeer aan de onkunde van <hi rend="i">iederen</hi> regter vasthoudt, de uitspraak van den hoogeren regter geen genoegzamen waarborg oplevert voor deugdelijker regtspraak dan van den lageren regter is uitgegaan. Die te veel bewijst, bewijst niets. Men zal toch niet willen beweren, dat de smet, die op onze regters geworpen wordt, alleen den lageren treft, want men ziet dan voorbij, dat in het stelsel der trapsgewijze promotiën, dat bij benoemingen tot een hoogeren zetel in de magistratuur nog altijd pleegt gevolgd te worden, volstrekt geen zekerheid is gelegen dat de hoogere regter zich door kunde en scherpzinnigheid boven den lageren onderscheidt. Heeft hij eenmaal zijne studiën op geene vaste grondslagen gelegd, waarop hij, de maatschappelijke loopbaan ingetreden, deze kan voortbouwen, wat baat het, of men hem een hoogeren zetel aanwijst, zijn inkomen vermeerdert en hem het leven aangenaam en gemakkelijk maakt?</p>
<p>Wij ontkennen dus volstrekt niet dat er in de magistratuur en in het parquet vele leden zullen gevonden worden, wien het aan de genoegzame kennis en ijver ontbreekt: wij komen alleen op tegen het al te donkere tafereel, dat door den schrijver dezer brochure hieromtrent is opgehangen. Te regt zijn dan ook in de vertegenwoordiging tegen dergelijke beweringen krachtige stemmen opgegaan en is men er rondborstig voor uitgekomen, dat Nederland, wat gebrekkigs het aankleve, er zich op beroemen mag dat het regters telt, die met onpartijdigheid en met gemoedelijkheid regt spreken,
<pb n="413"/>en die ten volle bewust zijn van de gewigtige taak, welke hun is opgedragen.</p>
<p>Nogtans, het is niet voldoende dat de regter onpartijdig, gemoedelijk zij: hij moet vooral onafhankelijk zijn, zal zijne regtspraak vertrouwen kunnen inboezemen. Vele bepalingen zijn in de aangenomen voordragt gebragt, waardoor die onafhankelijkheid wordt bevorderd. Aan de reeds in de bestaande wet voorkomende onvereenigbaarheid van het regterlijke ambt met het bekleeden van andere bezoldigde betrekkingen, is eene belangrijke uitbreiding gegeven. Maar wat zal van al deze bepalingen het voordeel zijn, indien niet in eene ruime bezoldiging van den regter de krachtigste waarborg van zijne onafhankelijkheid is gelegen? Of zal men niet meenen dat de nieuwe wet, door aan de eene zijde de onvereenigbaarheid tusschen verschillende betrekkingen uit te breiden en belangrijke neven-bezoldigingen en emolumenten af te schaffen, hoe prijzenswaardig ook, en door aan de andere zijde de bezoldigingen van de regters te behouden op den tegenwoordigen bekrompen voet, meer dan ooit een hinderpaal zal in den weg leggen om onafhankelijke en zelfstandige regters te bezitten? Allezins behartigenswaard en vrij van overdrijving, zijn de opmerkingen, die de schrijver hieromtrent mededeelt, en inderdaad is men geneigd te meenen, dat de Regering zich eene spotternij veroorloofde, toen zij verklaarde, dat de jaarwedden der regters bij deze wet <hi rend="i">eenige</hi> verhooging ondergingen.....zegge van ƒ 100 of ƒ 200, door den schrijver niet ten onregte genaamd het bedrag eener gratificatie aan een klerk op een kantoor, die gedurende een geheel jaar ijverig gepend heeft. Het is waar, in den regel is die ruime bezoldiging voor den regter geene behoefte, daar hij meerendeels behoorende tot den rijken stand, door geboorte en afkomst reeds van zelve onafhankelijk is. Dit is zeker niet te ontkennen, maar juist hierin is het groote kwaad gelegen, dat op deze wijze het regterlijke ambt tot eene bloote eere-betrekking wordt verheven en dienstbaar wordt gemaakt aan de aanzoeken van
hooggeplaatste personen, die aan hunne neefjes of schoonzonen, die op de academie niet hebben gestudeerd, omdat zij <hi rend="i">rijk</hi> waren, eene betrekking willen bezorgen, niet omdat zij daarvoor bekwaam, maar omdat zij <hi rend="i">rijk</hi> en daarom onafhankelijk zijn. De reg-<pb n="414"/>terlijke waardigheid behoort te worden toegankelijk gesteld voor de uitstekendsten ouder de regtsgeleerden, onverschillig tot welken stand in de maatschappij hij behoort, onverschillig of hij eene aristocratische of eene nederige levenswijze volge, maar niet langer een toevlugtsoord te zijn voor de rijken alleen, die naar den titel jagen en nooit met hun lot tevreden, steeds trachten op te klimmen tot eene hoogere waardigheid, om daardoor meer aanzien en invloed te verkrijgen. Dit nu kan alleen geschieden door den regter ruim te bezoldigen, naar regt en verdienste te bezoldigen, door de ervarenste pleiters, den kern der balie, over te brengen in de magistratuur en op deze wijze een <hi rend="i">élite</hi> van voortreffelijke en onafhankelijke regters te vormen, in wie de regtzoekende in alle zaken, zelfs in die, waarover thans scheidslieden gewoon zijn te oordeelen, zijn volkomenste vertrouwen kan stellen en aan wier regtspraak hij zich gaarne onderwerpt. Bezuiniging moge op het tijdstip der grondwetsherziening ook voor de vestiging eener nieuwe regterlijke organisatie het eerste bestanddeel zijn geweest, zij is het thans in veel mindere mate. Nu de toestand der schatkist zoozeer is verbeterd, mag goed regt niet aan goedkoop regt, mogen goede regters niet aan goedkoope regters worden opgeofferd, indien men bedenkt, dat het hier eene uitgave betreft, waarbij de hoogste, wel mogt de heer Wintgens zeggen, de <hi rend="i">teederste</hi> belangen van alle ingezetenen, zonder onderscheid van stand, woonplaats of politieke denkwijze kunnen betrokken worden. Waarom, vraagt de schrijver, deinst men zoo terug voor eene verhooging van het eindcijfer van het vierde hoofdstuk
der staatsbegrooting, wanneer toch het algemeen belang die verhooging zoozeer vordert? Wij vragen het met hem, maar wij vragen tevens: wat zal uwe nieuwe regterlijke inrigting baten, wat nut zullen al de verbeteringen en hervormingen, welke gij wenscht in te voeren, opleveren, indien gij niet vóór alles voor kundige, wel onderwezen, behoorlijk opgeleide regters zorgt, de lang genoeg vertraagde regeling van het hooger onderwijs niet tot stand brengt, en het inkomen der regters wel <hi rend="i">eenige</hi>, maar niet eene <hi rend="i">belangrijke</hi> verhooging doet ondergaan? Wij verheugen ons, dat al deze zoozeer gewenschte maatregelen kunnen tot stand komen, zonder dat de in werking treding der nieuwe wet daardoor zou behoe-<pb n="415"/>ven te worden belemmerd, en wij eindigen met den schrijver vooral hiervoor onzen dank te betuigen, dat hij op eene billijke verhooging der regterlijke bezoldigingen met kracht en overtuiging heeft aangedrongen. Wordt de aandacht op dit punt toch voortdurend gevestigd, dan zal de Regering hierin eenmaal <hi rend="i">moeten</hi> voorzien.</p>
<p>J.S.</p></div>
<div type="chapter">
<interpGrp>
<interp type="secundair" value="dein003"/>
</interpGrp>
<head rend="h3"><hi rend="i">Mr.</hi> A.J. van Deinse, <hi rend="i">de Algemeene Beginselen van Strafregt</hi>, <hi rend="i">ontwikkeld en in verband beschouwd met de algemeene bepalingen der Nederlandsche strafwetgeving. Tweede</hi>, <hi rend="i">geheel omgewerkte en verbeterde druk</hi>. (<hi rend="i">Te</hi>) <hi rend="i">Middelburg</hi>, (<hi rend="i">bij</hi>) J.C. &amp; W. Altorffer, 1860. <hi rend="i">Prijs</hi> ƒ 7,25.</head>
<p>Over dezen herdruk, en wel mag hij heeten een omgewerkte en veel verbeterde herdruk, is tot dusverre slechts ééne stem opgegaan: wij voegen er de onze gaarne bij. De kundige schrijver had door de uitgave van dit handboek voor het eerst iets over het <hi rend="i">geheel</hi> der strafregterlijke wetenschap geleverd, terwijl tot dusverre nog slechts bepaalde onderdeelen behandeld en tot een onderwerp van ijverige nasporingen waren gemaakt. Was het wonder, dat daardoor in de eerste uitgave groote gebreken en leemten werden gevonden? De heer van Deinse, die daarvan zelf de bewustheid had bekomen, heeft thans zijnen arbeid niet slechts nagelezen, maar herzien en omgewerkt. Inderdaad zijn de hoofdstukken over poging, medepligtigheid en over den maatstaf der straffen, bijkans als geheel nieuw te beschouwen. Ook aan het geschiedkundig overzigt van het strafregt is eene belangrijke uitbreiding gegeven, terwijl al wat in de eerste uitgave omtrent de plaatselijke verordeningen was te boek gesteld, grootendeels is vervangen door eene meer bepaalde en inderdaad zeer naauwkeurige en duidelijke ontwikkeling van de sedert in werking zijnde gemeentewet. Doch, waar zouden wij eindigen, indien wij al de verbeteringen, in dit werk gebragt, wilden opnoemen en vooral dezen veelomvattenden arbeid in al zijne onderdeelen wilden nasporen of beoordeelen? Hiervoor is het ook in dit tijdschrift minder de plaats. Hier bepalen wij ons tot de verklaring, dat de schrijver aan de beoefenaren der wetenschap van het strafregt, zoowel als aan den strafregter zelven
<pb n="416"/>eene onwaardeerbare dienst heeft bewezen, dat de ijver en het doorzigt van den schrijver bewondering en eerbied afpersen en dat het tijdschrift, gewijd aan Vaderlandsche Letteroefeningen, inzonderheid niet mag voorbijgaan die verdienste in dit werk op te merken, dat het een vaderlandsche arbeid en een vaderlandsch gedenkteeken is. Want bedriegen wij ons niet, dan is juist hierin de groote verdienste van dit handboek gelegen, dat het zich niet bepaalt om de verschillende theoriën over strafregterlijke onderwerpen kort en bondig uit een te zetten en daaromtrent des schrijvers gevoelen te openbaren, maar dat het vooral de Nederlandsche strafwetgeving naauwkeurig met wetenschappelijken zin onderzoekt en toetst aan de wijsgeerige grondslagen en beginselen, waarop onder de beschaafde volkeren de strafregtsleer moet geacht worden te berusten. Zoo dit werk bij de toepassing der strafwet onmisbaar is, ook bij eene aanstaande invoering van een echt vaderlandsch Wetboek van Strafregt, waarnaar Nederland haakt, sedert het zijn onafhankelijk bestaan herkreeg, zal dit werk ook voor den wetgever van onberekenbaar nut kunnen worden geacht en omtrent vele onderwerpen tot leiddraad verstrekken.</p>
<p>De uitvoering van dit werk verdient den meesten lof, zelden schenen ons papier en druk van een juridisch werk zoo onberispelijk. De uitgevers hebben het uitwendige in volkomene overeenstemming gebragt met den rijken inhoud van dezen arbeid, een arbeid, waaraan niet slechts dit voordeel is verbonden, dat hij de vrucht is van langdurige studien, maar die ook daarom op waardering aanspraak mag maken, dat hij de beoefening der strafregterlijke wetenschap opwekt en verlevendigt. Zóó baant dit werk zich zelf een weg.</p></div>
<div type="chapter">
<head rend="h3"><hi rend="i">Handboek der Praktische Geneeskunde van</hi> Dr. Hermann Lebert, <hi rend="i">Hoogleeraar in de Geneeskundige Kliniek en bijzondere Pathologie en Therapie te Breslau. Naar den tweeden druk in het Nederduitsch overgebragt door</hi> Dr. A. Drielsma. <hi rend="i">Met eene voorrede van</hi> Dr. I. van Deen, <hi rend="i">Hoogleeraar in de Geneeskunde te Groningen. 1ste en IIde Aflevering</hi>. (<hi rend="i">Te</hi>) <hi rend="i">Groningen</hi>, 1860. <hi rend="i">In</hi> 8<hi rend="i">vo. blz.</hi> 1-272.</head>
<p>Onder de talrijke, in de school van Schönlein te Berlijn
<pb n="417"/>gevormde geneeskundige, die zich als verdienstelijken geleerden hebben doen kennen, en zóó tot den roem huns leermeesters, die zelf van het schrijven steeds af keerig gebleven is, veel hebben bijgedragen, mag aan Hermann Lebert eene voorname plaats worden toegekend.</p>
<p>Gelijk zijne vroegere werken, inzonderheid zijne <hi rend="i">Physiologie pathologique</hi>, <hi rend="i">ou Recherches cliniques</hi>, <hi rend="i">expérimentales et microscopiques sur l'inflammation</hi>, <hi rend="i">la tuberculisation</hi>, <hi rend="i">les tumeurs</hi> etc., hem daarop aanspraak gaven, zoo geldt dit evenzeer met het oog op zijnen jongsten letterkundigen arbeid, op zijn <hi rend="i">Handbuch der praktischen Medicin</hi>, waarvan de inmiddels naar Breslau verplaatste hoogleeraar, reeds na een zeer kort tijdsverloop, eene tweede verbeterde uitgaaf heeft mogen voltooijen. Die tweede uitgaaf van het oorspronkelijke wordt thans, gelijk uit de twee bovenstaande afleveringen blijkt, door den heer Drielsma in het Nederduitsch overgebragt, en bij het einde des eersten deels, zal eene voorrede van den hoogleeraar van Deen aan het werk worden toegevoegd. Ofschoon wij eerst dan, of liever, eerst na de voltooijing van het tweede of laatste deel, tot de beoordeeling van het geheel in staat zullen zijn, zoo strekken echter de beide door den vertaler geleverde afleveringen reeds nu tot eene gunstige aanbeveling. Daaruit toch blijkt, dat de vertaling aan eenen voor die taak allezins berekenden deskundige werd toevertrouwd, en dat het werk zelf, zoowel uit een wetenschappelijk als praktisch oogpunt beschouwd, niet minder aan het tegenwoordig standpunt onzer physiologische en pathologische kennis, dan aan de behoeften van onzen tijd beantwoordt. Reeds in de beide voor ons liggende afleveringen worden allerbelangrijkste, in verschillende groepen gerangschikte ziekteprocessen behandeld, zoo als de exanthematische koortsen, de febres intermittentes, de typheuse koortsen en andere ziekten van miasmatischen oorsprong, terwijl de wijze, waarop dit geschiedt, aantoont, dat de schrijver ons niet alleen de vruchten zijner uitgestrekte wetenschappelijke kennis, maar vooral die van eene rijke, hoofdzakelijk in onderscheidene hospitalen, gedurende een 25jarig
tijdvak verkregene, geneeskundige ervaring mededeelt. Wij hopen dat de vertaling van het geheele werk, overeenkomstig de toezegging van den uitgever, nog in den loop van dit jaar zal kunnen vol-<pb n="418"/>tooid worden, en wij stellen ons voor, om er dán een meer uitvoerig verslag van te geven.</p></div>
<div type="chapter">
<head rend="h3"><hi rend="i">De Ambulance. Practische waarnemingen over de geschotene wonden; gevolgd door eenige brieven aan eenen ambtgenoot</hi>, <hi rend="i">over de gekwetsten van Palestro</hi>, <hi rend="i">Magenta, Marignano en Solferino, door</hi> L. Appia, <hi rend="i">Medic. et Chirurg. Doctor</hi>, <hi rend="i">Lid van de Geneeskundige Faculteit te Genève enz. Uit het Fransch overgezet, door</hi> B.G. van der Hegge Zijnen, <hi rend="i">Officier van gezondheid</hi> 2<hi rend="i">de klasse</hi>. (<hi rend="i">Te</hi>) <hi rend="i">Utrecht</hi>, (<hi rend="i">bij</hi>) B. Dekema, 1860. <hi rend="i">In Post</hi> 8<hi rend="i">vo. bl.</hi> 297. <hi rend="i">Prijs</hi> ƒ 1,80.</head>
<p>Gelijk wij aan de veldtogten van vroegeren tijd de voortreffelijke <hi rend="i">Mémoires de Chirurgie militaire</hi> van Larrey en zoo vele andere belangrijke bijdragen voor onze genees- en heelkundige kennis te danken hadden, zoo zijn ook de barricade-gevechten te Parijs, de hardnekkige op het Russische schiereiland geleverde strijd en laatstelijk, de nog versch in het geheugen liggende Italiaansche bevrijdingsoorlog, in dat opzigt allezins vruchtbaar geweest. Aan de belangrijke geschriften, die de militaire chirurgie, dien ten gevolge aan onderscheidene Fransche en Engelsche schrijvers verpligt is, staan de <hi rend="i">praktische waarnemingen</hi> van Appia waardiglijk ter zijde. Daarin wordt de leer der geschotene wonden uitvoerig behandeld en door talrijke eigene waarnemingen, waartoe de schrijver in de Italiaansche hospitalen ruimschoots in staat gesteld werd, opgehelderd. Het lezen en bestuderen dier ziekteverhalen zal niet alleen voor de heel-, maar ook voor de geneeskundigen hoogst nuttig zijn, daar onderscheidene hoofdstukken van het werk, zoo als b.v. over de bloedingen, over den tetanus, over de hoofd- en borstwonden, over het doen van aderlatingen enz., het naauw en onafscheidelijk verband tusschen genees- en heelkundige kennis duidelijk doen uitkomen. Bij de groote belangrijkheid van het werk had de vertaler, in het volbrengen van zijnen arbeid, met grootere zorgvuldigheid moeten te werk gaan. Gelijk de stijl somtijds zeer stroef is, zoo ontbreekt het ook geenszins aan taal- en drukfouten.</p></div>
<div type="chapter">
<pb n="419"/>
<head rend="h3"><hi rend="i">Studiën over krankzinnigheid en gemoedslijden. Een leerboek voor de kennis der krankzinnigheid en de geneeskundige verpleying van krankzinnigen</hi>, <hi rend="i">door</hi> Dr. Heinrich Neumann, <hi rend="i">vermeerderd met de Nederlandsche wetgeving op krankzinnigen en krankzinnigen-gestichten</hi>, <hi rend="i">en met aanteekeningen bewerkt voor Nederland, door</hi> Dr. J.J. Kerbert, <hi rend="i">Practiserend Geneesheer te Koog aan de Zaan</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.H. Gebhard en Co. (1860). <hi rend="i">In</hi> 8<hi rend="i">vo. XIV en</hi> 288 <hi rend="i">blz</hi>.</head>
<p>De verdienstelijke vertaler, of liever, bewerker van Neumann's <hi rend="i">Studiën</hi>, doet in eene uitvoerige inleiding den geest en de strekking van dat geschrift beter kennen, dan het door ons in een beknopt verslag zou kunnen geschieden. Gelijk hij in die inleiding het standpunt heeft aangewezen, waarop de lezer zich plaatsen moet, om het boek van den Duitschen auteur te kunnen beoordeelen en er behoorlijke vrucht uit te trekken, zoo heeft hij zich tevens verdienstelijk gemaakt door er niet alleen eenige aanteekeningen aan toe te voegen, maar ook het boek te vermeerderen met de Nederlandsche wetgeving op krankzinnigen en krankzinnigengestichten. Eene eigenlijke beoordeeling van het werk en eene nadere aanwijzing van de vele belangrijke, daarin behandelde vraagstukken, zouden eene grootere uitvoerigheid vorderen, dan de aard en strekking der Vaderlandsche Letteroefeningen gedoogen. Het <hi rend="i">Tijdschrift van de Nederlandsche Maatschappij van Geneeskunde</hi> zal voor een zoodanig beoordeelend verslag eene geschiktere plaats zijn, en de volvoering dier taak zij aan een' onzer, op het gebied der psychiatrie met lof bekende, vaderlandsche geneeskundigen opgedragen!</p></div>
<div type="chapter">
<interpGrp>
<interp type="primair" value="sass004"/>
</interpGrp>
<head rend="h3"><hi rend="i">Populaire Voorlezingen over Scheikunde, gehouden in het genootschap</hi> ‘<hi rend="i">Diversa sed Una</hi>’ <hi rend="i">te Dordrecht</hi> (<hi rend="i">Afdeeling van de Hollandsche Maatschappij van fraaije Kunsten en Wetenschappen) door</hi> S.E.G. Holtzapffel, <hi rend="i">Apotheker te Dordrecht</hi>. (<hi rend="i">Te</hi>) <hi rend="i">Dordrecht</hi>, (<hi rend="i">bij</hi>) Franciscus Blom, 1860. <hi rend="i">Prijs</hi> ƒ 2,80.</head>
<p>Gewoonlijk, als men een leerboek ter hand neemt dat over eene of andere wetenschap handelt, ontwaart men uit de
<pb n="420"/>Voorrede (liever: Voorwoord) dat het in eene reeds lang bestaande <hi rend="i">behoefte</hi> voorziet, niettegenstaande men weet dat hun getal is...legio. De heer H. heeft echter wijselijk begrepen, dit woord niet te moeten bezigen overtuigd als hij is, dat er in den laatsten tijd zooveel leerboeken over Scheikunde zijn uitgekomen, dat men bijna niet weet welk boek men het eerst zal aanbevelen, maar als leerboek zijn deze in druk verschenen voorlezingen dan ook geenzins bestemd; ze zijn volgens den heer H. enkel in het licht gegeven op begeerte van vele toehoorders, die de heer H. onder zijn auditorium telde en in zooverre hebben wij er vrede meê, omdat daarin het onmiskenbaar bewijs ligt, dat de zucht naar kennis meer en meer begint te ontwaken, getuigen het de stapels: ‘Populaire voorlezingen, voordragten, handboeken, handleidingen, brieven’ enz. die jaarlijks het licht zien; zeer vele dergelijke die nu en dan onder onze aandacht komen, beantwoorden echter weinig aan den titel, daar ze òf te geleerd zijn en dus boven de bevatting gaan van het eigenlijke volk voor wie ze bestemd zijn, òf zoo weinig degelijks bevatten dat het ‘volk’ er toe gebragt wordt, om geen hoogen dunk te krijgen van de wetenschap die men het wil leeren beoefenen, doch wij bekennen dat ook hierin de middenweg niet gemakkelijk is te vinden en dat volgens den heer H., het schrijven in zoogenaamden populaire(n) trant niet altijd even gemakkelijk is vol te houden. In vroegeren tijd hield men er bijv. veel van, om zulks te doen bij wijze van zamenspraken tusschen: ‘den vader’ (een ultra geleerd persoon) ‘Jantje, Lotje’ enz. (allen zeer leergierige en voor hunne jaren bevattelijke kinderen) waaraan ons nog het Natuurkundig Schoolboek van Buis zaliger, herinnert; sedert men echter bespeurd heeft, dat het geslacht van zulke wijze kindertjes geheel is uitgestorven, heeft men eene andere methode gevolgd, meer
overeenkomstig de eischen des tijds, waarbij het opmerking verdient, dat de geleerdste mannen het niet beneden zich achten van hunne kennis mede te deelen tot zelfs aan den minsten leek, hetwelk men vroeger zooveel mogelijk trachtte te voorkomen, door alles wat betrekking had op wetenschap, in eene alleen voor ingewijden verstaanbare taal te schrijven, waarbij het: ‘Odi et profanum vulgus’ eene strenge toepassing vond.</p>
<pb n="421"/>
<p>De voor ons liggende populaire voorlezingen beantwoorden daarom beter aan het doel dan de werken van Buis c.s., die voor beoefenaren eener wetenschap waarachtig vervelend zijn, hoeveel goeds er ook in aangetroffen mag worden, en aan de hand van een' Zimmerman die eene ‘Chemie für Laiën’ schreef, alsmede van een' Gräham-Otto wiens ‘Ausführliches Lehrbuch der Chemie’ ook bij ons te lande gunstig bekend is, kon men met regt vertrouwen, dat de heer H. op geen dwaalweg vervallen zou. Het boekske bevat behalve twaalf voorlezingen nog twee achteraan gevoegde uitslaande platen, die zeer netjes en naauwkeurig zijn uitgevoerd, iets wat niet altijd van de Hollandsche wetensch. werken gezegd kan worden, daar men ter besparing van kosten veelal daartoe clichés bezigt. Wij hopen dat indien deze arbeid des heeren H. een gunstig onthaal vinde en de schrijver daardoor aangemoedigd mogt worden, hetgeen wij van harte wenschen, om in den volgenden winter weder een cursus te houden en het gesprokene weder in het licht te geven, hij dan ten gerieve zijner lezers de figuren liever in den text inserreert, even als dit bij de door Gunning vertaalde Stöckhart en het werk van Regnault geschied is. Het is reeds meer gezegd dat zulks niet moest aanbevolen worden. In Schoedler's ‘Boek der Natuur’ vindt men ditzelfde inconvenient. Over den inhoud der voorlezingen hebben wij weinig anders mede te deelen dan dat wij ze met genoegen gelezen hebben en slechts op enkele plaatsen den populairen toon misten. Vooral in het verklaren van de toepassing der scheikunde, beviel ons de tweede voorlezing; de heer H. streve er naar, meer zoodanige te geven, hierdoor onderhoudt en boeit hij zijne hoorders en lezers, even als Rossmaeszler in zijn werk over ‘het Water’ die op eene eigenaardige wijze de ingewortelde vooroordeelen der menschen bespot en 't geen wij hier en daar, ook bij den heer H. hebben
aangetroffen; b.v., waar hij spreekt over de elementen en zegt dat de vier elementen der ouden nog lang misschien alleen in aandenken zullen blijven bij sommige dichters en prozaschrijvers of andere lief hebbers van <hi rend="i">woelende</hi>, <hi rend="i">vernielende</hi> of <hi rend="i">verbolgene</hi> elementen (in de laatste dagen weder veelvuldig gebezigd door onze gevierde watersnood-rijmelaars!) Op eene andere plaats, blz. 80, lezen wij van ‘ideale bom-<pb n="422"/>bast en onzin door dichters bezongen.’ Mijnheer H. wees voorzigtig, de dichters mogten 't u eens kwalijk nemen! De tiende voorlezing, handelende over de koolstof had wel iets grooter en uitgebreider kunnen zijn en vooral hadden wij verwacht, er de fabriekmatige bereiding van het steenkolengas te zullen aantreffen, alsmede eene korte beschrijving van sommige werktuigen, die bijna stilzwijgend worden voorbijgegaan, zoo als b.v. de luchtpomp, door den burgemeester Otto von Guerike in het jaar 1650 uitgevonden; men zal zeggen dat zulks meer op Physica betrekking heeft, doch men verlieze niet uit het oog welk een naauw verband er tusschen beide wetenschappen bestaat, die slechts als ééne zijn aan te merken. Over den diamant sprekende, had de Schr. er kunnen bijvoegen, dat het woordje ‘karaat’ afkomstig is van het Grieksche ‘Keration’ zijnde de beteekenis voor het hoornvormig gekromde Johannisbrood, waarvan de korrels in den vroegsten tijd tot gewigt gebezigd werden. Deze kleine opmerkingen vermogen echter niet de wezenlijke waarde van het werkje te verminderen, maar van meer belang is de correctie der drukproeven, die wij zelden zoo slecht en slordig hebben ontmoet; het doet ons waarlijk leed hierop te moeten wijzen, daar wij anders niets dan lof voor den geachten Sch. hadden gehad. Uit het oneindig aantal zullen wij slechts enkele aanhalen, die wij opzettelijk onder het lezen hebben opgeteekend als:</p>
<p>
<table>
<row>
<cell>van verschillende groote;</cell>
<cell><hi rend="i">lees:</hi> grootte.</cell></row>
<row>
<cell>gastvormig;</cell>
<cell><hi rend="i">less:</hi> gazvormig.</cell></row>
<row>
<cell>vemengt;</cell>
<cell><hi rend="i">less:</hi> vermengt.</cell></row>
<row>
<cell>ofhangt;</cell>
<cell><hi rend="i">less:</hi> afhangt.</cell></row>
<row>
<cell>Meijebeer;</cell>
<cell><hi rend="i">less:</hi> Meijerbeer.</cell></row>
<row>
<cell>Döbereinier;</cell>
<cell><hi rend="i">less:</hi> Döbereiner.</cell></row>
<row>
<cell>linzen;</cell>
<cell><hi rend="i">less:</hi> lenzen.</cell></row>
<row>
<cell>electriesch;</cell>
<cell><hi rend="i">less:</hi> electrisch.</cell></row>
<row>
<cell>ammonaïk;</cell>
<cell><hi rend="i">less:</hi> ammoniak.</cell></row>
<row>
<cell>distilleren;</cell>
<cell><hi rend="i">less:</hi> destilleren (afdruppelen.)</cell></row>
<row>
<cell>potach;</cell>
<cell><hi rend="i">less:</hi> potasch.</cell></row>
<row>
<cell>Lauvisier;</cell>
<cell><hi rend="i">less:</hi> Lavoisier.</cell></row>
<row>
<cell>des zwavels;</cell>
<cell><hi rend="i">less:</hi> der zwavel.</cell></row>
<row>
<cell>Hanndbüch der Phamasie;</cell>
<cell><hi rend="i">lees:</hi> Handbuch der Pharmacie.</cell></row></table></p>
<p>Genoeg, dunkt ons om aan te toonen dat hierop nog al
<pb n="423"/>iets valt aan te merken; eene enkele feil kan gemakkelijk over het hoofd worden gezien, maar niet, waar ze zoo in overvloed zijn als hier, want zonder moeite zouden wij deze lijst nog wel tweemaal kunnen vergrooten.</p>
<p>Overigens is het werkje netjes en met smaak uitgegeven, en de druk is duidelijk en helder.</p>
<p>Met volle gerustheid kunnen wij ten slotte deze voorlezingen aan het belangstellend publiek aanbevelen, waarbij wij niet ontveinzen het eigenbelang dat wij koesteren, om weldra weder een dergelijken arbeid des heeren H. te kunnen aankondigen.</p>
<p><hi rend="sc">Jesse</hi>.</p></div>
<div type="chapter">
<interpGrp>
<interp type="secundair" value="brem005"/>
</interpGrp>
<head rend="h3"><hi rend="i">Huisselijk geluk en huisselijk leed; door</hi> Frederika Bremer. <hi rend="i">Tweede</hi>, <hi rend="i">herziene druk</hi>. 2 <hi rend="i">Deelen. Te Haarlem, bij de</hi> Erven F. Bohn, 236 <hi rend="i">en</hi> 256 <hi rend="i">blz. In gr.</hi> 8<hi rend="i">vo. Prijs</hi> ƒ 3.00.</head>
<p>Velen zullen zich nog zeer goed herinneren, met hoeveel graagte de geestes voortbrengselen van de begaafde Zweedsche schrijfster door het publiek ontvangen werden. Vooral is dit van toepassing op de eersten, daar hare latere werken niet altijd dien onverdeelden bijval mogten inoogsten.</p>
<p>Wie herinnert zich nog niet, hoe elk een opgetogen was over ‘<hi rend="i">de Buren</hi>’ en over ‘<hi rend="i">huisselijk lief en leed?</hi>’ Hoe algemeen het gunstig oordeel was, over die beide werken uitgesproken?</p>
<p>Nieuwe schrijvers hebben zich vertoond; nieuwe werken hebben zich weder in eenen kortstondigen roem mogen verheugen, en op bescheidene wijze heeft ook ‘huiselijk lief en leed’ eene plaats ingeruimd voor al die nieuwere produkten. Vele werken, die betrekking hebben op plaats hebbende gebeurtenissen maken epoque, maar zijn die gebeurtenissen op den achtergrond getreden, dan verflaauwt, ja verdwijnt de indruk, door de werken te weeg gebragt, en oorzaak en gevolgen worden ter naauwernood meer genoemd.</p>
<p>Niet zoo met <hi rend="i">lief en leed</hi>. Waar is de huishouding waar onvermengd geluk heerscht? Wie zou wenschen dat nooit eenig leed hem trof? Hoe groot is niet het genot van een heerlijken zomerdag met onbewolkten hemel na dagen van regen en guren noordewind! Wie erkent meer de onschatbare waarde der gezondheid dan de zieke, en zou de altijd
<pb n="424"/>voortdurende gezondheid zóó hoog geschat worden, als ze niet van tijd tot tijd door ziekte werd afgewisseld. Huisselijk lief en leed bestaan nog even zoo zeer als bij de verschijning van het werk, dat dien naam draagt, en zullen altijd blijven bestaan, aan welke oorzaken het ook moge toe te schrijven zijn.</p>
<p>De uitgever heeft dat ook begrepen. Ook heden zal menigeen zijn beeld terug vinden in de menigvuldige personen, die in dit werk eene plaats bekleeden. Wij hopen ten minste dat de smaak van ons lezend publiek in de verloopen jaren niet zóó verbasterd moge zijn, dat eene lektuur als deze iets van hare waarde verloren heeft. Zoo menige, die bij de eerste verschijning de kinderschoenen nog niet ontwassen was, heeft nu die jaren bereikt, waarin de lezing van ‘huisselijk lief en leed’ eenen heilzamen invloed uitoefenen, menigen nuttigen raad mededeelen, en menig oog kan openen voor nog sluimerende of reeds geopenbaarde gebreken.</p>
<p>Mogen velen een voorbeeld nemen aan Elize, die in hare brieven haar karakter zoo geheel vertoont, die hare gebreken daarin zoo openhartig belijdt, die diep gevoelt, wanneer het leed haar treft, maar ook zoo dankbaar elken zonnestraal opvangt!</p>
<p>Mogen velen zich spiegelen aan de ondankbare, hartstogtelijke Sara! Er zijn zoo vele Sara's in 't werkelijke leven, maar dan worden ze minder opgemerkt, of de indruk, dien zij maken, is te kortstondig, en wordt te spoedig door anderen uitgewischt.</p>
<p>Er zijn zoo weinig Monter's tegenwoordig. Ruw is de bast, maar heerlijk de vrucht. Gelukkig een huisgezin, waarin zich zulk een lid bevindt, en gelukkig de lezer, die in dat beeld zich zelven mag herkennen!</p>
<p>Zoo vinde dan ook deze tweede uitgave haren weg en stichte veel nut. De matige prijs, op welken de uitgever deze tweede druk heeft gesteld, biedt velen de gelegenheid aan, om zich een werk aan te schaffen van blijvende waarde, en om te midden van huisselijk lief en leed den waren weg in te slaan tot juiste waardering van het <hi rend="i">lief</hi> en stille berusting in het <hi rend="i">leed</hi>.</p>
<p>Beek.</p>
<p><hi rend="sc">des Ch</hi>.</p></div>
<div type="chapter">
<interpGrp>
<interp type="secundair" value="some006"/>
</interpGrp>
<pb n="425"/>
<head rend="h3"><hi rend="i">Hoog Spel. Eene politieke novelle. Te Zutphen</hi>, <hi rend="i">bij</hi> A.E.C. van Someren. <hi rend="i">Prijs</hi> ƒ 0.60.</head>
<p>Het denkbeeld van eene politieke novelle is zeer goed, getuige reeds de Max Havelaar, maar aan de verwezenlijking er van is de ontbindende voorwaarde gesteld, dat men 't bij 't denkbeeld late, als de zaak niet goed uitvalt. Eene politieke novelle in den trant van de brochures, getiteld: ‘parasitische politiek’ en ‘lotgevallen der parasitische politiek’ (de eerste was reeds door de ‘Gids’ algemeen bekend geworden!) was wel aardig geweest en zeer waard om door velen te worden gelezen: want ik weet bijna niet, wat men liever ziet, de ‘vérité toute nue’ of met een romantiesch kleedje aan, ik geloof de laatste minstens even graag.</p>
<p>Maar de aangekondigde novelle bevalt mij niet bepaald, de naam bevalt me niet, de politieke beschouwingen zijn al te eenzijdig en partijdig, de novelle als novelle is berispelijk. Een enkel woord over elk van die drie aanmerkingen.</p>
<p>Wat de naam ‘Hoog Spel’ betreft, deze komt mij hierom minder goed gekozen voor, omdat er niet zoo zeer buitensporig hoog, als wel verschrikkelijk valsch gespeeld wordt, 't karakteristieke van 't spelen is niet, dat van Spörn c.s. met de belangen van 't land als met kruidnoten spelen, maar dat ze zoo valsch spelen, dat ze geen van allen hun ‘partner’ vertrouwen kunnen en vertrouwen willen, maar eenig en alleen er op bedacht zijn, dat ze zich zelven zooveel mogelijk bevoordeelen onder de leuze ‘la fin justifie les moyens,’ eene leuze, die door de publieke opinie gewraakt wordt. Ik zeg niet, dat ze laag, bijna om niets spelen, volstrekt niet, maar omdat 't vooral 't valsche is, dat in de novelle op den voorgrond staat en ook staan moet, vind ik den naam ‘Hoog Spel’ slecht gekozen. De politiek der novelle is eenzijdig en partijdig. Dat de drijfveer van alle politieke handelingen van het ministerie van Spörn ‘'t Presidentschap der volkplanting in Nebraska’ zou geweest zijn, is niet alleen hoogst onwaarschijnlijk, maar bijna ongerijmd. Dat ministerie moge de slingerplanten-politiek gehuldigd (de standpunts-politiek, zoo als de Arnhemmer zeide) en eene tweeslachtige moraal in zijn code opgenomen hebben, de eene voor den niet-staatsman, de andere voor den staatsman,</p>
<pb n="426"/>
<p>Zoo onnoozel en onbeduidend is het niet geweest, dat schering en inslag van alles dat presidentschap kan geweest zijn. A priori is die onderstelling dwaas, gewettigd wordt ze bovendien, naar ik weet, door niets. De schrijver wettigt haar dan ook niet: immers men verwacht, dat de ontknooping (en daarom vind ik tevens de novelle als novelle berispelijk), om niet te zeggen in verband gestaan, eenigermate althans met de intrigue zamengehangen zou hebben; maar neen, de ministerpresident valt om de bekende reden van 't presidentschap (in den ministerraad namelijk), de andere ministers werden, omdat ze zonder hoofd waren, voor levenloos verklaard; aan 't presidentschap van Nebraska denken ze geen van alleen een enkel oogenblik.</p>
<p>En daaraan hadden ze toch zonder eenigen twijfel moeten denken, als het steeds te voren hunne lievelings-gedachte geweest was, daaraan had de novellist ze moeten laten denken, had hij niet willen zondigen tegen de regelen der romantiek, ofschoon het niet te ontkennen valt, dat alsdan zijne novelle in heftigen strijd met de werkelijke politiek zou geweest zijn.</p>
<p>Zoo veel wat mijne hoofdbedenkingen betreft, met een paar kleinigheden besluit ik. Vraagt iemand, of er in het boekje dan niets te prijzen is, mij dunkt, dat zoo iets geenszins uit het bovenstaande volgt: er zijn heel veel boeken, waarvan de logica niet houdbaar en de vorm uit een aesthetiesch oogpunt af te keuren is, en die zich niet tegenstaande dat pecfert laten lezen, ja zelfs met genoegen en belangstelling. Zoo is 't mij met ‘Hoog Spel’ gegaan, 't heeft me een uurtje alleraangenaamst bezig gehouden, maar dat neemt niet weg, dat bij eene tweede lezing wel eens een en ander komt kijken. Op stijl en taal is dan ook niets aan te merken, beide zijn zeer goed, de voorstelling is levendig en boeijend, hier en daar geestig. Ziedaar reeds vele goede, bijna schreef ik, zeldzame hoedanigheden. Maar ter zake. Bij 't lezen hinderde mij, wat ik vind op bladz. 12, ‘dat de meerderheid onverschillig is, omtrent den toestand van de volkplanting’: dat is bepaald onjuist, ik geloof weleer, dat 't een allezins verblijdend verschijnsel is, dat 't volk van Lohn-Lohenheim (Nederland) meer en meer in koloniale zaken begint belang te stellen, iets wat trouwens kan blijken
<pb n="427"/>uit de steeds toenemende verbreiding der koloniale literatuur. Dat verder de stenden, zooals we op bladz. 52 lezen, ‘geduldig meêgaand, veil en half verkocht’ genoemd worden, komt mij ook wel wat kras voor, van de meerderheid zou 't misschien volgens 's schrijvers meening kunnen getuigd worden, maar de krachtige protesten en invectieven, die met de deliberaties als contrabande zijn binnen gesmokkeld, bewijzen mijns inziens, dat de beschuldiging ongegrond is.</p>
<p>Wat wij op bladz. 21 over de homogeniteit en op bladz. 28 over 't eigenlijk misbruiken van 's konings naam bij de debatten vinden, houdt beter steek, zoo als trouwens meer. De lezer oordeele verder zelf, hij zal 't boekje stellig met pleizier lezen en trots de feilen goede weten te waarderen.</p></div>
<div type="chapter">
<head rend="h3"><hi rend="i">Korte Natuurlijke historie der vogels</hi>, <hi rend="i">visschen</hi>, <hi rend="i">kruipende dieren enz. Een lees- en leerboek voor de scholen</hi>, <hi rend="i">door</hi> F. Kuyper Ez., 2<hi rend="i">e druk. Te Haarlem, bij de Erven</hi> F. Bohn, 1860. 88 <hi rend="i">bladz. Prijs</hi> ƒ 0,30.</head>
<p>Onder de wetenschappen, die in den laatsten tijd meer op den voorgrond zijn getreden en het onderwerp eener meer algemeene beschouwing uitmaken, behoort vooral de leer der natuur met al hare menigvuldige onderdeelen.</p>
<p>De natuurlijke historie dier onderdeelen, welke vooral voor de jeugd veel aantrekkelijks heeft, en een uitmuntend middel aan de hand geeft, om de kinderen reeds vroeg te vervullen met eerbied en bewondering voor dien magtigen Schepper, die zoo oneindig vele soorten van schepselen schept en onderhoudt; aan elk zijnen bijzonderen werkkring heeft aangewezen, en elks ligchaam zoodanig heeft ingerigt, dat het aan die bestemming kan beantwoorden.</p>
<p>Hoe aangenaam die wetenschap ook voor de jeugd moge zijn, toch zal niet elk daarover geschreven werkje haar boeijen en het gewenschte doel bereiken. De jeugd eischt afwisseling, gevoegd bij korte lessen, waardoor niet te veel op eens van het geheugen wordt gevorderd, - en de aangename voordragt de begeerte naar eene volgende les opwekt.</p>
<p>Het verwondert ons derhalve niet, dat van het voor ons liggend werkje een tweede druk noodzakelijk is geworden. Het is een vervolg op de geschiedenis der zoogdieren, en
<pb n="428"/>behandelt de vogels, de kruipende dieren, de visschen, de gelede dieren en de weekdieren.</p>
<p>Het bevat eenen rijken schat van wetenswaardige bijzonderheden, neemt geene te hooge vlugt, terwijl de stijl boeijend en de voordragt zoodanig is, dat het geheel eene onderhoudende lektuur oplevert. Hoe heugt ons nog uit onze jeugd de natuurlijke historie, in dien tijd door de Maatschappij tot Nut van 't Algemeen uitgegeven, en als wij dan dit werkje daarbij eens vergelijken, dan moeten wij volmondig erkennen, dat der jeugd tegenwoordig smakelijke kost wordt voorgezet.</p>
<p>Wij vertrouwen dat deze tweede druk zijnen weg ook wel weder zal vinden. De matige prijs voor zoovele bladzijden vrij kompressen druk maakt het tot een goedkoop leesboek, niet alleen geschikt voor de scholen, maar vrij zeker veel bevattend, dat den grooten kinderen nog tot nuttige en aangename leering kan verstrekken.</p>
<p>Beek.</p>
<p><hi rend="sc">des Ch</hi>.</p></div>
<div type="chapter">
<interpGrp>
<interp type="secundair" value="sche039arle01"/>
</interpGrp>
<head rend="h3"><hi rend="i">Arlequins bont A-B-Boek</hi>, <hi rend="i">door</hi> J. Schenkman. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) G. Theod. Bom. <hi rend="i">In roijaal octavo. Met platen. Prijs</hi> ƒ 2,50.</head>
<p>Op elke bladzijde van dit werk komt eene letter van het A B voor, met een tiental gekleurde teekeningen van voorwerpen, welker namen met die letter aanvangen, terwijl elke bladzijde daarnaast eene zeer aardige omschrijving der voorwerpen bevat, zooals Schenkman die weet te geven.</p>
<p>Het groote flinke formaat, de sierlijke omslag, de levendige heldere kleuren der juiste teekeningen en de pleizierige versjes - dit alles maakt het werk tot een bijzonder fraai en doelmatig geschenk voor kinderen. Toen wij het een paar kleinen in handen gaven, bragten de vele prentjes en sierlijke omslag hen reeds in verrukking, terwijl de dichtstukjes reeds spoedig al hunne aandacht hadden geboeid.</p>
<p>Wanneer men bovendien in het oog houdt dat behalve de groote gekleurde letters niet minder dan 250 teekeningen en daarbij heel wat leerrijke en aangename lectuur gegeven wordt, kan de prijs van het boek wel niet anders dan zeer goedkoop geacht worden.</p>
<p>***S.</p></div>
<div type="chapter">
<interpGrp>
<interp type="secundair" value="deen004"/>
<interp type="primair" value="toor008"/>
</interpGrp>
<pb n="429"/>
<head rend="h3"><hi rend="i">Antikritiek op eene recensie van den Heer</hi> A.A. Deenik MLz. <hi rend="i">Vaderl. Letteroef. No.</hi> 6.</head>
<p><hi rend="i">Mijnheer de Redacteur!</hi></p>
<p>&nbsp;</p>
<p>Zoo er op mijne bewerking van de geschiedenis van het lijden der Protestanten in Boheme aanmerkingen gemaakt waren juist of onjuist, waar of onwaar, ik had zeker in elk geval gezwegen, omdat het publiek tamelijk wel op de hoogte begint te komen, om niet alles voor gezonde kritiek te slikken, wat alzoo geschreven wordt. Maar een woord tegen den persoon des schrijvers, dat noodzakelijk door onkundigen moet worden geloofd, naarmate de magtspreuk te beslissender is, kan en wil ik niet onbeantwoord laten.</p>
<p>Heeft de Heer Deenik daar ter neder geschreven, ‘dat het mijne bekende specialiteit is om tegen Rome te strijden,’ ik zou zeer vereerd kunnen zijn met die aanwijzing, daar het dan toch volgens de uitspraak des Heeren D. is, dat ik eene specialiteit ben. O er zijn menschen, die het niet zijn, en nooit zullen worden. Nu ben ik <hi rend="i">het</hi>, want iemand heeft het gezegd. Het staat gedrukt, - en het gezag der magtspreuken is in deze eeuw in vollen gang.</p>
<p>Jammer dat ik de eer moet afwijzen. Ik beken zelfs, dat ik mij schamen zou het te zijn, zoo als de heer D. mij verwijt. Verbeeld u - altijd de wapenen tegen de Roomsche broeders in de hand te hebben; - niets anders te doen in dit korte leven dan te vechten; - de gruwelen, die aan onze vaderen in het geloof zijn aangedaan, als de liefelijkste schilderij te beschouwen, welke men zich kan voorstellen; - en dan daarmede te speculeren om de beurzen der ‘goê gemeente’ open te breken, - neen, 't zou mij niet verwonderen, dat deze voorstelling verder overgeleverd, eindelijk van mij zou maken een ambtgenoot van een Wawelaar, die door Max Havelaar immers een geaccrediteerd persoon is geworden bij allen, die nu eenmaal geen geld voor de christelijke kerk over hebben.</p>
<p>Wat is er dan van mijne specialiteit? Ik wil hier niet uitvoerig spreken van mijnen strijd tegen de Roomsche kerk in hare leer, haar pausdom, hare Trentsch-Jezuitische strek-<pb n="430"/>king om alles te bestrijden wat met haar wezen niet overeenkomt. Al wil ik elk woord niet verdedigen, dien strijd schaam ik mij niet, en zal mij dien niet schamen zoolang ik de geschiedenis erken als de leermeesteres des levens. Maar als men - wie het ook zij! - mij beschuldigt van een strijd tegen Roomsche landgenooten of broeders, ik zal hem eenvoudig uitdagen om zoovele Roomsche of Israëlitische of Turksche menschen mij te brengen, wie te helpen onder mijn bereik zal staan, opdat men zie, dat ik onderscheid weet te maken tusschen den mensch en de beginselen eener kerk, als die van Rome is. Als een Recensent, die mij nooit ontmoette, mij durft voorstellen als iemand, wiens strijd hatelijk is, en zóó onchristelijk, dat hij zelfs lust heeft in de gruwelen, dan heb ik niets te zeggen dan te herhalen wat ik schreef: ‘ik weet het meer dan allen, die de diepte dier lijdensschool niet hebben gepeild, dat het hart bloedt bij de aanschouwing van al die ellende, door onze vaderen in dien strijd des geestes doorworsteld; en dat er moed toe behoort om van volk tot volk - - ja van kerker tot kerker al dat lijden te <hi rend="i">durven</hi> en te kunnen zien; maar ik weet ook dat het christelijk geloof nergens de kracht van den door geloof geheiligden menschelijken geest zoo heilig, zoo treffend kan zien dan hier, enz. Liefelijk blijft het mij daarom ook die geschiedenis te heropenen, waar wij eene eenheid des levens aanschouwen, welke maar al te vaak door den strijd der meeningen wordt voorbijgezien.’ Ja, nu voeg ik er bij, dat het mij liefelijk is de heldengrootheid van den menschelijken geest op te zoeken overal waar hij zich openbaart, al is het waar, dat ik die nergens kan aanschouwen zonder den strijd der zonde tegen het Goddelijke ook te moeten
volgen van stap tot stap. De Heer Deenik zou welligt nooit de Negerhut durven lezen, en hoe zal hij de grootheid van Golgotha's kruis immer kunnen peilen, als hij de tegenstelling van <hi rend="i">die</hi> geschiedenis niet durft onderzoeken?</p>
<p>Het doel van mijn geschrift was zoo <hi rend="i">geldelijk</hi> mogelijk. Ik zal mijn Recensent, mijn beschuldiger, niet nemen tot den beoordeelaar van wat ik met het geld, dat ik ontving, heb gedaan; maar ik zal hopen, dat Zijn Eerw. de zelfsvoldoening mag smaken, dat zijn arbeid, welke die ook moge zijn, ook bij miskenning door menschen - gekend en erkend
<pb n="431"/>mag worden door zijn eigen geweten en - <hi rend="i">wat nog meer zegt!</hi> - door God!</p>
<p><hi rend="sc">Alb. van Toorenenbergen</hi>.</p></div>
<div type="chapter">
<interpGrp>
<interp type="primair" value="18610704"/>
<interp type="primair" value="fran110"/>
</interpGrp>
<head rend="h3"><hi rend="i">Aan de Redactie van de Vaderlandsche Letteroefeningen!</hi></head>
<p>Bijzonder aangenaam zou het mij zijn en de Redactie zou mij zeer verpligten, indien zij mogt goedvinden in een volgend No. van haar Tijdschrift het onderstaande op te nemen. Ik verlaat mij op hare welwillendheid en onpartijdigheid.</p>
<p>In de Vaderlandsche Letteroefeningen van Februarij 1861, No. 2, trof ik eene beoordeeling aan van O.D., loopende over mijn vlugschrift: ‘<hi rend="i">Het is niet alles goud, wat er blinkt</hi>,’ verschillende met die in <hi rend="i">de Volksbode</hi> te vinden.</p>
<p>Ik heb mijn gevoelen over <hi rend="i">recensiën</hi> in een werkje doen kennen, hetwelk eerstdaags het licht zal zien, en kan dus hier mij alleen bepalen tot eenige punten der beoordeeling.</p>
<p>O.D. is, zoo het schijnt, van meening dat eene verzekering, <hi rend="i">voor de millioenste maal gegeven, dat de wereld slecht is</hi>, thans wel kan achterblijven.</p>
<p>Eene verzekering voor de millioenste maal gegeven, <hi rend="i">dat de wereld slecht is</hi>, moet alzoo niet meer gegeven worden; want ‘<hi rend="i">men zal er de slechte wereld niet meê verbeteren</hi>.’ - Zóó, zóó! - dan vreezen wij eenmaal te vernemen: ‘Wij menschen weten zeer goed, althans het is ons voor de millioenste maal gezegd, dat wij gebreken hebben, afdwalen, soms slecht zijn, en dat “<hi rend="i">zoo het anders was, het veel beter zou zijn</hi>.” Wij behoeven dus noch uwe vermaningen, welke wij reeds voor de millioenste maal hebben aangehoord, noch uwe herinnering aan onze ondeugden, <hi rend="i">wij zullen er toch niet meê verbeteren?</hi>’</p>
<p>Ja maar - zal het zijn - men moet van oud, nieuw maken. - Ei, ei! is het dat? Wat sterveling kan ook, in den eigenlijken zin, een geheel nieuw denkbeeld voortbrengen, dat <hi rend="i">niet</hi> gedacht is, vooral op zedelijk gebied? Men moet dus hetgeen voor de millioenste maal gezegd en tamelijk oud is, wat oplappen. - Waarmede? waarschijnlijk met eene nieuwe wijze van <hi rend="i">voorstelling</hi>, en inkleeding der
<pb n="432"/>denkbeelden, zoo dat men er mede verrast, <hi rend="i">en met deze verrassing is er hoop op beterschap!</hi></p>
<p>Men beweert dat het zelfdenken onder de menschen toeneemt, en het geloof op gezag, zelfs op dat eens recensents, afneemt. Is dit zoo, dan is het zeer te vreezen, dat een zelfdenker uit de voorstelling ligten zal, al wat voor de millioenste maal is gezegd geworden, en dat, wat er dan overschiet, voor hem niet veel meer zal zijn dan a - a = o; hij zal er niet veel meer in zien dan wat oud is, voor de millioenste maal in een nieuw kleed aan het publiek voorgesteld. En wat dan? wat dan aangevangen met leeraars, leerredenen, werken van zedelijke strekking, enz. Het eenigste zal dan zijn dat wij allen onze rust nemen, hetwelk O.D. zoo vriendelijk en beleefd is geweest mij in het bijzonder aan te raden.</p>
<p>En deze raad! Zou hij niet getuigen van den geest waarmede O.D., welke zijnen naam verzwijgt, was bezield, toen hij mijn vlugschrift onder handen nam? Ik heb al het mogelijke gedaan om mij over zijne recensie ‘<hi rend="i">knorrig</hi>’ te maken; maar het heeft mij niet mogen gelukken, om redenen, welke niet ver te zoeken zijn.</p>
<p>Vught, den 4 Julij 1861.</p>
<p><hi rend="i">De oud-majoor der Art.</hi>,</p>
<p>L. <hi rend="sc">Frankamp</hi>.</p></div>
<div type="chapter">
<head rend="h3">Korte mededeelingen.</head>
<p>Aan den arbeid van de HH. W.R. Veder en B. Rienstra, theol. DD. en Predikanten te Dordrecht en 's Gravendeel, getiteld: <hi rend="i">Bijbelsche Geschiedenissen</hi>, <hi rend="i">naar de Staten-overzetting</hi>, <hi rend="i">met bijvoeging van toepasselijke teksten. Leesboek voor Huisgezin</hi>, <hi rend="i">School en Catechizatiën</hi>, mag allen lof en alle aanbeveling worden geschonken. Met oordeel hebben de bewerkers sommige gedeelten der Bijbelsche Geschiedenis weggelaten, en het overige tot een geheel zamengevoegd. De bijgevoegde teksten, welke hier de plaats innemen van de moraal der historie, zijn evenzeer juist gekozen.</p>
<p>De uitgave (te Dordrecht, bij Blussé &amp; van Braam) is net, correct en goedkoop. De som van ƒ 1 kan door den onderwijzer en door het hoofd des huisgezins niet beter worden besteed dan aan dit boek.</p>
<p>D.</p></div>
<div type="chapter">
<interpGrp>
<interp type="secundair" value="teut002"/>
</interpGrp>
<pb n="433"/>
<head rend="h2">Boekbeschouwing.</head>
<head rend="h3"><hi rend="i">Blik in den eersten brief van Petrus</hi>, <hi rend="i">door</hi> H.N. van Teutem, <hi rend="i">doctor in de letteren en in de godgeleerdheid</hi>, <hi rend="i">predikant bij de Remonstrantsche gemeente te Rotterdam</hi>. (<hi rend="i">Te</hi>) <hi rend="i">Leiden</hi>, (<hi rend="i">bij</hi>) S.C. van Doesburgh, 1860. 84 <hi rend="i">bladz</hi>.</head>
<p>Het behoort tot de verdiensten van de Theologie in deze eeuw, dat zij ons de schrijvers des Bijbels in hunne eigenaardigheid heeft leeren kennen. In vroegeren tijd kon daarvan geene spraak wezen. Zoolang men toch die schrijvers slechts beschouwde als blinde werktuigen des Heiligen Geestes, moest men wel onverschillig zijn, omtrent hunnen persoon en hunne eigenaardige opvatting van het Evangelie, evenzoo als het ons onverschillig is, of een brief met eene stalen, dan wel met eene ganzenpen geschreven is. Ja men wist niets of wilde niets weten van eigenaardige opvatting bij de verschillende apostelen.</p>
<p>Ook zelfs nadat men hen als zelfdenkende schrijvers had leeren kennen, duurde het nog lang eer men daarvan zóó was doordrongen, dat men Johannes, Petrus of Paulus op zich zelven ging beschouwen en onderling ging vergelijken.</p>
<p>Eerst in den loop dezer eeuw is zulks geschiedt; de consequente toepassing van dit beginsel is de behandeling der Bijbelsche dogmatiek als geschiedenis der christelijke godgeleerdheid in den tijd der apostelen, zoo als de Straats-burgsche hoogleeraar Reuss in zijn werk heeft getoond.</p>
<p>Het boekje van Dr. van Teutem rust insgelijks min of meer op deze beschouwing der bijbelschrijvers. Hij heeft zich tot taak gesteld, eenen der apostelen, Petus namelijk, aan de gemeente te doen kennen, voor zooverre als zijn brief daartoe bouwstoffen levert.</p>
<p>‘Het was mijn doel niet,’ zoo schrijft hij, ‘eene commentaar te schrijven; hij zou heel wat anders moeten zijn; zoo iemand eene uitlegging van Petrus brief verlangt, hij raadplege die van Dr. Joh. Ed. Huther....Maar ik wenschte
<pb n="434"/>mijne lezers tot het verstand van den zin en geest van onzen gewijden schrijver in te leiden.’</p>
<p>De uitvoering van dit plan is niet anders, dan wij van een' man als Dr. van Teutem verwachten. De inhoud van zijn geschrift rust op wetenschappelijk onderzoek, de vorm, waarin hij dien kleedt is populair, voor ieder denkend gemeentelid geschikt. Om de lezers van dit tijdschrift eenigzins bekend te maken met den inhoud, willen wij dien even in oogenschouw nemen.</p>
<p>De schrijver begint met den tijd waarin, de menschen aan wie, de plaats waar, het doel waarmede Petrus dezen brief schreef. § 1, 2. Dan volgt eene uitvoerige opgave van den inhoud, welke meer dan menige uitvoerige verklaring den zin van vele gezegden opheldert. § 3. In § 4 die minder duidelijk: ‘de persoonlijkheid des schrijvers’ heet, doet Dr. v.T. uitkomen, dat hij, die den brief geschreven heeft, juist beantwoordt aan hetgeen wij buitendien van Petrus weten. In § 5 en 6 vinden wij de dogmatiek van Petrus, zijne denkbeelden omtrent Christus en Christendom, en daarop wordt in § 7 de stelling gebaseerd dat P. eene eigene apostolische type vertegenwoordigt, nl. het ideaal van den christen uit de joden. De 8ste of laatste § staat in verhouding tot het voorafgaande, als de toepassing in eene preek tot het verklarende deel.</p>
<p>Wat mij onder het lezen vooral beviel, was de heldere, onbevangene uiteenzetting van des apostels denkbeelden, die niets gemeens heeft met dat knoeijen en knutselen met bijbelplaatsen, waaraan zoo menigeen zich schuldig maakt, en tevens die liefde tot en waardering van het apostolisch geschrift, die vooral daar zigtbaar zijn waar hij de denkbeelden van P., omtrent de wederkomst van Christus beschrijft.</p>
<p>Het verslag van den inhoud en de dogmatiek van den brief, §§ 3, 5, 6, is het voornaamste en ook het best geslaagde. Minder gelukkig is, geloof ik, de 4e §, getiteld: de persoonlijkheid des schrijvers.</p>
<p>Dr. T. wijst op overeenkomst tusschen woorden van Petrus en van Jezus. Hij haalt daarvan vele voorbeelden aan, maar het is toch, om niet meer te zeggen, wat gewaagd om daaruit deze gevolgtrekking af te leiden: ‘Op inhoud, doel, stijl van onzen brief staat het beeld der persoonlijkheid van Simon
<pb n="435"/>Petrus ingedrukt. Zoo kon geen ander apostel schrijven.’ Of 1 Petr. I: 18, 19 wel terug wijst op hetgeen Simon van Johannes den Dooper zou gehoord hebben, Joh. I: 29, 36, is zeer twijfelachtig en in allen gevalle pleiten de aangevoerde voorbeelden niet sterker voor Petrus, dan voor een ander der apostelen als schrijver.</p>
<p>De behandeling van cap. III: 19-21 en IV: 6, hoewel ik van haar het laatst spreek, was natuurlijk eene der eerste zaken, die mijne aandacht trokken. Geene plaats der schrift toch heeft de oude uitleggers zooveel moeite gegeven, als die nederdaling van Jezus ter helle om den dooden het evangelie te prediken. Men was bevreesd om voet te geven aan de Roomsche leer van het vagevuur, getuige de gedwongene explicatie van de kantteekenaars onzer Staten-Vertaling en van den Heidelb. Catechismus. Wie den waren zin dezer zonderlinge uitdrukking bij Petrus kennen wil, leze wat Dr. v.T. daarvan schrijft. Evenwel heb ik een paar opmerkingen van grammaticalen aard.</p>
<p>Dr. v.T. zegt: ‘<hi rend="i">ϰϱιϑῶσι</hi> IV: 6 moet vertaald worden: <hi rend="i">Opdat zij wel geoordeeld zijn</hi>, dewijl er een aoristus geen praesens staat. Wat den dooden wedervaren <hi rend="i">is</hi>, niet wat hun wedervaren <hi rend="i">zal</hi>, zegt Petrus.’</p>
<p>Ik geloof dat deze verandering geene verbetering is en op eene verwarring van het gebruik van perfectum en aoristus in het Grieksch berust. De eenige goede vertaling heeft onze Stat.-Vert.; en hare woorden: opdat zij wel <hi rend="i">zouden</hi> geoordeeld <hi rend="i">worden</hi>, drukken niet uit: iets wat toekomstig was toen Petrus schreef, maar hetgeen toekomstig was <hi rend="i">toen den dooden het Evangelie gepredikt werd</hi>.</p>
<p>De verklaring van c. III vs. 20 verwondert mij. Dr. v.T. leert daarin, dat de 8 zielen behouden werden <hi rend="i">door middel van</hi> het water, waarop de ark dreef. Maar dit kon de apostel niet schrijven. Niet <hi rend="i">door middel van</hi>, maar <hi rend="i">niettegenstaande</hi> den watervloed werd Noach behouden <hi rend="i">door</hi> de ark. <hi rend="i">διεσώϑησαν δι᾿ ὕδατος</hi> beteekent: gered worden door het water heen, midden uit het water, even als 1 Cor. III: 15 gelezen wordt van een behouden worden door vuur.</p>
<p>Ik mag ten slotte den schrijver wel verschooning vragen, dat ik zijn nuttig boekje zoo laat aankondigen.</p></div>
<div type="chapter">
<pb n="436"/>
<head rend="h3"><hi rend="i">Verzameling van Bijdragen tot de Godgeleerdheid uit het buitenland. Uitgegeven bij de Godgeleerde Bibliotheek of reeks van wetenschappelijk-theologische werken uit het buitenland. Jaargang</hi> 1859, <hi rend="i">met twee gelithoghr. platen</hi>. (<hi rend="i">Te</hi>) <hi rend="i">Utrecht</hi>, (<hi rend="i">bij</hi>) Kemink &amp; Zoon.</head>
<p>Eenige jaren geleden vormden de HH. Kemink en Zoon het loffelijk voornemen om wetenschappelijke theologische werken uit het buitenland in onze taal te doen overbrengen en voor betrekkelijk geringen prijs verkrijgbaar te stellen. Eene afzonderlijke redactie nam de zorg voor keus en vertaling der werken op zich, en door hunne vereenigde bemoeijingen verschenen reeds vele belangrijke werken, de meeste uit het Duitsch vertaald. Zij vormen te zamen de ‘Godgeleerde Bibliotheek.’</p>
<p>Het boek dat wij aankondigen is een aanhangsel daarvan. Het is eene verzameling van vertaalde kleine stukken, die in de oorspronkelijke taal, hetzij afzonderlijk, hetzij als tijdschrift-artikelen verschenen, te klein om een afzonderlijk deel te vormen, te goed om voorbij gegaan te worden.</p>
<p>De rei wordt geopend door eene verhandeling van Gerhard von Zezschwits, over het Grieksch der Bijbelsche schrijvers.</p>
<p>Het is bekend dat de taal, waarin het N.T. geschreven is, zeer afwijkt van het Grieksch der goede Grieksche schrijvers. Zij verschilt hemelsbreed niet alleen van de taal van Plato, maar ook van die der lateren, zoo als Plutarchus. Wat is daarvan de oorzaak? De schrijvers des N.T. kenden hun Grieksch grootendeels uit de vertaling der zeventigen, wier taal zeer gebrekkig was. Maar dat is niet de eenige oorzaak. <hi rend="i">Groote invloed oefenden op de taal de nieuwe</hi>, <hi rend="i">christelijke begrippen</hi>. Geen wonder. De hoofddeugden der Grieken waren <hi rend="i">σωφροσύνη</hi> en <hi rend="i">εὐσέβεια</hi>, hun ideaal was <hi rend="i">ϰαλὸς ϰἀραϑὸς</hi> te zijn; de christelijke schrijvers des N.T. hadden te schrijven over geloof, zonde, genade en dergelijke begrippen die aan de Grieken vreemd waren. Zoo moest dan onder den invloed van het christendom de woordvorming zich in eene bepaalde rigting ontwikkelen en kregen reeds bestaande woorden eene nieuwe beteekenis.</p>
<p>Dien invloed van de christelijke begrippen op de Grieksche taal aan te wijzen, is het doel van von Zezschwits. Hij be-<pb n="437"/>handelt daartoe de woorden <hi rend="i">ἅγιος, εὐσέβεια, ξάϱις, ϰόσμος, ϰαϱδία, ψυξὴ, πνεῡμα</hi>, en eenige andere van minder belang.</p>
<p>Eene zoodanige beschouwing moet wel interessant zijn. Immers is zij juist geschikt om het onderscheid tusschen de Grieksche en de christelijke wereldbeschouwing in het licht te stellen.</p>
<p>Ik geloof evenwel dat er op de wijze waarop de S. zijn thema uitwerkt, nog al aanmerkingen te maken zijn, vooral op de behandeling van de woorden <hi rend="i">ϰαϱδία, πνεῦμα, ψυξὴ</hi>, waarbij de zucht om over begrippen te philosopheren, nadeelig gewerkt heeft op de exegese. Ik begrijp ten minste niet hoe iemand schrijven kan: ‘Zoo is overal in het N.T. het object van het <hi rend="i">verlossingswerk</hi> (<hi rend="i">σώζειν</hi>) de <hi rend="i">ψυξὴ</hi>.’ Denkelijk dacht de S. aan Matth. XVI: 25. Hij voegt er bij ‘dat het orgaan waartoe het (het verlossingswerk) zich wendt, voornamelijk <hi rend="i">ϰαϱδία</hi> genaamd wordt, en het geestesgebied, waarop het wordt volbragt, <hi rend="i">πνεῡμα</hi> blijft.’ Op zulke grondslagen kan nooit een stevig gebouw worden opgerigt.</p>
<p><hi rend="i">Eene geschiedkundige beschouwing van den psalmbundel als gezang- en gebedenboek</hi>, door Otto Strauss, is het tweede stuk. Het beschrijft hoe de christenheid de psalmen steeds in waarde gehouden heeft, en bij monde van kerkvaders en hervormers hare liefde voor dien bundel heeft betuigd, en tevens welk gebruik zij daarvan gemaakt heeft, waarbij dan ook natuurlijk de onderscheidene melodiën, de Ambrosiaansche zangwijzen en de kerkmuziek van Palestrina ter sprake komen.</p>
<p>De Pred. Güder te Briel heeft in de Theol. Stud. der Krit. 1857, een artikel geplaatst dat mede opgenomen is onder den titel: <hi rend="i">Onderzoek naar de leer van het geweten volgens de Schrift</hi>.</p>
<p>Volgens dien titel moet het een exegetisch onderzoek wezen, het is evenwel veel meer dogmatisch of liever philosophisch dan exegetisch.</p>
<p>Ik herinner mij dat A. des Amorie van der Hoeven Jr. in eene zijner recensies zegt: ‘dat de Hollandsche werken over de leer der Schrift zich dikwijls te veel bepalen bij fragmentarische verklaring van bijbelplaatsen.’</p>
<p>De Duitsche theologen loopen daarentegen gevaar van in het andere uiterste te vervallen: namelijk exegese en philosophie zoo door een te mengen, dat men na het lezen
<pb n="438"/>hunner verhandelingen nog niet regt weet wat de leer van Jezus of de apostelen eigenlijk zegt. Güders verhandeling is daarvan een voorbeeld.</p>
<p>Hij geeft in den aanvang de wijze van behandeling aan die hij volgen zal, en schrijft dat hij de onderscheidene plaatsen der Schrift waar van ‘het geweten’ spraak is niet zal nagaan,’ in de toevallige volgende waarin zij ons door de geschriften des N.T. worden aan de hand gegeven. Wij geven er de voorkeur aan, de verschillende uitspraken van voren af aan in bepaalde orde bij een te brengen, eene orde, die uit den inhoud der plaatsen zijn oorsprong neemt, zonder acht te geven <hi rend="i">op de schrijvers dier uitspraken</hi>.</p>
<p>Eene zeer gulle bekentenis voorzeker! Maar daarmede spreekt de S. het vonnis uit over zijn eigen werk. Op deze wijze toch worden de gegevens uit de brieven van Petrus, uit dien aan de Hebreën en uit die van Paulus, allen door elkander gemengd, hetgeen zeker niet bijdraagt tot het verkrijgen van zuivere resultaten.</p>
<p>‘Maar moest de S. dan’ zoo zal men vragen ‘om de 3 plaatsen uit 1 Petr. en de 5 plaatsen uit Hebr. afzonderlijke hoofdstukken maken: Leer van het geweten volgens Petrus, en Leer van het geweten volgens den brief aan de Hebreën? Neen, dat behoefde niet; de S. had die 3 en die 5 plaatsen wel geheel kunnen weg laten, omdat zij toch niet voldoende zijn om daaruit de leer der beide schrijvers te leeren kennen, en zich alleen met Paulus kunnen bezig houden. Immers bij hem alléén kan met de hoop op eenig resultaat eene <hi rend="i">leer van het geweten</hi> zoeken.</p>
<p>De vertaling van Güder's stuk is niet gelukkig, misschien ligt dit eenigzins aan de duisterheid van het oorspronkelijke. Zoo lees ik o.a. ‘blijkbaar heeft de begeerte de bovenhand om het geweten niet eens slechts voor het bewustzijn van de zedewet te houden, dat in een concreet geval tot handelen aanspoort, of voor de inhoudrijke vorm voor de aandoeningen van den wil, maar tevens en bovendien nog voor het bewustzijn van de persoonlijke betrekking van den mensch tot God, of veeleer eigenlijk zelfs voor de eenheid der godsdienstige en zedelijke wezens gedetermineerdheid, zoowel in hare onmiddelijkheid, als in haren tot bewustzijn verhoogden toestand,’ en later ‘het geweten ge-<pb n="439"/>tuigt nu, om zoo te spreken, van achteren aan 't bewustzijn, dat het heilige voortdurend door het geweten in bescherming genomen........op zijde is geschoven, hetgeen op eene vlek, eene bezoedeling gelijkt, die op 't geweten geworpen is geworden!’</p>
<p>Met groote voldoening daarentegen zal men, naar ik vertrouw, de twee bijdragen lezen <hi rend="i">over christelijke kunst</hi>. De eene uit den ‘Evangelische kalender,’ die door den bekenden Prof. Piper uitgegeven wordt, beschrijft de onderscheidene afbeeldingen en symbolen van ‘de geboorte, dood en opstanding van Christus’ uit den eersten christelijken tijd, volgens twee zeer oude sarkophagen te Milaan en te Rome.</p>
<p>Hoogst belangrijk zijn deze, niet alleen als bijdragen tot de geschiedenis der christelijke kunst, maar ook voor de dogmengeschiedenis, daar zij ons doen zien hoe in de eerste eeuwen het leven van Jezus in de christelijke kerk werd opgevat.</p>
<p>De S. leert ons dat in den allereersten tijd slechts zinnebeeldige voorstellingen van 's Heilands werkzaamheid vervaardigd werden - een uitvloeisel van de geheel dogmatische opvatting van zijn leven. Eerst later won eene meer historische beschouwing veld en begon men afzonderlijke gebeurtenissen uit het leven van Jezus half historisch af te beelden. Vervolgens doet de S. ons zien ‘dat de voorstelling van Christus geboorte in de eerste eeuwen maar zeldzaam voorkomt; onder zoovele Romeinsche sarkophagen wordt zij slechts op een viertal gevonden. Dit heeft eene dogmatische beteekenis niet zoo zeer wat Maria betreft,’ (omdat deze <hi rend="i">niet</hi> op die afbeeldingen voorkomt) ‘als wel wat de opvatting van den persoon van Christus en het gansche verlossingswerk aangaat. Dit op den achtergrond treden van het begin zijns levens in tegenstelling met het einde, in de oudere afbeeldingen stemt volkomen overeen met zijne verschijning in die heilige tijden (?) waarvan het opmerkelijk is dat de herinnering aan Jezus dood en opstanding wekelijks op Vrijdag en Zondag, en na de tweede eeuw jaarlijks met Paschen gevierd werd, terwijl het gedachtenisfeest van de geboorte des Heeren eerst in de vierde eeuw werd ingesteld. - - - Eerst toch beschouwde en vierde men het einde van Jezus leven, in hetwelk, volgens zijne verklaring
<pb n="440"/>aan het kruis het verlossingswerk <hi rend="i">volbragt</hi> is. - - - - Langzamerhand won het gevoelen veld dat die dood in verband met het gansche Godmenschelijk leven van den Verlosser moet opgevat worden. - - - Zoo verkreeg ook de geboorte van den Heer hare ware plaats.’</p>
<p>Ons verslag mogt niet verder gaan, vooral omdat wij ten slotte op eene nog belangrijker voorlezing van Prof. Piper zelven te wijzen hebben die tot titel heeft: ‘<hi rend="i">de christelijke leeldenkring</hi>’ en even als de vorige door eene uitmuntende lithographie wordt opgehelderd.</p>
<p>Wij kunnen hem die iets weten wil van de geschiedenis der christelijke kunst (bepaaldelijk van schilder- en beeldbouwkunst zooals deze zich in de dienst der kerk ontwikkeld hebben) geen beteren leidsman wijzen dan Piper, geen beteren raad geven dan deze voorlezing te bestuderen. Piper beschrijft ons de ontwikkeling dier kunst, die zoo belangrijk is voor de regte kennis van de kerkelijke leer en het kerkelijk leven, van de oudste tijden tot op de eeuw der hervorming. Vreesden wij niet te uitvoerig te worden, wij zouden een breeder verslag geven, eerst van de eenvoudige afbeeldingen op grafsteenen en steenen lijkkisten, vervolgens van het beeld-, snij- en schilderwerk in de kerken en van de miniaturen in gewijde boeken. Wij bepalen ons nu tot de aanbeveling om het stuk zelf te lezen, en danken den Heer W. Francken voor de door hem geleverde vertaling, welke zich, hoewel de vert. verschooning vraagt voor de stroefheid des stijls op sommige plaatsen, gemakkelijk lezen laat en o.i. de beste is uit deze verzameling.</p>
<p>H.</p>
<p>B.</p></div>
<div type="chapter">
<head rend="h3"><hi rend="i">Tafereelen en berigten uit de geschiedenis der Protestantsche kerk in onze dagen. Uitgegeven door en ten voordeele van de Nederlandsche Gustaaf-Adolf-Vereeniging. Vierde jaargang</hi>. (<hi rend="i">Te</hi>) <hi rend="i">Leijden</hi>, (<hi rend="i">bij</hi>) Jacs. Hazenberg Corns. Zoon, 1860. <hi rend="i">VI en</hi> 208. <hi rend="i">In gr.</hi> 8<hi rend="i">vo. Prijs</hi> ƒ 1.80.</head>
<p>‘De stroom der geschiedenis staat geen oogenblik stil. Geene magt ter wereld kan den bergstroom stuiten in zijne vaart of hem doen terugkeeren naar zijnen oorsprong. Wel moge hij soms rustig voorwaarts vloeijen, zonder iets merk-<pb n="441"/>waardigs op zijne oppervlakte of langs zijne oevers te vertoonen, doch soms wordt hij ook door gewigtige gebeurtenissen geleid.’ Op deze wijze ongeveer, liet zich onlangs een onzer binnenlandsche nieuwsbladen uit over de geschiedenis van den dag. En nu wij geroepen worden om ons oordeel te zeggen omtrent de uitgave van het tijdschrift, waarvan wij hierboven den titel afschreven, nemen wij gaarne die woorden over, en maken haar tot de onze, want ook de stroom der geschiedenis van de Protestantsche kerk staat niet stil. Neen, vooral in onze dagen worden hare wateren door gewigtige gebeurtenissen geleid, en rolt hij, nu eens zacht en kalm, dan meer of minder bewogen voorwaarts, tot dat de feiten zich allen oplossen in de vervulling der woorden van den Heer der Kerk: ‘<hi rend="i">de poorten der hel zullen mijne gemeente niet overweldigen; ik ben met haar tot aan de voltooijing der eeuwen!</hi>’</p>
<p>Met het geloof aan de waarheid dier woorden wordt de Christen niet bevreesd, al ziet hij soms met ontroering op de gebeurtenissen des tijds; en is het zijne vaste overtuiging, dat vuur en wind den Heer vooruitgaan, terwijl hij zelf in het suizen eener liefelijke koelte is. Dit maakt hem echter niet lusteloos of doet hem de handen in den schoot leggen; want hij weet evenzeer, dat de Heer zich van middelen bedient om zijn doel te bereiken, en dat soms het schijnbaar geringe oorzaak is van het grootsche en onbegrijpelijke.</p>
<p>Dat doel heeft ook de uitgave van het bovenstaande tijdschrift. Het is het orgaan der Nederlandsche Gustaaf-Adolf-Vereeniging, wier pogingen wij hier en elders zulke gezegende vruchten zien dragen. Waarom het werk wordt uitgegeven Wij weten geen geschikter antwoord op die vraag te geven, dan waarmede de secretaris der vereeniging dit kenbaar maakt in de inleiding van den voor ons liggenden jaargang. Nadat hij in korte trekken het beeld der Protestantsche kerk te Schokken in Posen vóór en na 1855 had geschetst, vervolgt hij: ‘En waarom nu nog eens het beeld der oude kerk uit de vergetelheid teruggeroepen? - Omdat het een beeld is van den nood, waarin nog heden ten dage vele gemeenten verkeeren. Die nood is aan de groote menigte onzer Protestantsche broeders en zusters onbekend. Dien nood hun af te schilderen en levendig voor oogen te
<pb n="442"/>stellen, dit is het doel van ons tijdschrift, waarvan met deze eerste aflevering een nieuwe jaargang geopend wordt. Hetgeen wij reeds drie jaren lang hebben gedaan, den heden-daagschen toestand der Protestantsche kerk, wat het uitwendige, het materiële betreft, dat echter zoo naauw met het inwendige, met hare geestelijke belangen en behoeften zamenhangt, te ontsluijeren, dat zullen wij voortgaan te doen. Wij hebben ons daarbij goed bevonden. Door ons tijdschrift is de aandacht van velen op de Nederlandsche Gustaaf-Adolf-Vereeniging gevestigd geworden, en zijn een aantal personen toegetreden tot het werk, waaraan zij hare krachten en zorgen wijdt, den opbouw der vervallen Protestantsche kerken, de stichting van nieuwe kerken, waar de behoefte het vordert, en daardoor den opbouw van vele verwaarloosde gemeenten.’</p>
<p>Voorwaar! het is een schoon doel, dat men zich met de uitgave heeft voorgesteld, en schooner nog wordt de taak, wanneer men aan dat doel getrouw blijft. En dit laatste kunnen wij van de redactie der ‘<hi rend="i">Tafereelen en berigten</hi>’ getuigen. Zij stelt hare lezers in de gelegenheid om kennis te nemen van de verrigtingen der vereeniging, zooals in ‘<hi rend="i">de werkzaamheid der Duitsche Gustaaf-Adolf-Vereeniging</hi>’ (bl.43); ‘<hi rend="i">de Gustaaf-Adolf-Vereeniging in Engeland</hi>,’ (bl. 89); ‘<hi rend="i">de zesde algemeene vergadering der Nederlandsche Gustaaf-Adolf-Vereeniging</hi>,’ (bl. 125); <hi rend="i">de algemeene vergadering der Gustav-Adolf-Stiftung te Ulm</hi>,’ (bl. 179); of wekt hen op tot deelneming aan haren arbeid, door: ‘<hi rend="i">een arbeidsveld der Gustaaf-Adolf-Vereeniging in Westfalen</hi>,’ (bl. 28); ‘<hi rend="i">hoe de werkzame liefde der Protestanten den ijver der Katholieken doet ontwaken</hi>,’ (bl. 47); ‘<hi rend="i">vervolging en verdraagzaamheid</hi>,’ (bl. 96); ‘<hi rend="i">een liefdewerk</hi>, <hi rend="i">door Katholieken aan Protestanten verrigt</hi>,’ (bl. 177). Doch zij geeft ook schetsen van den toestand veler Protestantsche gemeenten, of doet den blik slaan in de geschiedenis van het Protestantismus, zoo als in: ‘<hi rend="i">Hongarije</hi>’ (bl. 3 en 53); ‘<hi rend="i">de Evangelische gemeente te Smyrna</hi>,’ (bl. 48); ‘<hi rend="i">Savoije</hi>,’ (bl. 70); ‘<hi rend="i">de Duitsch-Evangelische gemeente te Lyon</hi>,’ (bl. 83); ‘<hi rend="i">Ahrweiler</hi>,’ (bl. 90), ‘<hi rend="i">Eitorf aan de Sieg</hi>,’ (bl. 92); ‘<hi rend="i">de predikanten in de valleijen der Alpen</hi>, (bl. 93), ‘<hi rend="i">de Evangelisatie te Savona</hi>,’ (bl. 101); ‘<hi rend="i">de Evangelische
gemeente te Praag</hi>,’ (bl. 117); ‘<hi rend="i">de nieuwe Protestantsche kerk te Soester</hi>-<pb n="443"/><hi rend="i">berg</hi>,’ (bl. 121); ‘<hi rend="i">de hervorming in Spanje</hi>,’ (bl. 145); ‘<hi rend="i">Boheme en Moravië</hi>,’ (bl. 170); terwijl het bestuur eindelijk in ‘<hi rend="i">Korte mededeelingen</hi>’ en ‘<hi rend="i">Gemengde berigten</hi>’ de belangrijkste voorvallen op haar gebied kenbaar maakt.</p>
<p>Het zou ons te ver voeren, wanneer wij van elk dezer schetsen, of ook maar van eenige dier stukken eene meer bijzondere recensie wilden geven. Wij vertrouwen dat de bloote opgave van den inhoud velen zal aansporen tot inteekening op het tijdschrift, terwijl wij volgaarne instemmen met den wensch der redactie en hopen dat deze vervulling erlange, wanneer zij zegt: ‘Vinde dan ons tijdschrift een tal van lezers, die door de schildering der lijdende kerk worden aangespoord om bij het dankgebed voor de voorregten die wij bezitten, ook eene bede te voegen voor den nood van duizende geloofsbroeders van nabij en van verre, en bij die bede het werk, dat nooit aan een gebed voor anderen ontbreken mag, - het werk der helpende en reddende liefde.’</p>
<p>Druk en papier zijn goed en de prijs zeer gering.</p>
<p>A.</p>
<p>H.</p></div>
<div type="chapter">
<interpGrp>
<interp type="secundair" value="loom002"/>
</interpGrp>
<head rend="h3"><hi rend="i">Nacht en Morgen. Verhalen uit de geschiedenis der Evangelische zending onder de Heidenen; door</hi> T.M. Looman, <hi rend="i">schrijver van enz. Te Zwolle</hi>, <hi rend="i">bij</hi> J.P. van Dijk, 1860. <hi rend="i">XVI en</hi> 272 <hi rend="i">blz. In postformaat. Prijs</hi> ƒ 1,00.</head>
<p>Wie belang stelt in de arbeid der zendelingen tot bekeering der Heidenen, koope dit werkje van den ijverigen Looman. In vier afdeelingen: I. <hi rend="i">de duisternis van het heidendom;</hi> II. <hi rend="i">het zuchten naar verlossing;</hi> III. <hi rend="i">het aannemen der zaligheid;</hi> IV. <hi rend="i">de wandel in het licht;</hi> geeft hij 244 schetsen uit de dagboeken der werkzame predikers van het christendom onder de afgodendienaars, en wel op eene wijze, die ons telkens met belangstelling het werkje doen opnemen en lezen. Wij wenschen dan ook deze volksuitgave een ruim debiet toe, waartoe ook de heer van Dijk door den geringen prijs en de netheid van druk en papier heeft willen bevorderlijk zijn, opdat vervuld worde wat onze dichter Koenen zegt, en welke woorden als motto achter den inhoud zijn geplaatst:</p>
<pb n="444"/>
<lg type="poem">
<l>Waar, nog moedloos en verslagen,</l>
<l>Het oog geen morgenrood zag dagen,</l>
<l rend="; 1tab">En de aard in doodschen sluimer ligt;</l>
<l>Daar zal eens in de schaauw der palmen,</l>
<l>Het heilig Haleluja galmen,</l>
<l rend="; 1tab">De stad des vredes zijn gesticht!</l></lg>
<p>A.</p>
<p>H.</p></div>
<div type="chapter">
<head rend="h3"><hi rend="i">Woordenboek van de geschiedenis der Christelijke Kerk. Door den schrijver der</hi> ‘<hi rend="i">Tabel van de geschiedenis der Christelijke Kerk</hi>.’ <hi rend="i">Nieuwe uitgave</hi>. (<hi rend="i">Te</hi>) <hi rend="i">Kampen</hi>, (<hi rend="i">bij</hi>) S. van Velzen (,) Jr., 1860. 5 <hi rend="i">afl. of</hi> 236 <hi rend="i">blz. In gr.</hi> 8<hi rend="i">vo. Prijs per afl.</hi> ƒ 0.20.</head>
<p>Al deden wij niets anders dan den titel van dit werk afschrijven, dan zou dit, ons bedunkens voldoende zijn, om het aan te prijzen, daar die titel prijkt met de woorden: ‘<hi rend="i">nieuwe uitgave</hi>.’ De eerste druk verscheen in het voorjaar van 1856 en na vijf jaren was eene nieuwe oplaag noodig. Dit ‘woordenboek’ is dan ook uitnemend geschikt, om bij de studie der geschiedenis, het opslaan en vinden van vreemde benamingen of minder bekende zaken gemakkelijk te maken. De schrijver stelde het dan ook zamen om slechts de wetenswaardigste bijzonderheden der kerkelijke geschiedenis mede te deelen, daar dit anders in zulk een beknopt bestek niet zou kunnen worden vervaardigd; dit was ook het plan van den schrijver niet. Vooral voor den eenvoudigen leek, die eenige meer dan oppervlakkige kennis van de gebeurtenissen, die op het gebied der kerk voorvielen, of van de verschillende secten, die er bestaan hebben en bestaan, wenscht op te doen, kan het met vrucht gebruikt worden.</p>
<p>Sommige artikelen zijn wel wat al te beknopt behandeld. Zoo vinden wij weinig of niets vermeld van ‘de Broederschap des gemeenen levens,’ die gewigtige voorloopster der Hervorming, terwijl haar stichter Geert Groote in een zestal regels wordt vermeld en zijn medeoprigter Florentius Radewijnsz niet eens eene plaats ontving.</p>
<p>Wij bevelen het werk echter in ruime mate aan.</p>
<p>A.</p>
<p>H.</p></div>
<div type="chapter">
<pb n="445"/>
<head rend="h3"><hi rend="i">De vijf artikelen tegen de Remonstranten. Vastgesteld op de synode</hi>, <hi rend="i">gehouden binnen Dordrecht</hi>, <hi rend="i">in de jaren</hi> 1618 <hi rend="i">en</hi> 1619. <hi rend="i">Te Kampen</hi>, <hi rend="i">bij</hi> S. van Velzen Jr., 1861, 56 <hi rend="i">blz. In gr.</hi> 8<hi rend="i">vo.</hi></head>
<p>Dit werkje, uitgegeven door de docenten aan de theologische school te Kampen, op verzoek der klassis van de Hollandsche Gereformeerde gemeenten in Amerika, en waaraan, volgens het voorberigt de studenten aan gemelde school hebben medegewerkt, bevat de eenvoudige opgave der zooveel gerucht gemaakt hebbende artikelen, ter wier onderzoek de synode te Dordrecht zitting hield. Tot verbreiding van de grondige kennis der punten, welke de genoemde kerkvergadering bezig hield, en haar oordeel daarover kan het werkje zijn nut hebben, omdat het voor weinig gelds verkrijgbaar is en die kennis wel niet overbodig kan geacht worden. Als zoodanig hebben wij dan ook vrede met het boekske.</p>
<p>Maar minder kunnen wij ons vereenigen met het voorberigt (?), omdat daarin wel de geschiedenis der synode wordt medegedeeld, maar niet de geheele geschiedenis. Zeer partijdig worden hierin de daadzaken uiteengezet, en enkel veroordeel van de begrippen van anders denkenden uitgesproken, zonder het ongunstige van eigen, of het goede der tegenpartij te vermelden. Indien het geene kwade trouw is, waaraan wij hier niet zullen kunnen denken, getuigt het toch van groote onkunde, wanneer de vervaardigers de medewerking van Prins Maurits tot het vormen der synode alleen toeschrijven aan zijne zucht om de geschiktste middelen te baat te nemen, tot wering van ‘het onheil’ (?) dat de kerk bedreigde. En wanneer de heeren de Haan c.s. onpartijdig de hand op het hart leggen, kunnen zij dan verklaren, dat de leden der synode den eed, door hen afgelegd, getrouw zijn gebleven? Zullen zij de daden van een Bogerman, <hi rend="i">le plus beau barbe</hi> der synode, wettigen, als zij uit de geschiedenis leeren, hoe hard hij de Remonstranten viel, en hen behandelde, niet als ‘<hi rend="i">verdwaalde en afgevallen</hi> (?) broeders, maar als beschuldigden? Zullen zij instemmen met zijne woorden, toen deze als onwaardigen uitgezet en weggezonden werden op zulk eene wijze, dat een Episcopius in het weg-<pb n="446"/>gaan de woorden werden afgeperst; ‘God zal over de bedriegerijen en leugenen oordeelen,’ en zelfs de zachtzinnige Sapma sprak: ‘Ik ga uit de vergadering der goddeloozen?’</p>
<p>De heeren docenten meenen niet dat wij tegen de leer der synode zijn ingenomen. Integendeel, wij zijn de stellingen zeer toegedaan en zouden op onderscheidene uitgaven kunnen wijzen, waarin wij dit gestaafd hebben, maar men late zich toch nooit verleiden, om door het goede, dat uit het kwade geboren werd, het kwade goed te keuren en te huldigen. De leer der synode juichen wij toe, de handelingen der synode veroordeelen wij.</p>
<p>Het is daarom, dat wij onzen spijt niet kunnen verbergen, dat het voor ons liggende boekske zulk een voorberigt heeft; want nu staan wij in twijfel, wat wij doen moeten. Om den inhoud bevelen wij het gaarne aan, om het voorberigt keuren wij het gaarne af. Dit laatste er uit te ligten, gaat niet, want, behalve dat daardoor het boekske geschonden wordt, is men (voorwaar eene zonderlinge gewoonte, die zeker eene uitvinding van de schrijvers is, daar wij ons niet kunnen begrijpen, dat dit van een Nederl. boekverkooper kan uitgaan) begonnen het voorberigt op de keerzijde van den titel te doen aanvangen.</p>
<p>Wij laten de keuze tusschen beiden aan onze lezers!</p>
<p>A.</p>
<p>H.</p></div>
<div type="chapter">
<interpGrp>
<interp type="secundair" value="wolf025"/>
</interpGrp>
<head rend="h3"><hi rend="i">Zoekt God en leeft!</hi> (<hi rend="i">Amos V vs.</hi> 4<hi rend="i">b</hi>), <hi rend="i">door</hi> E.F.H. Wolf, <hi rend="i">predikant te Klundert. Te Zwolle</hi>, <hi rend="i">bij</hi> J.P. van Dijk. 134 <hi rend="i">pag. In kl.</hi> 12<hi rend="i">mo. Prijs</hi> 30 <hi rend="i">cents</hi>, 25 <hi rend="i">ex</hi>. ƒ 6,00.</head>
<p>De eerw. Wolf heeft zich in den jongsten tijd doen kennen, als een uitmuntend schrijver van werkjes voor het volk. En de uitgever van Dijk heeft het zijne gedaan om die werkjes onder het volk te verspreiden. Ook het bovenstaande is daarvan op nieuw het bewijs. De jeugdige predikant toont in de beantwoording van een elftal vragen, dat het geluk voor twee werelden alleen te vinden is in het zoeken van God, en zijn arbeid draagt de duidelijkste kenmerken van innige overtuiging, levende ervaring en krachtige aanprijzing. Het is een boekske vol geloof en liefde en het verdient in
<pb n="447"/>aller handen te komen. Vooral bij plegtige gelegenheden, als op verjaardag, Paschen, Kersmis of het afleggen van belijdenis kan men geen beter geschenk aanbieden, waartoe de prijs het ook alleszins geschikt maakt.</p>
<p>Moge het boekske dan ook vele koopers vinden!</p>
<p>A.</p>
<p>H.</p></div>
<div type="chapter">
<interpGrp>
<interp type="secundair" value="scho046"/>
</interpGrp>
<head rend="h3"><hi rend="i">Het klooster</hi>, <hi rend="i">het hof en de kerk der Augustijnen te Dordrecht</hi>, <hi rend="i">door Dr.</hi> G.D.J. Schotel. (<hi rend="i">Te</hi>) <hi rend="i">Dordrecht</hi>, <hi rend="i">bij</hi> P.K. Braat, 1861. <hi rend="i">IV en</hi> 95 <hi rend="i">blz. In gr.</hi> 8<hi rend="i">vo. Prijs</hi> ƒ 1,25.</head>
<p>De ijverige geschied- en oudheidkundige dr. Schotel, heeft op nieuw de inwoners zijner geboortestad aan zich verpligt, door de beschrijving van eene harer openbare gebouwen, met zijn naaste omgeving. Had hij vroeger de twee andere kerken der Hervormden in het licht der geschiedenis en architectuur beschouwd<note n="(1)" place="foot">Een keizerlijk, stadhouderlijk en koninklijk bezoek in de O.L. Vrouwekerk te Dordrecht; Amsterdam, J.C. Loman Jr., 1859, en de St. Nicolaas- of Nieuwe kerk te Dordrecht in <hi rend="i">Europa</hi>, no. 12 van 1859.</note>, de onvermoeide navorscher rustte niet, vóór dat ook de derde dier godshuizen door hem behandeld was. Het is waarlijk wel te bejammeren, dat de arbeid van den Tilburgschen predikant zoo in onderscheidene stukken verspreid is en niet in één band verkrijgbaar is gesteld, maar de pogingen om eene volledige beschrijving der oude Merwestad te geven, hebben meermalen schipbreuk geleden, en nog ten vorigen jare moest de uitgave van een album van Dordrecht en omstreken worden achterwege gelaten, uit gebrek aan genoegzame deelneming. Waarlijk, wij herhalen het, dit is te bejammeren, want hoe meer de geschiedenis der steden aan het licht komt, hoe juister het oordeel over de lotgevallen van ons volk in het algemeen zal kunnen zijn, en naast de albums van Amsterdam, Leijden en Utrecht, zou die van Dordrecht waardig hare plaats hebben ingenomen. De schrijver (het was Dr. Schotel niet) toonde althans in de woorden van het berigt tot uitgave en in de proeve van bewerking zijn onderwerp meester te zijn en bovendien een vloeijenden stijl van mededeelen te hebben, twee zaken, waarin hij, wat het eerste betreft, wel door
<pb n="448"/>Dr. Schotel wordt geëvenaard, zoo niet overtroffen, maar wat het laatste aangaat, Dr. Schotel verre achter zich laat.</p>
<p>Evenwel zal deze en gene mogelijk vragen: is de geschiedenis van Dordrecht dan zoo belangrijk, dat men daarvan meer dan aan eenige andere de uitgave wenscht? Wij antwoorden met eene enkele zinsnede uit het prospectus van bovenbedoeld album. ‘Menige belangrijke bladzijde uit de geschiedenis van ons volksbestaan wordt (ons) daar vertegenwoordigd, en de opkomst en bloei, zoowel als de dikwijls ondergane vernederingen en doorgestane strijd onzer vaderen, rijzen daar voor (onze) verbeelding. Voor bewoner en nabuur, ja voor elk Nederlander, heeft de grijze Merwestad eigenaardige belangrijkheden, die hem lief en dierbaar zijn.’</p>
<p>Het doet ons daarom genoegen, dat, terwijl men niet slagen kan in de uitgave eener geschiedenis en beschrijving van Dordrecht in haar geheel, enkele schrijvers en onderzoekers echter niet terug deinzen voor de meer moeijelijke taak, om sommige gedeelten daaruit te leveren en behalve de schetsen van Dr. Schotel wijzen wij nog op: <hi rend="i">Het Huis te Merwede</hi>, door H. van de Veluwe (?) in <hi rend="i">het Leeskabinet</hi> van Januarij 1861 en <hi rend="i">de Kloveniersdoelen tc Dordrecht</hi>, door H.G. Hartman Jz. in <hi rend="i">de Tijdstroom</hi> van 15 Mei 1861. Daarentegen doet het ons leed, wanneer men die geschiedenis en beschrijving aangrijpt, tot het opdisschen van allerlei dogma's of leerstellingen, zooals P. Los Gz. doet in zijne schets van <hi rend="i">Het gebouw der Synode en de Cellulaire gevangenis</hi>. Het is intusschen een verblijdend teeken des tijds, dat ons volk weinig behagen in zulke schetsen, als de laatste, schept en de schrijver weinig crediet heeft voor zijne denkbeelden bij het meer beschaafde deel onzer natie.</p>
<p>Doch keeren wij tot onze recensie terug.</p>
<p>Dr. Schotel heeft de inwoners zijner geboortestad op nieuw aan zich verpligt, schreven wij en wij voegen er bij, niet alleen die, maar elk beoefenaar der geschiedenis, en elk onderzoeker der oudheid tevens. De Augustijnen-kerk met wat in hare onmiddelijke nabijheid te vinden is, of op haar betrekking heeft, wordt ons hier geschetst op eene wijze, die van het taai geduld des schrijvers getuigt. In vier achtereenvolgende afdeelingen beschouwd hij <hi rend="i">het klooster</hi>, <hi rend="i">het hof</hi>, <hi rend="i">de heelhaaksdoel</hi> en <hi rend="i">de kerk</hi> in het licht der historie en
<pb n="449"/>der architectuur. Hij brengt u in kennis met de personen, die eene voorname rol in de historie hebben gespeeld, of het hunne hebben bijgedragen om den roem dier plaatsen en gebouwen te vereeuwigen en al is het, dat wij enkele onnaauwkeurigheden, b.v. in jaartallen zouden kunnen aanwijzen, - het geheel beviel ons uitmuntend en wij verheugen ons in het algemeen over deze uitgave.</p>
<p>Achter de beschrijving volgen eenige aanteekeningen en het spijt ons alleen, dat deze in een negental bladzijden zijn zaamgedrongen, want zoo als zij nu staan geven zij weinig opheldering en verklaring van de gezegden of woorden, waarop zij doelen. Veel zouden wij dan ook niet gemist hebben, wanneer deze waren achterwege gebleven, en het zou, ons bedunken beter geweest zijn, als Dr. Schotel ze had besteed, om het een of ander gedeelte van zijn werk meer uit te breiden, b.v. <hi rend="i">de heelhaaksdoel</hi>. Zijne schets over de schutterijen is, onzes inziens, al te kort, en indien wij niet de hoop voedden, dat de heer Hartman, die in zijne bovenbedoelde bijdrage in de Tijdstroom reeds aanvankelijk iets van die vereenigingen zeide, ook de andere doelen zal behandelen en daardoor meerder licht over het geheel zal werpen, - wij zouden geneigd zijn, die schets aan te vullen.</p>
<p>Het voor ons liggend boekske wordt besloten met een vijftal aanteekeningen, ten onderwerp hebbende de <hi rend="i">prioren</hi>, het <hi rend="i">minnebroeders klooster</hi> met de lijst der <hi rend="i">guardianen</hi> en verdere beambten, de <hi rend="i">leden der broederschap van St. Antonius</hi>, de <hi rend="i">schutterijen</hi> en <hi rend="i">Fonteinisten</hi>. Voor het <hi rend="i">rapport van den heer J. Dekker Jr</hi>, <hi rend="i">als bevelhebber van een detachement schutters</hi>, <hi rend="i">wegens de expeditie op den</hi> 14 <hi rend="i">Julij</hi> 1787 <hi rend="i">gedaan</hi>, <hi rend="i">ter stuiting der oproerige beweging en plundering op Oud-Beijerland</hi>, zij Dr. Schotel onzen dank gebragt, want wij gelooven dat dit <hi rend="i">rapport</hi> nog geheel onbekend was, en het doet een helderen blik werpen in den veel bewogen tijd der <hi rend="i">patriotten</hi> en <hi rend="i">prinsgezinden</hi>.</p>
<p>Ons oordeel in het algemeen over deze uitgave kan niet anders dan gunstig zijn, zoo als trouwens reeds te voren de naam van schrijver en uitgever waarborgt. De laatste toch staat in onze letterkunde reeds goed aangeschreven, door het bezorgen van onderscheidene nuttige werken en
<pb n="450"/>zijn smaak voor wat goed en net is, heeft zich ook in het uiterlijk van Dr. Schotels schets niet verloochend.</p>
<p>Wie van de kerken der Hervormden te Dordrecht een goed geheel wil bezitten, kan dit werkje niet ontberen. Wij wenschen het ter voltooijing van de geschiedenis dier gezindte in de Merwestad een ruim debiet toe.</p>
<p><hi rend="sc">Een Inwoner van Dordrecht</hi>.</p></div>
<div type="chapter">
<interpGrp>
<interp type="secundair" value="kist005"/>
</interpGrp>
<head rend="h3"><hi rend="i">Mr.</hi> J.G. Kist, <hi rend="i">het Handelspapier. Beginselen van wisselregt en van het regt omtrent acceptatien</hi>, <hi rend="i">assignatien en papier aan toonder</hi>, <hi rend="i">volgens de Nederlandsche wet.</hi> (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.H. Gebhard &amp; Comp. <hi rend="i">Prijs</hi> ƒ 3,25.</head>
<p>In een anderen vorm en onder een anderen titel geeft hier Mr. Kist een tweeden druk van zijn zeer bekend en gezocht geschrift over wisselregt. Kan deze herdruk dan ook reeds worden aangemerkt als een blijk van het gunstig onthaal, dat zijne eerste uitgave mogt ondervinden, de uitbreiding, daaraan thans gegeven, verhoogt de waarde daarvan in die mate, dat wij aan hetzelve nog meerder debiet durven voorspellen. Indien men vraagt wat dit boekske zoo aantrekkelijk maakt en zoozeer de gunst van het publiek heeft doen deelachtig worden, het antwoord kan voorzeker niet moeijelijk zijn. Ware de schrijver in een uitvoerig betoog getreden over de ontwikkeling van het wisselcontract van de vroegste tijden af, had hij de verschillende stelsels der Duitsche schrijvers tot in de minste bijzonderheden nagegaan, beoordeeld en aangetoond, in hoeverre de wetgevingen der vreemde staten dit stelsel waren gevolgd, hij had een arbeid kunnen leveren, waardoor welligt aan den naam des schrijvers grooteren roem zou zijn verbonden geweest en zijn werk zou tot in het buitenland zijn doorgedrongen, om nevens Einert, Liebe, Biener, Kuntze, Schlesinger en anderen met eere genoemd te worden. Doch Mr. Kist legde zich eene meer nederige taak op, omdat hij wilde aanvangen met zoodanigen arbeid te leveren als waaraan regtsgeleerden en niet regtsgeleerden tot op dit oogenblik de grootste behoefte gevoelden. Het was wel na de vaststelling en invoering der <hi rend="i">Deutsche Wechselordnung</hi> eene spreekwijze geworden, dat het zoogenaamde wisselcontract zijn grond ontleende
<pb n="451"/>aan den vorm, het schrift, maar die waarheid moest helder, duidelijk, overtuigend worden aangetoond, en het was noodig, dat de gevolgen werden aangewezen, die uit deze waarheid regtstreeks voortvloeiden. Doch, daar die gevolgen dikwijls geheel in tegenspraak waren met de bepalingen van het handelswetboek, welke nog gedeeltelijk op een anderen grond der wisselverbindtenis steunden, moest de aanwijzing van de resultaten der wetenschap ook in vele gevallen eene veroordeeling worden van het bestaande regt. De wetgever evenwel is gebonden aan de letter van het wetboek, mogt deze ook aandruischen tegen de vorderingen der wetenschap, maar juist het niet helder begrip, dat deze zich van de wisselverbindtenis had voorgesteld, bragt bij den wetgever zelven twijfel en verwarring te weeg. Hij wankelde tusschen traditie en handelsgebruik en aan beide zijden toegevende, geraakte hij menigwerf in tegenspraak met zich zelven en opende hij een ruim veld van beschouwingen aan de strijdvoerende partijen. In dien strijd werd de hulp der wetenschap ingeroepen, welke, hoezeer zelve voortdurend aan kritiek onderworpen, in vastheid won en zich steeds meer ontdeed van het valsche, dat haar nog van vroeger aankleefde. Het geschrift van den heer Kist nu heeft deze groote verdienste, dat daarin de resultaten der wetenschap op eene heldere en voor ieder even verstaanbare wijze zijn in het licht gesteld, terwijl bijkans iedere questie, welke zich in de praktijk heeft voorgedaan of zou hebben kunnen voordoen, aan hare leering is getoetst en daarom ook in den regel eene zeer aannemelijke oplossing wordt voorgesteld. Ook zal de aanwijzing van die bepalingen, waarin ten gevolge van een te grooten ijver des wetgevers in het voorschrijven van vormen het belang van den handel is voorbijgezien, bij eene eventuele herziening van het wisselregt den toekomstigen wetgever een geschikten leiddraad aan de hand geven. Maar de schrijver heeft nog meerdere aanspraak op regtmatige waardering van den
door hem volbragten arbeid. Toen hij vroeger slechts de wissel-verbindtenis behandelde, bewees hij zeker eene groote dienst aan kassiers, handelaren en allen, die gewoon zijn wissels dagelijks te ontvangen of te verzenden, en aan de regtsgeleerden, in wier handen zij dikwijls voorwerpen van ernstige studie kunnen zijn, maar, vooral ook omdat het
<pb n="452"/>gemis van eene formaliteit den wisselbrief al spoedig in een ander handels- of ook wel burgerlijk bewijsschrift kon doen overgaan, was het niet te ontkennen, dat door het niet behandelen der overige handelsgeschriften in zijn werk eene groote leemte bleef bestaan. Die leemte heeft de schrijver thans aangevuld en ook de assignatie, acceptatie en andere papieren aan toonder heeft hij doen kennen met diezelfde helderheid en grondigheid, welke zijn vroegeren arbeid kenschetsten en welke ook doorstralen in den aanvang van dezen herdruk, waarin de verbindtenis <hi rend="i">uit schrift in het algemeen</hi> in het eerste hoofdstuk met de meeste zorg is behandeld, en de grond der verbindtenis, uit eenzijdige en formele betalingsbelofte ontstaande, nog duidelijker in het oog springt door eene vergelijking met de oorzaak der verbindtenissen, die op overeenkomst gegrond of aan de wet haar aanwezen verschuldigd zijn. Voegen wij nu hierbij nog den onderhoudenden stijl, waarin dit werk is geschreven, hetwelk de soberheid en dorheid mist, welke regtskundige betoogen in den regel aankleven, dan mag daarin eene reden te meer worden gevonden om dezen herdruk in de handen van regtsgeleerden en handelaren aan te bevelen, en om den schrijver aan te sporen voort te gaan op den weg, door hem in Nederland het eerst bewandeld, en het Nederlandsche publiek voortdurend op de hoogte te stellen van de vorderingen dezer wetenschap bij onze naburen, en van de wrijving van denkbeelden, die op dit gebied bij hen nog aanhoudend plaats vindt.</p>
<p>Kritiek te leveren van de onderdeelen van dit werk schijnt hier minder geplaatst. Zoo wij slechts met eene aanmerking mogten besluiten van meer gewigt dan de betuiging, dat dit werkje al te zeer door zinstorende taalfouten wordt ontsierd en bijkans op iedere bladzijde de sporen draagt van eene overhaaste correctie, - dan is het deze, dat de innerlijke waarde van dit handboek zeer zou zijn verhoogd, wanneer eene korte beschouwing van het internationale wisselregt aan dit werkje was toegevoegd. Het regt, betrekkelijk dit onderwerp in het buitenland geldende, is voor handelaar en regtsgeleerde in den tegenwoordigen tijd van snellere gemeenschap en naauwere betrekkingen met den vreemde van niet minder gewigt dan de kennis van het Nederlandsche wisselregt.</p>
<p>S.</p></div>
<div type="chapter">
<pb n="453"/>
<head rend="h3">H.F. de Bock, <hi rend="i">Statistiek van de bevolking der gemeenten in Nederland op</hi> 31 <hi rend="i">December</hi> 1859, <hi rend="i">arrondissements- en kantonsgewijze ingerigt.</hi> (<hi rend="i">Te</hi>) <hi rend="i">'s Gravenhage</hi>, (<hi rend="i">bij</hi>) H.C. Susan CHz. <hi rend="i">Prijs</hi> ƒ 1,20.</head>
<p>De uitgave van dit werkje geschiedt met een drieledig doel; 1<hi rend="sup">o</hi>. om de statistiek van de bevolking der gemeenten op 31 December 1859 naauwkeurig te doen kennen en, arrondissements- en kantonsgewijze ingerigt, tot eene handleiding te doen zijn voor notarissen, hoofden van gemeentebesturen en allen, die in eene juiste opgave van de statistiek der bevolking belang stellen; 2<hi rend="sup">o</hi>. om bij eventuele uitbreiding van het maximum van het getal notarissen in Nederland, eveneens bij deze vermeerdering een leiddraad aan te geven; en 3<hi rend="sup">o</hi>. om, door eene zoo juist mogelijke opgave der namen van de kandidaat-notarissen, hun getal binnen het rijk en in iedere provincie te doen kennen, met aanwijzing van het jaar van het afgelegd examen. Wij gelooven dan ook wel, dat deze uitgave in eene bestaande behoefte voorziet, maar hadden liever gezien, dat daarmede was gewacht tot dat de resultaten der jongste volkstelling waren bekend geworden. Immers zal eerst met die uitkomsten, en niet met het cijfer der bevolking op ult. December 1859, het getal Notarissen in overeenstemming worden gebragt. De grondslagen toch, waarvan men bij de laatste volkstelling is uitgegaan, verschillen te zeer van die, welke vroeger tot maatstaf der berekening strekten, dan dat niet eene belangrijke afwijking van de tegenwoordige bevolkingsregisters te verwachten is. Wij stellen ons daarom meer voor van eene volgende uitgave, welke, zoo zij de nieuwe indeeling in arrondissementen en kantons mogt bevatten en zoo daaraan eenig mengelwerk, met de notariële wetenschap in betrekking staande, mogt worden toegevoegd, voorzeker gewenschter zal zijn dan die, welke wij hier aankondigen.</p>
<p>V.</p></div>
<div type="chapter">
<interpGrp>
<interp type="secundair" value="kell004zome01"/>
</interpGrp>
<head rend="h3"><hi rend="i">Een Zomer in het Noorden door</hi> Gerard Keller. <hi rend="i">Met platen</hi>. <hi rend="i">Te Arnhem</hi>, <hi rend="i">bij</hi> D.A. Thieme, 1860. 2 <hi rend="i">deelen. In gr.</hi> 8<hi rend="i">vo. I</hi> 210 <hi rend="i">blz. II</hi> 214 <hi rend="i">blz. Prijs</hi> ƒ 5.40.</head>
<p>Het schoone jaargetij is aangebroken. De zomer heeft
<pb n="454"/>de aarde in haar prachtigst gewaad gedost; onwillekeurig voelt de mensch zich opgewekt om gebruik te maken van de gelegenheid tot genieten haar aangeboden door de natuur. De lust ontwaakt om voor eenigen tijd zich te onttrekken aan de dagelijksche werkzaamheden van ambt of beroep, om eens iets anders te zien, dan hetgeen ons altijd omringt. Plannen worden gevormd en afspraken gemaakt om te reizen of uitstapjes te doen. Wel gelukkig, wie dien lust kan bevredigen, wie zich niet terug gehouden en aan de woonplaats gebonden gevoelt door zijn' werkkring of door financiële bezwaren! Ondersteld dat gij zulke bezwaren niet kent, lezer! waarheen zoudt gij dan liefst trekken? 't 1s niet zoo gemakkelijk eene goede keus te doen, vooral indien gij behoort tot hen, die wel eens voor eene enkele maal, maar toch niet telken jare kunnen reizen. De dagbladen berigten u, dat het saisoen geopend is op verschillende badplaatsen, gij hebt veel gelezen van de heerlijkheid van Frankrijks hoofdstad, maar ook de wonderen van het trotsche Londen trekken u aan, en verre van onverschillig zijt gij voor de beroemde natuurtafereelen van Zwitserland, ook het vriendelijke Brussel en zoo menige bekoorlijke streek van Duitschland komen u voor den geest; waarlijk het zou niet te verwonderen zijn, zoo gij iets gevoeldet van <hi rend="i">l'embarras du choix</hi>. Toch, dunkt mij, zoudt gij eenigzins verwonderd opzien, als iemand u voorstelde in dezen zomer eens het Noorden te bezoeken. Het ‘barre Noorden!’ - Wij hebben immers al genoeg geklaagd over ijs en sneeuw, koude en guurheid, wie zal dan nu voor uitspanning, tot genoegen, heengaan naar die streken, waar de wintervorst gebied voert?</p>
<p>Hoe verwonderlijk het schijne, daar zijn er evenwel die zoo kiezen, en de heer Keller behoort tot hun getal, de hierboven gestelde titel van zijne reisbeschrijving strekt u tot bewijs. En uit zijn boek blijkt, dat hij geen berouw heeft gehad van zijne keuze. Met dat boek wensch ik u eenigzins bekend te maken. Kan mijne aankondiging niet ten gevolge hebben, dat gij zelf den auteur volgt op zijne route, ik zal tevreden zijn, indien maar uw verlangen is opgewekt om te vernemen, wat hij daar zag en opmerkte en wat hij te verhalen weet van de door hem bereisde landen.</p>
<p>Dat Gerard Keller aangenaam en onderhoudend vertellen
<pb n="455"/>kan, is algemeen bekend. Wie heeft niet ten minste eene enkele van zijne novellen gelezen? Doch wat hij hier schrijft is geene verdichting, maar werkelijkheid, geene geidealiseerde of gegroepeerde, maar nuchtere, ware werkelijkheid. 't Zijn ontmoetingen en opmerkingen, herinneringen en ondervindingen. En dat alles wordt u meêgedeeld op zoo levendige, aanschouwelijke wijze, dat gij onafgebroken naar den verteller luisteren blijft met belangstelling en spijt gevoelt, wanneer hij aan 't einde van zijn verhaal is gekomen. Zeker men reist op verschillende wijzen en met verschillende oogmerken, voor zaken of voor gezondheid, voor de wetenschap of tot uitspanning en van daar ook, dat zoo groot onderscheid moet bestaan tusschen de eene en de andere reisbeschrijving. Maar aan alle pleizier-reizigers, die het publiek bekend willen maken met hetgeen hun in den vreemde merkwaardig en belangrijk is voorgekomen, zouden wij de manier van den heer Keller ten voorbeeld willen stellen. Hij geeft geen dorre geographische lessen, geene voorlezing over land en volkenkunde; hij vermoeit den lezer niet door getallen en statistieke bijzonderheden, die men toch niet kan onthouden, en evenwel levert hij eene vrij duidelijke voorstelling van het land en zijne inwoners, van zeden en gebruiken, kleederdragt en levenswijze, van de gesteldheid der natuur en den rijkdom harer verscheidenheid. Maar verdient het onderwerp zulk eene zorgvuldige behandeling? Van ganscher harte moet ik ja zeggen op zulk eene vraag. In zekeren zin verschaft het Noorden rijker en aangenamer stof voor een reisverhaal, dan menig ander deel van Europa. Wat nieuws toch blijft er te zeggen van die streken, die jaarlijks door duizenden bezocht, reeds zoo heel dikwijls beschreven zijn? Hier daarentegen, wat is er niet nieuw voor het grootste deel des publieks, van alles wat men ziet en waarneemt?</p>
<p>De wat onbepaalde benaming het Noorden beteekent hier Zweden en Noorwegen. De reiziger (wij begrijpen niet waarom de heer Keller bij voorkeur het woord <hi rend="i">tourist</hi> bezigt) begint zijn verhaal met de aankomst te Kalmar en eindigt het bij 't vertrek van Gothenburg, de laatste plaats van Noorwegen, die hij bezocht. Op allerlei zaken en personen vestigt hij de aandacht der lezers. Hier op de voornaamste gebouwen van
<pb n="456"/>het prachtige Stokholm, eene van de drie schoonste steden der wereld; daar op de met eeuwige sneeuw bedekte bergen, de trotsche watervallen of de kalme, indrukwekkende fjorden. Waar het pas geeft deelt hij enkele geschiedkundige herinneringen mede en maakt u bekend met het een en ander uit de Noordsche mythologie en de letterkunde van Scandinavie. Aanschouwelijk stelt hij de menschen u voor, met wie hij in aanraking kwam; Engelsche reizigers en half wilde Finnen, eenvoudige bewoners van Dalarne en hoog beschaafde burgers van Christiania. Maar ik wil niet voortgaan met optellen. Dat er toch veel merkwaardigs in dit werk te vinden is zal ieder verwachten, die eenige kennis heeft van de gelukkige opmerkingsgave des heeren Keller.</p>
<p>Wij hebben straks gesproken van pleizier-reizigers, doch niemand meene daarom dat wij onzen auteur tellen onder degenen, die in den vreemde enkel verstrooijing en genot zoeken, als de Engelsche <hi rend="i">spleen</hi>-lijders. Zulk eene bewering zou dadelijk gelogenstraft worden door den inhoud van zijn boek. Hoezeer wij overtuigd zijn, dat hij op dezen togt veel genoten heeft, en in de herinnering daarvan nog lang eene bron van genot bezitten zal; even zeker gelooven wij, dat hij de reis ondernomen heeft met het bepaalde doel om bouwstoffen te verzamelen voor een boek. Met dat doel voor oogen heeft hij zich veel moeite getroost, heeft hij inspanning en bezwaren getrotseerd, waaraan een gewoon pleizier-reiziger zich niet gaarne zou blootstellen. Maar hij is ook uitnemend geslaagd en heeft een reisverhaal geleverd, dat als eene aanwinst voor onze letterkunde verdient gewaardeerd te worden. Als eene bijzondere eigenschap of deugd van zijn werk verdient nog dit vermelding, dat hier alles op natuurlijken toon vermeld wordt, zonder dat men ergens stuit op platte uitdrukkingen of flaauwe aardigheden. Ook waar de schrijver ons den indruk meêdeelt door de natuurtooneelen en reis-ontmoetingen op hem gemaakt, ons beschrijft wat hij in verschillende omstandigheden dacht en gevoelde, bezigt hij geene hoogdravende uitdrukkingen noch opgewonden phrases, maar blijft bedaard; en de lezer erkent onwillekeurig, dat hij zelf in dien toestand dezelfde gewaarwording zou hebben gevoeld.</p>
<p>Wij hopen dat Gerard Keller gelegenheid zal vinden om
<pb n="457"/>het plan, waarvan in dit boek gesproken wordt, te volvoeren en ook Spanje te bezoeken. Mogt het gebeuren, dan houden wij ons zeer aanbevolen voor de beschrijving van hetgeen het Zuiden hem ‘te zien en te denken’ geeft.</p>
<p>De uitgever heeft gezorgd, dat het uitwendige in overeenstemming is met den inhoud. De druk is net en helder, het papier goed, en de groote, uitslaande platen zijn fraai. Ongetwijfeld zal het boek vele lezers vinden.</p>
<p>R.</p>
<p>V.</p></div>
<div type="chapter">
<head rend="h3"><hi rend="i">De twee voogden</hi>, <hi rend="i">door</hi> Miss Yonge, <hi rend="i">uit het Engelsch.</hi> (<hi rend="i">Te</hi>) <hi rend="i">Deventer, (bij)</hi> A. ter Gunne, 1861. <hi rend="i">Prijs</hi> ƒ 3,05.</head>
<p>‘Een werk van Miss Yonge heeft geene aanbeveling noodig. Zoo als men weet, bewegen hare verhalen zich binnen den kring van het gewone, dagelijksche leven, met zijne genoegens en tegenheden. Groote gebeurtenissen en zeldzame ontknoopingen komen dus hier niet voor. Maar wat de schrijfster boven de meeste harer mededingers verheft, wat hare werken zulk eene uitstekende waarde verleent en ze met toenemend genot doet lezen en bewonderen, zijn hare treffende karakterschilderingen van den mensch zoo als hij in de maatschappij bestaat, met zijne deugden en gebreken, zijne goede en kwade bedoelingen.’</p>
<p>Met dit oordeel, door den onbekenden vertaler in het voorberigt uitgesproken, kunnen wij gereedelijk instemmen. Vooral zijn wij het met hem eens, wanneer hij spreekt van de <hi rend="i">verhalen</hi> van Miss Yonge. Want ook aan dezen haren laatsten arbeid zou onmogelijk de naam van <hi rend="i">roman</hi> kunnen worden gegeven. Ontwikkeling van vurige hartstogten, diepte of nieuwheid van denkbeelden, de verrassende wendingen eener vernuftige intrigue - het is niet hierdoor, dat de schrijfster uitmunt, de - wat men noemen kan, - de romaneske tint der roman is aan het werk, dat wij aankondigen, geheel vreemd gebleven. Ook in den vorm zal men weinig afwisseling ontmoeten en indien aan den stijl eenige verhevenheid niet kan worden ontzegd, dan is zij alleen het gevolg van dien ongekunstelden eenvoud, die het gemis van dichterlijke versiering dikwijls ruimschoots vergoedt. Toch is Miss Yonge wederom in dit verhaal on-<pb n="458"/>wederstaanbaar en schittert zij boven menige harer Engelsche <hi rend="i">kunstzusters</hi>, want waarom zouden wij met het voorberigt van <hi rend="i">mededingsters</hi> spreken, door eene bewonderenswaardige gave van opmerking, welke vooral diep in het vrouwelijke karakter weet in te dringen, en dit op eene zeer gelukkige wijze in al hare raadselachtige schakeringen weet af te teekenen. Miss Yonge bespiedt en copiëert de natuur met de stiptste naauwkeurigheid; niet alleen hebben wij de personen, die zij laat optreden, dikwijls ontmoet, maar wij hebben hunne redeneringen over dagelijksche onderwerpen, schijnbare beuzelarijen, meermalen gehoord, wij zijn er van getuigen geweest en het is ons of wij een karakter, ons uit de werkelijkheid bekend, terug vinden. Maar dit is niet hare eenige verdienste. Zij streeft niet enkel naar waarheid, maar haar helder verstand behoedt haar tegen iedere overdrijving. Zij toont aan hoe de gebreken, welke zij in hare karakters ontvouwt, door omgeving en opvoeding, door buitengewone gebeurtenissen in het
menschelijke leven kunnen gewijzigd worden, en indien zij dus aan de eene zijde de overdrijving niet begaat om dit verschijnsel te loochenen, aan den anderen kant slaagt zij er tevens in om met bijzonderen tact de goede eigenschappen van een karakter in het licht te stellen en alzoo het voorwerp harer beschouwingen niet te verdeelen, maar den mensch weêr te geven met al het goede en kwade, dat hem aankleeft. Zoo geeft zij onwillekeurig ook het voorbeeld tot eene billijke beoordeeling onzer medemenschen, wier fouten door hunne edele hoedanigheden dikwijls worden opgewogen.</p>
<p>Vooral de hoofdfiguur van dit verhaal is met waarheid geteekend. Marian, de landelijke, eenvoudige weeze, die zich op eenmaal verplaatst ziet in het woelige huis der Lyddells, maar er te vergeefs de genoegens van den huiselijken kring poogt terug te vinden, die de schoonste jaren harer jeugd doorbrengt in eene atmosfeer van onverschilligheid, koelheid en verwijdering, daar zij daarin geene voldoening kan vinden voor haar teeder en vroom gemoed, voor haar stil en opregt gevoel, die daarom haren huisgenooten trotsch, stug en terugstootend voorkomt, weet allengs door hare stipte pligtsbetrachting en hare nederige deugd aller genegenheid te winnen en op de inborst van de deelgenooten harer jeugd een welda-<pb n="459"/>digen invloed uit te oefenen. Waar een zucht om te schitteren, een wereldsche zin in het huisgezin van het rijke parlementslid begon te ontwaken en dieper wortel had kunnen schieten ten gevolge van de weinige hartelijkheid, die de ouders hunnen kinderen betoonden, is het Marian, wier onuitputtelijke zorg en verstand die neiging tracht te onderdrukken en, zelve onder voogdij staande, in waarheid over hare vriendinnen de voogdij uitoefent. Indien hierin de eenige strekking van dit verhaal was gelegen, om in hare heldin aan te toonen hoe de mensch, maar vooral de vrouw zich te midden der wereld behoort te gedragen, hoe hij die behoort te genieten en te verzaken, hoe hij, gelijk de vertaler zegt, <hi rend="i">in</hi>, maar niet <hi rend="i">voor</hi> de wereld behoort te leven, wie zal die strekking durven wraken? Maar wij meenen dat de strekking van dit verhaal verder gaat. Niet tegen de zedelijke, maar tegen de godsdienstige strekking van het boek komen wij op, al weten wij, dat wij dit nu eenmaal van Miss Yonge moeten verwachten dat Marian op hare omgeving heilzamen invloed uitoefent, wij hebben er vrede mede. Dat zij hare betrekkingen voor hoogere indrukken poogt vatbaar te maken en deze behoedt voor de gevaren van eene te groote gehechtheid aan de
wereldsche genietingen, wij prijzen het zeer. Maar in hoeverre kan het aanmoediging en ondersteuning vinden, dat die invloed zich zoo verre uitstrekt om eene rijke en lofwaardige huwelijksvereeniging, met wederzijdsch goedvinden aangegaan en waaraan de ouderlijke toestemming onvoorwaardelijk is geschonken, te wederstreven, ter wille van een godsdienstig dogma? Inderdaad hebben wij medelijden met den jongen Faulkner, die, na door de Lyddells met bijzondere welwillendheid te zijn ontvangen, terwijl op zijn gedrag en karakter niets is af te dingen, zijne goede hoedanigheden op de loffelijkste wijze doet uitkomen, onverhoeds en zonder eenige andere oorzaak wordt afgescheept, dan dat hij beweert dat het christendom even onbewijsbaar is als alle andere geloofsvormen, hoezeer hij, de schrijfster laat het telkens doorstralen, de schoonheid, de poëzij, de zedekunde, het majestueuse van iedere, en ook van de christelijke godsdienst ten hoogste prijst en erkent. In zooverre de strekking van dezen roman dus eene godsdienstige is, in dien zin, dat eene huwelijksvereeniging op den <hi rend="i">vorm</hi> in
<pb n="460"/>in stede van op het <hi rend="i">wezen</hi> van het geloof behoort te rusten, en dat de autoriteits-leer de noodzakelijke voorwaarde behoort te zijn van het geluk der aanstaande echtelingen, deed het ons leed haar in onze taal te zien overgebragt. De ontwikkeling van dergelijke beginselen, waarvan het tegenbewijs niet moeijelijk zal zijn te leveren, moge in eene vrouw eenigzins verschoonbaar zijn en in de orthodoxe Engelsche schrijfster in het bijzonder, dit neemt niet weg, dat hierdoor naar onze meening de schildering, welke Miss Yonge in dit werk heeft geleverd, wordt ontsierd en gelooven wij dat menigeen zich met ons over deze pietistische rigting zal ergeren. De bekwame schrijfster doet daardoor bij hare lezers een indruk ontstaan, geheel in strijd met dien, welke zij beoogde.</p>
<p>Andere kleinere vlekken in dit verhaal, ook het geprecipiteerde slot gaan wij voorbij. De titel van het werk heeft ons bevreemd, daar deze met den inhoud al zeer weinig overeenstemt. De vertaling is over het algemeen nog al vloeijend. Ook het vignet is goed geteekend. De druk is veel te compres. Drukfouten <hi rend="i">legio.</hi></p>
<p>S.</p></div>
<div type="chapter">
<interpGrp>
<interp type="secundair" value="scho046"/>
<interp type="secundair" value="toll003"/>
</interpGrp>
<head rend="h3"><hi rend="i">Tollens en zijn tijd. Eene proeve van levensbeschrijving</hi>, <hi rend="i">door Dr.</hi> G.D.J. Schotel. (<hi rend="i">Te</hi>) <hi rend="i">Tiel</hi>, (<hi rend="i">bij de</hi>) Wed. D.R. van Wermeskerken, 1860. <hi rend="i">In gr.</hi> 8<hi rend="i">vo.</hi>, 392 <hi rend="i">blz. Prijs</hi> ƒ 4,50.</head>
<p>Levensbeschrijvingen behooren tot die lectuur, welke dikwijls gekocht wordt omdat men tot de inteekening door deze of gene omstandigheid genoopt werd, doch welke na de aflevering in de boekenkast wordt geplaatst, om even als de persoon, die er in beschreven wordt, tot stof te vergaan of daarmede bedekt te worden.</p>
<p>Gelukkig is er geen regel zonder uitzondering. Wanneer personen ons verlaten, die de wereld van zich hebben doen spreken, wier namen bij ieder bekend zijn, en die door hunne werken de algemeene opmerkzaamheid tot zich hebben getrokken, dan wenscht menigeen meer met het huiselijk leven dier gevierden bekend te worden, en er ontstaat bij velen de begeerte om na te gaan hoe zulke beroemde personen als kind, als jongeling, als man hebben geleefd, gehandeld, gedacht, gesproken; hoe zij tot dien hoogen trap, tot dat toppunt van roem zijn gestegen, en met genoegen volgt
<pb n="461"/>men hen dan van sport tot sport op die ladder der eer.</p>
<p>Van wien zouden wij dat meer wenschen dan van vader Tollens, den volksdichter, die ons door zijne gedichten zoo menig aangenaam oogenblik verschafte, zoo menigen arme door zijne pen eene ruime gift bezorgde, en dikwerf door zijne roerende eenvoudigheid ons oog een traan ontlokte?</p>
<p>Die vaak nog al moeijelijke taak werd daarenboven aan zeer bevoegde handen toevertrouwd. Dr. Schotel, die onze letterkunde met zoo menig degelijk voortbrengsel zijner pen en met zoo menige vrucht van naauwkeurig en volhardend onderzoek verrijkte, was als vriend van Tollens zeer goed in de gelegenheid, van nabij met den dichter bekend te zijn en aan hem werd dan ook bereidwillig alles ter inzage gegeven, wat dienen kon om eene volledige biographie te kunnen vervaardigen.</p>
<p>De onvermoeide en naauwkeurige navorscher heeft dan ook de gekoesterde verwachting niet te leur gesteld. Het groote, voor ons liggende werk getuigt, met hoeveel ijver hij alle bronnen heeft geraadpleegd. Zijn werk vangt met de geboorte van Tollens aan, doet ons den dichter kennen als jongeling, op de kostschool, later op 't kantoor zijns vaders, en toont ons hoe groot een aanleg zich toen reeds bij hem vertoonde, en hoe men toen reeds voorspelde: deze jeugdige dichter belooft veel!</p>
<p>Zoo volgt hij hem langzamerhand en wij gevoelen ons als geheel verplaatst in den tijd, waarin Tollens leefde; vol belangstelling verheugen wij ons in zijnen toenemenden roem, en meer en meer wordt het ons duidelijk, hoe Tollens dien roem heeft verworven; hoe hij zich bij velen bemind en dierbaar heeft gemaakt; menig juweeltje wordt in al deszelfs schoonheid hier nog eens voor den aanschouwer ten toon gesteld en wij ontdekken nog zeer veel verborgen schoons, dat ons oog was ontsnapt.</p>
<p>Aangenaam vooral was het ons, om Tollens zoo geheel als echtgenoot en vader te leeren kennen; de man, wien zooveel eer en onderscheiding te beurt viel, vond altijd zijn grootste genoegen in den gezelligen, huiselijken omgang, en Schotel zegt en toont het ons, hoe menig eenvoudig maar treffend gedicht de idee aan dat huiselijk leven ontleende, en juist daardoor zooveel natuurlijks heeft.</p>
<pb n="462"/>
<p>Tollens wordt ons verder geschetst in zijnen omgang met zijne verschillende letterkundige vrienden, en daaruit leeren wij hem kennen als een trouw vriend, die altijd tot hulp gereed was, en als zoodanig door hen zeer hoog werd geschat. Vervolgens wordt ons nog herinnerd, hoe Tollens altijd gereed was om de gaven, hem verleend, dienstbaar te maken ten nutte der lijdende menschheid en aanzienlijk zijn de sommen, bij verschillende gelegenheden op deze wijze geschonken.</p>
<p>Zoo heeft Dr. Schotel ons geheel bekend gemaakt met het leven en de werken van Neêrlands meest beminden dichter, van den volksdichter, dien wij liefhebben, want:</p>
<lg type="poem">
<l>‘Hij was ons dier als mensch, als christen, vriend te gader,</l>
<l>De wereld roemt zijn naam en wij, wij zeggen Vader!’</l></lg>
<p>en wij zeggen hem dank voor de zorg en moeite aan dezen arbeid besteed. Het deed ons leed, dat de naamlijst der Inteekenaren niet meer belangstelling verried in een werk, dat velen aangenaam moest zijn. De prijs van 't werk heeft misschien menigeen afgeschrikt, en wij wenschten wel, dat eene goedkoopere uitgaaf van dit werk werd verkrijgbaar gesteld, opdat meer iedereen bekend wierde met den man, die de dichter des volks was.</p>
<p>Voor eene nette uitvoering is behoorlijk zorg gedragen. Eene afbeelding van het standbeeld, te zijner eere opgerigt, versiert het werk. Wij eindigen ons verslag met den wensch, dat de smaak voor de ware eenvoudige poëzij, zoo als Tollens die wist te schrijven, meer en meer worde opgewekt, en ook onder ons volk - wat men daaronder dan ook te verstaan hebbe - de begeerte ontwake, om die laffe zoutelooze - om niet te spreken van die zelfs onzedelijke - liedjes te verbannen, en die plaats te doen innemen door meer degelijke, waarvan onze naburen - de Duitschers - ons zulk een goed voorbeeld geven, en zelfs de armste, de minst beschaafde onder het verrigten van vaak moeijelijken arbeid een liedje in den mond heeft, dat, zoo als zij dit noemen, <hi rend="i">grund</hi> heeft; eenvoudig en toch vol gevoel is.</p>
<p>Daartoe moge vooral het onderwijs op de scholen krachtdadig medewerken!</p>
<p>Beek.</p>
<p><hi rend="sc">des Ch</hi>.</p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="gelz001"/>
</interpGrp>
<pb n="463"/>
<head rend="h3"><hi rend="i">Christiaan Karel Josias Bunsen</hi>, <hi rend="i">als staatsman en als schrijver. Door Dr.</hi> H. Gelzer, <hi rend="i">Hoogleeraar te Berlijn.</hi> (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) E.S. Witkamp, 1861. <hi rend="i">In kl.</hi> 8<hi rend="i">vo.</hi>, 76 <hi rend="i">blz. Prijs</hi> ƒ 0,75.</head>
<p>Wij hebben dit werkje met uitstekend genoegen gelezen. Men kan, naar onze diep gevestigde overtuiging, niet te zeer de verdiensten van waarlijk edele mannen wereldkundig maken. Het intellectualisme, de wereld van het weten en denken, moest eigenlijk de eenige bestaande wereld zijn: in haar alléén vindt onze geest ruimte en vrijheid.</p>
<p>Christiaan Karel Josias Bunsen, een der merkwaardigste en voortreffelijkste Duitsche staatslieden en schrijvers van den jongsten tijd, is in den nacht van den 27<hi rend="sup">sten</hi> op den 28<hi rend="sup">sten</hi> November des vorigen jaars tot de aardsche rust overgegaan, in afwachting eener verheerlijkte opstanding. Hij verdiende in alle opzigten, door zijn werken en handelen op deze wereld, een' gevoelvollen en waarheidlievenden biograaph aan te treffen: deze heeft zich dan ook na zijn verscheiden in den persoon van den kundigen en gemoedelijken professor Gelzer opgedaan.</p>
<p><hi rend="i">Aux grands hommes</hi>, <hi rend="i">les grands historiens!</hi></p>
<p>‘Daar waar de Rijn,’ wij gebruiken hier de woorden van den schrijver dezer biographische schets, ‘den voet van het Zevengebergte besproeijend, uit het rotsdal treedt, dat hem lang heeft omgord, in de Rijnsche Muzenstad, waar de kroon van Pruissen voor veertig jaar ten behoeve der nieuwgewonnene, schoone gewesten, eene kweekplaats voor Duitsche wetenschap en opvoeding heeft gesticht, in Bonn, trekken nu drie grafgesteenten, in welke in het vorige jaar drie vrienden ter laatste rust werden gedragen, onzen treurenden blik tot zich, - drie vrienden van welke ieder, na een leven rijk aan strijd en aan daden, is ingesluimerd onder onvergankelijke verwachtingen, van welke ieder het dankbare aandenken zijner natie en zijner eeuw waardig is: ‘Arndt, Dahlmann en Bunsen.’</p>
<p>De naam van Arndt, den beroemden dichter van het schoone volkslied: ‘<hi rend="i">Des Deutschen Vaterland</hi>,’ is met de geschiedenis van den bevrijdingsoorlog en met de wederge. boorte van Duitschland ten naauwste verbonden. Hij stierf
<pb n="464"/>den 29<hi rend="sup">sten</hi> Januarij 1860, en zijne asch ligt op het kerkhof te Bonn, niet ver van die van zijn' vriend Bunsen.</p>
<p>Ook Dahlmann, die Bunsen slechts zeven dagen heeft overleefd, voegt in hunne nabijheid. Hij was een man van ernst en karakter, een verdienstelijk geschiedschrijver en een scherpzinnig en eerlijk staatsman.</p>
<p>Het valt ons, die de eerzuil, Bunsen door zijn' vriend, den Hoogleeraar Gelzer te Berlijn, gesticht, met genoegen in handen namen, moeijelijk te zeggen, of Bunsen meer uitmuntte door de gaven van den geest dan door die van het hart; maar de indruk, dien het gelezene op ons maakte, was van dien aard, dat wij tot het besluit kwamen, dat Bunsen, zonder den minsten twijfel, tot de zeldzaamste en edelste menschen behoord heeft. Het zal welligt dezen of genen lezer zonderling voorkomen, dat wij zoo even spraken van eene <hi rend="i">eerzuil</hi>, die in handen genomen werd; doch, waarom zou de pen van een' bekwamen auteur niet even goed veredelen en onsterfelijk maken kunnnen, als het penseel van den schilder, de stift van den graveur of de beitel van den beeldhouwer?...Wat ons betreft, wij achten ons gelukkig de aandacht onzer landgenooten op het werkje van professor Gelzer te mogen vestigen. Wáár zielenadel en grootheid des geestes in eene gelukkige vereeniging aanwezig zijn, is het de pligt van den beoordeelaar, om zijn aandeel in den welverdienden lof toe te brengen.</p>
<p>Te midden der laagheden van zooveel onbeduidende en kruipende wezens, als onze hedendaagsche maatschappij bezoedelen; bij het aanschouwen der nietige menschen, die alléén door vleijen en huichelarij zich staande houden; bij de treurige ervaring, dat behendig veinzen en bedriegen een' onkundigen en karakterloozen man tot een' kapitalist kunnen vormen, die zijn onregtvaardig verkregen goud in zijnen kelder verbergt; - bij al die monstruositeiten, welke het zedelijke gevoel diep kwetsen, is het, in ons oog, een hoogst aandoenlijk en voorwaar hartverkwikkend schouwspel, wanneer men een' man van erkend talent en van welverdienden invloed ziet nederdalen tot den jeugdigen mensch, om dezen op het arbeidsveld te brengen, waar deze jonge man zich het best zal kunnen ontwikkelen en het nuttigst zal kunnen werken. Zulk een geluk viel onzen braven Bunsen ten deel,
<pb n="465"/>eene vriendschap van den grooten <hi rend="i">Niebuhr</hi>. De bescherming van dezen wereldberoemden en uitstekenden geschiedschrijver was de eerste aanleiding tot zijne bevordering. Later was de vriendschap van den Pruissischen kroonprins, die in 1840 den troon beklom; onder den naam van Friedrich Wilhelm den IV, een der krachtigste hefboomen tot zijne in alle opzigten wel verdiende verhooging in de staatsdienst. Dat Bunsen voorzeker de hoogachting en toegenegenheid van dien voortreffelijken geleerde en koning ten volle waardig was, bewijst de volgende getuigenis van den vermaarden Engelschen opvoedkundige en godgeleerde, Dr. Thomas Arnold, die zijne geheel onpartijdige opinie omtrent onzen Bunsen op de volgende wijze formuleert:</p>
<p>‘I could not express my sense of what Bunsen is, without seeming to be exaggerating......He is a man in whom Gods graces and gifts are more united than in any person whom I ever saw. I have seen men as holy, as amiable, as able, but I never knew one who was all three in so extraordinary degree, etc.’</p>
<p>Hetgeen wij hierboven gezegd hebben, zal wel voldoende zijn, om den Lezer dezer boekaankondiging de overtuiging te geven, dat Bunsen een hoogst merkwaardig persoon is geweest, wiens leven en werken wel dubbel der moeite waard zijn, om ook door Nederlanders, die geen hoogduitsch verstaan, gelezen en overdacht te worden. Wij keuren, om deze reden, de vertaling van het geschrift van den hoogleeraar Gelzer volkomen goed, en zullen de germanismen, die wij er nu en dan in aantroffen, zoo als onder anderen <hi rend="i">openheid</hi> (Duitsch: Offenheit), in plaats van <hi rend="i">opregtheid</hi>, uit aanmerking van het prijzenswaardige doel, over het hoofd zien.</p>
<p>Het boekje vinde dus talrijke koopers; de inhoud verdient het.</p>
<p>Zutphen, 1861.</p>
<p>L.A.H.</p></div>
<div type="chapter">
<head rend="h3"><hi rend="i">Zakboekje voor de toevallen</hi>, <hi rend="i">behandeling en herkenningsmiddelen der voornaamste vergiften</hi>, <hi rend="i">ten dienste van Geneesheeren en Apothekers. (Te) Groningen</hi>, 1861. <hi rend="i">In</hi> 12<hi rend="i">mo</hi>, <hi rend="i">bl.</hi> 64.</head>
<p>Bovenstaande, zonder auteurs-vermelding uitgegeven ge-<pb n="466"/>schriftje kan in omvang en aanleg als een tegenhanger beschouwd worden van het vroeger door ons aangekondigd boekje van Dr. D.J. Coster, <hi rend="i">Giften en wijze van gebruik der voornaamste en meest gebezigde geneesmiddelen</hi>. Bij eene vergelijking met dit laatste werkje, waarvan reeds de tweede uitgaaf in 1860 het licht zag, staat dit zakboekje echter merkelijk achter, wanneer men, zoo als het behoort, vooral op de praktische bruikbaarheid let. Geeft het b.v. geene verkeerde voorstelling, wanneer van een zoo hevig vergif, als het Pruissisch blaauwzuur is, gezegd wordt. ‘In <hi rend="i">groote</hi> giften genomen doodt het dikwijls bliksemsnel?’ Of welk praktisch nut heeft het, als bij de behandeling eener daardoor veroorzaakte vergiftiging wordt voorgeschreven, ‘aschloog met water, ammonia liquida in een lepel koffij met 1 lepel oleum terebinthinae?’ Waarom wordt in dat zelfde artikel van <hi rend="i">Calcii chloridum</hi> en <hi rend="i">Sodii chloridum</hi> gesproken, terwijl de schrijver elders gewoonlijk de Berzeliaansche nomenclatuur volgt? Mogt het boekje eene tweede uitgaaf beleven, dan zal er eene naauwkeurige herziening en verbetering noodig zijn.</p></div>
<div type="chapter">
<interpGrp>
<interp type="secundair" value="luba002"/>
<interp type="secundair" value="egel001"/>
</interpGrp>
<head rend="h3"><hi rend="i">Schat der gezondheid. Een Tijdschrift voor alle standen</hi>, <hi rend="i">tot bevordering van volkswelvaart</hi>, <hi rend="i">door verspreiding van eenvoudige beginselen van gezondheidsleer en openbare gezondheidsregeling en hunne toepassing op het individuëel en maatschappelijk leven</hi>, <hi rend="i">onder redactie van Dr.</hi> D. Lubach <hi rend="i">en Dr.</hi> L.J. Egeling. (<hi rend="i">Te</hi>) <hi rend="i">Haarlem</hi>, (<hi rend="i">bij</hi>) C. Zwaardemaker, 1861. <hi rend="i">In gr.</hi> 8<hi rend="i">vo. Prijs</hi> ƒ 3,00.</head>
<p>De Redactie gaat met lofwaardigen ijver voort om haar Tijdschrift, waarvan wij reeds den vierden jaargang begroeten, aan de teederste belangen der Maatschappij dienstbaar te maken en voor alle standen, die slechts op eenige beschaving en verstandsontwikkeling mogen aanspraak maken, eene hoogst nuttige lectuur te doen zijn. Zoewel de grondige en toch populaire behandeling der onderwerpen, als de daarbij gevolgde gedurige afwisseling en verscheidenheid, maken den <hi rend="i">Schat der gezondheid</hi> voor een uitgebreiden kring van lezers en lezeressen geschikt. In de bovenstaande nommers zal het lezen der bijdragen van Dr. Allebé, Stokvisch,
<pb n="467"/>Gunning en Rauwenhoff, om kortheidshalve van andere medewerkers geen gewag te maken, niemand onbevredigd laten.</p></div>
<div type="chapter">
<head rend="h3"><hi rend="i">Christelijke weldadigheid. Jaarboekje. Proza en Poëzij. Verzameld door</hi> Anna A. Bergendahl. <hi rend="i">Uitgegeven ten voordeele der vereeniging te Amsterdam</hi>, <hi rend="i">tot ondersteuning van hulpbehoevenden en de evangelieverkondiging in Suriname. Derde Jaargang. Te Amsterdam</hi>, <hi rend="i">bij</hi> C.A. Spin &amp; Zoon, 1861. <hi rend="i">In gr.</hi> 8<hi rend="i">vo</hi>, 316 <hi rend="i">bladz. Met platen. Prijs</hi> ƒ 3. -</head>
<p>Het doel dezer uitgave is voorzeker edel te noemen, en bovengenoemde vereeniging verdient de ijverige ondersteuning van allen, die in het welzijn van hulpbehoevenden en de verbreiding van het evangelie belangstellen. Is dit reeds eene drangrede om dit jaarboekje te koopen, eene andere mag daarin gevonden worden, dat de ernstige inhoud weldadig spreekt tot het christelijk gemoed. Trouwens, daar mannen als Beets, da Costa, Hasebroek, ten Kate, Sonstral enz. hunne bijdragen gegeven hebben, kan het wel niet anders of men moet hier veel vinden dat kan leeren en stichten. Jammer, dat het poëtisch gedeelte door onbeduidende stukken wordt ontsierd, immers moest zulke beuzelachtige rijmelarij als het <hi rend="i">In een Album eener Vriendin</hi>, door A.G.J.S., eene plaats zijn ontzegd; want zulke voortbrengselen eener onbevoegde pen beleedigen den goeden smaak. De Redactrice moet door zorgvuldige schrifting naar vooruitgang voor haar boekje streven; dat toch is het eenigst middel om het een voortdurend bestaan te verzekeren.</p>
<p>Wij hebben met belangstelling gelezen wat door Ds. van Rhijn over de godsdienstige belangen van onzen zeemansstand gezegd wordt; de middelen door hem aan de hand gegeven tot verbetering van den in dat opzigt bestaanden toestand, zijn wel waardig te worden overwogen door allen, die daarop invloed kunnen uitoefenen.</p>
<p>Uit de poëzie deelen wij eene enkele proeve mede, namelijk <hi rend="i">Hemelvaartsmorgen</hi>, door J.J. van Oosterzee naar het Hoogduitsch van Lange.</p>
<pb n="468"/>
<lg type="poem">
<l rend="; 1tab">Hoe vrolijk groent de schoone olijventop,</l>
<l>Door 't morgenrood met vloeibaar goud omweven!</l>
<l>Een witte wolk schijnt boven Hem te zweven,</l>
<l rend="; 1tab">En Jezus, de Verreez'ne, treedt er op.</l>
<l>&nbsp;</l>
<l rend="; 1tab">In stille magtbetooning strekt de Heer</l>
<l>Zijn vriendenstoet de vriendlijk' armen tegen;</l>
<l>De trouwe schaar ontvangt Zijn laatsten zegen,</l>
<l rend="; 1tab">En zinkt aanbiddend voor Zijn voeten neêr.</l>
<l>&nbsp;</l>
<l rend="; 1tab">Nu daalt een witte wolk. De Koning zweeft,</l>
<l>Op vleugelen van eeuwig licht, ten hoogen,</l>
<l>Waar alles voor Zijn voet ligt neêrgebogen,</l>
<l rend="; 1tab">En Hij voor eeuwig bij den Vader leeft.</l>
<l>&nbsp;</l>
<l rend="; 1tab">Dat ziet Zijn kerk, en allen één voor één,</l>
<l>Zij komen ook dien laatsten zegen vragen,</l>
<l>Dan keeren z'om Zijn beeld in 't hart te dragen</l>
<l rend="; 1tab">En varen straks mét Hem ten hemel heen.</l></lg>
<p>Het uiterlijk van dit Jaarboekje overtreft het gewone. Papier en druk zijn fraai, de platen, waaronder het portret van Z.M. den Koning zeer goed; daarbij is het boek verguld op snede en gebonden in keurigen, rijk vergulden linnen band, zoodat het zich tot geschenk of sieraad op een boekenrekje bijzonder aanbeveelt.</p>
<p>***S.</p></div>
<div type="chapter">
<interpGrp>
<interp type="secundair" value="timm037"/>
</interpGrp>
<head rend="h3"><hi rend="i">De Calorische Machine van Lenoir</hi>, <hi rend="i">eene plaatsvervangster der stoommachine en van den handenarbeid bij de kleine nijverheid</hi>, (<hi rend="i">in 't</hi>) <hi rend="i">kort beschreven en toegelicht door</hi> G.K. Timmer Jr. <hi rend="i">Met eene uitslaande plaat</hi>. (<hi rend="i">Te</hi>) <hi rend="i">'s Gravenhage</hi>, (<hi rend="i">bij</hi>) M.M. Couvée, 1861. <hi rend="i">In</hi> 8<hi rend="i">vo.</hi>, 24 <hi rend="i">blz. Prijs</hi> ƒ 0,25.</head>
<p>De algemeene opmerkzaamheid van het nijverheidspubliek is in den laatsten tijd vooral gerigt op de calorische machines, aldus genoemd naar het Latijnsche woord <hi rend="i">calor</hi>, dat warmte beteekent, want de kracht waarmede deze machines werken, is niet de waterdamp of stoom, maar het vermogen der luchtsoorten om zich uit te zetten en door dit uitzettingsvermogen, de vereischte drukkracht te verkrijgen. Het is niet te ontkennen, dat de stoommachine, die geweldige bewe-<pb n="469"/>gingskracht, als <hi rend="i">motor</hi> vele gebreken had, die door de calorische machines, zoo al niet geheel uit den weg geruimd, dan toch gedeeltelijk verbeterd zijn. In het jaar 1833 verscheen de Zweedsche ingenieur Johannes Ericson, geboren in 1803, met eene door verhitte lucht werkende machine in Londen, die hij ‘Caloric Engine’ noemde. Volgens de berigten, werkte deze machine tot groote tevredenheid; de mannen der wetenschap spraken er een gunstig oordeel over uit, maar des te ongunstiger de practici en fabrikanten van stoommachines. Bij de wereldtentoonstelling in Londen in het jaar 1851, was eene Ericsonsche machine, maar zij werd meer als speelwerk, dan als een nuttig mechanisme beschouwd. Doch gelijk het met alle menschelijke uitvindingen gaat, ontdekt men ieder oogenblik nieuwe gebreken, die weggenomen en verbeterd moeten worden, wil men het doel bereiken, dat men zich voorstelt. Zoo ook met de calorische machine. Werd de machine van Ericson in werking gebragt door de verwarming van lucht in een cilinder, door middel van een vuur, dat den cilinder van buiten omgeeft, waardoor het metaal geoxydeerd wordt en door het invreten spoedig niet meer kan gebruikt en vernieuwd moet worden, zulks heeft men niet te vreezen bij de door Lenoir in den jongsten tijd verbeterde machines, die door middel van luchtgas en door de inductie eener electrieke vonk, de doeltreffende werking heeft doen zien, en dit alles in een klein bestek, zoodat men met geene stookplaatsen,
schoorsteenen en bergplaats voor steenkolen meer te maken heeft. Wij achten ons verpligt dit weinige ter inleiding te moeten zeggen bij de aankondiging van het bovengenoemd werkje van den heer G.K. Timmer Jr., dat in waarheid zoo zaakrijk en duidelijk is, dat wij hem daarvoor allen lof moeten geven, en te meer, omdat hij, ofschoon de groote voordeelen regtmatig erkennende, niet schroomt te doen opmerken, dat vele voorstanders der calorische machines met al te dweepachtige gevoelens te dien opzigte behebt zijn, die b.v. durven beweren, dat deze machines onmogelijk zouden kunnen springen. De heer T. onderschrijft die meening niet geheel, maar voegt er bij, 't welk wij met hem eens zijn, dat de ongelukken zoo groot niet kunnen zijn, als bij het springen van een stoomketel, welk laatste onheil hij vergelijkt bij het springen
<pb n="470"/>van eene mijn, terwijl het andere bij dat van een kanon zou kunnen vergeleken worden. Ook heeft hij de dwaze meening doen uitkomen van hen, die gelooven, dat er bij deze machine in het geheel geene brandstof noodig is. Het spreekt toch immers van zelf, dat er om gas te bereiden, gelijk het lichtgas, steenkolen noodig zijn en dat dus het verbruik hiervan eer zou toenemen dan afnemen, wat men aanvankelijk zoo zeer toejuichte. Deze en meer andere aanhalingen doen zien, dat de heer T. zeer bevoegd is tot het geven van eene beschrijving van werktuigen als de calorische machine. Belangstellenden kunnen wij zijn werkje dus gerust aanbevelen, en voor hen die nog weinig met de Lenoir'sche machines vertrouwd zijn, zullen wij in 't kort de voordeelen daarvan opgeven:</p>
<list>
<label>1<hi rend="sup">o</hi>.</label><item>Besparing van brandmaterialen; men berekent ⅔ gedeelte.</item>
<label>2<hi rend="sup">o</hi>.</label><item>Eene kleine benoodigde ruimte, geene ketels noch schoorsteenen.</item>
<label>3<hi rend="sup">o</hi>.</label><item>Zeer weinig gevaar voor springen, daar ketel en water niet in aanmerking komen.</item>
<label>4<hi rend="sup">o</hi>.</label><item>Geen waakzaam toezigt noch praktisch machinist, daar ieder eenvoudig werkman er mede om kan gaan.</item>
<label>5<hi rend="sup">o</hi>.</label><item>De gemakkelijke verplaatsbaarheid en</item>
<label>6<hi rend="sup">o</hi>.</label><item>De gelijkmatigere werking boven die van eene stoommachine bij dezelfde paardekracht.</item></list>
<p>De calorische machine zal, gelooven wij, de stoommachine wel niet geheel verdringen, maar eene magtige schakel vormen in de groote keten van de hulpmiddelen der menschelijke industrie, omdat zij dáár de hand biedt, waar slechts een gering aantal menschelijke krachten voorhanden zijn. Voor draaibanken, smederijen, slijperijen, boek- en plaatdrukkerijen enz. enz. belooft zij de grootste voordeelen, terwijl zij inzonderbeid den landbouw groote diensten bewijzen kan. Na dit alles achten wij eene verdere aanbeveling overbodig van het werkje, dat door eene keurige netheid uitmunt. De uitslaande plaat draagt veel tot verduidelijking en versiering bij. De druk is zuiver. Op de correctie hebben wij weinig aanmerkingen.</p>
<p><hi rend="sc">Technophilus</hi>.</p></div>
<div type="chapter">
<pb n="471"/>
<head rend="h3"><hi rend="i">Het licht</hi> (,) <hi rend="i">de stoffelijke oorzaak aller dingen</hi> (,) <hi rend="i">of de bouwsteenen van het heelal. Eene verhandeling door</hi> Leopold Polh (Pohl?). <hi rend="i">Uit het hoogduitsch</hi>. (<hi rend="i">Te</hi>) <hi rend="i">Utrecht</hi>, (<hi rend="i">bij</hi>) W.F. Dannenfelser, 1861. <hi rend="i">In gr.</hi> 8<hi rend="i">vo.</hi>, 44 <hi rend="i">blz. Prijs</hi> ƒ 0,75,</head>
<p>Met verbazing, met klimmende verbazing hebben wij kennis genomen van de verhandeling des heeren Pohl en wij durven gerust zeggen, dat wij na de herhaalde lezing daarvan eenigzins duizelig waren. De schrijver erkent een leek te zijn, doch zulks verliest in ons oog niets van zijne waarde; de aan de academie verkregen graad waarborgt volstrekt de geleerdheid niet, maar naar onze overtuiging gesproken is hij te veel theoreticus, geeft hij zich te veel met bespiegelingen en beschouwingen af die maar niet zoo dadelijk kunnen worden aangenomen. Wij leven niet meer in den tijd, waarin men geloofde zonder gezien te hebben.</p>
<p>De beschouwingen die de schrijver in deze verhandeling ons aanbiedt zijn de volgende:</p>
<list>
<label>1<hi rend="sup">o</hi>.</label><item>Dat er eene stof voor de vorming van nieuwe wereldligchamen zijn moet, die de geheele ledige hemelruimte aanvult en aan de wetten der zwaartekracht niet onderworpen is.</item>
<label>2<hi rend="sup">o</hi>.</label><item>Dat deze stof onzigtbaar is, aldus aan de doorzigtigheid in het heelal niet in den weg staat.</item>
<label>3<hi rend="sup">o</hi>.</label><item>Dat zij met het licht (lichtstof) identisch is en zigtbaar wordt, als zij zich minstens gecondenseerd (verdikt) heeft.</item>
<label>4<hi rend="sup">o</hi>.</label><item>Dat het licht dus materieel van stoffelijke natuur en de materiële oorzaak van alle dingen is.</item>
<label>5<hi rend="sup">o</hi>.</label><item>Dat de zuivere witte lichtstraal reeds alle elementen der wereldvorming en de kiem voor alle op de aarde werkende krachten, volgens eene (door den Schepper zelve bepaalde) onveranderlijke reeks in zich bevat.</item></list>
<p>Dat men zich met hypothesen bezig houdt, daar hebben wij vrede mêe, maar dat men ze aan ons zóó wil opdringen gelijk de schrijver doet, die zelf over het bizarre zijner theorie zóó overtuigd is, dat hij zich met Copernicus vergelijkt, die het eerst beweerde, dat de zon niet om de aarde, maar de aarde zich om de zon bewoog, is wat al te veel gevergd.</p>
<p>Reeds de eerste thesis is zeer gewaagd, oppervlakkig en niet nieuw. Reeds Newton liet lichtdeeltjes het ledige wereldruim doorloopen, hetwelk men algemeen voor eene dwa-<pb n="472"/>ling houdt; omdat het ledige ruim eene onmogelijkheid is, wel echter nemen wij gaaf aan, dat er eene stof voor de vorming van nieuwe wereldligchamen zijn moet, maar of nu juist deze stof het licht en niets anders dan het licht is, dat durven wij zoo gulweg nog niet bekennen. Dat de verschijning van het licht alleen als een gevolg van de beweging te verklaren is, en dat het geluid ook beweging of bewogene lucht is, kan naar onze meening niet op eene lijn gesteld worden, als men aanneemt dat alleen de snelheid eener ondulatie van 20 millioenen mijlen in 8 minuten, zoo als het licht, onbegrijpelijk is, terwijl wij eene ondulatie van het water en van de lucht, bij de voortplanting des geluids bij iederen meerderen afstand verder zien afnemen. Het geluid zou, om door zijne ondulatie van de zon tot ons te komen, 14 jaren en 26 dagen noodig hebben, terwijl het licht in 8 minuten tot ons komt, derhalve kan het o.i. onmogelijk door ondulatie met deze snelheid voortgeplant worden!</p>
<p>Opzigtens de kleurentheorie stemmen wij den schrijver zijne beschouwingen liever en gewilliger toe en wij houden ons overtuigd, dat tegenwoordig niemand meer gelooft, dat iedere lichtstraal uit zeven verschillende kleuren bestaat, die zich bij de breking in het prisma scheiden, nu men weet, dat door de verschillende trappen van de intensiteit des lichts, bij de breking in verschillende hoeken de kleurenverscheidenheid wordt daargesteld.</p>
<p>De schrijver zegt dat de kleuren van de door het prisma gebroken witte lichtstraal twee groepen van stralen doen kennen, die in hare eigenschappen zoo ver van elkander onderscheiden zijn, als de metalen van de aardsoorten, namelijk de groep der <hi rend="i">donkere chemisch werkende stralen</hi>, violet, indigo, blaauw en groen, en de groep der <hi rend="i">heldere</hi>, <hi rend="i">voornamelijk lichtstralende stralen</hi>, rood, oranje geel en daardoor komt hij tot de veronderstelling, dat de donkere stralen tot de metaalachtige bestanddeelen, en de heldere of lichtende stralen tot de aardsoorten der luchtsteenen, n.l. de zwavel, de phosphorus en de kool behooren, waaraan wij te minder kunnen twijfelen, als wij het rood van het prismatische kleurenbeeld met de phosphor, het oranje met de zwavel en het heldere geel met de kool vergelijken; die violettenstraal zou behooren tot de groep van de aan het ijzer, de indigo ge-<pb n="473"/>kleurde straal tot de aan het tin, de blaauwe straal tot de aan het koper verwante ligchamen. De middelste zevende gekleurde straal, de groene, stelt het verband daar, tusschen de metalen en de aardsoorten kalium en natrium en de daarmede verwante ligchamen de alcaliën.</p>
<p>Het is niet te ontkennen, dat deze en dergelijke redeneringen vernuftig en zeer spitsvondig zijn, maar hoe aannemelijk ook, kunnen wij ons hiermede nog maar niet vereenigen, zoolang wij nog geene betere bewijzen hebben. Waarom b.v. mag men de voor het groeijen der planten onmisbare stoffen, de kali en de natron, niet in de lucht of in den bouwgrond zoeken, vooral bij een onwêersregen, gelijk de groote Liebig niet schroomt te bekennen? Komt men er dan zooveel verder mee, om feiten te loochenen en zijne toevlugt te nemen tot hypothesen als die van den schrijver, om alles in het zonnelicht te willen vinden?</p>
<p>Het is ons om de uitgebreidheid niet mogelijk, den schijver punt voor punt te volgen, of zijne beweringen te wederleggen, wij hebben er slechts eenige aangehaald om te doen uitkomen, dat wij geen ongelijk hadden met te zeggen, dat de schrijver zich al te veel met bespiegelingen afgeeft, dit verhindert echter niet dat wij in hem iemand erkennen, die de natuurwetenschappen grondig beoefend heeft en van wie men groote verwachting koesteren kan, indien zijn onderzoek meer op feiten, dan op verhevene hypothesen gegrond is. Vooralsnog kunnen <hi rend="i">wij</hi> ten minste niet anders spreken. Mogt het ons later duidelijk zijn, dat wij den schrijver ten dezen opzigte miskend hebben, wij zullen de eersten zijn om ons oordeel te herroepen. Mannen der wetenschap, wij roepen u toe: leest deze verhandeling des heeren Pohl, zij is wel waard uwe aandacht er op te vestigen, zij verdient grondig aan de ervaring te worden getoetst!</p>
<p><hi rend="i">a</hi><hi rend="sup">2</hi> + <hi rend="i">b</hi><hi rend="sup">2</hi></p></div>
<div type="chapter">
<interpGrp>
<interp type="primair" value="hiss002"/>
</interpGrp>
<head rend="h3"><hi rend="i">Eerste Wetenschappelijk Onderwijs in de Meetkunde</hi>, <hi rend="i">ten</hi> (<hi rend="i">ter</hi>) <hi rend="i">dienste van Scholen voor Uitgebreid Lager Onderwijs; door</hi> J. Huizinga, <hi rend="i">Onderwijzer in de Handelswetenschappen</hi>, <hi rend="i">de Wis- en Zeevaartkunde</hi>, <hi rend="i">te Groningen. Met vele tusschen den text</hi> (<hi rend="i">tekst</hi>) <hi rend="i">gedrukte figuren. Eerste Stukje. Te Groningen</hi>, <hi rend="i">bij</hi> J. Oomkens Jz., 1860. <hi rend="i">In klein</hi> 8<hi rend="i">vo.</hi>, 77 <hi rend="i">blz. Prijs</hi> ƒ 0,60.</head>
<p>In eenen tijd, waarin de mensch, in onze beschaafde Eu-<pb n="474"/>ropesche maatschappijen, meer aan zingenot en geldelijk voordeel denkt dan aan zijne morele ontwikkeling, is het niet te verwonderen, dat de wiskundige wetenschappen worden beoefend, niet zoozeer om de intellectuële vermogens te oefenen en te versterken, dan wel als <hi rend="i">le moyen à la mode</hi> om <hi rend="i">carrière</hi> te maken. Van daar die onophoudelijke regen van nieuwe, onrijpe werkjes over de Algebra en de Meetkunde, die in alle deelen des lands als uit de lucht komen vallen. Geen schoolmeestertje zoo klein, of hij acht zich geroepen en bevoegd, om een werkje over Vormleer, Stelof Meetkunde te kunnen en te moeten schrijven! De minder geleerde zal immers de wezenlijke onbeduidendheid van zijnen arbeid niet opmerken, terwijl de toongevers van de Nederlandsche kritiek, de mannen van ‘<hi rend="i">de Gids</hi>’ en van de ‘<hi rend="i">Vaderlandsche Letteroefeningen</hi>’ te veel omhanden hebben, om hunne aandacht op die embryo's van <hi rend="i">would be any thing</hi> te vestigen!! Als de materiële belangen er maar door gebaat zijn, wat komt het er op aan, of de gebruikers van het boekje in het blinde rondtasten? Wij hebben zelfs in onze dagen zeevaartkunde zien doceren, door iemand, die niet eens de voornaamste deelen van een schip bij naam kende, en nooit een' blik had geworpen op het onmetelijke veld van den oceaan! Zouden de volgende schoone dichtregelen niet op die soort van <hi rend="i">beunhazen in de wiskundige wetenschappen</hi> van toepassing zijn:</p>
<lg type="poem">
<l rend="; 1tab">Wer nach Golde geizt, obgleich kein Gold beglücket,</l>
<l>Braucht alle Stunden zum Gewinn,</l>
<l>Und läuft nach Wucher hin,</l>
<l rend="; 1tab">Wenn kaum der junge Tag aus weiszen Wolken blicket(?)</l></lg>
<p>En heeft Kingsley niet gelijk, wanneer hij onze negentiende eeuw aldus brandmerkt:</p>
<lg type="poem">
<l>‘This blessed age of ignorance, yclept of science and progress!’</l></lg>
<p>Het zou Referent, die tegen het vaderlandsche spreekwoord aan, gewoon is met de deur in 't huis te vallen, wezenlijk leed doen, indien de lezers dezer Aankondiging uit de hierboven in losse trekken wedergegeven gedachten, die bij hem opkwamen, wilden afleiden, dat deze voorafgaande opmerkingen op den schrijver van dit werkje van toepassing waren. De heer Huizinga is geheel onbekend in de Republiek der Letteren, en Referent verklaart peremptoir nooit zijnen
<pb n="475"/>naam gehoord noch gelezen te hebben, vóórdat het eerste stukje van het ‘<hi rend="i">Eerste Wetenschappelijk Onderwijs in de Meetkunde</hi>’ hem door de geëerde Redactie van dit Tijdschrift ter recensie werd toegezonden. Laat ons dus, geheel onbevooroordeeld, nagaan, wat ons in dit eerste deeltje, door den heer H. geleverd wordt.</p>
<p>De schrijver heeft het geraden geacht, zijn werkje <hi rend="i">zonder voorberigt</hi> in de wereld te zenden. Waarom? - De heer H. zegt het niet, want dan zou hij immers <hi rend="i">iets vooraf</hi> of eene <hi rend="i">voorrede</hi> geleverd hebben. De reden echter is misschien niet zeer ver te zoeken: de schrijver heeft, dunkt ons, op het oordeel van desbevoegden niet willen anticiperen, en, in dat geval, geven wij hem volkomen gelijk.</p>
<p>In de laatste jaren zijn er veel, zeer veel, ja - het moet er uit! - <hi rend="i">te veel</hi> boeken en boekjes over de meetkunde uitgekomen. Doch, men gelieve op te merken, dat het werkje van den heer H. heet: ‘<hi rend="i">Wetenschappelijk Onderwijs in de Meetkunde!</hi>’ Dus, geachte lezers, <hi rend="i">voilà de l'imprévu</hi>, <hi rend="i">sinon quelque chose de tout-à-fait neuf</hi>.</p>
<p>Maar waartoe dien ongewonen titel? Is het welligt om <hi rend="i">l'engeance fertile</hi> der aanhangers van de Voltairiaansche Thomasleer onwederlegbaar te doen uitkomen, dat de Meet<hi rend="i">kunde</hi> geene <hi rend="i">kunst</hi> maar eene <hi rend="i">wetenschap</hi> is? Hij, wien dit niet duidelijk is, leze de noot, welke de schrijver op blz. 1 al aanstonds ter elucidatie van zijne meening den gebruikers van zijn boekje ten beste geeft, alwaar hij op echt beslissenden toon zegt: ‘<hi rend="i">De Meetkunde is niet eene kunst</hi>, <hi rend="i">maar eene wetenschap!</hi>’</p>
<p>Wij, voor ons, gelooven wel degelijk, dat de Meetkunst eene <hi rend="i">kunst</hi> is, die men door leeren zich eigen kan maken, waarna men kan zeggen dat men die <hi rend="i">kunst</hi> kent of <hi rend="i">weet</hi>. Wij zien dus de noodzakelijkheid niet in, waarom de heer H. den leerling, die bij het bestuderen van pag. 1 gecenseerd wordt nog niets te weten, met eene twistvraag bezig houdt, die deze niet zelfstandig kan uitmaken! - Of was alle onderwijs in de Meetkunde tot heden toe niet wetenschappelijk, en heeft de schrijver door deze bepaling allen vroegeren, tegenwoordigen en toekomstigen Meet<hi rend="i">kunstenaren</hi> een lesje willen geven, wegens hetgeen zij niet <hi rend="i">wisten</hi>, <hi rend="i">weten</hi> of <hi rend="i">zullen weten?</hi> Openhartig gesproken, <hi rend="i">nous jetons notre langue aux</hi>
<pb n="476"/><hi rend="i">chiens</hi>, zoo als de beroem Madame de Sévigné zou gezegd hebben, of, op zijn Hollandsch uitgedrukt: <hi rend="i">wij weten het niet.</hi> - Daarom, hopen wij, dat de heer H., bij het publiceren van het volgende stukje van zijn ‘<hi rend="i">Wetenschappelijk Onderwijs in de Meetkunde</hi>’ wel de goedheid zal willen hebben eenige verklaring te geven van de gronden, die hem bewogen, bovenstaande uitspraak te formuleren. Immers, hij, die geheel vrijwillig voor het publiek optreedt, is dezen onpartijdigen regter rekenschap verschuldigd van de beweegredenen, die hem hebben doen besluiten den gebaanden weg te verlaten, om een nieuw, door hem zelven aangelegd, zijpaadje te betreden. - Uit dien hoofde, achten wij het vooralsnog voorzigtig ons finaal oordeel dienaangaande op te schorten, en zetten alsnu onze beschouwing voort.</p>
<p>Het boekje van den heer H. heeft bij onderscheidene werken over de Meetkunde, dit voor, dat theorie en praktijk hand aan hand gaan. Het is van algemeene bekendheid, dat Kempees voor eenige jaren voornamelijk het ijs heeft gebroken, wat betreft het geven van <hi rend="i">oordeelkundige voorstellen</hi> over de Meetkunde. Plaatst men zich op de hoogte, die de <hi rend="i">wetenschap</hi> (daar vallen wij ongemerkt den heer H. in de armen!) bereikt heeft, dan zal men ons gereedelijk toegeven, dat soortgelijke voorstellen bij de beoefening der Meetkunde onmisbaar zijn. Wel is waar, zijn vele onder de voorstellen, welke in het werkje van den heer H. voorkomen, slechts <hi rend="i">dorre</hi> berekeningen; doch wij zouden onbillijk handelen, wanneer wij hier niet dadelijk bijvoegden, dat het aantal <hi rend="i">degelijke</hi> en <hi rend="i">doeltreffende</hi> voorstellen, die wij er in aantroffen, veel grooter is. Men zij dus, bij deze ervaring niet te streng, maar denke liever:</p>
<p>‘<hi rend="i">Where is the horse, that never stumbles?</hi>’</p>
<p>En wat nu de eigenlijke Meetkunde, de geometrische bepalingen, problemata en bewijzen aangaat, de methode van den heer H. is, in ons oog, <hi rend="i">goed</hi>, - <hi rend="i">zeer goed</hi> zouden wij bijna zeggen, kleefde haar niet <hi rend="i">één gebrek</hi> aan, namelijk, dàt van het te vlug en te vlugtig doorloopen van gewigtige punten, bij welke de schrijver, onzes erachtens, wel wat langer had mogen stilstaan. Als men bedenkt, dat de heer H. in dit boekje van 77 blz., van welke een niet onaanzienlijk deel door de tusschen den tekst gedrukte figuren wordt ingeno-<pb n="477"/>men, en nagenoeg de helft van het overschietende door de voorstellen ter oefening; als men bedenkt, zeggen wij, dat de schrijver reeds op pag. 55 den inhoud der veelhoeken en cirkels behandelt, hoe zoude het dan mogelijk zijn, dat al het voorgaande, met de noodige duidelijkheid, volledigheid en grondigheid in beschouwing ware genomen? En toch, het doet ons genoegen zulks te kunnen zeggen, de heer H. heeft zich, <hi rend="i">summa summarum</hi>, goed gekweten van <hi rend="i">zijne</hi> taak, d.i. van die taak, welke <hi rend="i">wij</hi> meenen, dat <hi rend="i">hij</hi> zich bij het zamenstellen van zijn werkje heeft opgelegd.</p>
<p>Wij gelooven daarom, dat dit boekje geschikt is, om aan leerlingen eener school, waar men meer uitgebreid lager onderwijs geeft, in handen te worden gegeven, evenwel <hi rend="i">op voorwaarde</hi>, dat de onderwijzer geen' raad, geene uitlegging en geene aanhoudende voorlichting spare. Deze drie condimenten zijn onmisbaar bij het gebruik, dat men van het werkje zou wenschen te maken; <hi rend="i">op die wijze alleen</hi>, kan het nut stichten, en zal het ook, naar wij vertrouwen, zijn' weg wel vinden.</p>
<p>Op de typographische uitvoering hebben wij geene aanmerkingen; doch wel op <hi rend="i">de taal</hi>, die beter naar de regelen der grammatica had moeten geschoeid zijn. Reeds op den titel troffen wij aan: <hi rend="i">ten dienste van</hi>, en iets lager: <hi rend="i">text.</hi> - Onbegrijpelijk!...Weet de heer H. dan niet, dat het sedert lang is uitgemaakt, dat het woord <hi rend="i">dienst</hi> vrouwelijk en dat <hi rend="i">text</hi> geheel verouderd is? Kan men dan in Nederland geen mathematicus en tegelijk een taalkundige zijn? Of beschouwen de Nederlandsche wiskunstenaars de edele taalstudie als te luttel en te onbeduidend? - Wij hopen, dat zulks het geval niet zal zijn, want de taal is <hi rend="i">het hoogste voorregt</hi> dat de mensch van het dier onderscheidt, en geene <hi rend="i">kunst</hi> of <hi rend="i">wetenschap</hi> is zoo verheven, noch zoo volmaakt, dat zij hare hulp zou kunnen ontberen! - Doch, dit als axioma aangenomen, waarom geen' bekwamen philoloog te hulp genomen, om de proeven te corrigeren; men zoude dan voorzeker op blz. 2 het lamlendige en kreupele <hi rend="i">derzelver</hi> in plaats van het welluidende <hi rend="i">harer</hi> niet aangetroffen hebben! Groningen, binnen welks muren de geniale Lulofs zoo veel licht heeft verspreid, zal dan toch nog wel één' man weten aan te wijzen, die zuiver Hollandsch kan schrijven, en de heer Oomkens, die,
<pb n="478"/>als uitgever van ‘<hi rend="i">Lulof's Taalkundige Werken</hi>,’ getoond heeft voor geene opofferingen terug te deinzen, wanneer het er op aankomt eene eerzuil voor de Nederlandsche taal, ter leering van tijdgenoot en nageslacht, te helpen stichten, staat in onze schatting en in die van alle letterkundigen <hi rend="i">te hoog</hi> aangeschreven, om zijne persen tot het verbreiden van <hi rend="i">cacographiën</hi> te leenen.</p>
<p>Schrijver en uitgever gelieven onze bescheidene opmerkingen in dank aan te nemen, en er zich bij voorkomende gelegenheid naar te gedragen: het is in hun eigen welbegrepen belang.</p>
<p>Z., Aug. 1861.</p>
<p>L.A.H.</p></div>
<div type="chapter">
<interpGrp>
<interp type="primair" value="hiss002"/>
<interp type="secundair" value="stey011"/>
</interpGrp>
<head rend="h3"><hi rend="i">Oefeningen en Vraagstukken</hi>(,) <hi rend="i">ten gebruike bij het Theoretisch Onderwijs in de Beginselen der Rekenkunde; door</hi> J. Steijnis Gz., <hi rend="i">Leeraar in de Wis- en Natuurkunde</hi> (,) <hi rend="i">te Schiedam</hi>. 1<hi rend="i">ste Stukje. Bewerking met geheele en gebrokene getallen</hi>. (<hi rend="i">Te</hi>) <hi rend="i">Schiedam</hi>, (<hi rend="i">bij</hi>) P.J. van Dijk, 1859. <hi rend="i">In kl.</hi> 8<hi rend="i">vo.</hi>, 72 <hi rend="i">blz</hi>.
<lb/><hi rend="i">Antwoorden op de Vraagstukken van het eerste stukje, enz. Formaat als boven</hi>, 32 <hi rend="i">blz</hi>.</head>
<p>Dit boekje is geschreven met het doel, om eene verzameling van oefeningen en vraagstukken te geven, bestemd om den leerlingen gelegenheid te verschaffen tot het in toepassing brengen van het vroeger geleerde. De schrijver heeft zich daarbij tevens voorgesteld, het theoretisch onderwijs in het rekenen in breede trekken te herhalen, opdat de onderwijzers, die op hunne scholen gebruik maken van zijn in 1850 uitgegeven werkje, getiteld: ‘<hi rend="i">Theoretische Beschouwing van de Beginselen der Rekenkunde</hi>,’ zouden kunnen nagaan, of hunne discipels het aldaar behandelde in hunnen geest hebben opgenomen.</p>
<p>Wij zijn het met den heer Steijnis eens, dat het eigenlijk systematisch onderwijs in de theorie der rekenkunst eerst dan beginnen mag, wanneer de leerlingen door het overige onderwijs voldoende ontwikkeld zijn, om eene grondige mathematische redenering te volgen. Wij hechten dan ook onze onverdeelde goedkeuring aan zijne methode, gelijk zij uit het geleverde blijkt, - te meer, omdat wij de treurige ervaring
<pb n="479"/>hebben opgedaan, dat louter napraten en slaafsch geheugenwerk als de doodsteek van alle wetenschap kan beschouwd worden. Vooral met betrekking tot het onderwijs in de rekenkunst is, in ons oog, de theorie zonder praktijk niets waard, en de praktijk zonder theorie niet veel meer; bij degelijk onderrigt moeten beiden onafscheidelijk gepaard gaan.</p>
<p>Dit eerste stukje bevat theoretische vragen (de schrijver noemt ze <hi rend="i">Oefeningen</hi>) en praktische vraagstukken over de bewerkingen met geheele en gebrokene getallen. Hij behandelt er achtereenvolgens: de getallen en cijfers; de optelling, vermenigvuldiging, aftrekking en deeling met geheele getallen; de vier hoofdregels, ten opzigte van elkander; het gebruik van stelkunstig schrift, met toepassing op de vier hoofdregels; de deelbaarheid der getallen; het vinden van den grootsten gemeenen deeler van twee of meer getallen; het vinden van het kleinste gemeene veelvoud van eenige getallen, de breuken, hare verdeeling, eigenschappen en herleiding; de optelling, vermenigvuldiging, aftrekking en deeling der breuken; de vier hoofdregels met gewone breuken; de tiendeelige breuken en hare eigenschappen; de herleiding van gewone tot tiendeelige breuken; het herleiden van tiendeelige breuken tot gewonen (gewone?); de optelling en aftrekking met tiendeelige breuken; de vermenigvuldiging met tiendeelige breuken; de deeling met tiendeelige breuken; de vier hoofdregels met tiendeelige breuken, en besluit dit gedeelte van zijnen arbeid met oefeningen en vraagstukken over het metriek (metrieke?) stelsel van maten, gewigten en munten, waarna hij nog <hi rend="i">ruim eene bladzijde</hi> wijdt aan de bewerkingen met sommige oude maten, gewigten en munten, alsmede de herleiding daarvan tot nieuwen (nieuwe?), en omgekeerd. - Dit allerlaatste gedeelte van het boekje is, zoo als men ziet, wat schraal uitgevallen.</p>
<p>Begon het den auteur een weinig te vervelen, of was hij misschien door den uitgever aan een zeker, voor de uitgave voordeelig uitkomend getal vellen druks (in dit geval, juist 4½, en voor de antwoorden 2) gebonden?</p>
<p>Wij hebben het werkje van den heer Steijnis met veel genoegen doorgelezen, en er eene menigte doeltreffende vraagstukken in gevonden, zoodat wij het gerustelijk durven
<pb n="480"/>aanbevelen. Over het algemeen genomen, zijn die opgaven wel geschikt, om het verstand der kinderen te scherpen en hun oordeel te versterken. Als nu de onderwijzer, onder wiens leiding aan de vraagstukken wordt gewerkt, maar zorgt, zoo veel in zijn vermogen is, dat de leerlingen bij de oplossingen behoorlijk rekenschap weten te geven van het <hi rend="i">hoe</hi> en <hi rend="i">waarom</hi> der bewerkingen, zoo hebben wij reden te verwachten, dat het boekje niet zonder gunstige resultaten zal worden gebruikt.</p>
<p>De antwoorden op de vraagstukken, in dit eerste stukje voorkomende, worden aan het einde van het werkje medegedeeld; wij laten echter bescheidenlijk in het midden, of dit een gebrek of eene deugd is. - Wij zien inmiddels verlangend naar het tweede stukje uit, dat, naar wij hopen, bij eventuëel onderzoek, ons even goed zal bevallen, als het gedeelte, dat wij thans in beschouwing hebben genomen.</p>
<p>Z., 1861.</p>
<p>L.A.H.</p></div>
<div type="chapter">
<head rend="h3">Korte mededeelingen.</head>
<p>In zeer emphatischen toon rigt zekere Alexander een woord tot de Nederlandsche natie, onder den titel <hi rend="i">Neêrlandsch hoogste staatsbelang</hi>. (Uitgevers van Hulst &amp; van Dam te Kampen). De man wil om aan het gezeur over ons Indisch leger een einde te maken, art. 185 der grondwet veranderen, zoodat onze miliciens ook naar de koloniën zouden mogen worden gezonden, ook zonder hunne toestemming. Op dit fundament bouwt hij eene organisatie, welke niet onaardig is; maar uit den aard der zaak is het geheele plan niets dan eene utopie. Het voorbeeld van het zenden der Fransche rigimenten naar Algerie zegt niet veel; onze natie en de Fransche verschillen te veel van aard, dan dat men ze in deze zaak zou mogen gelijk stellen. Alexander heeft met het schrijven zijner brochure moeite, en misschien ook wel olie vergeefs besteed. Andere regelingen zullen ons het bezit onzer Indische bezittingen beter waarborgen, en de grondwet behoeft niet gewijzigd te worden, wanneer men b.v. den Javaan zoo gaat behandelen, dat de heldenfeiten van een Indisch leger minder noodzakelijk worden.</p>
<p>D.</p></div>
<div type="chapter">
<pb n="481"/>
<head rend="h2">Boekbeschouwing.</head>
<interpGrp>
<interp type="secundair" value="sepp001"/>
</interpGrp>
<head rend="h3"><hi rend="i">Proeve eener pragmatische Geschiedenis der Theologie in Nederland, sedert het laatst der vorige eeuw tot op onzen tijd</hi> 1787-1858). <hi rend="i">Door</hi> Christiaan Sepp, <hi rend="i">Predikant bij de Doopsgezinde gemeente te Leiden. Uitgegeven door, Teyler's Godgeleerd Genootschap. Tweede druk</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.C. Sepp &amp; Zoon, 1860. <hi rend="i">In gr.</hi> 8<hi rend="i">vo.</hi>, 304 <hi rend="i">bladz. Prijs</hi> ƒ 3,60.</head>
<p>'t Was eene zware taak, die de heer Sepp op zich nam, toen hij besloot een antwoord te geven op de door Teyler's godgeleerd genootschap voor 1858 uitgeschreven prijsvraag. Wat hooge eischen worden in onze dagen den geschiedschrijver gedaan, nu de uitdrukking <hi rend="i">pragmatische</hi> geschiedenis eigenlijk een pleonasme is geworden. Een verhaal zonder pragmatiek mag geen aanspraak maken op den naam van geschiedenis. Maar juist die pragmatiek levert groote bezwaren op. 't Is niet genoeg dat de auteur de gebeurtenissen, die hij wil beschrijven, duidelijk en naar waarheid voorstelt, hij moet tevens aanwijzen hoe ze zamenhangen en in noodzakelijk verband staan met de dingen, die vooraf gegaan zijn, hoe ze zelve weêr invloed geoefend hebben op den tijd, waarin zij plaats grepen, hoe ze mede de rigting hebben bepaald van den loop der dingen in lateren tijd. Hij mag niet enkel verhalen, maar moet de feiten, die hij meêdeelt, waarderen; hij moet prijzen en laken, berispen en goedkeuren. Hij moet onpartijdig, maar hij mag niet onverschillig zijn. Hoeveel moeijelijker wordt het nog aan zulke vorderingen te voldoen, indien het tijdvak, dat beschreven moet worden, nog niet gesloten is, indien de personen, wier daden beoordeeld moeten worden, nog leven! Hoeveel voorzigtigheid, scherpzinnigheid, fijnheid van oordeel is er noodig, om dan noch aan de waarheid noch aan de kieschheid te kort te doen, om dan vrijmoedig en toch bescheiden, zelfstandig en onpartijdig te zijn! En hoezeer nog al deze bezwaren zich vermenigvuldigen voor den geschiedschrijver der theologie in Nederland in den jongsten tijd, moet ieder in het oog val-<pb n="482"/>len, die eenigzins weet hoe op dit gebied de zienswijzen verschillen en de rigtingen uiteen of tegen elkander inloopen, die ooit gehoord heeft van <hi rend="i">odium theologicum</hi>, wien het niet onbekend is dat het geslacht der theologen van oudsher uiterst gevoelig en prikkelbaar pleegt te zijn.</p>
<p>De heer Sepp heeft zich de moeijelijkheden niet ontveinsd, die verbonden zijn aan het werk, dat hij wilde volbrengen, maar hij heeft zich daardoor niet laten afschrikken; hij vond daarin juist de aansporing om met ijver en naauwkeurigheid te arbeiden. Hij wist wat er noodig was om in zulk eene onderneming wel te slagen, getuige zijn eigen woord: ‘de pragmatische geschiedschrijver hebbe kennis, oordeel en moed!’ - Hij heeft getoond, die eigenschappen te bezitten, bekwaam en bevoegd te zijn tot het verrigten van zulk eene taak. - Het zou overbodig geacht kunnen worden, dat een referent nog iets bijbragt tot lof van een werk, waaraan reeds de directeuren van een algemeen hoog geacht genootschap het merk hunner goedkeuring hebben gehecht, door het met goud te bekroonen. De steller dezer regelen zal zich dan ook in geenen deele het regt aanmatigen, om iets te zeggen 't zij tot regtvaardiging, 't zij tot bestrijding van Teyler's uitspraak. Maar nu dit bekroonde werk zoo vele en heftige tegenspraak heeft uitgelokt, nu invloedrijke mannen de stem hebben verheven om aanmerkingen daarop te maken, nu men gebreken en fouten daaraan heeft toegeschreven, die, indien ze erkend moesten worden, het boek aan de algemeene afkeuring moesten prijs geven; nu kan eene eenvoudige aanbeveling niet meer voldoende geacht worden. De aanprijzing moet gemotiveerd worden en daarom beschuldige ons niemand van aanmatiging, omdat wij betuigen in te stemmen met het oordeel der geleerden, die deze verhandeling hebben bekroond, indien wij eene poging doen om de voortreffelijkheid van deze Geschiedenis aan onze lezers te doen kennen. - De nood is ons opgelegd. - Wij wenschen geen strijd te voeren tegen hen, die het vonnis der veroordeeling over dit werk hebben uitgesproken; maar alleen ons gevoelen te staven, dat het boek van Ds. Sepp de algemeene belangstelling van ons godgeleerd publiek waardig is en op hoogen prijs verdient gesteld te worden.</p>
<pb n="483"/>
<p>Het merkwaardige jaar 1787 wordt tot punt van uitgang gekozen. Wij gelooven niet dat er eenige gegronde aanmerking op die keuze te maken is. In dat voor de algemeene geschiedenis van ons vaderland zoo belangrijke jaar, zag men ook den aanvang van het nieuwe leven in de godgeleerdheid, dat zich steeds meer heeft ontwikkeld en tot op onze dagen steeds krachtiger geopenbaard. - Nadat de bronnen zijn aangewezen, waaruit de auteur de stof voor zijne geschiedenis wil putten (de werken der godgeleerden en het oordeel over die werken, door bevoegde beoordeelaars uitgebragt), vinden wij een paar woorden ter toelichting van de <hi rend="i">wijze van behandeling</hi>, d.i. de indeeling der overrijke stoffe. Ziet hier hoe die behandeling zijn zal: ‘Om oorzaken en gevolgen goed te leeren kennen, moeten wij eerst de omstandigheden en verschijnselen beschouwen, welke op de ontwikkeling der theologie invloed gehad en haar hebben beheerscht of geleid. - Twee zaken zijn het, op welke al onze aandacht gevestigd moet zijn: Waardoor is de theologie ontwikkeld? Hoe heeft zij zich ontwikkeld? Ziedaar, de beide hoofddeelen van onze verhandeling. Eerst dus slaan wij het oog op al datgeen, hetwelk op de theologie invloed moest hebben; dan gaan wij den loop harer ontwikkeling na. Is vooral dat tweede gedeelte onzer taak zeer breed, en niet in zijn geheel te overzien: de meest gepaste verdeeling is ons door den aard der stof gegeven. Werd in 1815 het hooger onderwijs hier te lande geregeld, en kreeg vooral dat der godgeleerdheid de gewenschte uitbreiding: als van zelve splitst zich dan onze beschouwing in twee gedeelten: van ‘1787-1815; van 1815-1858.’</p>
<p>Ééne vraag zij ons hier veroorloofd? Waarom de schrijver niet als ter inleiding een overzigt heeft gegeven van den toestand der theologie op den tijd, van welke de beschrijving harer ontwikkeling begint? Immers wanneer wij eerst goed weten, hoe eene zaak was op een gegeven tijdstip in het verledene, zullen wij kunnen komen tot regt verstand en juiste waardering van de veranderingen, daarin gemaakt, en van de pogingen, die er zijn aangewend, om die veranderingen te weeg te brengen. Om de beweging in eene wetenschap goed te beoordeelen is het noodig eerst kennis te nemen van het punt, van waar die beweging is begonnen; zoo eerst
<pb n="484"/>zal men kunnen bepalen of er reden is om te klagen over achteruitgang dan wel om te juichen over vooruitgang. - Het lijdt nu wel geen twijfel, dat Sepp de ontwikkeling der theologie als vooruitgang begrijpt en begroet (en wij zijn het daarin volkomen met hem eens) maar zijn gevoelen daaromtrent zou, naar onze meening, op vaster grond gestaan hebben, duidelijker geregtvaardigd zijn, indien hij de beschrijving, die wij wenschten, niet hadde achtergelaten.</p>
<p>&nbsp;</p>
<p>In het eerste hoofddeel worden achtereenvolgens ter sprake gebragt: het gezag van den staat; de invloed van kerkelijke ligchamen; de prijsvragen der godgeleerde genootschappen; de voorgang van het buitenland. - In de eerste jaren van het behandelde tijdvak was de band, die kerk en staat te zamen hield nog vast gesnoerd, en geen wonder dus dat de regering ook in meerdere of mindere mate haren invloed oefende op het godgeleerd onderwijs en alzoo op de ontwikkeling der theologie. Maar de tijd was nabij, waarin zoovele banden zouden verscheurd worden, waarin ook de oude betrekking tusschen kerk en staat, zoo al niet geheel opgeheven, ten minste grootelijks gewijzigd werd. De regering bemoeide zich ook later weinig met het godgeleerd onderwijs. Zij heeft ‘de wetenschap een vrijen loop gelaten.’ Ja, ‘de regering heeft in ons land doorgaande tegenover het onderwijs in de godgeleerdheid die houding aangenomen, welke haar betaamt: eensdeels een <hi rend="i">laissez-faire</hi> volgende; anderdeels slechts voorschriften van <hi rend="i">vormelijke bepalingen</hi> gevende.’ Wèl ons dat het zoo is en dat wij mogen vertrouwen dat het niet anders worden zal. De waarheid heeft tot hare ontwikkeling de hulp der wereldlijke magt niet van noode, en om haren voortgang te stuiten is die magt niet voldoende, niet groot genoeg. - - Van grooter omvang is de volgende paragraaf. Welken invloed hebben zoowel de synode der Nederlandsche Hervormde kerk, als de bestuurders der overige Protestantsche genootschappen op het godgeleerd onderwijs gehad? Veel wetenswaardigs wordt hier meêge. deeld, en van ganscher harte stemmen wij in met den wensch des auteurs: ‘met de geschiedenis voor mij, blijf ik hopen, dat de synode der Nederlandsche Hervormde kerk nooit vergete, dat zij geroepen is, niet om leerstellige geschillen
<pb n="485"/>te beslissen, maar om de kerk te besturen. De haar toevertrouwde handhaving der leer van de kerk, wier wettige vertegenwoordigster zij is, bepale zich tot den eisch, om geen leeraar in haar midden te dulden, die niet opregtelijk betuigt, verkleefd te zijn aan de Nederlandsche Hervormde kerk en de leer, welke overeenkomstig Gods heilig woord in haren aard en geest het wezen en de hoofdzaak uitmaken van hare belijdenis.’ - Ook bij andere kerkgenootschappen hebben de besturende corporatiën geen bepaalden invloed op de beoefening der theologie gehad. Zoowel bij deze als bij de Hervormden zijn de hoogleeraren vrij in het onderzoek der wetenschap en in het verkondigen der resultaten van dat onderzoek, maar tevens als <hi rend="i">leeraars</hi> ook verpligt zich te houden aan het beginsel der leer van het kerkgenootschap, tot hetwelk zij behooren. Mogt hunne wetenschap in strijd komen met dat beginsel, zoo zouden zij het genootschap moeten verlaten. - - De prijsvragen der godgeleerde genootschappen leveren de stof voor de derde afdeeling. Drie zulke genootschappen bestaan er in ons vaderland: dat van het zoogenaamd Stolpiaansch legaat, het Haagsche en dat van Teyler. Door het eerste werden meestal wijsgeerige onderwerpen ter behandeling gesteld; het tweede was opgerigt in 1787 met het bepaalde doel om ‘de waarheden van de Christelijke godsdienst tegen deszelfs hedendaagsche bestrijderen te verdedigen, en dus het Goddelijk gezag der Heilige Schriften, alsmede de gewigtige verborgenheden des geloofs en de leer der voldoening en genade, zoo als die van de Christenen, beoordeeld volgens hunne confessiën en symbolische boeken, gemeenschappelijk erkend worden, tegen derzelver aanvallers te verdedigen; zonder evenwel uit het oog te verliezen de leerstellingen, welke in de Hervormde kerk als karakteriserende duidelijk bepaald zijn, met vermijding van alles, waaromtrent in dezelve geene bepalingen gemaakt zijn.’ Langen tijd werd dan
ook bij het uitschrijven van prijsvragen dit doel in het oog gehouden, zij droegen gewoonlijk eene eenigzins kerkelijke kleur en de bekroonde antwoorden werden ook voorzien van de approbatie der synode. - Teyler's genootschap vertegenwoordigde ten allen tijde meer het vrije, wetenschappelijk beginsel. Het vereenigde terstond naar den wil zijns stich-<pb n="486"/>ters, de beoefening der ‘natuurlijke en geopenbaarde godsdienst,’ en had tot bestuurders leden uit de toen vooral hoogst liberale broederschap der Doopsgezinden. - Duidelijk merken wij die eigenaardige rigting van elk dezer genootschappen op, als wij door Sepp worden gewezen op de merkwaardigste prijsvragen, die voorgesteld, en op de belangrijkste antwoorden, die bekroond zijn. Maar niet alleen om dit onderscheid tusschen het Haagsche en het Haarlemsche genootschap zijn deze mededeelingen onze aandacht waardig; neen, wij zien in die lange reeks, welke zaken de gedachten bezig hielden van de sommiteiten in de godgeleerdheid gedurende het behandelde tijdvak; de vragen zoowel als de antwoorden toonen het aan, hoe en in welke rigting de theologie in ons vaderland zich heeft ontwikkeld. Het onderscheid tusschen beide geleerde stichtingen is langzamerhand minder geworden, tot dat het eindelijk niet meer bestond. Tegenwoordig kennen beide ‘geen anderen eisch dan grondige, zuivere wetenschappelijkheid, van waar ze kome, wie ze aanbrenge.’ - Eindelijk worden wij in dit hoofddeel nog gewezen op den ‘voorgang van het buitenland.’ Dat de gang der theologie in den vreemde, vooral in Duitschland in ons vaderland niet onbekend of onopgemerkt bleef, blijkt uit de aankondigingen en verslagen, in Nederlandsche tijdschriften geplaatst, van buitenlandsche godgeleerde werken en vooral uit de veelvuldige vertalingen, van welke eene menigte hier genoemd en gekarakteriseerd worden. Toch is de invloed door het buitenland op de ontwikkeling der theologie in ons land geoefend, niet zoo groot
geweest, als men vermoeden zou. Over het algemeen ging men bij het vertolken van buitenlandsche boeken niet genoeg te rade met de wetenschappelijke vatbaarheid of ontwikkeling van ons volk. ‘Is een volk in den gang zijner geestesontwikkeling nog niet tot de hoogte opgeklommen, op welke een ander staat, en een ander denkt, spreekt en schrijft: de letterkundige en wetenschappelijke producten van het laatste zijn dan nog niet geschikt voor het eerste, hetwelk daarvoor smaak noch trek hebben kan. - Bij hoevele vertalingen en aankondigingen is dat niet vergeten!’</p>
<p>Reeds in dit eerste deel komen de eigenschappen aan het licht, die naar onze meening, aan het boek van Ds. Sepp
<pb n="487"/>zoo hooge waarde geven, en die op de volgende bladzijden nog veel duidelijker zich toonen, namelijk: de zeldzame belezenheid van den schrijver, zijne heldere voorstelling en juiste beoordeeling der meêgedeelde zaken, en de kalme vrijmoedigheid, waarmede hij dat oordeel uitspreekt.</p>
<p>&nbsp;</p>
<p>Wij zouden veel meer ruimte noodig hebben dan ons in dit tijdschrift ter beschikking staat, indien wij, al ware het met een enkel woord, wilden spreken van al het merkwaardige, dat dit boek bevat. Om een overzigt van het geheele werk te geven, zouden wij niet beter kunnen doen dan de uitvoerige inhouds-opgave over te schrijven. Doch wij deelen liever enkele bijzonderheden meê, die bij het lezen bovenal onze aandacht hebben getrokken, en, naar onze meening, voldoende zijn om ons gunstig oordeel te regtvaardigen en te staven. De rijkdom van zaken, hier behandeld, de reusachtige arbeid, besteed aan het verzamelen, schiften en rangschikken der hier gebruikte bouwstoffen, kan op deze wijze niet worden in het licht gesteld; wij kunnen daaromtrent alleen verzekeren, dat geen boek van eenig gewigt, geen godgeleerde, die eenigen invloed op de theologie zijner dagen heeft geoefend, door den schrijver is voorbijgegaan; dat van elk geschrift het eigenaardig kenmerkende, zoowel ten goede als ten kwade; van iederen theoloog vooral de strekking zijner werkzaamheid wordt opgegeven. En niet slechts wat die geleerden geleverd en verrigt hebben, maar ook hoe over hen en hunnen arbeid geoordeeld werd, wordt ons hier berigt. Bij ieder werk zijn ook de belangrijkste recensiën geraadpleegd. Wilt gij een voorbeeld van de helderheid, waarmeê de besproken zaken worden voorgesteld? Wij aarzelen in de keuze. Wij denken aan de beschrijving van de beginselen der Groninger school, aan de beschouwing van Opzoomer's wijsgeerige rigting, aan de voorstelling der theologie van J.H. Scholten. Bepalen wij ons bij een gedeelte van de eerstgenoemde beschrijving: ‘Niets is bij de Groningers zoo geliefd, als het vereenzelvigen der begrippen van <hi rend="i">openbaring</hi> en <hi rend="i">opvoeding. Openbaren</hi> heet bij hen <hi rend="i">opvoeden</hi>; van daar dat zij niet aarzelen in Jezus het toonbeeld van eenen waren opvoeder te begroeten. - - <hi rend="i">Christelijke
openbaring</hi> is de <hi rend="i">opvoeding</hi>, welke <hi rend="i">God</hi> aan het menschdom
<pb n="488"/><hi rend="i">schenkt</hi> door middel van een persoon, die eerst <hi rend="i">Logos</hi> heette, zoolang hij in den hemel leefde, later den naam van Jezus droeg, nadat hij uit de maagd Maria in Bethlehem geboren was. Ik meen zoo den eigenaardigen grondtrek van de <hi rend="i">christologie</hi> der Groninger school naar waarheid geteekend en in korte woorden de hoedanigheid van den persoon, dien zij als het middenpunt harer theologie beschouwt, geschetst te hebben. Die persoon is in het Groninger systeem het middenpunt; voorop staat daar de <hi rend="i">christologie</hi>. Grooten nadruk legt zij op het <hi rend="i">geheel</hi> der verschijning van Gods zoon op aarde, het sterk afkeurende, dat iets van dat ondeelbaar geheel ten koste van het andere op den voorgrond gesteld wordt, uit oorzaak van eenig gewaand dogmatisch gewigt. - - Het is verre van haar, de <hi rend="i">leer</hi> boven het <hi rend="i">leven</hi>, de <hi rend="i">wonderende</hi> boven de <hi rend="i">redenende</hi>, den <hi rend="i">dood</hi> boven de <hi rend="i">opstanding</hi>, of omgekeerd, te stellen; de geheele persoon van den Christus is het, in wien zij ziet wie God is en hoe de mensch moet zijn. De verlossende kracht van Jezus Christus vindt zij in het <hi rend="i">geheel</hi> van zijne verschijning op aarde, dus niet alleen in zijne leer of zijn dood, of ook in zijne zending door den Vader, maar in het geheel van zijn aardsch leven, verbonden met zijn leven in den hemel.’ - Wij maken het citaat niet uitvoeriger; wij gelooven dat het, gelijk het is, genoegzaam blijk geeft van den tact des auteurs om in weinige woorden juist datgene te doen uitkomen, wat de zienswijze, die hij wil doen kennen, het duidelijkst karakteriseert.</p>
<p>De taak van den heer Sepp was echter niet afgedaan (wij hebben er reeds van gesproken) indien hij alleen ijverig en naauwkeurig onderzocht en duidelijk in geregelde volgorde verhaald had, wat er in ons vaderland op het gebied der theologie was geschied gedurende het door hem beschouwde tijdvak. Hij had geene kroniek te leveren maar eene pragmatische geschiedenis. Daarom moest hij ook de voorgestelde personen en hunne werkzaamheid beoordeelen; en hierin juist erkennen wij het moeijelijkste deel van zijn arbeid. De schrijver heeft de bezwaren, die hij moest overwinnen niet voorbijgezien of ligt geacht en niet onbedachtzaam zich aan het werk gezet. Zijne kritiek is de vrucht van ernstige overweging, zij is zelfstandig en vrijmoedig. - Duidelijk openbaart Sepp, welke zienswijze in de godgeleerdheid hij
<pb n="489"/>zelf is toegedaan; geheel zijn boek doet hem kennen als een voorstander der moderne theologie; maar evenwel blijft hij vrij van de eenzijdigheid, om alles te laken wat tot eene andere rigting behoort, en alles goed te keuren of te prijzen, wat maar modern genoemd kan worden. Wij kunnen als ten bewijze melding maken van den hoogen lof, dien hij toezwaait aan de Groninger school, ofschoon hij in de voornaamste zaken niet eenstemmig met haar denkt; evenzoo van de belangrijke aanmerkingen, door hem gemaakt op het stelsel van prof. Scholten, voor wien hij zijne bewondering in geenen deele verbergt, wiens beginselen en hoofddenkbeelden hij als de zijne erkent. - Natuurlijk heeft de subjectiviteit van den schrijver invloed op het oordeel dat hij uitspreekt; natuurlijk moet hij prijzen wat <hi rend="i">naar zijne overtuiging</hi> goed is, laken wat <hi rend="i">naar zijne overtuiging</hi> verkeerd is. Zal hij daarom het verwijt verdienen van niet onpartijdig te zijn? Ik wil die vraag beantwoorden met een uittreksel uit de inaugurele oratie van prof. Rauwenhoff, ik kan mijn gevoelen niet beter uitdrukken dan in zijne woorden: ‘IJdele waan! dat iemand van het gebeurde een beeld zou kunnen schetsen, zoo als het geweest is en niet alleen, zoo als het hem toeschijnt te zijn. Is er dan eene andere beschrijving der geschiedenis mogelijk, dan die uit de persoonlijkheid van den schrijver geboren wordt? Moet hij, naar het oordeel van allen, in de feiten, die hij verhaalt, de idee weten aan te wijzen, die zich daarin openbaart, en zoo, naar zijn vermogen, in zijne voorstelling een afdruk van de levende werkelijkheid trachten te geven, hoe kan hij ooit aan dien eisch voldoen, wanneer het hem niet vrijstaat daarbij zijne eigene begrippen te volgen? Niemand ziet ergens eene andere idee uitgedrukt, dan die hij reeds in zich zelven heeft.’</p>
<p>Onbeschroomd en vrijmoedig komt Sepp overal voor zijne overtuiging uit, schoon hij verwachten kon dat zijn oordeel voor velen zeer onaangenaam klinken moest en welligt aanleiding zou geven tot hevigen strijd. Of kon Dr. J. van Vloten zwijgen, terwijl er van hem en zijn geschrift: <hi rend="i">de Tubinger school en hare Hollandsche tegenstanders</hi>, gezegd werd: ‘Bij de lezing zouden wij verbaasd hebben gestaan over de onwaarde der Tubingsche kritiek, indien wij niet spoedig gezien hadden, dat de schrijver met laakbare onkunde spreekt
<pb n="490"/>over iets wat hij niet kent. Zelf met het Christendom gebroken hebbende, had hij sinds langen tijd ook de studie der theologie verwisseld met die der vaderlandsche letteren en van de theologie alleen den doctoralen titel behouden. Zijn geschrift zou eerder de Tubingers als dwazen, dan als geleerden bij ons geïntroduceerd hebben.’ - Hoe kon Dr. van Oosterzee berusten in het oordeel, dat hij heeft ‘opgehouden tot hen te behooren, van wie de ontwikkeling der wetenschap iets hopen mogt.’ - Neen waarlijk de strijd was te voorzien, maar Sepp vreesde dien niet en behoefde dat ook niet. Wie na grondig onderzoek en rijpe overweging spreekt naar zijne innige overtuiging, hij heeft geene tegenspraak te duchten.</p>
<p>Men behoeft juist niet dezelfde rigting in de theologie aan te kleven als Sepp om hooge waarde toe te kennen aan zijn boek. Men kan aanmerkingen maken op sommige zijner beschouwingen en menig resultaat van hem als ongegrond afwijzen; men mag het afkeuren dat de schrijver over 't geheel een zoo hoogen toon heeft aangeslagen en zoo apodictisch het veroordeelend vonnis uitspreekt over velen; maar, zoo men belang stelt in de studie der godgeleerdheid en niet bevooroordeeld is, zal men moeten toestemmen, dat dit werk eene merkwaardige plaats beslaat in onze theologische letterkunde, dat niemand het lezen kan zonder veel daaruit te leeren, en dat het bij uitstek geschikt is om, vooral bij jonge theologen, den lust op te wekken tot naauwkeurig onderzoeken en zelfstandig oordeelen.</p>
<p>Het verheugt ons, dat er zoo spoedig reeds een tweede druk van noodig is geweest en het zou ons niet verwonderen, indien deze na niet zeer langen tijd door een derde werd gevolgd. Mogt dit zoo zijn, wij zouden dan den uitgever verzoeken, het werk wat minder compres te laten drukken. Hoe net de uitvoering is, de zeer fijne letters maken de lezing voor eenigzins zwakke oogen zeer vermoeijend.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="vink014"/>
</interpGrp>
<head rend="h3"><hi rend="i">Het volharden in de leer der Apostelen, naar Hand. II:</hi> 42<hi rend="sup">a</hi>. <hi rend="i">Door</hi> G.J. Vinke, <hi rend="i">theol. doct. en predikant te Amsterdam. Te Amsterdam, bij</hi> H. Höveker, 1861. <hi rend="i">In</hi> 8<hi rend="i">vo. Prijs</hi> ƒ 0,25.</head>
<p>De uitgave dezer preek is eene daad van zelfverdediging.
<pb n="491"/>Dr. Vinke had met droefheid vernomen,! dat sommige door hem gebezigde uitdrukkingen ergernis hadden gegeven. Hij werd beschuldigd gezegd te hebben: ‘al wie van de Apostolische leer afwijkt, hij mag den naam van Christen niet langer dragen!’ en den wensch te hebben uitgesproken: ‘dat de voorstanders der nieuwere godgeleerde rigting maar niet geboren mochten zijn!’ - Om zich te regtvaardigen besloot hij iedereen in de gelegenheid te stellen om te <hi rend="i">lezen</hi> wat hij <hi rend="i">letterlijk</hi> gesproken had. Zijn doel is dus alleen te bewijzen dat de beschuldigingen tegen hem uitgebragt ongegrond zijn. Heeft hij dat doel bereikt? Dat is geloof ik de eenige vraag, die wij hier te bespreken hebben. Laat ons zien. De geïncrimineerde plaatsen zijn ligt te vinden. Aan het slot des eersten deels (p. 11) lezen wij: ‘Gij zijt er van overtuigd, ook ten deze hebben wij te volharden in de Apostolische leer. Ja! ik voor mij aarzel niet mijne overtuiging uit te spreken: dit is zóózeer een kenmerk van den waren Christen, dat wij ophouden dien naam te kunnen dragen, zoo wij afwijken van die leer: ik hervat mij en verklaar, dat wij bij die afwijking althans geene belijders meer kunnen heeten van het <hi rend="i">Apostolisch Christendom!</hi>’ - Zoo blijkt het, de prediker heeft gezegd, wat sommige hoorders hem euvel duiden; maar die hoorders hebben er niet opgelet, dat hij terstond zijne uitspraak weêr heeft ingetrokken, zich zelf als corrigerende met de daarbij gevoegde restrictie, die de geheele phrase krachteloos en niets beteekenend maakt. Immers nu komt het gezegde hierop neder: ‘wie afwijkt van de Apostolische leer is geen belijder van het Apostolisch Christendom. De andere plaats vinden wij aan het einde van de preek: ‘Ja! noodzakelijk is het dat er ergernissen komen, maar wee! den mensch, wee dan ook dier wetenschap, door welke zij komen! Het ware beter.....Doch
genoeg, BB. en ZZ.!’ - Dus ook hier, Dr. Vinke heeft niet gezegd, wat men hem ten laste gelegd heeft. Maar heeft hij dan ook zelf geene aanleiding gegeven tot de opvatting zijner woorden, welke hem nu met smart en verontwaardiging vervult? Over de preek op zich zelve als homiletisch product spreken wij niet. Wij gelooven gaarne, dat Dr. Vinke haar liever niet zou hebben laten drukken. Moge zij voor velen een waarschuwend teeken zijn tegen het pole-<pb n="492"/>miseren op den kansel, dat zoo zelden nuttig, zoo dikwijls gevaarlijk en schadelijk is.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="muur001"/>
</interpGrp>
<head rend="h3"><hi rend="i">Practische Godgeleerdheid of beschouwing van de Evangeliebediening, voornamelijk in de Nederlandsche Hervormde Kerk. Een handboek bij de academische lessen, door</hi> W. Muurling, <hi rend="i">Hoogleeraar te Groningen. Tweede, verbeterde uitgave. Te Groningen, bij</hi> J. Oomkens, J. Zoon, <hi rend="i">Academiedrukker</hi>, 1860. <hi rend="i">In</hi> 8<hi rend="i">vo.</hi>, 650 <hi rend="i">bladz. Prijs</hi> ƒ 6.20.</head>
<p>Met blijdschap begroeten wij de tweede uitgave van dit uitmuntend boek. Hoe men ook oordeele over de dogmatische zienswijze der Groninger school, dit zeker staat bij alle bedienaars van het Evangelie in ons vaderland vast, dat zij zich ten hoogste verdienstelijk heeft gemaakt op praktisch gebied. Waarlijk niet alleen de predikanten van de Nederlandsche Hervormde Kerk, maar evenzeer de leeraren in de andere protestantsche kerkgenootschappen hebben de lessen van Muurling hoog te waarderen. Niet enkel als handboek bij de academische lessen, maar ook als studieboek voor hen, die reeds als herders en leeraars werkzaam zijn, verdient het hoogen lof. Wij mogen het onnoodig achten om hier een verslag te geven van den rijken inhoud en houden ons voor noch geroepen, noch bevoegd om dit werk te beoordeelen. Maar aangenaam is ons de gelegenheid, om in het openbaar lof toe te brengen aan den geleerden, hoogeerwaarden schrijver. Zijn boek is reeds uit den eersten druk aan velen bekend; en zonder twijfel zal ook deze uitgaaf weldra in ruimen kring verspreid worden. De vruchten die het bevat van grondige geleerdheid en van rijke ervaring; de geest waardoor het zich kenmerkt van hartelijke ingenomenheid met het christendom en van warm geloof, de heldere, eenvoudige toon waarin het gesteld is, maken het tot een schat van hooge waarde voor allen, die met ons de evangeliebediening beschouwen als een treffelijk ambt, en de godgeleerdheid nuttig wenschen te maken voor het leven. Wij voegen hier alleen nog bij, dat de woorden, tweede, <hi rend="i">verbeterde</hi> uitgave, niet alleen welluidendheidshalve op den titel zijn gesteld, (dat gebeurt toch somtijds) maar dat
<pb n="493"/>ook het laatste epitheton volkomen waar is, zoo als duidelijk blijkt uit eene vergelijking met den eersten druk. Moge de auteur voldoening vinden in de overtuiging, dat zijn vernieuwde arbeid aan velen welkom is en door Gods zegen bekroond wordt.</p>
<p>R.</p>
<p>V.</p></div>
<div type="chapter">
<interpGrp>
<interp type="primair" value="oost027"/>
</interpGrp>
<head rend="h3"><hi rend="i">Reizen in het Heilige land, naar Smyrna, Beyroet, Konstantinopel, Alexandrië en Kaïro, in de jaren</hi> 1851, 1856 <hi rend="i">en</hi> 1857, <hi rend="i">door</hi> T. Fliedner, <hi rend="i">doct. in de theologie, leeraar en inspecteur der diakonessen-inrigting te Kaiserswerth. Met platen en kaarten. Uit het Hoogduitsch, door</hi> T.M. Looman. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) H. Höveker, 1860. <hi rend="i">In gr.</hi> 8<hi rend="i">vo. XVIII en</hi> 484 <hi rend="i">blz. Prijs</hi> ƒ 0,25 <hi rend="i">per afl</hi>.</head>
<p>Dit boekdeel, het VIII<hi rend="sup">ste</hi> van de <hi rend="i">Christelijke Huisbibliotheek</hi>, bevat alleen de eerste reis van Fliedner naar het H. land, met vier diakonessen, die hij te Jerusalem bragt tot grondlegging van een hospitaal en opvoedingsgesticht aldaar; ligchaamszwakheid en andere beletselen hebben tot dus ver de uitgaaf van de beschrijving zijner tweede reis, in 1856 en 1857, vertraagd. De eerw. Fliedner deed haar gedeeltelijk ten einde ter herstelling zijner zeer verzwakte gezondheid een winter in het warm klimaat van Kaïro door te brengen, gedeeltelijk ter inspectie van de drie Oostersche diakonessenposten, en om te onderzoeken of niet ook te Alexandrië of te Kaïro behoefte was om eenen dergelijken post te stichten, gelijk dan ook in de eerstgemelde dezer twee steden sedert die reis een hospitaal voor kranken van alle geloofsbelijdenissen, vooral echter voor Protestanten, is tot stand gebragt.</p>
<p>De persoonlijkheid van den schrijver, zijn reisgezelschap en het doel van zijnen togt - dat alles doet ons verwachten, dat het gemoedelijk-godsdienstige element zeer sterk in de beschrijving van zijne reis zal op den voorgrond treden. Zoo is het ook: hoewel op de reis naar Palestina, zoo te land als ter zee, natuurtafereelen en historische herinneringen door den reiziger niet onopgemerkt worden gelaten, zijn het vooral het geestelijk leven en de middelen door welke het wordt gevoed en ontwikkeld, door welke het vrome reisgezelschap
<pb n="494"/>het eerst en het meest wordt geboeid. Daaraan dan ook hebben wij belangrijke berigten te danken aangaande den toestand van godsdienst en zedelijkheid, zoo bij Mohamedanen als bij Christenen. Helaas! dat die berigten zoo dikwijls van ongunstigen aard moeten zijn! Vooral aangaande de Grieksche Kerk in Turkije luiden de mededeelingen hoogst bedroevend; er moeten daar eene onkunde, eene vormdienst en vooral een grof en ergerlijk Marianisme heerschen, dat aan de Roomsche Kerk in 't minst niet toegeeft. Ook ontvangt men hier nieuwe bewijzen te over voor de diepe ellende, waarin de Islam zijne geloovigen houdt, met name hoe er het vrouwelijke geslacht in de diepste verwaarloozing en verlaging wegkwijnt. Maar des te hooger stijgt dan ook bij den lezer de ingenomenheid met die Christelijke inrigtingen, vooral in het H. land, door welke, meer nog dan door de onmiddelijke evangelieprediking of bijbelverspreiding, de volgelingen der Halve Maan gebragt worden tot het aanschouwen van de heilvolle werking der Christelijke godsdienst. Het verwondert ons dan ook in geenen deele, dat die hospitalen, verplegingsinrigtingen, opvoedingsgestichten en dergelijke weldadige, het evangelie-licht verspreidende vruchten van de Christelijke liefde en opoffering, veel toebrengen om harten te openen voor den indruk der voortreffelijkheid van het Christendom, ja dat zij als van zelve de middelpunten eener eigenlijke zending worden.</p>
<p>Bij het verblijf te Jerusalem en in den onmiddelijken omtrek, ja op de reizen door het geheele H. land, is het voor eenen belijder van de Christelijke godsdienst - en hoeveel te meer dan nog voor iemand die den Heer in waarheid liefheeft en dient! - onmogelijk, niet op elke schrede weg te zinken in herinneringen van het voorledene, herinneringen aan het merkwaardigste volk in de geschiedenis, herinneringen vooral aan de geschiedenis van Jezus Christus zelven. Dit is dan ook natuurlijk bij Fliedner het geval. En wij lazen zijne aanteekeningen, opmerkingen en herinneringen daarom met te meer bijval, omdat hij het juiste midden houdt tusschen den reisbeschrijver, die alleen het tegenwoordige ziet tot uitbreiding zijner tegenwoordige kennis, verbonden met eenen blik op het verledene als geschiedenis - en den hooggestemde, die tot het bijgeloovig vereeren
<pb n="495"/>afdaalt en alzoo in wezentlijkheid het geestelijk karakter zijner godsdienst vergeet. Wij vonden het godsdienstig gevoel bevredigd, slechts op zeer enkele plaatsen overspannen; gelijk de toon het hoog gemoedelijke niet dan hier en daar drijft tot wat eenen glimlach wekt door overdrijving; b.v. waar op den weg van <hi rend="i">Ramleh</hi> (het oude Arimathea) de meesten van het reisgezelschap meermalen van het paard vielen, maar de schrijver, schoon in geen dertig jaren te paard gezeten hebbende, ‘het alleen aan Gods beschermende genade te danken had, dat hij niet even als de anderen er van werd afgeworpen’ (bladz. 82). Zie, dat is goed gemeend, maar wat behoeft het aldus uitgedrukt? Intusschen gelukkig hij, bij wien het vrome element niet enkel in dergelijke uitdrukkingen huist! En dat het Fliedner in hart en bloed zit, getuigt de geheele geest van zijn boek.</p>
<p>Zeer belangrijk van inhoud en hoogst onderhoudend van vorm zijn Fliedner's berigten, met name ook die aangaande <hi rend="i">Konstantinopel</hi> in het laatste gedeelte van het werk. Hij kreeg te zien wat aan elk niet te beurt valt te beschouwen, o.a. een groot gedeelte van het paleis van den sultan. Met belangstelling volgt men hem ook bij zijne bezoeken van onderscheidene moskeën enz. In 't kort, het boek is een even aangenaam als nuttig reisverhaal, dat alle aanprijzing verdient, ook in zijn Nederlandsch gewaad; want de vertaling is uitmuntend en de overzetter heeft hier en daar aantee-keningen ter verduidelijking of bevestiging geplaatst, die van zijne kunde en oordeel getuigen.</p>
<p>De ‘platen,’ op den titel vermeld, ruim 80 in getal, zijn houtsneden, sommige een gedeelte van, vele eene geheele bladzijde groot. Zij geven eene aanschouwelijke voorstelling van eene menigte belangwekkende plaatsen en beantwoorden van deze zijde aan het doel. Maar uit het oogpunt der kunst zijn zij grof en leelijk, zeer ver beneden het middelmatige. De ‘kaarten’ bestaan uit: een kaartje van <hi rend="i">Palestina</hi>, een weinig verwarrend, doordien men er de namen der oudste bewoners, de verdeeling ten tijde van Jezus en nog bovendien de stammen-aanwijzing door letters op heeft willen brengen; alsmede een platten grond van <hi rend="i">Jerusalem</hi> en den omtrek.</p>
<p>Voor het gemak van hen, die het een of ander in het
<pb n="496"/>boek willen naslaan, is gezorgd door een alphabetisch register, - een bijvoegsel dat tegenwoordig wel wat veel wordt verwaarloosd, ook in boeken, die het zeer noodig hebben. De uitvoering eindelijk is goed en doet den heer Höveker alle eer aan.</p>
<p>v.O.</p></div>
<div type="chapter">
<interpGrp>
<interp type="secundair" value="camp024"/>
</interpGrp>
<head rend="h3"><hi rend="i">Blijft in mij! Een woord van opwekking en bestuur. Gedachtenisgave aan hen, die belijdenis des geloofs hebben afgelegd, door</hi> Dr. A.W. van Campen, <hi rend="i">Pred. te Andijk</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) P.N. van Kampen. 45 <hi rend="i">blz. Prijs</hi> ƒ 0,45.</head>
<p>De dag waarop de belijdenis des geloofs wordt afgelegd, is van groot gewigt voor den Christen, en al wat strekken kan om de herinnering daaraan levendig te houden, verdient onze goedkeuring. Onderscheidene geschriften zijn er tot dat doel opgesteld, bestemd om aan de nieuwe leden der gemeente te worden uitgereikt, en zonder in vergelijking te willen en te kunnen treden, meen ik de verzekering te mogen geven, dat het werkje van Dr. van Campen tot de goede behoort.</p>
<p>Ik behoef wel niet te zeggen dat het van stichtelijken aard is. De schrijver gaat uit van het woord, door Jezus eens tot zijne discipelen gesproken: ‘Blijft in mij,’ <hi rend="i">Joh.</hi> XV: 4, en beschrijft in doorloopende rede wat die vermaning zeggen wil en langs welken weg men haar kan opvolgen.</p>
<p>Zoowel onderwerp als behandeling zijn zeer gepast, de nette uitvoering van het boekje werkt mede om het geschikt te maken tot eene gedachtenisgave aan hen, die belijdenis des geloofs hebben afgelegd, en wij kunnen het met vrijmoedigheid aanbevelen aan ouders of leeraars, die aan hunne kinderen of leerlingen zulk een aandenken geven willen.</p>
<p>Lezenswaardig zijn vooral blz. 24-27, waar de S. aanwijst, hoe de bijbel <hi rend="i">niet</hi> en hoe hij <hi rend="i">wel</hi> moet gelezen worden.</p>
<p>Gaarne had ik evenwel door het geheele werkje nadrukkelijker uitgesproken gezien, dat het ‘blijven in Christus’ niet maar een onbestemd gevoel is of eene zekere godsdienstige gevoeligheid, maar een volgen van Christus' geboden. Het geheel zou, dunkt mij, gewonnen hebben, indien die vermaning van Jezus nog meer toepasselijk gemaakt was op het dagelijksche leven.</p></div>
<div type="chapter">
<interpGrp>
<interp type="secundair" value="hoek024"/>
</interpGrp>
<pb n="497"/>
<head rend="h3"><hi rend="i">De twee getuigenissen van den lijdenden Jezus aangaande zich zelven, volgens het Evangelie van Johannes. Leerredenen van</hi> S. Hoekstra Bz., <hi rend="i">Theol. Dr. en Hoogleeraar te Amsterdam</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) P.N. van Kampen, 1860. <hi rend="i">Prijs</hi> ƒ 0,40.</head>
<p>Er bestaan verschillende soorten van preken. Dit is zeer natuurlijk en moet ook zoo wezen, want de eene spreker heeft een meer, de ander een minder ontwikkeld auditorium, en wil eene preek goed zijn, dan moet zij geschikt wezen voor den trap van ontwikkeling van de menschen, waarvoor zij uitgesproken wordt.</p>
<p>Die van den hoogleeraar Hoekstra zijn voor ontwikkelde hoorders bestemd, en zijn voor dezulken zeker hoogst nuttig; zij geven te denken.</p>
<p>Zoo als de titel aanduidt loopen beide leerredenen over gezegden van den lijdenden Jezus. De eerste heet: <hi rend="i">De goede belijdenis onder Pontius Pilatus</hi> en heeft tot tekst Joh. XVIII: 36-38<hi rend="i">a</hi>. De Hoogl. beschouwt daarin <hi rend="i">Jezus, als den stichter van en koning in het rijk der waarheid</hi>.</p>
<p>De tweede loopt over Joh. XIX: 28-30 en heeft tot onderwerp: <hi rend="i">Jezus, het toonbeeld van eene volmaakt volbragte levensroeping</hi>.</p>
<p>Van beiden kan men zeggen dat zij een' zeer eenvoudigen vorm hebben. Dit is eene verdienste.</p>
<p>Geen nietiger dingen toch zijn er dan die preken op effect gemaakt, wier inwendige ledigheid wordt bedekt door een sierlijk kleed, door bloemrijken stijl en vergezochte vergelijkingen.</p>
<p>Niets daarvan in de leerredenen van Prof. Hoekstra. - Het is hem te doen om zaken, niet om declamaties.</p>
<p>Vooral bevat de tweede leerrede veel schoons. Zij doet ons zien, dat: I ‘geheel het leven van Jezus gewijd was aan een eenig doel, en wel aan dat ééne doel waartoe hij ook in de wereld was gekomen’ en II ‘dat Hij dit levensdoel, hoe groot van omvang en hoe moeijelijk te bereiken, nogtans bij Zijn sterven volkomen bereikt had.’ De eerste leerrede mist, naar het mij voorkomt, de geleidelijkheid die aan de tweede eigen is.</p></div>
<div type="chapter">
<interpGrp>
<interp type="secundair" value="loom002"/>
</interpGrp>
<pb n="498"/>
<head rend="h3"><hi rend="i">Het leven van Martin Boos, Evangelisch Roomsch priester. Naar het Hoogduitsch bewerkt door</hi> T.M. Looman. <hi rend="i">Uitgegeven door de vereeniging ter bevordering van christelijke lectuur. Te Amsterdam, bij</hi> H. Höveker, 1859.</head>
<p>Evangelisch Roomsch priester: men vindt die namen niet dikwijls nevens elkander, en toch drukken zij zeer juist het karakter uit van den man wiens leven hier beschreven wordt.</p>
<p>Martin Boos was een van die Roomsche geestelijken uit Zuid-Duitschland die aan het einde der vorige en het begin dezer eeuw, zich onderscheidden door verlichte, Evangelische denkbeelden.</p>
<p>Geboren in 1762 genoot hij onderwijs aan het Seminarium waar o.a. de bekende Sailer werkzaam was.</p>
<p>Met ijver en liefde nam hij daarna zijne betrekking als kapellaan in een dorp van Neder-Zwaben waar, maar al spoedig ontdekte hij het ongenoegzame van de leer zijner kerk. Hij wilde heilig leven maar zijn gemoed en vond geen' vrede met de door de kerk aanbevolene middelen. Zelf schrijft hij in eenen brief: ‘Ik heb mij oneindige moeite gegeven om heiliglijk te leven, jaren lang, zelfs in het strengste van den winter, sliep ik op den harden en kouden vloer, terwijl ik mijn bed ongebruikt liet; ik geesselde mij ten bloede toe, ik verduurde den honger om mijn brood den armen te geven; ik bragt al mijnen ledigen tijd in de kerk of op het kerkhof door; om de acht dagen biechtte ik en gebruikte het ligchaam des Heeren. Ik wilde volstrekt door mijne goede werken en mijne goede zeden leven. Maar welk een leven was dat! In weerwil van al mijne heiligheid verzonk ik al dieper in mijn egoismus.’</p>
<p>Wij leeren daaruit eenen man kennen wien het ernst was met zijn verlangen om vrede voor zijne ziel te vinden.</p>
<p>Maar zijn hongeren en dorsten naar geregtigheid was toch niet vruchteloos. Hij begon de groote waarheid te begrijpen, dat de mensch niet door werken geregtvaardigd wordt, maar door het geloof, de bron der goede werken; het evangelie werd hem meer bekend en de leus van Luther werd ook de zijne. De regtvaardige zal door het geloof leven.</p>
<p>Als dorpskapellaan ontwikkelde hij die denkbeelden in zijne
<pb n="499"/>prediking. Aan vrienden ontbrak het hem niet, maar evenmin aan vijanden en deze waren het magtigst.</p>
<p>Herhaalde malen aangeklaagd om zijne kettersche leer, in de gevangenis geworpen om zijn vonnis af te wachten, verloor hij den moed niet en toen hij vrijgesproken werd door den bisschop hervatte hij met lust zijne taak.</p>
<p>Maar zijne tegenstanders rustten niet. Nieuwe aanklagten verhieven zich. Eindelijk werd hij als pastoor afgezet en verliet hij Oostenrijk en na onderscheidene lotwisselingen kwam hij in de Pruissische Rijnprovinciën, waar hij weder als pastoor werd benoemd, omdat men na gedaan onderzoek <hi rend="i">overal niets dan goeds en loffelijks van hem vernomen had</hi>. Hij stierf 1825.</p>
<p>Dat de ervaringen van zulk eenen man belangrijk zijn om te beschrijven zal ieder toestemmen moeten. Dat hij groote belangstelling verdient als een waar christen is zeker.</p>
<p>Hij bleef in de Roomsche Kerk. Men miskenne hem daarom niet.</p>
<p>Hij schreef: ‘In elk volk is die Hem vreest en geregtigheid werkt Hem aangenaam. Niet de overgang van het eene kerkgenootschap tot het andere maar het geloof en de heiligheid maken ons regtvaardig en heilig.’</p>
<p>De beschrijving van het leven van zulk een man is een nuttig werk en der lezing overwaardig.</p></div>
<div type="chapter">
<interpGrp>
<interp type="primair" value="hiss002"/>
<interp type="primair" value="18610800"/>
</interpGrp>
<head rend="h3"><hi rend="i">Millie Howard; door</hi> Mrs. Lynch. <hi rend="i">Uit het Engelsch</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.H. Scheltema, 1861. <hi rend="i">Twee deelen. In gr.</hi> 8<hi rend="i">vo.</hi> 250 <hi rend="i">en</hi> 248 <hi rend="i">bl. Prijs</hi> ƒ 5,00.</head>
<p>‘<hi rend="i">Als men zich in het veen bevindt</hi>, <hi rend="i">ziet men op geen turfje!</hi>’ Onze schrijftafel, geachte lezers en lezeressen, is ruim voorzien van nieuw uitgekomene werken, over welke men ons verzocht heeft, een onpartijdig doch tevens weldoordacht oordeel uit te brengen. De zon schijnt vrolijk door de twijgen der hooge boomen, die den tuin achter ons huis omzoomen; hare stralen vallen op twee opengeslagen boekdeelen, die met <hi rend="i">hetzelfde</hi> (waarom, is ons niet duidelijk!) vignet prijken. Wij halen ze naar ons toe, en lezen den bovenvermelden titel:</p>
<p>‘<hi rend="i">Millie Howard, uit het Engelsch</hi>.’</p>
<pb n="500"/>
<p>Onze roman-literatuur is alzoo, in het loopende jaar 1861, vermeerderd met een werk aan vreemden bodem ontleend, en het beoordeelen van een dergelijk produkt is voorzeker niet zonder eenige moeijelijkheid, als men het originele niet bij de hand heeft. Wij behooren dan, met beperkte hulpmiddelen, den inhoud, den stijl, de wijze van voorstelling en de karakterschilderingen na te gaan, zonder in staat te wezen, <hi rend="i">les pièces justificatives en mains</hi>, uit te maken, of hetgeen ons welligt minder bevalt op rekening van de schrijfster of op die van den vertaler of de vertaalster (wij weten waarlijk niet of deze een <hi rend="i">he</hi> of een <hi rend="i">she</hi> is!) billijker wijze moet gesteld worden. <hi rend="i">Nolens volens</hi>, zullen wij dus met de riemen roeijen, die men ons gegeven heeft, en tot het behoorlijke waarnemen van de voorgenomene taak, in de eerste plaats kennis maken met het verdichte verhaal, dat Mrs. Lynch tot <hi rend="i">cannevas</hi> heeft gekozen, om den lezers en lezeressen van haar werk hoogst belangrijke en nuttige waarheden te herinneren.</p>
<p>De heldin van het boek, Millie Howard, wordt ons door de schrijfster, in afwisselende levenstoestanden, voorgesteld in velerlei aardsche beproevingen en grievende tegenspoeden, doch steeds vaststaande door het onwankelbare geloof <hi rend="i">in</hi> en door het kinderlijke vertrouwen <hi rend="i">op</hi> onzen Heer Jezus Christus. Zij is van zeer goeden huize, en haar vader, Mr. Howard, is op het tijdstip, waarop het verhaal een' aanvang neemt, reeds overleden, terwijl zijne weduwe, eene vrouw zeer zacht van aard, tot troost in haren ouderdom, behalve Millie, nog een' zoon heeft, Arthur genaamd.</p>
<p>Als voortdurenden gast op het kasteel, dat de familie bewoonde, ontmoeten wij Mr. Strafford, een' advokaat, die vroeger rentmeester was geweest van Mr. Howard. Millie had eene gouvernante die echter het ongeluk had van niet na te denken, en het was eigenlijk Mr. Strafford, die de meeste zorg droeg voor de vorming van haren geest, en aan wien zij de heilrijke ontwikkeling te danken had, die haar op haren lateren leeftijd zoo zeer te stade kwam. ‘Hij deed veel voor Millie,’ zegt de schrijfster, ‘en verkreeg daardoor den invloed op haar, welken de zon uitoefent bij de morgenschemering, hier en daar eene schoone plek door haren gloed verlichtende, die wel bestond, maar nog in
<pb n="501"/>het donker schuilde, en glans gevende aan de dauwdruppels, die, voor hare opkomst, naauwelijks merkbaar waren. Hij toonde haar eerst, wat zij kon, en hield dan zorgvuldig het oog op de geestsprankjes, die hij had opgewekt, tot dat zij schier tot vollen wasdom gekomen waren.</p>
<p>Eene gewigtige plaats in het verhaal bekleedt Mary Simmons, eene eenvoudige naaister, die van den vroegen morgen tot den laten avond op het kasteel der familie Howard werkzaam was, en door hare godsdienstige gesprekken, ja! wat meer zegt, door haren echt christelijken wandel op het hart van de jeugdige Millie een' hoogst weldadigen invloed uitoefende. Hetgeen Mary overkomen was, vóór den tijd waar de geschiedenis begint, wordt door Mrs. Lynch op eene waarlijk treffende wijze geschilderd. Om den lezers dezer aankondiging hiervan een duidelijk denkbeeld te geven, laten wij een gedeelte van het achtste hoofdstuk volgen, hetwelk tevens tot eene kleine proeve kan strekken van de wijze, waarop de vertaler zich van zijne taak gekweten heeft.</p>
<p>‘Hoe aangenaam verrees de zondag-morgen over dit kleine gezin, na hunnen zesdaagschen arbeid. Er was eene kalmte in zijn daglicht, eene frischheid in zijnen dauw, eene doorschijnendheid zelfs van zijnen nevel; of althans het was eene aangename en gelukkige verbeelding, die dezen rustdag bekleedde met eigenaardige schoonheid.’</p>
<p>‘Door het vroegtijdig geopende venster drong het zachte klokkengelui liefelijk naar binnen. Mary's vrolijke glimlach maakte plaats voor een meer stil genot, waarvan dankbare tevredenheid misschien wel het hoofdbestanddeel uitmaakte.’</p>
<p>‘Met geringe afwijking zag haar de zondag-morgen, reeds van hare vroege jeugd af aan, netjes aangekleed, in gezelschap van haren vader opgaan naar het huis des Heeren.’</p>
<p>‘Mary was eenige maanden geleden aan Leigh James verloofd; deze voegde zich gewoonlijk in de kerk bij hen, en was hun gast gedurende het overige gedeelte van den Zondag. Zij had hem hare maagdelijke liefde in de volle kracht harer eerste frischeid geschonken, en deze ofschoon hare eigene zachtheid behoudende, gaf eene nog sterkere tint aan de krachtige karaktertrekken, die zij in hem ontdekte.’</p>
<pb n="502"/>
<p>‘Er waren echter oogenblikken, waarin Mary's gedachten aan Leigh iets geheimzinnigs hadden, en wanneer dit zoo was, dan kwam er iets hartstogtelijks in hare stem, hetgeen haren vader aanleiding gaf om zich om te keeren en haar aan te zien; en terwijl zij zelve veinsde vriendelijk te lagchen, konden anderen toch in hare donkere oogen den zachten dauw ontwaren, die doorgaans de voorbode van zilte tranen is.’</p>
<p>‘Er bestaat een geest van vertrouwen, die als een rijke stroom opwelt uit 't harte des jongelings; deze wordt verhelderd door vroegtijdigen zonneschijn, en ontvangt geuren van de schoone, voor hem geopende vooruitzigten. Hij kan zich den zwaren atmospheer van verdenking en wantrouwen niet begrijpen, en het moet wel een tastbaar ongelijk zijn, dat in staat is hem van zijne edelste bestanddeel - van zijne goede trouw - te berooven. Somtijds nu, wanneer Mary geen al te hooge gedachten koesterde van Leigh's persoonlijke waarde, slingerde hij als 't ware eene ras voorbijgaande, maar toch eenigzins heftige uitdrukking, tegen het zwakke gebouw harer hope; maar dan kromp ook haar hart ineen, en het wantrouwen bezweek, dat zij tegen haren besten vriend koesterde.’</p>
<p>Leigh bezat veel gezond verstand; miste hij ook al die fijne opmerkzaamheid, welke Mary bezat, een veêrkrachtige geest en eene levendige uitdrukking waren hem toch eigen, welke de bewondering van dat eenvoudige meisje gaande maakten. Hij volgde al hare Zondagsbezigheden zonder onverschilligheid, en opperde dan eenigen twijfel, niet zoo zeer als van hem zelven afkomstig, maar als van iemand wijzer dan hij, en gaf hierdoor het eerst aanleiding tot bekommering, zijnen persoon betreffende, in haar hoopvol harte. Dan was het dat de helderheid van haar jonkvrouwelijk geluk door een nevel van argwaan omtogen werd; maar nog niet, neen nu nog niet, had Leigh haar ooit eenige reden tot schreijen gegeven.’</p>
<p><hi rend="i">Nog niet!</hi> zegt de schrijfster, want later vernemen wij dat Leigh de brave Mary bedroog, en zelfs bestal, zoodat Mary, van hare kleine bezitting beroofd, van nu af op het kasteel der Howards, met naaijen den kost moest verdienen, zoowel voor zich zelve, als voor hare oude blinde grootmoeder.</p>
<pb n="503"/>
<p>Van de verdere omgeving van Millie, van hare buren en bekenden willen wij niet spreken, omdat wij, zoo doende, den lezers de aangename verrassing zouden benemen, die hen ongetwijfeld wacht, wanneer zij in het werk zelf kennis maken met de vele schoone beelden, die Mrs. Lynch in haren roman ten toon spreidt.</p>
<p>Uit den band van wederzijdsche achting en vriendschappelijke toegenegenheid van Mr. Strafford met Millie, ontstond naderhand, als een logisch gevolg uit de gegevens, liefde, zonder dat zij dienaangaande hunne gevoelens elkander hadden medegedeeld. Toen Millie echter in kennis was gekomen met Lionel, den eenigen zoon van den rijken Mr. Pemberton, een' jongeling dien de wereld prees als iemand, die getrouw bleef aan zijne aangenomene beginselen, doch wiens gemoed in den atmospheer der Parijsche beschaving bedorven was; toen, zeiden wij, Millie in kennis kwam met Lionel, en de edelaardige Strafford, door eene verkeerde opvatting van gesprokene woorden en gebeurde zaken, meende te moeten gelooven, dat Millie eene meer dan dagelijksche genegenheid voor Lionel koesterde, verliet hij eensklaps het kasteel, zonder dat men wist waarheên hij zich begeven had.</p>
<p>De karakterbeschrijving, die de schrijfster ons van Lionel geeft, schijnt naar de natuur geteekend. Zij zegt onder anderen van hem: ‘Een mantel van wereldsche beschaving hing sierlijk om zijne schouders, en indien eene doodelijke zelfzucht, gekweekt in een ongezonden en onzedelijken atmospheer, in de plooijen verborgen lag, was zij toch voor het menschelijk oog onzigtbaar, en van den Alziende had hij zich reeds sinds lang afgekeerd, de heiligste lessen van vroegere jaren, als gevolg van zwakke hersenen en zoete droomen zijner kindschheid beschouwende.’</p>
<p>Helaas! Christelijk gezinde lezers van dit tijdschrift, hoe vele jongelingen zijn er niet, ook in ons vaderland, die zich tot eene eer stellen, dergelijke denkbeelden na te baauwen. Hoe vele vlasbaarden vindt men niet, onder het zoogenaamde Jonge Holland, die zich door de drogredenenen van den ‘<hi rend="i">Dageraad</hi>’ c.s., of door de schoonschijnende liberale onderzoekingen van den ‘<hi rend="i">Tijdspiegel</hi>’ laten medeslepen, en die, naauwelijks aan de kinderschoenen ontwassen, zich vermeten den Oppersten Bouwheer van het Heelal te beoor-<pb n="504"/>deelen, zoodat zij langzamerhand het hellende vlak van het pyrrhonisme afgeloopen zijnde, in het pantheïsme vervallen, en eindigen met het bestaan van den Onzienlijke te loochenen! - Wij hebben diep medelijden met hunne dwaling en roepen hun toe: Leest boeken als ‘<hi rend="i">Millie Howard;</hi>’ misschien wordt gij er door op den regten weg gebragt, den weg, die u de gezegende werking van het Christendom aanwijst, en langs welken gij onder Gods zegen het nietige uwer waanwijsheid eindelijk zult leeren inzien!!...</p>
<p>Doch keeren wij tot ons verhaal terug. Korten tijd na het vertrek van Mr. Strafford, staakte het bankiershuis, onder welks berusting zich de effecten van Mrs. Howard bevonden, zijne betalingen. Mrs. Howard en hare beide kinderen worden door dien onverwachten slag, schier tot den bedelstaf gebragt. De moeder sterft van verdriet; Arthur vertrekt naar Amerika; Mary, de naaister, gaat met hare blinde moeder naar Londen, en onze heldin, Millie, wordt......<hi rend="i">gouvernante</hi>. Dit laatste woord alleen omvat meestal in zich eene wereld van miskenning en grievende beproevingen!...</p>
<p>Arthur was verloofd geweest met eene schoone jeugdige dame uit den omtrek, Florence genaamd. Het karakter van dit meisje en dat harer ouders worden door Mrs. Lynch met eene waarheid geschilderd, die de menschenkenster verraadt. Doch, <hi rend="i">les plus belles fleurs ne durent qu'un jour</hi>, en wanneer de schrijfster ons naderhand bij het sterfbed van Florence voert, roepen wij onwillekeurig met blijdschap in den Heere: ‘Een Christelijk leven geeft een zalig verscheiden!’</p>
<p>En nu, geachte lezers van de <hi rend="i">Vaderlandsche Letteroefeningen</hi>, wij, die u gaarne wilden overhalen ook het werk van Mrs. Lynch geheel te lezen, zullen u van den verderen loop van het verhaal niet veel meer mededeelen, ofschoon thans de groote beproevingstijd voor Millie aanvangt, en de boeijendste omstandigheden van haar leven zich voordoen. Wij zeiden het reeds hierboven, wij willen u van de aangename verrassingen, die u te wachten staan, niet berooven, al kost het ons ook eenige moeite, ons zelven het genoegen te ontzeggen, u tot het einde van het werk, als onpartijdige gids, voor te lichten. Genoeg zij het dus te weten, dat
<pb n="505"/>Millie, na bij ééne familie als gouvernante, bij eene andere als jufvrouw van gezelschap (<hi rend="i">nouvelle servitude</hi>, <hi rend="i">aussi peu désirable que la précédente!</hi>) gediend (het woord is immers niet te hard?) te hebben, eindelijk naar Londen ging en aldaar met Mary, de naaister, leefde, haar dagelijksch brood in het zweet des aanschijns en onder velerlei moeijelijkheden verdiende, - tot dat zij, door een' zonderlingen loop van omstandigheden, met de familie van Mr. Strafford in kennis kwam, en later met haren geliefde nog gelukkig werd.</p>
<p>‘En Mary?’ hooren wij de lezers vragen. - Welnu, wij zullen het u niet verzwijgen! Ook deze beleefde gelukkiger dagen, en huwde met een' gezeten burger, die harer waardig was.</p>
<p>‘En Arthur en Lionel?’ - Neen, verder gaan wij niet; en daarom, lezers, zoo gij er belang instelt, koopt het werk en laat het uwen vrienden lezen.</p>
<p>Onder de schoone beelden, waarvan wij hierboven met een enkel woord gewaagden, is vooral het volgende opmerkenswaardig. De schrijfster legt de hieronderstaande woorden in den mond van Mary, de naaister, die ze tot Millie rigt, toen deze op het punt stond gouvernante te worden:</p>
<p>‘Indien gij een stukje gronds bezat, en gij daar uit liefde henen gezonden waart door uwe eigene lieve moeder, omdat de lucht aldaar voor uw kwijnend ligchaam versterkend was; en indien zij uit liefde voor u hier en daar enkele bloempjes had geplant, om u te vervrolijken, zoudt gij dan niet ondankbaar handelen, indien gij niet stilstond om ze te plukken, wanneer gij ze zaagt, of indien gij niet rusttet om haren geur in te ademen, zelfs wanneer de duisternis van den nacht u omringde?’</p>
<p>Hierop antwoordt Millie, onder anderen:</p>
<p>‘Ik weet zeer goed wat gij bedoelt, namelijk dat de toekomst voor mij donker is, maar dat ik ook daarin God zal vinden, dat ik krachtens zijne gegevene beloften in staat zal zijn, op donkere wegen te wandelen, en te weten, dat de zoon zijner liefde mij daarop is voorgegaan, door de bloemen van vertroosting, zelfs nog verspreid op het treurigste gedeelte van mijnen pelgrimstogt.’</p>
<p>Gaarne zouden wij nog meer voorbeelden aanhalen, uit welke blijkt, dat Ms. Lynch de praktische en heilzame
<pb n="506"/>werking van het Christendom volkomen bewust is; doch wij durven der Redactie van dit Tijdschrift niet veel grootere plaats voor onze beoordeeling vragen, vooral omdat wij nog eenige aanmerkingen over dit boek in het midden wenschen te brengen.</p>
<p>Gelijk het met alle menschelijk werk gaat, heeft ook deze literarische arbeid van Mr. Lynch zijne schaduwzijde. Wij mogen het niet goedkeuren, dat <hi rend="i">in een romantisch verhaal</hi> als het ware jagt wordt gemaakt op de aanhaling van een groot getal bijbelteksten: het <hi rend="i">cadre</hi> van soortgelijk werk is onzes inziens, te profaan om het heilige er gedurig met de haren bij te slepen; daarenboven, het boek is immers geene verhandeling over de godsdienst. Dat echt religieuse grondbeginselen, steunende op <hi rend="i">het boek bij uitnemendheid</hi>, dat Christelijke waarheden en de zedeleer uit het evangelie worden verkondigd, goed, zeer goed! Maar men hoede zich voor overdrijving, en men zorge vooral <hi rend="i">in een' roman</hi> zich niet te bedienen van volzinnen als de volgende, die wij op pag. 200 van het eerste deel aantroffen:</p>
<p>‘De heerlijke gedachte kwam bij haar op, en oefende langzamerhand toch weder een heilzamen invloed op haar uit, dat <hi rend="i">Jezus Christus heden en gisteren dezelfde is en tot in eeuwigheid</hi>.’</p>
<p>‘Desniettemin kwam zij niet tot eenige zelfbeproeving, maar ging ontevreden en onverschillig voort met hare pligten in het leervertrek te vervullen. Die vertroosting lag nogtans op den bodem van haar hart verscholen, en zich somtijds daar binnen verheffende onder de muzijkles, en boven menigen wanklank, dien zij vernemen moest, gevoelde zij zich bemoedigd bij de verzekering: ‘<hi rend="i">Ik zal u niet begeven en niet verlaten!</hi>’</p>
<p>Wij begrijpen deze laatste phrase niet wel, en het is ons vooral niet regt duidelijk, of de <hi rend="i">wanklank</hi> betrekking heeft op het valsch-spelen der leerlingen van Millie <hi rend="i">onder de muziekles</hi>, dan of dit woord slaat op den gemoedsstrijd onzer heldin. Misschien ligt de fout aan den vertaler?</p>
<p>Over den laatstgenoemde aan het spreken zijnde, moeten wij het bejammeren, dat hij niet berekend is geweest voor zijn aangenomen werk. Wij moeten er zelfs aan twijfelen, of hij het Engelsch wel zoo goed verstaat, als een school-<pb n="507"/>jongen in de hoogste klasse van een Instituut. Wilt gij bewijzen? Wij zullen het werk hier en daar openslaan.</p>
<p>Deel I; bladz. 234. ‘Millie bragt eenige waarlijk rustige dagjes door op Cedar-Lodge. Wel was daar de vroegere vreugde verdwenen, of liever nog, zij was er de schoenen der kindschheid ontwassen, en zij vertoonde die meerdere rijpheid, die haar eigen wordt, wanneer zij met meerdere kennis en ervaring is verbonden.’</p>
<p>Wij bekennen openhartig, dat de laatste volzin boven ons verstand gaat, en zijn overtuigd, dat de Engelsche schrijfster zulk <hi rend="i">abracadabra</hi> niet zal hebben gebezigd.</p>
<p>Deel II, bl. 32. ‘Ware zij zelve ziekelijk geweest, dan zou zij de geheele schuld hiervan op Miss Leonora geworpen hebben, en een uitweg voor hare heerschzucht gezocht hebben in eene gestadige verandering vrienden voldoen.’</p>
<p>Hier schijnt iets vergeten te zijn; want zoo als het er nu staat, is er niets verstaanbaars van te maken. <hi rend="i">Zinledigheid</hi> zal toch wel de bedoeling van Mrs. Lynch niet geweest zijn!</p>
<p>Deel II, bl. 118. ‘Zij bezat een bijzonder schalkschen aard, even als het alpenviooltje op de bergsneeuw de dorre plaatsen der natuur door blijde vreugde versiert.’</p>
<p>Wat het <hi rend="i">bezitten</hi> van een' schalkschen aard en de <hi rend="i">wijze van versiering</hi> van een viooltje met elkander gemeens hebben, vatten <hi rend="i">wij</hi> niet. Ligt het aan ons weinig omvattend verstand, of zou de vertaler louter <hi rend="i">nonsens</hi> hebben gedebiteerd? De lezer beslisse.</p>
<p>Wij meenen het waarlijk goed met u, vertaler, wanneer wij volzinnen als deze (Deel I, bl. 230): ‘<hi rend="i">Nu en dan waaide er een koeltje</hi>, <hi rend="i">als 't ware een weg voor de sterren banende</hi>,’ niet op uwe rekening stellen. Mrs. Lynch is geene natuurkundige, anders zou zij dergelijke overdrijving niet begaan hebben. Had de goede Leverrier te Parijs haar maar gekend; welligt zou Mrs. Lynch hem <hi rend="i">een koeltje</hi> hebben willen leenen, en de komeet van Julij 1861 zou <hi rend="i">op kommando</hi> verschenen zijn, in plaats van onzen astronomen eene poets te spelen en het geloof aan hunne beweerde voorwetenschap voor goed den bodem in te slaan. <hi rend="i">Il n' y a rien de tel que l'imprévu, pour faire revenir le public de ses erreurs!</hi></p>
<p>Taal- en spelfouten hebben wij in menigte aangetroffen, en wij raden den heer Scheltema aan, in het vervolg naar
<pb n="508"/>een' bekwamer' corrector uit te zien. Wij zullen er slechts een achttal aanhalen, ten einde den lezer door eene dorre opsomming van begane feilen niet te vervelen.</p>
<p>
<table>
<row>
<cell>Deel I, bl. 36.</cell>
<cell>Een rijke<hi rend="i">n</hi> stroom. (In den nominatief!)</cell></row>
<row>
<cell>Deel I, bl. 36.</cell>
<cell>Hij miste ee<hi rend="i">n</hi> veerkrachtige geest. (In den accusatief dus!) Uit die twee voorbeelden blijkt het genoegzaam, dat de vertaler of de corrector, of beiden te zamen, geen idée hebben van <hi rend="i">subject</hi> en <hi rend="i">object</hi>. O, les Béotiens!...</cell></row>
<row>
<cell>Deel I, bl. 65.</cell>
<cell>Deze is niemand anders <hi rend="i">als</hi> Millie. - (Onbegrijplijk! Als Weiland en Siegenbeek het konde lezen? Wezenlijk, het is te erg!)</cell></row>
<row>
<cell>Deel I, bl. 178.</cell>
<cell>Stil stand (lees <hi rend="i">stil stond.</hi>)</cell></row>
<row>
<cell>Deel I, bl. 200.</cell>
<cell>Nogtans (leest <hi rend="i">nogthans</hi>, even zoo goed als <hi rend="i">althans</hi>.).</cell></row>
<row>
<cell>Deel I, bl. 234.</cell>
<cell>Dagjes (leest <hi rend="i">daagjes!</hi>)</cell></row>
<row>
<cell>Deel II, bl. 38.</cell>
<cell>Droefenis, donker gekleede <hi rend="i">bodes</hi>. - (Ieder weet toch in 1861, dat het woord <hi rend="i">bode</hi> gemeenslachtig is!)</cell></row>
<row>
<cell>Deel II, bl. 65.</cell>
<cell>Koninkrijk. (Men leze koningrijk!)</cell></row></table></p>
<p>De slotsom onzer beoordeeling is gemakkelijk op te maken. - Wij vonden in het werk van Mrs. Lynch veel goeds, en hier en daar betrekkelijk weinig, dat ons minder prijzenswaardig voorkwam. Uit het door ons aangevoerde heeft de lezer zich kunnen overtuigen, dat indien de schrijfster in al hare beschouwingen en voorstellingen niet altijd even gelukkig geslaagd is, hare goede bedoelingen boven elken twijfel verheven zijn. En hiermede, bevelen wij ‘<hi rend="i">Millie Howard</hi>’ in de belangstellende aandacht van alle Nederlanders, die degelijke lektuur op prijs stellen.</p>
<p>Z. Aug. 1861.</p>
<p>L.A.H.</p></div>
<div type="chapter">
<head rend="h3"><hi rend="i">Folchetto Malespina, of het beleg van Tortona. Historische roman uit de twaalfde eeuw. Naar het Italiaansch van</hi> Varese. <hi rend="i">Door</hi> Marcellus. <hi rend="i">Te Amsterdam, bij</hi> Gebr. Binger, 1861. <hi rend="i">In gr.</hi> 8<hi rend="i">vo.</hi>, 426 <hi rend="i">blz. Prijs</hi> ƒ 4.20.</head>
<p>Wij worden in dit historisch-romantisch verhaal verplaatst in den tijd toen verscheidene Italiaansche steden zoo vele republieken vormden en de aanzienlijke geslachten, in par-<pb n="509"/>tijen verdeeld, zich door allerlei intrigues boven elkander zochten te verheffen.</p>
<p>Er ontstaat eene bittere vete tusschen Folchetto (den held van het verhaal), een echt ridder uit de middeleeuwen, die in de stad Tortona aan het hoofd van de volkspartij staat, - en een laaghartig, brooddronken edelman, Guiglielmo Uberti, uithoofde laatstgenoemde de zuster van Folchetto schandelijk heeft beleedigd, zoodat de jonkvrouw uit schaamte hare woning verlaat zonder dat de familie eenig spoor van haar kan ontdekken. Daar de hoon, die het huis van Malespina aangedaan is, naar de denkwijze van dien tijd, slechts door vreeselijke wedervergelding kan worden afgewasschen, zocht, en vond Folchetto, toen Uberti zich lafhartig aan een tweestrijd onttrok, de gelegenheid om hem zoo diep te vernederen, dat Uberti, om zich te wreken, met eene moordenaarsbende in het slot van zijnen vijand dringt, waar hij echter door toedoen eener zoogenaamde heks wordt gevangen genomen, maar door Folchetto's edelmoedigheid leven en vrijheid ontvangt, hetwelk den diep gezonken losbol zoodanig treft, dat hij door schaamte en berouw vervuld, de wereld ontvlugt en een kluizenaar gaat worden. Intusschen wordt Folchetto's zuster, tot groote blijdschap harer familie, door toedoen der heks in een klooster terug gevonden, waar zij later in innige vriendschap leeft met de verloofde van Uberti, welke, toen door diens eerloosheid een huwelijk met hem onmogelijk werd geacht, naar hetzelfde klooster was gezonden. Terwijl dit familiedrama zich ontwikkelt, rukt Frederik Barbarossa Italië binnen, verovert verscheidene steden en belegert Tortona, dat door Folchetto lang en heldhaftig wordt verdedigd, tot dat eindelijk de uitgeputte stad voor de overmagt bukken moet, en nu heeft de bevolking, niettegenstaande het gesloten verdrag, van de woestheid der Duitsche soldaten veel te lijden. Folchetto, die met de zijnen de ongelukkige stad nog heeft kunnen verlaten, verneemt onderweg dat het klooster, waarin zijne zuster zich bevindt, in groot gevaar verkeert. Dit beweegt hem ijlings terug te keeren
en zich derwaarts te begeven, waar het hem gelukte beide jonkvrouwen uit het reeds door de soldaten in brand gestoken gebouw te redden. Nu brengt hij haar elders in veiligheid, maar op weg ontmoet hij plotseling
<pb n="510"/>den kluizenaar Uberti, die echter van schaamte hem ontvlugt en daarop door een ongelukkig toeval het leven verliest. Daarna wordt Uberti's verloofde de gade van Folchetto, wiens zuster echter het leven in het klooster blijft slijten. Gelijk met den held des verhaals komt ook met de andere personen, die met hem in betrekking staan, alles tot een bevredigend einde.</p>
<p>Al stemmen wij niet in met den vertaler, die in de voorrede Varese met Walter Scot schijnt gelijk te stellen, moeten wij toch getuigen, dat in dit verhaal de roman met zeer veel tact in de geschiedenis is geweven, dat de zeden en gewoonten van den ouden tijd juist en goed in het licht zijn gesteld, dat de beschrijving boeijend is, en dat de karakters, al zijn zij niet in de fijnste trekken geteekend, toch met fiksche trekken geschilderd zijn - zoodat de hoofdpersonen ons bij het lezen helder voor den geest staan.</p>
<p>Als wij naar kleine vlekken zoeken wilden, zoude het niet aan stof ontbreken; zoo, b.v., viel het ons op dat de auteur op de eene plaats melding maakt van het afsteken van lontroeren en op eene andere beweert dat het buskruid nog niet was uitgevonden. En hoewel wij bij zulke kleine zonden tegen de historie aan eene vergissing kunnen denken, mogen wij eene gewigtiger grieve niet verzwijgen, namelijk, dat wij in dezen roman maar een enkel karakter hebben gevonden dat belangstelling inboezemt, te weten: dat van Folchetto; overigens is onder de vrouwen, edelen, krijgslieden, monnikken, kerkvoogden en geleerden, die de schrijver in het leven heeft geroepen, geene enkele persoonlijkheid, die genoeg rein menschelijks bezit om den lezer aan te trekken; want de eene of andere eigenaardigheid, zoo als die sommige der personen gegeven is - is daartoe niet genoegzaam. Wanneer de auteur dit in het oog had gehouden, zoude het tafereel, dat nu slechts als eene schilderij diens tijds kan gelden, in morele waarde veel gewonnen en de eischen van beschaafde lezers meer bevredigd hebben.</p>
<p>De vertaling zoowel als het uiterlijke van het werk moet allen lof worden gegeven.</p>
<p>***<hi rend="sc">s</hi>.</p></div>
<div type="chapter">
<pb n="511"/>
<head rend="h3"><hi rend="i">Het hoofd des huisgezins. Uit het Engelsch van miss</hi> Mulock. <hi rend="i">Te Amsterdam, bij</hi> Gebr. Binger, 1861. 3 <hi rend="i">deelen, in gr.</hi> 8<hi rend="i">vo.</hi>, 865 <hi rend="i">bladz. Prijs</hi> ƒ 8.75.</head>
<p>Met eene gunstige verwachting namen wij dezen roman van miss Mulock ter hand, en dat zal niemand, die ‘<hi rend="i">John Halifax</hi>’ en ‘<hi rend="i">Leven om leven</hi>’ kent, verwonderen, als wij zeggen, dat wij laatstgenoemd werk vóór een half jaar gelezen hadden. ‘<hi rend="i">Het hoofd des huisgezins</hi>’ verplaatst ons te Edinburg in den kring der familie Graeme, bestaande uit verscheidene broeders en zusters, die onlangs hunne ouders verloren en nu in hun tijdelijk bestaan afhankelijk waren van hunnen oudsten broeder Ninian, het hoofd des huisgezins. De lotgevallen dezer familie worden ons op zulk eene wijze medegedeeld, dat we als in haren kring leven en deelen in haar lief en leed. De hoofpersoon, Ninian, is geteekend als een man met een helder verstand, een gevoelig hart en van een onwrikbaar vast en edel karakter. Zijn geheele leven is eene daad van verheven zelfverloochening voor zijne jongere broeders en zusters, die hem als eene kostbare nalatenschap door zijne ouders zijn aanbevolen, voor wie hij werkt en zwoegt en niet slechts zijn stoffelijk belang, maar zijne vurigste wenschen en sympathiën, al bloedt zijn hart daarbij, ten offer brengt. Het is roerend de aanhoudende zware worsteling te aanschouwen van dezen mannelijken kampvechter in den strijd der deugd, die altijd het geluk van anderen op den voorgrond plaatst en slechts het zijne wil zoeken in de liefde zijner broeders en zusters. Men gevoelt zich bij het lezen door dit schoone beeld van christelijke zelfverloochening bijzonder aangetrokken, en men kan het naauwelijks beschouwen zonder zelf beter te worden. Met welk een talent is niet Ninians inwendige strijd geteekend tusschen zijne liefde voor Hope Ansted en het besef zijner roeping, welke een huwelijk voor hem onmogelijk schijnt te maken; met hoeveel tact zijn de omstandigheden gekozen, waarin zijne vastheid, wijsheid en zelfverloochenende liefde heerlijk in het licht
kunnen treden; hoe meesterlijk is elke trek in deze karakterteekening aangebragt, zoodat het geheel zich als een schoon beeld helder en duidelijk voor ons
<pb n="512"/>oog vertoont. Waarlijk indien dit werk slechts deze eene karakterbeschrijving inhield, zoude het daarom alleen dubbel waard zijn te worden aangekocht. Maar er komen nog verschillende andere personen in voor, die met bekwaamheid zijn geschilderd en door hunne verscheidenheid leven bijzetten aan het tafereel. Met welgevallen rust het oog op Lindsay, de oudste der meisjes, de moederlijke zuster, die zoo waardig aan Ninian's zijde staat, hem weet te begrijpen en te waarderen en zijne zorg voor ‘de kinderen’ - zoo als zij trouwhartig-teeder de jongere broeders en zusters noemt - met de grootste liefde deelt. Aangenaam is de indruk, die Tine maakt, de jongste zuster, die, hoe dartel, luimig en plaagziek zij doorgaans is, in gewigtige oogenblikken evenveel verstand als gevoel en edelen zin aan den dag legt. Met belangstellende verwachting volgt men de loopbaan van Edmund, een der broeders, een droomer en verzenmaker van een prikkelbaar gestel, die veel te lijden heeft van de plagerijen zijner zusters en zich later te Londen wel zeer ontwikkelt, maar door hartstogten en losse kunstvrienden vervoerd, op verkeerde wegen komt, en, nog bij tijds door Ninian gered, later een gevierd dichter wordt. Ook aan excentrieke karakters ontbreekt het niet, waaronder wij vooral Rachel Armstrong rangschikken, eene opgewonden talentvolle jonge vrouw, wier zeldzame positie en hartstogtelijk optreden genoeg pikants heeft om den lezer een weinig te prikkelen, en die in hare excentriciteit toch zoodanig is geteekend, dat wij deze volkomen begrijpen en als bestaanbaar erkennen moeten.</p>
<p>De conceptie van den roman is in het algemeen eenvoudig en natuurlijk; maar in de onderdeelen is ééne handeling gebragt, welke wij niet anders dan als eene mislukte kunstgreep om te boeijen kunnen beschouwen - namelijk, dat dubbel huwelijk van Ulverston, hetwelk toch in zijne omstandigheden al te dwaas en onbezonnen is, om waarschijnlijk te kunnen zijn; en dezen misslag rekenen wij de begaafde schrijfster te hooger aan, dewijl zij zulke middelen niet behoeft om de belangstelling van den lezer gaande te houden. Ook een paar andere aanmerkingen moeten ons nog van het hart: vooreerst dat John met zijn verstand en kennis te plotseling een geestdrijver wordt en daarna even-<pb n="513"/>zeer te plotseling tot gezonde evangelische denkwijze en gezindheid terugkeert en dit laatste nog wel door eene gebeurtenis die veeleer geschikt was hem in zijne dweepzucht te versterken; ten andere, dat het karakter en de handelingen van Ulverston, die als de bewerker van Rachels en Hopes ongeluk eene gewigtige rol speelt, veel te weinig zijn ontwikkeld, zoodat hij voor de plaats die hij inneemt, niet sterk en duidelijk genoeg uitkomt. - Maar waar is het werk dat niet door enkele zwakheden ontsierd wordt? - Het geheel is schoon en voortreffelijk en wordt ons in eene goede vertaling en een onberispelijk uiterlijk, dat door drie verschillende vrij goede vignetten versierd is, te genieten gegeven.</p>
<p>Wij eindigen met den wensch, dat niet slechts ieder leesgezelschap dezen roman opneme, maar dat hij ook in menige privaat-bibliotheek eene eereplaats moge innemen naast een ‘<hi rend="i">Mabel Vaughan</hi>,’ een ‘<hi rend="i">Lantaarnopsteker</hi>’ en dergelijke voortreffelijke zedelijke verhalen.</p>
<p>***<hi rend="sc">s</hi>.</p></div>
<div type="chapter">
<interpGrp>
<interp type="secundair" value="goev001"/>
</interpGrp>
<head rend="h3"><hi rend="i">Houw en Trouw. Tooneelen uit het leven van een Oostenrijksch Soldaat onder</hi> (<hi rend="i">de regering van</hi>) <hi rend="i">Maria Theresia; door</hi> Levin Schücking. <hi rend="i">Uit het Hoogduitsch door</hi> J.J.A. Goeverneur. (<hi rend="i">Te</hi>) <hi rend="i">Groningen</hi>, (<hi rend="i">bij de</hi>) Erven C.M. van Bolhuis Hoitsema, 1861. <hi rend="i">Prijs</hi> ƒ 1,40.</head>
<p>De heer J.J.A. Gouverneur is in de letterkundige wereld te gunstig bekend, dan dat wij deze vertaling aan den toets eener <hi rend="i">scherpe</hi> recensie zouden blootstellen; wij ontveinzen ons echter niet, te moeten verklaren, dat de vertaling zeer ongelukkig is uitgevallen. Tooneelen schetsen, wederwaardigheden beschrijven, ziedaar geene gemakkelijke taak; het schetsen van tooneelen valt den schrijver te ligter, naarmate zijne verbeelding scheppende is, terwijl de beschrijving van wederwaardigheden, o.i., geene schrede buiten de geschiedenis en alzoo ook niet buiten de waarheid vermag te liggen; de schrijver van wederwaardigheden moet binnen de grenzen der waarschijnlijkheid zich bewegen - deze overschrijdende, betreedt hij den bodem der onmogelijkheid, laat zich door zijne verbeeldingskracht als voortzweepen en onthaalt hij zijne lezers op eene reeks van geloofwaardigheden,
<pb n="514"/>die de avonturen van Munichhausen in herinnering brengen; des bewust, zal het woord ‘<hi rend="i">Tooneelen</hi>,’ door den schrijver, Levin Schücking, voor den titel gekozen zijn, of wèl is hetzelve door den vertaler gekozen. Hoe het zij, wij laten de beschrijving van het avontuurlijk leven van den luitenant, later overste, von Frohn, benevens die van den Pandoerenoverste von der Trenck, voor rekening van den schrijver en werpen eenen vlugtigen blik op de vertaling zelve.</p>
<p>Op blz. 11 vinden wij den volgenden volzin: ‘Hebt gij van den gevangene daar ginder niets naders vernomen nog?’ - Volgens onze beschouwing had het bijwoordje ‘nog’ vóór het werkwoord ‘vernomen’ moeten gesteld geworden zijn, waardoor deze zin in duidelijkheid merkbaar zoude zijn toegenomen, of wèl had de vertaler, den luit. von Frohn den volgenden zin in den mond kunnen leggen: Hebt gij van den gevangene daar ginder <hi rend="i">nog iets naders vernomen</hi>?</p>
<p>Blz. 12: ‘Half of slechts voor een vierde verzadigd, strekten zich na dien maaltijd de meesten op het stroo neêr of wel vormden groepen, waarvan een of andere grappe(n)maker “(grapmaker?)” een vuil spel kaarten of een door de Italianen onder hen ingevoerd morraspel het middelpunt uitmaakte.’ Dat een of ander persoon het middelpunt uitmaakt van een groep, is ons regt duidelijk, edoch dat een spel kaarten of eenig ander spel als <hi rend="i">middelpunt</hi> wordt aangegeven, komt ons vreemd voor; het spel konde als <hi rend="i">onderwerp</hi>, als <hi rend="i">oorzaak</hi> der groepenvorming beschouwd worden.</p>
<p>De heer G. is in zijn regt wanneer hij op blz. 21 het woord ‘nieten’ voor klinknagels bezigt, edoch, aangezien deze vertaling welligt nimmer zal plaats nemen in de letterkundige bibliotheek, zoo zal het algemeen zich met meerder gemak met het woord klinknagel kunnen vergenoegen.</p>
<p>Eene ‘<hi rend="i">behoorlijke</hi>’ opwekking van bewondering, blz. 21, klinkt vreemd.</p>
<p>‘Een weinig <hi rend="i">heel luid</hi>,’ blz. 25 (un peu beaucoup).</p>
<p>Op blz. 27 vinden we: ‘Waar wilt gij wapens <hi rend="i">van daan</hi> krijgen?’ Op blz. 35: ‘Waar zijt gij eigenlijk <hi rend="i">van daan?</hi>’ En blz. 129: ‘en hij wenscht ze vaak uren ver van zich <hi rend="i">van daan</hi>,’ - deze schrijfwijze strookt evenmin met het zoo even vermelde, gekozen woord <hi rend="i">nieten</hi>, als met het gekozen woord: ‘<hi rend="i">nokte</hi> (snikte) zij naauw verstaanbaar,’ blz. 56.</p>
<pb n="515"/>
<p>Op blz. 54, leest men: ‘had hij weder volk genoeg om zich <hi rend="i">toe</hi>’ waarom niet ‘om zich <hi rend="i">heen?</hi>...De uitdrukking: ‘helden...over <hi rend="i">vredige</hi> schikking over,’ blz. 62, is niet zeer gelukkig.</p>
<p>Op blz. 64 lezen wij: ‘Toen de capitulatie gesloten was, onderteekende Frohn die het eerst; vervolgens verzocht hij den oudsten generaal majoor, het commando van hem over te nemen. De oude heer was dadelijk bereid, <hi rend="i">om aan een zoo tegen alle reglementen</hi> (welke? Oostenrijksche of Nederlandsche?) <hi rend="i">aandruischenden staat van zaken</hi>, waarbij een luitenant boven hoofd-officieren stond en in tegenwoordigheid van hooge excellentiën de praerogativen deed gelden, een einde te maken....’ Met de beschouwing, als strijdende het tegen alle reglementen, dat een luitenant boven hoofdofficieren stond, kunnen wij ons niet vereenigen: immers, onder welke omstandigheden had dit plaats? Was niet aan Frohn alléén het plan van uitvoering, zoowel als den te volgen weg bekend? Was het alzoo niet bij uitsluiting aan <hi rend="i">hem</hi>, de operatiën te leiden? Het gold hier eene redding op leven en dood, geenszins een geregeld gevecht. Geene reglementen (tenzij de Oostenrijksche) kunnen bij deze handeling, alzoo, verkracht zijn. Had de heer G. nu, dit begrepen, ZEd. had alsdan deze beschouwing achterwege kunnen laten; Frohn gaf het bevel - eigenlijk de leiding, - <hi rend="i">na de capitulatie</hi>, vrijwillig over, doch zeer wijselijk niet gedurende de operatiën.</p>
<p>Op blz. 71 staat het paard op de achter<hi rend="i">pooten</hi> (achterbeenen?), idem blz. 73. - ‘Bedrevenheid in het <hi rend="i">verdelgen</hi> van verschillende wijnsoorten’ klinkt vreemd; is de bedoeling verzwelgen?</p>
<p>Op blz. 79 en 209 zagen wij gaarne de stad Weenen, zoo als op blz. 97, met eene kapitale letter geschreven. De uitdrukking: ‘groette met eene beleefde buiging en verzocht <hi rend="i">hem</hi>, <hi rend="i">hem</hi> te volgen,’ is niet zuiver. Op enkele plaatsen schrijft de heer G. het woord ‘commando’ met <hi rend="i">c</hi>, waarom niet op blz. 88 het woord ‘kanapee’ met <hi rend="i">c</hi>. Op blz. 97 lezen wij: ‘Frohn stond....voor de deur, die hem bijster zwart, donker en als boos, dat men <hi rend="i">haar heur</hi> onbetwistbaar regt op bestaan ontstrijden (<hi rend="i">af</hi>strijden?) wilde, <hi rend="i">aankeek</hi>.’ Voorzeker een gelukkig gekozen beeld! een deur die aankijkt!! Op blz. 106 lezen wij: ‘....en hoe stellig hij zich
<pb n="516"/>overtuigd mogt houden, <hi rend="i">dat de gestrenge en haren volwassen, met de koninklijke waardigheid bekleeden zoon</hi> als een schooljongen <hi rend="i">onder tucht houdende keizerin</hi> op dit oogenblik,’ enz.....; dit is een ziekelijke stijl. Blz. 116: ‘in de stilte...., <hi rend="i">wierp</hi> de klok.....hare dreunende toonen.....’ In hoeverre de dichter zijne klokken, toonen doet <hi rend="i">werpen</hi> zonder het gehoor te kwetsen, zullen wij ter beoordeeling van den Vert. zelve overlaten. De volzin op blz. 124: ‘De burgwacht, die in het geweer trad (kwam, als erkend), voorbij, de burgpoort door verliet de cavalcade de stad en bragt hare dieren weldra in sneller beweging’....is, ja, te begrijpen, doch geenszins behoorende tot den vloeijenden stijl.</p>
<p>Blz. 207 ‘kan zij weer (weêr) opkrossen (op kr<hi rend="i">a</hi>ssen?)’</p>
<p>De potsierlijke avonturen van den ‘Huzaar en Pandoer’ op blz. 133 en v.v., hadden we reeds in het <hi rend="i">Stuiversmagazijn</hi> gelezen, waarin dergelijke aardigheden ter regten plaatse zijn: ‘<hi rend="i">Elk wat wils</hi>’....edoch uit de pen van den gunstig bekenden schrijver moest geene dergelijke, wel degelijke vertaling vloeijen.</p>
<p>De correctie is slordig, zoo vinden wij, onder anderen, op blz. 7, op en neer (neêr.)</p>
<p>Blz. 10: ‘Maar gij moet bedenken, dat die (dat <hi rend="i">hij</hi> die?) over zoo veel millioenen menschen heerscht alles zoo haarfijn niet kan nagaan.’</p>
<p>Blz. 11: ‘Weder in....hij weer’ (weder of weêr?).</p>
<p>Blz. 45: ‘Waarentegen echter....daartegen’ (daar en tegen?).</p>
<p>Blz. 52, 58 en 59: ‘zijgeweer’ (lees zij<hi rend="i">d</hi>geweer).</p>
<p>Blz. 82: ‘hotel’ (hôtel?).</p>
<p>Op blz. 117: ‘ging de koning voor’ (vóór?) terwijl op blz. 130 de koning vooruit ging.</p>
<p>Blz. 124: ‘Mogelijk wat (was) dat zeker.’</p>
<p>Blz. 196: ‘Om hem het begrip arrest’ (begrip <hi rend="i">van</hi> arrest).</p>
<p>Wij hadden geen geduld de legio drukfouten aan te geven, en eindigen onze beoordeeling onder leedbetuiging dat de heer G. zijnen tijd niet beter heeft besteed dan met de vertaling van eigenlijk niets degelijks inhoudende verhalen, vol onwaarschijnlijkheden, die, zij mogen in Duitschland <hi rend="i">iets</hi> opbrengen, bij ons van luttel waarde zijn. De prijs is ƒ 1,40 - de gulden kon er gerust <hi rend="i">af</hi>.</p>
<p>X<hi rend="sup">2</hi>.</p></div>
<div type="chapter">
<interpGrp>
<interp type="secundair" value="crem001wout01"/>
</interpGrp>
<pb n="517"/>
<head rend="h3"><hi rend="i">Wouter Linge. Novelle door</hi> J.J. Cremer. <hi rend="i">Te Arnhem</hi>, <hi rend="i">bij</hi> D.A. Thieme, 1861. <hi rend="i">In kl.</hi> 8<hi rend="i">vo. Prijs</hi> ƒ 0,60.</head>
<p>Met zijn eigenaardig, eenvoudig en toch zoo verheven talent, leidt de schrijver ons in deze novelle naar <hi rend="i">Frederiksoord</hi>, naar eene Maatschappij, die, hoezeer zij een deel van de groote Maatschappij uitmaakt, toch zoo geheel eigenaardig is, dat zij met regt als een zelfstandig geheel kan aangemerkt worden. Wij bedoelen de vrije landbouwkoloniën der Maatschappij van Weldadigheid, waaraan de Vorsten van <hi rend="i">Oranje</hi> hunne namen leenden, en die zoozeer de aandacht en de sympathie van het Nederlandsche volk verdienen, doch haar ongelukkig nog te weinig bezitten.</p>
<p><hi rend="i">Nederland</hi> heeft toch heden getoond, dat het de pogingen van de personen die, bij de in 1859 plaats gehad hebbende scheiding en hervorming, het bestuur der wankele inrigting geheel belangeloos op zich namen, nog niet op grooten prijs weet te stellen; het ledental is sedert slechts weinig vermeerderd.</p>
<p>Dit trof den heer Cremer, toen hij de landbouwkoloniën bezoekende, met den aard en de strekking harer inrigting tot in bijzonderheden bekend werd, en nadacht over het lot van circa 440 huisgezinnen, welke, bij eene eventuële ontbinding der Maatschappij, zouden moeten terugkeeren naar hunne vroegere woonplaatsen, waar zij reeds als ingezetenen zooveel ellende hadden uitgestaan, maar als vreemdelingen terugkeerende <hi rend="i">zeker</hi> een treuriger lot zouden te gemoet gaan.</p>
<p>Persoonlijk overtuigde hij zich van de doelmatige inrigting dier instelling, die tot een harer hoofdbeginselen heeft aangenomen, dat het geluk en de welvaart harer bewoners afhangt van hunne arbeidzaamheid, zuinigheid en lust tot orde, welk beginsel hij langs den weg van opvoeding, onderwijs en behoorlijke tucht tracht in toepassing te brengen.</p>
<p>Maar wij zouden al voortredenerende in bespiegelingen vervallen, die meer eigenaardig te huis behooren in een verslag van den toestand der Maatschappij, zoo als dit in 1860 en 1861 door HH. Commissarissen uitgegeven en algemeen verkrijgbaar gesteld is.</p>
<p>Wij juichen het denkbeeld zeer toe, om in den vorm eener novelle de aandacht meer en meer op eene instelling
<pb n="518"/>te vestigen, die de sympathie der natie zoo ruimschoots verdient. - En wien zou dit beter toevertrouwd zijn dan den heer Cremer, die reeds zoo dikwijls getoond heeft dat hij de regte snaar weet aan te roeren, welke het hart treft, en ook in dit verhaal zoo uitmuntend is geslaagd.</p>
<p>Hoe geleidelijk toch reizen wij als het ware met hem naar dat stille en lieve oord in het noorden van <hi rend="i">Drenthe</hi> gelegen, en hooren reeds in de diligence dat wij daar geene gestichten, met bedelaars opgevuld, maar aardige hoeven, bewoond door vrije menschen, zullen vinden.</p>
<p>Hoe aangenaam is het ons wanneer wij <hi rend="i">Wouter Linge</hi>, die, in een onzer groote steden als metselaar werkzaam, door rampen getroffen zijn ambacht moest staken en met bittere armoede bedreigd werd, in de vrije koloniën terug vinden, waar hij zich met zijn gezin zoo hoogst gelukkig gevoelt.</p>
<p>Maar hoe treffend aan den anderen kant, wanneer wij <hi rend="i">Wouter Linge</hi> terugvinden aan den avond zijns levens, nog steeds even tevreden en gelukkig, in het denkbeeld dat hij tot zijn laatste levensuur zijne hoeve zal kunnen blijven bewonen, waarvan hij de zorg aan zijne kinderen hoopt over te dragen; wanneer wij hem zijne illusiën zien ontnomen, omdat de bestuurders der koloniën het onheil, dat hem boven het hoofd hangt, niet kunnen afwenden, en hem het harde woord hebben moeten toevoegen: ‘Keer terug in de groote Maatschappij, want deze kleine mag zich niet langer met schulden belasten; - -’</p>
<p>‘De naam van <hi rend="i">Wouter Linge</hi> staat in het noodlottig boek geschreven:’</p>
<p>‘<hi rend="i">Hij mag niet blijven</hi>, <hi rend="i">hij moet vertrekken</hi>.’</p>
<p>‘Hij moet?’</p>
<p>‘Neen, neen!! dat zal niet gebeuren - - zoolang uw harte nog klopt van liefde tot den broeder die uwe hulp behoeft.’</p>
<p>Treffend laat de schrijver ons daarna een blik in de toekomst werpen, om het gelukkige tooneel te aanschouwen dat zich voor onze oogen opdoet, wanneer <hi rend="i">Wouter Linge's</hi> bange vooruitzigten, door de liefdadigheid van hen die helpen willen en kunnen, gelukkig opgelost zijn, en hij het vooruitzigt heeft op zijne hoeve te mogen blijven.</p>
<p>Maar - - dit was de toekomst - - die toekomst is nog geene werkelijkheid geworden.</p>
<pb n="519"/>
<p>Om die <hi rend="i">werkelijkheid</hi> te doen worden, roept de auteur bij deze novelle uwe medewerking in.</p>
<p>Schenk hem die, Lezer. Lees <hi rend="i">Wouter Linge</hi>, en gij zult hem helpen; lees dat lieve verhaal, dat <hi rend="i">waarheid</hi>, geheele <hi rend="i">waarheid</hi> bevat in het kleed der novelle gehuld en u teruggeeft, hetgeen de schrijver zag en hoorde.</p>
<p>Veronderstelt gij dat het verhaal slechts eene phantaisie is der verbeeldingskracht van den schrijver, welnu, ga dan zelf zien en hooren. De schrijver noodigt u daartoe uit, omdat hij zeker weet gij niet onvoldaan zult huiswaarts keeren, maar u nog des te meer opgewekt zult gevoelen om te helpen voorkomen, dat ruim 2800 personen eene onzekere en voor de meesten rampzalige toekomst te gemoet gaan.</p>
<p>D.</p></div>
<div type="chapter">
<interpGrp>
<interp type="secundair" value="berg081"/>
</interpGrp>
<head rend="h3"><hi rend="i">Grondtrekken der Nederlandsche zegel- en wapenkunde</hi>, <hi rend="i">door</hi> Mr. L.Ph.C. van den Bergh. <hi rend="i">Tweede</hi>, <hi rend="i">veel vermeerderde druk. Met</hi> 5 <hi rend="i">platen. Te Amsterdam, bij</hi> Frederik Muller, 1861. <hi rend="i">In</hi> 8<hi rend="i">vo.</hi>, 116 <hi rend="i">blz. Prijs</hi> ƒ 1,80, <hi rend="i">met zwarte platen</hi>, <hi rend="i">gekl. iets hooger</hi>.</head>
<p>Dit boekske is een oud bekende en gunstig bekende. Het verscheen het eerst voor 14 jaren. Maar het verschijnt na die 14 jaren toch anders. Het heet niet alleen ‘veel vermeerderde druk,’ maar het <hi rend="i">is</hi> dat; voor de belanghebbenden willen wij dat naar de voorrede met een enkel woord aanwijzen.</p>
<p>Toen het boekje in 1847 verscheen, was er hier te lande weinig gedaan aan de wapenkunde. De S. achtte dus genoeg, haar slechts in omtrekken te schetsen en ingang te doen vinden. Sinds is er meer leven in gekomen, en daarom meende de S. nu verder te moeten gaan, wat vroeger slechts even was aangeduid, waar het noodig was, nader uit te werken, ten einde de wetenschappelijke waarde te verhoogen, en ook voor de opzigters van archieven, de beoefenaars der middeleeuwsche geschiedenis eene elders niet te vinden handleiding te leveren voor de oude zegelkunde. De kennis der zegels is voor dien tijd eene onmisbare hulpwetenschap te achten. De onderlinge betrekking der geslachten wordt
<pb n="520"/>daaruit opgehelderd, en de rol, die deze of gene in de burgerlijke twisten dier dagen speelt, kan men meermalen reeds uit zijn zegel raden, zoo als uit van Spaen blijkt. De oude zegels aan de charters zijn een sprekend teeken van de verwantschap der verspreide takken van een geslacht. Bovendien is die kennis voor het costuum des tijds en voor de geschiedenis der kunst eene ruime, bijna niet gebruikte bron. Nog wordt hier geleverd, wat in het grootere handboek van Rietstap niet wordt gevonden, daar dat eene algemeene wapenkunde levert, en dit boekje zich alleen tot Nederland bepaalt. Namelijk, men vindt hier de beschrijving der oudste den S. bekende zegels, zoo van steden als van dorpen, <hi rend="i">waarvan de meesten geheel onbekend zijn</hi>, en die der oudste geslachten des lands, waarvan verscheidene nog heden bestaan. Hij vond daartoe ruime bouwstof in den rijken schat van zegels op het rijks-archief. Bij de opgaaf van hedendaagsche familiewapens zijn bij voorkeur de zoodanige gekozen, waarvan middeleeuwsche zegels bekend zijn. Bij dezen druk zijn gevoegd <hi rend="i">vijf</hi> platen, waarop 131 afbeeldingen van de stukken en sieraden der wapens, enz. Men ziet dus, zonder verdere aanwijzing in détails, het werkje heeft <hi rend="i">veel</hi> in bruikbaarheid en belangrijkheid gewonnen.</p></div>
<div type="chapter">
<interpGrp>
<interp type="secundair" value="vitr005"/>
</interpGrp>
<head rend="h3"><hi rend="i">Latijnsch Leesboek voor de laagste klasse der Gymnasiën</hi>, <hi rend="i">tot oefening in de declinatiën en conjugatiën</hi>, <hi rend="i">tevens tot voorbereiding voor de studie der syntaxis; ten gebruike bij de spraakleeren van Drr</hi>. Boot, Capelle, Engelbregt <hi rend="i">en</hi> Burger, Hecker, de Klerck <hi rend="i">en</hi> Mehler; <hi rend="i">door Dr</hi>. A.J. Vitringa, <hi rend="i">Rector aan het Gymnasium te Enkhuizen. Te Arnhem</hi>, <hi rend="i">bij</hi> D.A. Thieme, 1860. <hi rend="i">Prijs</hi> ƒ 1,60.</head>
<p>Ref. meent dit leesboek met de meest mogelijke ruimte te mogen aanbevelen; hij kent geen tweede dat er mede vergeleken kan worden. De zamensteller heeft er wel veel moeite aan besteed, maar zal ongetwijfeld veel voldoening op zijnen arbeid smaken.</p>
<p>De methode welke Dr. Vitringa volgt heeft het voordeel van degelijk onderwijs te bevorderen, maar ook van de leerwijze minder eentoonig te doen zijn. Het moet toch erkend worden, dat er bij het taalonderwijs niet genoeg kan wor-<pb n="521"/>den aangedrongen op naauwgezet en degelijk grammaticaal onderrigt. Maar is niet ook dat onderwijs, indien het grootendeels bestaat in het laten memoriseren van lessen en paragraphen, zoo uiterst saai en vervelend, dat men het den jongen van 12-15 jaar niet kwalijk nemen kan, wanneer hij reeds op de praeceptorsschool zijne bekomst van Latijn en Grieksch heeft? Het lot van den docent om dagelijks die nooit gekende lessen te overhooren, wil Ref. niet eens in rekening brengen. En declinaties en conjugaties afschrijven, het dikwijls geheel machinale thema's maken, - Dr. V. heeft volkomen gelijk, als hij beweert, dat deze hulpmiddelen weinig bevorderlijk kunnen zijn, om het verstand te oefenen en het oordeel op te scherpen.</p>
<p>De methode in dat leesboek gevolgd doet den leerling belang stellen in hetgeen hem anders verveelt; hij leert er door begrijpen, dat hij zijne grammatica noodig heeft, en leert in haar den weg kennen. Komt het hem anders wel eens voor, dat de docent hem vele paragraphen doet leeren, alleen om het hem lastig te maken - hij zal nu die welke boven de volzinnen zijn opgegeven, die hij bearbeiden moet, gretig opzoeken. De zamensteller heeft gezorgd, dat zijn leesboek op verschillende gymnasiën kan worden gebruikt, door §§ te citeren uit die spraakkunsten, welke hier te lande het meest in gebruik zijn. Men kan het boek beginnen te gebruiken bij de allereerste grammaticale les, en er uit laten werken, totdat men met zijne leerlingen aan de syntaxis toe is.</p>
<p>De phrasen zijn allen genomen uit de <hi rend="i">auctores classici;</hi> dit heeft het voordeel, dat de discipel reeds van den beginne af aan klassiek Latijn wordt gewend, en door zijn leesboek op eene hoogte wordt gebragt, welke hem tot het vertalen van de gemakkelijke schrijvers in staat stelt. De woordenlijst welke achter het leesboek is geplaatst, maakt het werken uit het leesboek weinig omslagtig.</p>
<p>Dat dit kort en misschien wat oppervlakkig verslag van Dr. Vitringa's werk zoo laat wordt geplaatst is buiten de schuld van den Uitgever van ons tijdschrift en van den Referent. Eerst had een ander zich belast met het aankondigen van dit leesboek; maar deze heeft het lang gehouden, en daarna teruggezonden zonder aan zijne belofte te hebben
<pb n="522"/>voldaan. Daardoor was het noodig, dat Ref. zich wat haastte met zijne aankondiging in te zenden, welke hij besluit met den wensch, dat dit leesboek weldra algemeen op onze gymnasiën moge worden ingevoerd, en dat de methode, door den zamensteller gevolgd, spoedig op vele plaatsen die leerwijzen verdringen moge, welke sedert lang onvruchtbaar bevonden zijn, en meer den geest dooden dan het oordeel scherpen.</p></div>
<div type="chapter">
<interpGrp>
<interp type="secundair" value="jong217"/>
</interpGrp>
<head rend="h3"><hi rend="i">Korte Geschiedenis van het Rijk der Natuur</hi>, <hi rend="i">en beknopte opgave van het gebruik</hi> (,) <hi rend="i">dat van de voornaamste voortbrengselen der Natuur gemaakt wordt</hi>; <hi rend="i">vrij bewerkt naar het Hoogduitsch van</hi> Michael Desaga, <hi rend="i">door</hi> Corstiaan de Jong. <hi rend="i">Ten gebruike der Scholen. Derde</hi>, <hi rend="i">verbeterde druk. Te Zalt-Bommel, bij</hi> Joh. Noman &amp; Zoon, 1860. <hi rend="i">In</hi> 12<hi rend="i">mo.</hi>, 120 <hi rend="i">blz.</hi>.</head>
<p>Luidens den titel, heeft dit werkje reeds <hi rend="i">drie</hi> drukken beleefd, en is deze derde druk, een verbeterde. Wij hadden het inmiddels nog nooit gezien, voor dat het ons door de Redactie van dit Tijdschrift ter beoordeeling werd toegezonden. Laat ons dus nagaan wat het boekje bevat.</p>
<p>In de <hi rend="i">Inleiding</hi>, geeft de schrijver de drie groote rijken der natuur op, als volgt: delfstoffenrijk, plantenrijk en dierenrijk. - Wij zouden juist deze opsomming in omgekeerde orde hebben opgegeven. Doch, <hi rend="i">chacun son goût!</hi></p>
<p>In de <hi rend="i">Eerste Afdeeling</hi>, wordt het rijk der delfstoffen of mineralen in behandeling genomen. De schrijver verdeelt ze in vier klassen, als daar zijn: aardachtige, zoutachtige, brandbare en metaalachtige delfstoffen. Onder de aardachdige delfstoffen, brengt hij: 1<hi rend="sup">o</hi> <hi rend="i">kalk;</hi> 2<hi rend="sup">o</hi> <hi rend="i">klei;</hi> 3<hi rend="sup">o</hi> <hi rend="i">kiezel;</hi> 4<hi rend="sup">o</hi> <hi rend="i">talk</hi>. De zoutachtige worden in <hi rend="i">zuren</hi> en <hi rend="i">zouten</hi> verdeeld. Bij de derde en de vierde klasse vinden wij geene onderverdeeling. - Dit alles is wetenschappelijk behandeld, doch <hi rend="i">veel te hoog voor de scholen</hi>, zoo als overigens uit de woorden kalkspath, bolus, kalktuf, tripel, glimmer, kiezelschiefer, lazuurspath, vloeispath, veldspath, asbest, mergel, boraxzuur, glauberzout, koningswater, mangaan, enz. ten overvloede blijkt.</p>
<p>De <hi rend="i">Tweede Afdeeling</hi> brengt ons in kennis met het plantenrijk. Zij wordt gesplitst in <hi rend="i">A</hi>. Kryptogamen en <hi rend="i">B</hi>. Pha-<pb n="523"/>nerogamen. - Onder de kryptogamen vindt men melding gemaakt van de <hi rend="i">a</hi>.) Loofdragende kryptogamen, als: 1. Wieren; 2. Korstmossen en 3. Zwammen. <hi rend="i">b</hi>.) Blad- of stengelvormende kryptogamen, als: 1. Levermossen; 2. Bladmossen; 3. Varens; 4. Paardestaartigen; 5. Wolfklaauwachtigen en 6. Watervarens. - Bij de Phanerogamen, treffen wij de volgende onderafdeelingen aan: <hi rend="i">a</hi>.) Grassen. <hi rend="i">b</hi>) Kruiden, die verdeeld worden in: 1. Voederkruiden; 2. Voedselplanten; 3. Artsenijgewassen; 4. Kleurstofhoudende planten; 5. Fabriekplanten; 6. Specerijplanten; 7. Sierplanten; 8. Vergiftigde planten en 9. Buitenlandsche kruiden. <hi rend="i">c</hi>.) Heesters, die geklassificeerd worden in: 1. Inheemsche heesters en 2. Uitheemsche heesters. <hi rend="i">d</hi>.) Boomen, als daar zijn: I. Loofboomen, welke verdeeld worden in: I. Loofboomen, welke verdeeld worden in: 1. Vruchtboomen; 2. Boschboomen en 3. Uitlandsche loofboomen; II. Pijnboomen of kegeldragers en III. Palmen. - Deze afdeeling wordt besloten met eene aanwijzing van het gebruik der voortbrengselen van het Plantenrijk, welke <hi rend="i">wij</hi> met genoegen hebben gelezen; doch, <hi rend="i">met het oog op de kinderen</hi>, voor welke het boekje bestemd is, veel te onvolledig en te onduidelijk vinden. Onze jonge knapen hebben zoo veel en menigerlei noodzakelijkers te leeren, dat men gerustelijk mag vragen: ‘<hi rend="i">A quoi bon toutes ces données superficielles?</hi>’</p>
<p>De <hi rend="i">Derde Afdeeling</hi> omvat het Dierenrijk. Wij willen geen misbruik maken van het geduld onzer lezers, door hen de verdeelingen en onderverdeelingen van den schrijver op te geven. Deze naäping eener ziekelijke geleerdheid stuit ons te zeer tegen de borst, en wij gevoelen behoefte om van die pronkwaar afscheid te nemen. Ongelukkige jeugd (moge het in Gods naam onze Nederlandsche niet zijn!) die veroordeeld wordt uwe pas ontslotene hersenen te pijnigen met het onthouden van al dien vreemden poespas, doorspekt met verknoeide Grieksche woorden, welke misschien eenigen klank, doch geen enkel idée nalaten! Gelukkig, intusschen, voor u, jeugdige landgenooten, dat er nog ouders en schoolcommissies bestaan, die u voor dergelijke folterboekjes kunnen vrijwaren. Wij roepen u daarom in gemoede toe: knikkert en stoeit, beste jongens, en moge het werkje van Desaga u nooit tot leerboek worden gege-<pb n="524"/>ven. Wij willen u niet martelen, noch een' zedelijken moord aan u begaan, door soortgelijke ondoeltreffende geschriften aan te bevelen. Integendeel, wij zullen met al de kracht, die eene diep gevestigde overtuiging ons verleent, en gesteund door de liefde, die wij onzer jongelingschap toedragen, onzen landgenooten toeroepen: ‘Laat toch het boekje van Desaga in den winkel of op den zolder van den uitgever liggen, tot dat de motten of de ratten het onschadelijk hebben gemaakt.’</p>
<p>Wat de vertaling aangaat, hierop hebben wij zeer weinig aan te merken. Zij is over het algemeen wel gelukt. Evenwel, geven wij den heer Corstiaan de Jong in bedenking zijnen vrijen tijd aan nuttiger arbeid te besteden. Werkjes, als datgene, waarover wij spraken, <hi rend="i">verdienen niet</hi> vertaald te worden: men kan ze zonder gewetenswroeging, in het bewustzijn hunner tastbare onbeduidendheid, aan de vergetelheid ter prooi laten. Zulke Duitsche produkten moeten niet op Nederlandschen bodem worden overgeplant! Dus: <hi rend="i">Requiescat in pace</hi>.’</p></div>
<div type="chapter">
<head rend="h3"><hi rend="i">Schets der Natuur- en Staatkundige Aardrijkskunde door</hi> A. van der Pauwert, <hi rend="i">Kostschoolhouder te Berlicum. Gedrukt en uitgegeven, bij</hi> G.H. van der Schuyt, te '<hi rend="i">s Hertogenbosch</hi>, 1860. <hi rend="i">In</hi> 8<hi rend="i">vo.</hi>, 58 <hi rend="i">blz. Prijs</hi> ƒ 0,30.</head>
<p>Het legio werken en werkjes over de Aardrijkskunde is nogmaals met een nieuweling vermeerderd. Wij hebben het boekje naauwkeurig doorgezien en hoewel het uit den aard der zaak niet veel nieuws kon bevatten, kunnen wij het niet veroordeelen.</p>
<p>'t Is vrij goed op de hoogte van den tijd. Zoo vonden wij bij Frankrijk reeds het onlangs ingelijfde Savoije, en bij het koningrijk Sardinië de nieuw bijgevoegde landen vermeld. Nederland en de bezittingen in Indië zijn uitvoeriger opgegeven.</p>
<p>Het werkje heeft door de bijvoeging van jaartallen, die op de daarvoor staande namen van plaatsen betrekking hebben, veel voor bij andere dergelijke werkjes, en zoodoende kan het nut stichten.</p>
<p>Wij voor ons zijn geene groote liefhebbers van werken over de aardrijkskunde, voor de school bestemd, waarin de
<pb n="525"/>leerlingen voor iedere les zulk eene massa namen moeten onthouden, dat men er medelijden meê zou krijgen, vooral als de jeugd zulke barbaarsche namen van steden uit Rusland enz. moet onthouden en houden het voor beter, dat de onderwijzer zich bevlijtige, om zijnen leerlingen eene juiste voorstelling van ieder land te doen verkrijgen, waardoor zij in staat zijn om uit de hand den omtrek van het land, de rivieren, bergen, kapen, de ligging der steden enz. te bepalen. De kennis van de kleinere steden en dorpen, zijriviertjes en andere specialiteiten zij voor hunnen verderen leeftijd en lust tot onderzoek overgelaten.</p>
<p>Wij bevelen dus het werkje om de beknoptheid aan, als dienstig tot repetitie van 't geleerde. De prijs is zeer matig; druk en papier zijn goed.</p>
<p><hi rend="sc">Des Ch</hi>.</p></div>
<div type="chapter">
<interpGrp>
<interp type="secundair" value="toor008"/>
<interp type="primair" value="deen004"/>
<interp type="primair" value="18610911"/>
</interpGrp>
<head rend="h3"><hi rend="i">Antwoord op eene antikritiek van den heer</hi> Alb. van Toorenenbergen, <hi rend="i">predikant te Groningen. Vaderl. Letteroef. No</hi>. 9.</head>
<p>'t Is niet om het laatst aan 't woord te zijn, dat ik der redaktie van dit tijdschrift om eene plaats voor de volgende regels verzoek. Ik weet zeer goed, dat het regt niet altijd aan de zijde is van hem die het laatst spreekt, en meen daarenboven, dat voor de lezers der Vaderl. Letteroef. een geharrewar tusschen schrijvers en recensenten te vervelend moet zijn, om hen er dikwijls mede lastig te vallen. Ik had het ook nu niet gedaan, waren er niet redenen, welke mij daartoe aanspoorden.</p>
<p>1<hi rend="sup">o</hi>. De heer v.T. komt op tegen de wijze, waarop ik hem in de aankondiging van een door hem vertaald werkjen heb gesignaleerd. Ik heb gezegd: ‘de ijver van den vertaler tegen het Katholicisme is bekend; strijden tegen Rome, het is zijne bekende specialiteit.’ Ds. v.T. noemt dit eene magtspreuk, een woord tegen den persoon des schrijvers, dat noodzakelijk door onkundigen moet worden geloofd, omdat het beslissend is uitgesproken. Hij stelt de zaak voor, alsof ik geschreven had, dat hij ‘in dit korte leven niet anders deed dan vechten,’ en met het schilderen van de gruwelen, welke aan onze vaderen in het geloof zijn aangedaan, ‘speculeerde om de beurzen der goê gemeente open te breken;’ hij beweert verder, dat mijne voorstelling, ‘verder
<pb n="526"/>overgeleverd, eindelijk van hem zou maken een ambtgenoot van een Wawelaar, die door Max Havelaar immers een geaccrediteerd persoon is geworden bij allen, die nu eenmaal geen geld voor de Christelijke kerk over hebben.’</p>
<p>Waarlijk de heer v.T. heeft veel in mijne aankondiging gelezen, zij het dan op of tusschen de regels, wat ik niet gaarne geschreven zou hebben. Heb ik ‘strijden tegen Rome’ zijne bekende specialiteit genoemd - ik vraag iederen onbevooroordeelde, die met de werken van den Groninger predikant bekend is, of ik daarmede onwaarheid gesproken en iets miszegd heb, of dit eene <hi rend="i">magtspreuk</hi> is, dan wel eene waarheid welke door hetgeen Ds. v.T. schreef gestaafd wordt? Kan door mijne aankondiging eenig onkundige er toe gebragt worden, om in hem een tweeden Wawelaar te zien, of een afzetter der goê gemeente? - Is dat zoo, dan beken ik gaarne, dat ik mij in mijne aankondiging verkeerd heb uitgedrukt, al zie ik nog niet in, waar. Ik heb het genoegen niet den heer v.T. te kennen, en zou geen reden weten, waarom ik hem iets verachtelijks zou aanwrijven, al verschil ik van hem in meening.</p>
<p>2<hi rend="sup">o</hi>. De eigenlijke zaak in kwestie ging mijn tegenstander genoeg ter harte, om er in zijne antikritiek eenige regelen aan te wijden; zij is ook een der redenen welke mij op deze doen antwoorden.</p>
<p>Ds. v.T. beweerde in de voorrede van de vertaling, welke ik aankondigde, dat het hem liefelijk was de lijdensgeschiedenis der vervolgde Protestanten te heropenen; ik schreef, dat ik het niet liefelijk vond, zelfs niet om de redenen, welke hij voor zijn beweren opgaf. Zie ik de zaak wel in, dan bedoelen wij niet hetzelfde met het woord <hi rend="i">liefelijk</hi>. Ik gaf daaraan de dagelijksche beteekenis, mijn tegenstander veel ruimeren zin. Nu houd ik vol, dat het onmogelijk liefelijk kan zijn - <hi rend="i">liefelijk</hi> in den gewonen zin des woords - om op de heldengrootheid van den menschelijken geest te staren, waar die onafscheidelijk is van een vreeselijken en gruwelijken strijd der zonde tegen het Goddelijke. Verheven, nuttig, leerrijk mag het zijn, maar liefelijk niet. Ik bewonder <hi rend="i">Uncle Toms Cabin;</hi> de kruiseling van Golgotha - ik kan geene woorden vinden welke uitdrukken wat Hij mij doet gevoelen; ik durf zeer goed het boek openen, dat mij gru-<pb n="527"/>welen te lezen geeft, de eenige grootheid van den stervenden Zaligmaker overstelpt mij, en ik dank God voor hetgeen ik aan de overwinning van den Christus te danken heb - maar liefelijk is voor mij geene bladzijde der geschiedenis die gruwelen vermeldt, welke die ook zijn moge.</p>
<p>Maar ik had ook het ijveren tegen het Katholicisme, de zucht tot strijden tegen Rome weinig <hi rend="i">liefderijk</hi> genoemd, en daarover schijnt Ds. v.T. niet het minst verontwaardigd te zijn. Al wil hij van de specialiteit, welke ik hem toekende, niet weten - hij daagt toch iedereen uit, die hem beschuldigt van een strijd tegen Roomsche landgenooten of broeders, ‘om zoovele Roomsche of Israëlitische of Turksche menschen hem te brengen, wie te helpen onder zijn bereik zal staan, opdat men zie, dat hij onderscheid weet te maken tusschen den mensch en de beginselen eener kerk, als die van Rome is.’ Ik heb te veel vertrouwen op des heeren v.T.'s Christelijke hulpvaardigheid en liefde, dan dat ik het noodig zou rekenen aan die uitdaging gevolg te geven, maar ik houd vol bij hetgeen ik schreef: ‘schelden op’ - of wilt ge liever: niet eerbiedigen van - ‘het Katholicisme verraadt liefdeloosheid ten opzigte van den Roomschen broeder.’ De ware Christelijke liefde is te groot, te rijk, te kiesch, om geen eerbied te hebben voor des broeders overtuiging. Men grieft iemand niet erger, dan wanneer men hem in zijne overtuiging aantast, vooral in die welke hem de dierbaarste is, in zijne godsdienstige overtuiging. Mijn geachte tegenstander neme zich zelven maar tot maatstaf: strijden tegen Rome, het moge al zijne specialiteit niet zijn, het schijnt toch, dat hij daartoe zich verpligt rekent, dat hij 't moet doen volgens eene godsdienstige overtuiging. En hoe onaangenaam is het hem reeds, dat iemand zijne opinie bestrijdt! Veronderstel eens, dat dit gedaan werd op denzelfden toon, waarop doorgaans door de Protestanten tegen Rome gestreden wordt - zou hij dan niet met regt zich over onbillijkheid en liefdeloosheid beklagen? Men mag de ijverige, welmeenende strijders tegen Rome niet voor Wawelaars uitmaken, al keurt men hunnen strijd af; maar evenmin is het geoorloofd het luide te doen hooren, dat men van de Roomsche Christenen
het grootste gedeelte voor misleiden, en de overigen voor misleiders houdt. Ik weet wel,
<pb n="528"/>dit heeft Ds. v.T. in zijne <hi rend="i">Geschiedenis van de vervolgingen der Prot. in Boheme</hi> niet gedaan; maar deze gaf mij aanleiding om te kennen te geven, dat ik weinig ingenomen ben met des Vertalers - goed of valschelijk dus genoemde - specialiteit. Ik schreef uit overtuiging een woord tegen het aanhoudend bestrijden van Rome, omdat ik dit niet liefderijk vind, en hoogst verderfelijk in ons vaderland. Dat ‘het doel van Ds. v.T.'s geschrift zoo <hi rend="i">geldelijk</hi> mogelijk was’ kan natuurlijk mijn oordeel niet wijzigen; het doel kan toch vooral bij hem de middelen niet heiligen. Ik schreef uit overtuiging, en allerminst met het doel om den heer v. Toorenenbergen te beleedigen, of om hem in een ongunstig licht te stellen. Met deze verklaring hoop ik de kwestie uit den weg geruimd te hebben. Blijft er al verschil van opinie tusschen mijn geachten tegenstander en mij bestaan - wij kunnen elkanders overtuiging eerbiedigen, en elkander van harte zegen toewenschen op den arbeid tot welken ieder onzer zich geroepen gevoelt.</p>
<p>Ternaard, 11 Sept. 1861.</p>
<p>A.A. <hi rend="sc">Deenik MLz</hi>.</p></div>
<div type="chapter">
<head rend="h3">Korte mededeelingen.</head>
<p>Hun die den strijd over het materialisme tusschen de hoogleeraren <hi rend="i">Scholten</hi> en <hi rend="i">Opzoomer</hi> hebben nagegaan, zullen misschien welkom wezen: <hi rend="i">Twee Brieven over het Materialisme</hi>, <hi rend="i">gedachten bij de verhandelingen</hi>, <hi rend="i">gehouden in het Koninklijk Nederlandsch Instituut</hi>(<hi rend="i">??</hi>) <hi rend="i">door de Hoogleeraren J.H. Scholten</hi> en <hi rend="i">C.W. van</hi>(<hi rend="i">?</hi>) <hi rend="i">Opzoomer</hi>. (Uitgever: W. Willems te <hi rend="i">Amsterdam</hi>.)</p>
<p>Blijkens de voorrede bevatten deze brieven de denkbeelden van een burgerman, die veel werk van de Duitsche philosophie heeft gemaakt. Of de brave met dat al zijne beide landgenooten begrepen heeft, valt te betwijfelen; zeker doet hij dit Prof. Scholten niet; ten minste wanneer de eerste brief eene bestrijding van dezen geleerde heeten moet. Niet onwaarschijnlijk komt het mij voor dat de oratie van Prof. Jansen uit Groningen over het materialisme den schrijver dezer brieven bekend is geweest, ofschoon deze zeker niet de eenige bron is, waaruit de burgerman heeft geput.</p></div>
<div type="chapter">
<pb n="529"/>
<head rend="h2">Boekbeschouwing.</head>
<interpGrp>
<interp type="secundair" value="pot_005"/>
<interp type="secundair" value="maro003"/>
<interp type="secundair" value="sche096"/>
<interp type="secundair" value="hoek024"/>
<interp type="secundair" value="rauw003"/>
<interp type="secundair" value="tide003"/>
</interpGrp>
<head rend="h3"><hi rend="i">Zestal Leerredenen</hi>, <hi rend="i">bijeengebragt door Prof.</hi> J. Tideman, <hi rend="i">Prof.</hi> S. Hoekstra Bz., <hi rend="i">Prof.</hi> L.E.W. Rauwenhoff, <hi rend="i">Ds.</hi> C.W. van der Pot, <hi rend="i">Ds.</hi> J.H. Maronier <hi rend="i">en Ds.</hi> M.W. Scheltema Ez. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) J.H. Scheltema, 1861. <hi rend="i">In post</hi> 8<hi rend="i">vo.</hi>, 156 <hi rend="i">blz. De prijs is</hi> ƒ 1,60.</head>
<p>‘Ten behoeve der Remonstrantsche gemeente te Zwammerdam,’ zoo lazen wij in de advertentie, waarmeê de uitgave van dezen bundel leerredenen aan het publiek werd bekend gemaakt. Die uitdrukking wordt verklaard door Ds. Scheltema in de voorrede. Zijne gemeente had een lang gekoesterden wensch vervuld gezien, toen zij zich in het bezit gesteld zag van een orgel; doch het bezit en gebruik van dat instrument veroorzaakte uitgaven, die hare financiële krachten te boven gingen, zoo die niet op de eene of andere wijze ondersteund werden. Haar leeraar wilde eene poging doen om in die behoefte te voorzien. Hij vatte plan op om een bundel leerredenen uit te geven ten voordeele van zijne gemeente en vond de gewenschte meêwerking tot uitvoering van dat plan bij de heeren, op den titel genoemd, die hem ieder eene preek afstonden. Is het niet een aangenaam verschijnsel, vooral in onze dagen, dat zoo de leden van onderscheidene kerkgenootschappen de handen ineenslaan ter bevordering van hetgeen ‘liefelijk is en welluidt?’ Mag de verschijning van dit boek niet genoemd worden onder de gunstige teekenen des tijds? Wel had Ds. Scheltema regt om het orgel in zijne kerk ‘een gedenkteeken van den geest des geloofs en der liefde’ te heeten.</p>
<p>Wanneer wij een zeer gunstig oordeel over deze verzameling uitspreken, worden wij daarbij echter niet alleen geleid door de gedachte aan het lofwaardig doel der uitgave. Wij hopen onze lezers er van te overtuigen door hun eene beknopte opgave te doen van hetgeen hier te vinden is.</p>
<p>De hoogleeraar Tideman heeft 2 <hi rend="i">Cor. V</hi>: 18<hi rend="sup">a</hi> tot tekst gekozen en noemt zijn onderwerp <hi rend="i">eene Paulinische voorstelling van het wezen des Christendoms</hi>. Veel schoons bevat deze
<pb n="530"/>preek. Helder is de ontwikkeling van het begrip der verzoening met God, uit God door het geloof in den Zone Gods en des menschen. Eigenaardige waarde bezit deze leerrede, naar onze meening, vooral om hare gepastheid voor onzen tijd. 't Is toch van hoog belang, terwijl men overal hoort gewagen van den strijd der godgeleerden, terwijl de verschilpunten en twistvragen niet enkel in den kring der theologen behandeld maar ook voor de gemeente gebragt worden; dat er nu ook eens opzettelijk wordt gewezen op datgene, waarin alle partijen overeenstemmen, wat door de voorstanders der meest uiteenloopende rigtingen erkend wordt als de hoofdzaak of het wezen des Christendoms. Men hoort zoo dikwijls klagen over het gebrek aan eenheid onder de Protestanten, over hunne jammerlijke verdeeldheid, maar die klagt is meestal niet gemotiveerd en weinig gegrond, omdat zij niet steunt op een juist begrip van den aard en de oorzaak der verdeeldheid. Dat het verschil van meening onder de Christenen strijd en verbittering te weeg brengt is zeer te betreuren; maar dat verschil op zich zelf is daarom geene verkeerde zaak. Het is een natuurlijk gevolg van het vrij en steeds voortgezet onderzoek naar de godsdienstige waarheid. Zulk onderzoek laat de Christelijke godsdienst niet alleen toe, het is noodzakelijk om haar te doen beantwoorden aan hare bestemming. Dat onderzoek is ook zoo oud als het Christendom zelf. Wij nemen gaarne en met volkomen instemming de woorden van prof. Tideman over: ‘het is een sprekend bewijs evenzeer van den voortreffelijken aard van ons Christendom, als van zijne hooge waarde en groote belangrijkheid in de wereld, dat het van den aanvang af tot op onze dagen toe, in den kring zijner eigene belijders een voorwerp is geweest van aanhoudend onderzoek.’ - Dat onderzoek leidt tot verschillende voorstellingen van het wezen des Christendoms, gelijk wij die reeds vinden bij de apostelen. Door die verschillende voorstellingen te beschouwen en met
elkaâr te vergelijken, zal men toenemen in de kennis van het wezen der godsdienst. ‘En is het u niet mogelijk in menige voorstelling, die men (tegenwoordig) u geeft eene welgegronde bevredigende verklaring der groote Godsgave te erkennen, zet gij ter zijde wat gij met haar niet kunt overbrengen, maar neemt dankbaar aan, van welke
<pb n="531"/>zijde het kome, dankbaar aan wat u haar te beter doet verstaan, te hooger waarderen.’ - Mogt dit woord des hoogleeraars door al zijne hoorders en lezers behartigd worden!</p>
<p>De tweede plaats in dezen bundel wordt ingenomen door eene uitmuntende leerrede van professor Hoekstra. Hij behandelt daarin <hi rend="i">Efeze II</hi>: 8-10 en noemt zijn onderwerp: <hi rend="i">Behoud uit genade door geloof;</hi> of, zoo als het bij de opgave van het thema luidt: <hi rend="i">de genade Gods</hi>, <hi rend="i">de eenige bron van behoud voor den zondaar</hi>. Is het zeer moeijelijk dogmatisch te preken; op meesterlijke wijze wordt hier die moeijelijke taak volbragt. Op bevattelijke, echt populaire wijze worden de resultaten van grondige studie der gemeente meêgedeeld en aan hare stichting dienstbaar gemaakt. 't Verdient opmerking dat Hoekstra, de verdediger van de zedelijke vrijheid, de hoogleeraar bij de Doopsgezinden, aan wie soms te hooge waardering der goede werken en geringschatting van het geloof ten laste gelegd is, hier zoo krachtig zijn afkeer van het pelagianisme betuigt en zoo welsprekend aantoont, dat de geloovige alleen aan Gods genade zijn behoud te danken heeft; terwijl de goede werken, wel verre van verdienstelijk te mogen heeten, enkel als vruchten dier genade te beschouwen zijn. - Moest er op deze preek eene aanmerking gemaakt worden, wij zouden dan de stoffe daartoe vinden in de verdeeling. Het is toch zeker verkeerd om twee afzonderlijke deelen te wijden aan de beschouwing derzelfde zaak, uit een verschillend oogpunt; om gelijk hier geschiedt, eerst de waarheid eener stelling te betoogen, en dan in een tweede deel: de onwaarheid van het tegenovergestelde. - Maar ik moet er bijvoegen dat dit kleine vlekje niets vermindert van de waarde van het stuk. In één woord; 't is eene voortreffelijke preek.</p>
<p>Diezelfde lofspraak mag ook gelden voor de preek van professor Rauwenhoff, over <hi rend="i">Rom. XIV</hi>: 5<hi rend="sup">b</hi> <hi rend="i">een iegelijk zij in zijn eigen gemoed ten volle verzekerd</hi>. Met groot genoegen hebben wij dit belangrijke stuk gelezen. Wij zouden evenwel de manier niet willen aanprijzen, om noch een thema, noch eene verdeeling op te geven. Al wordt, gelijk hier, in de behandeling eene volkomen geleidelijke orde gevolgd; is het toch voor den hoorder moeijelijker het gehoorde in zijn ge-<pb n="532"/>heel vast te houden en zich te herinneren, dan wanneer de redenaar door het noemen der hoofddeelen, die orde aanwijst.</p>
<p>De vierde preek is geleverd door Ds. C.W. van der Pot. Als oratorisch product stellen wij haar boven al de andere, die hier verzameld zijn. Gaarne betuigen wij onze bewondering voor den dichterlijken vorm, den schoonen stijl. Die prediker weet ongetwijfeld zijne hoorders te boeijen. De inhoud echter voldeed ons minder. Niet omdat wij de denkbeelden van den auteur onjuist of verkeerd achten; integendeel wij gelooven dat hij volkomen gelijk heeft, als hij <hi rend="i">Christus</hi>, <hi rend="i">de hoop der volkeren</hi>, <hi rend="i">de vervulling hunner verwachting van een beteren tijd</hi>, noemt. Maar omdat wij deze gedachte vooreerst te algemeen zouden noemen en ten andere betwijfelen of zij den wezenlijken inhoud uitdrukt der tekstwoorden. Dat het menschdom niet anders bevrediging kan vinden voor zijne ware en hoogste behoefte, dan door den geest van Christus in zich op te nemen, is eene onloochenbare waarheid, maar die niet juist uitgesproken wordt in den gekozen tekst.</p>
<p>Ds. Maronier behandelt in de vijfde preek <hi rend="i">Johann. VI</hi>: 29. <hi rend="i">Het geloof het werk Gods</hi>. Veel belangrijks wordt door hem gezegd. De stijl is eenvoudig en net, de denkbeelden zijn goed ontwikkeld en helder voorgesteld. Het onderwerp verdient zeker de aandachtige overweging zeer. Wij meenen echter ééne aanmerking te moeten maken op een gedeelte van de tekstverklaring, wij lezen daar: ‘wij zouden de woorden verkeerd verstaan, wanneer wij ze alleen in dezen zin opvatteden, dat het geloof hier door den Heer als eene daad, een werk wordt voorgesteld?’ Wij twijfelen aan de juistheid dezer uitspraak, gelijk wij in het algemeen gaarne den hermeneutischen regel volgen, die leert: aan de woorden de eenvoudige, natuurlijke beteekenis toe te kennen. En waarom moeten wij hier van dien regel afwijken? Hooren wij Maronier zelv': ‘ik denk aan dat schoone woord - - - -: dit is het eeuwige leven, dat zij u kennen,’ enz. <hi rend="i">Joh. XVII</hi>: 3. ‘Niemand zal meenen dat hier de kennis van God en Christus en het eeuwige leven als woorden van ééne beteekenis worden voorgesteld. Neen kennis <hi rend="i">is</hi> geen leven, maar <hi rend="i">schenkt</hi> leven! Even zoo is het hier.’ - Zou dat waar zijn? Neen, naar onze bescheiden meening, niet. Het geloof is een werk,
<pb n="533"/>zoo als de Heer het noemt, eene daad, die invloed heeft op en omkeering te weeg brengt in den geheelen zedelijken toestand des menschen, die den mensch brengt in de regte betrekking tot God.</p>
<p>De bundel wordt besloten met eene leerrede over <hi rend="i">Lukas XIII</hi>: 6-9; door Ds. Scheltema. Hoe nederig de verzamelaar ook spreekt in de voorrede over zijn eigen werk; hoezeer wij achting hebben voor de bescheidenheid, die hem deed zeggen: ‘maak er mij toch geen verwijt van, dat ik in zulk goed gezelschap verschijn. En wees nu niet zoo onbillijk, dat gij mijn arbeid gaat vergelijken met dien van een der anderen.’ - Wij gelooven niet dat die verontschuldiging noodig was. Wie zulk werk levert heeft van eene onpartijdige, billijke kritiek niets te vreezen. Wij aarzelen niet om te verklaren, dat de laatste preek waardig eene plaats naast de andere in dezen bundel beslaat; immers zij voldoet aan de voornaamste eischen der homiletiek: het wèlgekozen schriftwoord is helder verklaard en op echt praktische, stichtelijke wijze toegepast.</p>
<p>Wij eindigen met het boekje aan te bevelen aan alle vrienden van degelijke, godsdienstige lectuur. Wie het koopt zal meêwerken tot bevordering van eene goede zaak en tevens zich de gelegenheid verschaffen om winste te doen voor zijn geestelijk leven.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="israe01"/>
</interpGrp>
<head rend="h3"><hi rend="i">Helons Bedevaart naar Jeruzalem. Uit het Hoogduitsch van</hi> Fr. Strauss. (<hi rend="i">Uitgegeven door de Vereeniging ter bevordering van christelijke lectuur</hi>.) <hi rend="i">Derde Uitgave. Te Amsterdam</hi>, <hi rend="i">bij</hi> H. Höveker, 1860. <hi rend="i">In gr.</hi> 8<hi rend="i">vo.</hi>, 640 <hi rend="i">blz. Prijs</hi> ƒ 2,50.</head>
<p>Eene nieuwe uitgave van een reeds vrij oud boek, dat vroeger grooten opgang gemaakt heeft en ongetwijfeld ook tegenwoordig aan velen welkom zal zijn. Met vrijmoedigheid bevelen wij het onzen lezers aan en gaarne betuigen wij onzen dank aan de Vereeniging, die zulk een werk voor zoo uiterst geringen prijs verkrijgbaar heeft gesteld.</p>
<p>De kennis der Joodsche Oudheid is onmisbaar voor allen, die wenschen den Bijbel te verstaan; dit zal zeker iedereen toestemmen, maar die kennis is, zonder eigenlijk geleerde
<pb n="534"/>studie, niet zoo gemakkelijk te verkrijgen. De werken waarin gehandeld wordt over de aardrijkskundige gesteldheid van het Joodsche land, over de staatkundige betrekkingen en maatschappelijke inrigtingen der Joden, over hunne gewoonten en gebruiken in het openbare en huiselijke leven, over de plegtigheden bij hunne godsvereering, enz. zijn meestal niet bruikbaar dan alleen voor geleerden. En toch, ieder bijbellezer moet noodzakelijk daarmeê althans eenigzins bekend zijn; zullen niet menig woord en menig verhaal hem geheel onbegrijpelijk en duister blijven, of aanleiding geven tot verkeerde voorstellingen en dwaalbegrippen. Die behoefte wordt door het boek, dat wij aankondigen, bevredigd; en daarin ligt het verdienstelijke van dit werk. Welligt is het aan velen onzer lezers bekend en voor dezulken is onze aanprijzing geheel overtollig; voor degenen, die het nog niet kennen, willen wij een beknopt overzigt van den inhoud hier bij voegen.</p>
<p>Helons Bedevaart naar Jeruzalem, is een verdicht verhaal, hetwelk vele trekken van overeenkomst heeft met de <hi rend="i">Voyage du jeune Anacharsis</hi> door Barthélémy. Gelijk in dit laatste Griekenland wordt geschetst, zoo in het eerste Kanäan. - Strauss heeft tot hoofdpersoon van zijn verhaal een' jongeling gekozen, die van Joodsche afkomst met zijne moeder te Alexandrië woont, waar hij ook is opgevoed. Van de jonkheid af is hem diepen eerbied ingeboezemd voor de godsdienst der vaderen, lang reeds heeft hij in stilte den wensch gekoesterd om het vaderland van zijn volk te bezoeken, om den heerlijken tempel te zien. Nadat zijne opvoeding voltooid is, wordt zijn verlangen vervuld. Hij gaat op reis; met eene karavane, waaraan hij zich met zijn gezelschap heeft aangesloten trekt hij door de woestijn en bereikt tijdig genoeg de grenzen van het Joodsche land om zich te voegen bij de talrijke menigte van bedevaartgangers, die uit alle oorden opgaat naar Jeruzalem, om daar deel te nemen aan de viering van het Paaschfeest. De luistervolle en statige plegtigheden der feestviering maken diepen indruk op het gemoed van den wat hartstogtelijken jongeling, zoodat het besluit in hem opkomt en rijpt om in Kanäan te blijven en zich te wijden aan de priesterlijke bediening. Zijn voornemen wordt toegejuicht door de vrienden en bloed-<pb n="535"/>verwanten, aan wie hij het meêdeelt; en nadat aan de noodzakelijke voorwaarden voldaan is, wordt hij onder de gebruikelijke ceremoniën tot priester aangesteld. Vervolgens gaat hij voor eenigen tijd naar Jericho en verbindt zich daar in het huwelijk met de dochter van een' ouden vriend zijner familie. Onder afwisselende lotgevallen en terwijl hij betrokken wordt in of getuige is van vele merkwaardige gebeurtenissen, vertoeft hij geruimen tijd in het land, gaat eindelijk met zijne vrouw en eenige vrienden op reis naar Egypte om zijne moeder af te halen, die zich bij hem in Kanäan
vestigen zou; maar het schip, waarop zij zich bevinden, wordt door storm beloopen, het vergaat en alle opvarenden, ook Helon met de zijnen vinden den dood in de golven. Dit alles heeft plaats ten tijde van Johannes Hyrkanus, ruim honderd jaren vóór de geboorte van Jezus Christus.</p>
<p>Op vernuftige wijze heeft de auteur het verhaal zoo ingerigt, dat de lotgevallen en ontmoetingen van Helon hem aanleiding geven om de voornaamste en merkwaardigste bijzonderheden van de Joodsche godsvereering, levenswijze enz. te beschrijven. De tijd, waarin hij de geschiedenis laat plaats grijpen is gelukkig gekozen, omdat de meeste dingen, die hij beschrijft, eveneens gebleven zijn tot in de dagen van Jezus en de apostelen. Daardoor levert zijn boek eene aanschouwelijke voorstelling van het land en volk, waarin en waaronder de Heiland heeft verkeerd en strekt tot opheldering van veel dat in het N. Test. voorkomt.</p>
<p>Het geheel getuigt van degelijke studie en naauwkeurig onderzoek, en de resultaten van des schrijvers nasporingen worden meêgedeeld in een aantrekkelijken schoonen vorm. De fraaije vertaling van vele psalmen en stukken uit de profetische boeken, hier en daar ingelascht, verhoogt de waarde van het werk.</p>
<p>Het oorspronkelijke werk is vertaald door vrouwe A. Kleijn geb. Ockerse en uitgegeven met eene voorrede van prof. J.H. van der Palm en aanteekeningen van prof. Joh<hi rend="sup">s</hi>. Clarisse; voor de derde uitgave is de vertaling herzien door Nicolaas Beets. Ruim veertig jaren zijn verloopen sedert het voor de eerste maal aan ons publiek werd aangeboden, maar toch is het niet verouderd en verdient het op prijs gesteld te worden als eene kostbare gave. Ééne bedenking evenwel,
<pb n="536"/>die ons bij de lezing meermalen voor den geest kwam, willen wij ook niet achterhouden. Zij betreft de aanteekeningen. Deze konden, zouden wij zeggen, gerust weggelaten zijn. Waartoe toch dat vertoon van geleerdheid, die gedurige verwijzing naar allerlei, meest in vreemde talen geschreven boeken, die opgave van verschillende gevoelens, omtrent het een en ander, dat in den tekst voorkomt, hier en daar doorspekt met Hebreeuwsche en Arabische woorden? Zij geven aan het werk zekere tweeslachtigheid, waardoor het niet winnen kan. Het boek is immers eigenlijk niet bestemd voor theologen, maar voor het zoogenaamd beschaafd publiek? Het biedt de vruchten der wetenschap aan in populairen vorm. De meeste lezers zullen de aanteekeningen wel ongelezen laten en, behoudens enkele uitzonderingen, kunnen zij dat ook doen zonder eenige schade. De lezing zal daarom niettemin nuttig en aangenaam zijn. Wij hopen dat het boek in veler handen kome en alzoo meêwerke tot bevordering van heldere Bijbelkennis.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="rauw003"/>
<interp type="primair" value="18600921"/>
</interpGrp>
<head rend="h3"><hi rend="i">Christendom en Menschheid. Beantwoording der vraag: welk moet het leidend beginsel zijn bij de verklaring van de geschiedenis der Christelijke Kerk? Redevoering ter aanvaarding van het ambt van buitengewoon Hoogleeraar in de Godgeleerdheid aan de hoogeschool van Leiden</hi>, <hi rend="i">den</hi> 21<hi rend="i">sten September</hi> 1860 <hi rend="i">uitgesproken</hi>, <hi rend="i">door</hi> Dr. L.W.E. Rauwenhoff. (<hi rend="i">Te</hi>) <hi rend="i">Leiden</hi>, (<hi rend="i">bij</hi>) S.C. van Doesburgh, 1860. <hi rend="i">In</hi> 8<hi rend="i">vo.</hi>, 52 <hi rend="i">bladz</hi>.</head>
<p>Het was voor de curatoren der Leidsche hoogeschool geene ligte taak, na den dood van professor Kist den man te kiezen, die in zijne plaats den leerstoel der Kerkelijke Geschiedenis zou bezetten. De uitstekende beoefenaars van dit gedeelte der theologische wetenschap zijn niet menigvuldig in ons vaderland. Wel moest door velen één naam terstond genoemd worden, die van den als Kerkhistoricus vooral zoo beroemden hoogleeraar Moll, maar hij wees de uitnoodiging af om Amsterdam voor Leiden te verlaten. Eindelijk bepaalde zich de keuze op den predikant der Leidsche gemeente Dr. L.W.E. Rauwenhoff, en deze verklaarde zich bereid, het hem opgedragen ambt te aanvaarden. Was
<pb n="537"/>die keuze gelukkig? Rauwenhoff was bekend als een gevierd prediker, als een uitstekend discipel en warm bewonderaar van professor Scholten; zijne dissertatie en enkele uitgegeven geschriften hadden hem den naam verschaft van een bekwaam theoloog; maar van zijne beoefening der Kerkelijke Geschiedenis had hij geen openbaar blijk gegeven. Wat is er dan van hem voor dit vak te verwachten? Voor allen, wie die vraag ter harte gaat, is het van belang de inaugurele oratie van den nieuwen professor te leeren kennen. Men weet immers dat zulk eene redevoering gewoonlijk het programma bevat, waaraan de spreker zich bij zijne behandeling der wetenschap wenscht te houden. Wij leeren dan ook hier het standpunt kennen, waarop Rauwenhoff zich bij de beschouwing der kerkelijke geschiedenis plaatst en van waar hij bij hare verklaring wil uitgaan. Hij verklaart, wat volgens hem het leidend beginsel moet zijn bij zijn onderwijs.</p>
<p>De taak van den geschiedschrijver is deze, dat hij, ‘de gebeurtenissen in haar inwendigen zamenhang en hare noodwendigheid leere begrijpen.’ Welke methode heeft men te volgen om deze taak goed te volbrengen? Vooreerst moet bij de behandeling der geschiedenis aan het supranaturalisme alle stemregt worden ontnomen. De onderstelling van eene telkens in den loop der dingen ingrijpende hoogere magt, geeft aanleiding tot willekeur en verklaart niets. Vervolgens wordt hier het beginsel der Tübingsche godgeleerden besproken. ‘Geheel de ontwikkeling der kerk wordt, naar hunne meening, door de idee der kerk beheerscht. De idee heeft in zich het vermogen, om zich in onderscheiden openbaringsvormen of hare verschijning, gelijk het heet, uit te zetten, zoodat de feiten, waarvan de geschiedenis verhaalt, de verschillende betrekkingen vertegenwoordigen, waarin de idee tot hare verschijning kan staan. Maar in de wijze, waarop de idee zich aldus door hare verschijning heen beweegt, volgt zij eene door haar eigen inhoud bepaalde wet, die men uit den gang der gebeurtenissen kan leeren kennen.’ - Is deze beschouwing ten deele in haar regt, omdat zij den belangrijken invloed erkent, dien het beginsel der kerk op hare ontwikkeling heeft gehad; zij kan niet geheel worden goedgekeurd, zij is eenzijdig en vergeet hoe de kerk zich
<pb n="538"/>ontwikkeld heeft ook onder den invloed van al datgene, waarmêe zij in den loop der eeuwen in aanraking is gekomen. Na de afwijzing dezer beide methoden stelt de redenaar voor, wat dan naar zijn gevoelen, de ware behandeling der kerk-geschiedenis moet geacht worden: ‘door een kritisch onderzoek naar den oorsprong van het christendom wordt zij ingeleid. Hare indeeling wordt bepaald naar die gebeurtenissen, die met het meeste regt als keerpunten in de openbaring van den geest der menschheid op kerkelijk gebied mogen worden beschouwd. In elk der aldus onderscheiden tijdvakken wordt eerst gevraagd, hoe daarin de toestand der menschheid, voor zoover die met de kerk in aanraking komt, is geweest. In hetgeen ten dien aanzien blijkt wordt dan de verklaring gezocht, vooreerst van hetgeen, naar luid der bescheiden, het bewustzijn van dien tijd aangaande het christelijk beginsel gekenmerkt heeft, vervolgens van de wijze waarop, blijkens de feiten, de christenheid in haar leven, dat beginsel heeft geopenbaard.’ - Deze behandeling gaat uit van het beginsel: de oorzaak der verschijnselen te zoeken in den mensch. - De bedenkingen tegen dit beginsel te maken, worden vervolgens beantwoord. De wereldbeschouwingen, waarop het gegrond is, verdedigd. Veel goeds en schoons is hier te lezen, maar of het voldoende is om die wereldbeschouwing te regtvaardigen, gelooven wij niet. Wat zal het baten om een' anders denkenden te overtuigen, of men al zegt: ‘alleen die wereldbeschouwing is goed, die u in staat stelt, de wereld waarlijk te begrijpen. Wilt gij dan de waarde der uwe leeren kennen, gij moet beproeven, in hoeverre gij met haar elk verschijnsel in de geschiedenis tot zijn regt kunt laten komen;’ indien men niet tevens zelf zulk eene proef neemt? Bovendien wie zal bepalen of een verschijnsel bij deze of die verklaring waarlijk tot zijn regt komt? Het onderscheid tusschen goddelijk en natuurlijk, christelijk en menschelijk wordt opgeheven,
de geschiedenis der kerk moet verklaard worden <hi rend="i">alleen</hi> uit den geest der menschheid. Zoo zal de geschiedenis, volgens den hoogleeraar, bij uitnemendheid aan de zaak van het Godsrijk dienstbaar zijn. Wij hopen van harte dat het zoo zij. Maar kunnen wij het ook verwachten? Zal op dit standpunt de consequentie vermeden kunnen worden, waarbij
<pb n="539"/>niet alleen de tegenoverstelling, maar ook het onderscheid tusschen God en den mensch wegvalt? Moet zulk eene beschouwing niet leiden tot pantheisme? Wij vragen slechts. - Nog ééne vraag: wanneer men de verklaring van den inhoud der kerkelijke geschiedenis alleen in de menschheid zoekt, wanneer men in alles de openbaring ziet van den geest der menschheid, die in alles leeft; heeft men dan regt om te verzekeren, dat men overal God in de geschiedenis vindt, en dat geheel de geschiedenis alzoo een spiegel wordt van Gods volmaaktheid? Heeft men regt om zich als ter verdediging of regtvaardiging van eene wereldbeschouwing, gelijk hier voorgesteld wordt, te beroepen op ‘het loflied, dat ons reeds uit Israëls heiligdom tegenruischt: de Heer regeert, de aarde verheuge zich!’</p>
<p>Doch reeds genoeg en naar het oordeel van sommigen misschien meer dan genoeg. Dat de redevoering van professor Rauwenhoff merkwaardig genoeg is om met aandacht gelezen en met ernst overdacht te worden door allen, die belang stellen in den strijd onzer dagen op theologisch gebied, zal wel geene aanwijzing meer behoeven. Wij bevelen haar daarom zoowel den tegenstanders, als den voorstanders der moderne theologie aan.</p>
<p>R.</p>
<p>V.</p></div>
<div type="chapter">
<interpGrp>
<interp type="secundair" value="hoek024"/>
</interpGrp>
<head rend="h3"><hi rend="i">De Zoon des Menschen de Heiland der Wereld. Leerredenen door Dr.</hi> S. Hoekstra Bz., <hi rend="i">Hoogleeraar aan het Doopsgezind Seminarium te Amsterdam</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) P.N. van Kampen, 1861. <hi rend="i">Prijs</hi> ƒ 3,90.</head>
<p>De tegenstanders der dusgenaamde moderne theologie, ten minste velen hunner, ontkennen dat dezer aanhangers het evangelie kunnen verkondigen. Volgens hen missen de mannen der nieuwe rigting de stevigste fundamenta fideï, en moeten zij, zoo ze leeraren der gemeente zijn óf hun betrekking nederleggen, óf de gemeente misleiden. Daargelaten het harde en aanmatigende van zulk een oordeel - de vraag of er iets waars aan ten grondslag ligt moet als van zelf opkomen bij de betrokken personen in de eerste plaats, en vervolgens bij alle belangstellende leden der gemeente. Niet dat de moderne theoloog van zich zelven zou
<pb n="540"/>meenen, dat hij het evangelie niet zou kunnen prediken; integendeel, hij houdt natuurlijk zijne voorstelling van het evangelie voor meer zuiver, meer waar dan de vroegere. Maar kan hij beantwoorden aan hetgeen de gemeente, die hem tot leeraar koos, van hem verwacht? Kan de gemeente vrede hebben met een predikant die in 't openbaar wegwerpt vele van de dingen, met welke zij altijd gemeend heeft, dat het Christendom staat en valt? Achten we al het alternatief tusschen het afstand doen van het leeraarsambt en het misleiden der gemeente te forsch, ontegenzeggelijk verkeert de moderne theoloog, zoolang de tegenwoordige overgangsperiode duurt, in eene moeijelijke positie tegenover de gemeente. De huismiddeltjes, welke hem door vele welmeenende raadslieden worden voorgeschreven, baten hem extra weinig. Het zijn niets dan vage, weinig beteekenende uitdrukkingen. Voorop staat, dat de patient in geen geval tegen zijne overtuiging mag spreken en handelen; maar hij moet met voorzigtigheid te werk gaan, alsof N.B. iemand zich ernstig voornemen kon dit niet te doen; hij moet de omstandigheden, de gesteldheid zijner gemeente niet over 't hoofd zien, alsof niet iedereen zich daartoe verpligt zou gevoelen; hij moet er op passen, dat hij de gemeente niet in haar geloof schokt, alsof dit altijd zoo gemakkelijk kan zamengaan met het uitspreken zijner overtuiging. 't Is waar, voorzigtigheid is zeer aanbevelenswaard vooral in eene zoo gewigtige zaak, maar tusschen haar en eene overdreven angstvalligheid, welke afkeuring verdient, is maar als ééne schrede. Bekendheid met zijne gemeente, waardoor hij naar gelang van zaken kan handelen, is voor den modernen theoloog hoog noodzakelijk, maar het vereischt een bijzonder scherpen blik, om met juistheid te kunnen zien, wat men voor eene gemeente kan doen, en moet nalaten. Bezorgd te zijn, dat men de gemeente door het prediken in moderne rigting niet schokke of ergere, het is pligt; doch evenzeer is het te veroordeelen,
zoo men niet alles aanwendt; om de ontwikkeling der gemeente te bevorderen, en de rigting welke deze neemt, moet afhankelijk zijn van die des leeraars. En waar liggen hier tusschen opregtheid en onvoorzigtigheid, tusschen voorzigtigheid en misleiding de juiste grenzen?</p>
<p>Die vage raadgevingen baten niets, zelfs niet wanneer ge-<pb n="541"/>zegd wordt, wat zoo schoon klinkt, dat de prediker maar met zijn eigen geweten te rade moet gaan. Dat weet iedereen wel, en behoeft niet gezegd te worden. ‘Kan ik, de moderne rigting, volgende, het evangelie verkondigen? Kan ik dat doen zonder ergernis te geven aan, tot stichting eener welgezinde gemeente? Mag ik het doen? Moet ik het doen? Hoe moet ik het doen?’ - Dit zijn de levensvragen voor den leeraar, op wien de nieuwe beweging op theologisch gebied invloed heeft uitgeoefend. En in den strijd, dien hem het zoeken naar antwoord op deze vragen kost, kan geen hulp hem welgevalliger zijn, dan welke hem wordt aangeboden, zoo dikwijls de koryphaeën der moderne theologie hun predikwerk openbaar maken. Daarom moet de bundel leerredenen van Dr. S. Hoekstra Bz., welken wij thans aankondigen, een velen welkom verschijnsel zijn. Het is waar, ultraradikalen zullen den Amsterdamschen hoogleeraar den naam van modern theoloog weigeren; zij bepalen dien naam tot een engeren kring, en gronden hun beweren op bepaald niet-moderne antecedenten des professors, Doch, daar wij in den aanhef der eerste leerrede van dezen bundel Dr. H. zelven hooren verklaren, dat de nieuwe denkwijze in beginsel de zijne is, dat hij opentlijk daarvoor wil uitkomen, dan zouden wij al in deze leerredenen bewijzen voor het tegendeel moeten vinden, om den prediker niet op zijn woord te gelooven. De niet-moderne antecedenten laten wij buiten rekening. Een geestrijk en ijverig man, voor wien consequentie niet de vertaling van ons Hollandsch woord koppigheid is, blijft niet op hetzelfde standpunt staan; hij leeft en studeert niet te vergeefs. Eene vergelijking tusschen de vroegere en laatste geschriften van prof. H. moge deze bewering staven.</p>
<p>Is deze dan nu modern theoloog? - Wij antwoorden niet, maar schrijven uit het voorberigt des hoogleeraars deze woorden af, opdat de lezer zelf kunne oordeelen:</p>
<p>‘Het standpunt van beschouwing des Christendoms, in den titel: “De Zoon des menschen de Heiland der wereld,” en vooral in de inhouds-opgave uitgedrukt, komt hierop neêr.</p>
<p>1. Jezus Christus de volmaakte mensch.</p>
<p>Een volmaakt menschelijk leven het hoogste, wat zich, beneden de Godheid zelve, denken laat.</p>
<pb n="542"/>
<p>2. Het Christendom niet eene <hi rend="i">bijzondere</hi> godsdienst tegenover de Joodsche of Heidensche godsdiensten.</p>
<p><hi rend="i">Alle</hi> godsdiensten hebben deel aan de <hi rend="i">ware</hi>, die boven alle vormen en stelsels staat.</p>
<p>Het Christendom de volmaakte uitdrukking van datzelfde, wat ook Joden en Heidenen, op meer of minder gebrekkige wijze en in onvolmaakte vormen, hebben pogen uit te drukken in hunne beschouwing en vereering van de Godheid.</p>
<p>3. De ingeschapen behoeften en de inspraken van den inwendigen mensch de <hi rend="i">eenige</hi> grondslag, waarop het Christendom rust. Al het overige, van welken naam ook, welligt voorbijgaand <hi rend="i">hulpmiddel</hi>, om tot geloof te brengen, maar geen wezentlijke <hi rend="i">grondslag</hi> des geloofs.</p>
<p>4. Niet de erkenning van <hi rend="i">feiten</hi>, maar wel de erkenning van de <hi rend="i">eeuwige waarheden</hi>, in de verhalen van de feiten uitgedrukt en verheerlijkt, het wezen der Christelijke geloofsovertuiging.’</p>
<p>Van dit standpunt van beschouwing is de prediker in zijne leerredenen niet afgeweken, indien men eenige antieke uitdrukkingen, met moderne bedoeling gebezigd, uitzondert. Zonder schroom heeft hij zijne overtuiging uitgesproken; evenmin heeft hij bij de uitgave dezer leerredenen zich zelven gespaard. Immers vinden wij in den bundel een kers-, een paasch-, een hemelvaarts- en een pinksterpreek. Hierdoor wordt ongetwijfeld de uitgave belangrijker, zoo men ze althans beschouwt als eene proeve van wat de moderne theologie op den kansel vermag; en daarbij, hierdoor bewijst de hoogleeraar eene wezentlijke dienst aan velen zijner geestverwanten, voor wie de feeststoffen vooral struikelblokken zijn in den waren zin des woords.</p>
<p>Het is nu maar de vraag, of de gemeente die zulke leerredenen hoort, niet noodzakelijk geschokt en geërgerd moet worden, of die leerredenen, niettegenstaande zij van modernen geest zijn doortrokken, stichten kunnen.</p>
<p>Wij maken niet de minste zwarigheid om te getuigen, dat wij ons niemand kunnen voorstellen die door leerredenen als deze zou kunnen worden geërgerd, of zelfs maar geschokt in zijn geloof. Daarentegen zijn zij naar ons oordeel zoo stichtelijk, dat wij ons niemand kunnen voorstellen, die ze hoort of leest, zonder zich bekrachtigd in den geloove te gevoelen.
<pb n="543"/>De over 't algemeen heldere voorstelling van zaken gaat gepaard met hoogen ernst, en vurige ingenomenheid met Christus en het evangelie, zoodat deze leerredenen zonder twijfel velen van hun vooroordeel tegen de nieuwere rigting zullen genezen. Op velen zullen zij denzelfden indruk maken, als op zeker geleerd en opregt tegenstander der moderne theologie, die na de lezing van ‘De Zoon des menschen de Heiland der wereld’ verklaarde: ‘ik vereenig mij niet met de voorstellingen der moderne theologie, maar indien al haar aanhangers prediken als Hoekstra, dan vrees ik van haar geen onheil voor de gemeente. Zulke preken moeten ook anti-modernen -stichten.’</p>
<p>&nbsp;</p>
<p>Meer dan eene reden hebben wij om Prof. Hoekstra's kanselarbeid ten ruimste aan te bevelen aan allen, die begeerig zijn eene proeve onder de oogen te krijgen van preken in moderne rigting. Maar niet minder redenen hebben wij om deze leerredenen in handen te wenschen van allen, die prijs stellen op waarlijk stichtende en opbouwende lektuur, en die verstandig genoeg zijn om te begrijpen, dat men de stichting niet bij één bepaalde godsdienstige rigting behoeft te zoeken. Wie dit laatste nog niet inzien, mogen het leeren uit Dr. Hoekstra's laatste leerredenen.</p></div>
<div type="chapter">
<interpGrp>
<interp type="secundair" value="swal001"/>
</interpGrp>
<head rend="h3"><hi rend="i">Eenvoudige verklaring van de hoofdzaken in het Christendom</hi>, <hi rend="i">of der Christelijke Waarheid</hi>, <hi rend="i">beoordeeld voor de vierschaar van het gezond verstand. Eene bijdrage tot vereffening van den strijd onzer dagen</hi>, <hi rend="i">door</hi> P. Jalaguier, <hi rend="i">hoogleeraar bij de faculteit der Protest. Godgeleerdheid te Montauban. Uit het Fransch met aanteekeningen</hi>, <hi rend="i">Inleiding en Naschrift</hi>, <hi rend="i">door Dr.</hi> E.B. Swalue, <hi rend="i">Predikant bij de Hervormde Gemeente te Amsterdam</hi>. (<hi rend="i">Te</hi>) <hi rend="i">Amsterdam</hi>, (<hi rend="i">bij</hi>) G. Portielje &amp; Zoon, 1859. <hi rend="i">Prijs</hi> ƒ 1,70.</head>
<p>In meer dan één opzigt mag men na dezen langen titel gelezen te hebben dit boeksken <hi rend="i">dun</hi> noemen. Dat het zóó lang op eene aankondiging in ons tijdschrift heeft moeten wachten doet het vermoeden niet ontstaan, dat dit gebeurd zou zijn van wege de hooge belangrijkheid van het werk.
<pb n="544"/>Het was onder de boeken van een medewerker in de Vaderl. Letteroef. weggeraakt, die het zonder recensie aan de redactie terugstuurde. Zoo kwam het in onze handen, en daar het boek hier te lande waarschijnlijk reeds vergeten is, en wij het niet der moeite waardig rekenen het onzen landgenooten weder in de herinnering te brengen, vergenoegen wij ons met de <hi rend="i">Eenvoudige Verklaring</hi> van prof. Jalaguier in weinig woorden aan te kondigen.</p>
<p>Wij protesteren tegen den titel, welke in de beide eerste woorden onwaarheid bevat. Moet <hi rend="i">eenvoudig</hi> ten minste hier beteekenen <hi rend="i">geschikt voor eenvoudigen</hi>, dan oordeele ieder onpartijdig lezer, of wij niet in ons regt zijn, zoo wij aan dit boek deze eigenschap ontzeggen. En evenzeer achten wij het zonder twijfel, dat het werk van den Montaubanschen hoogleeraar voor niemand eene <hi rend="i">verklaring</hi> van de hoofdzaken in het Christendom zijn zal. Zeer zeker werkt het miserabel Hollandsch, waarin de heer Swalue het oorspronkelijke overgegoten heeft, er toe mede om het boek totaal onbruikbaar te maken. Maar toch ook buitendien toont de schrijver, dat hij over het algemeen doet, waartoe hij zich pag. 52 schijnt geregtigd te achten, dat hij zich niet rigt naar het oordeel der redekunde, tegenover welke hij NB. het gezond verstand stelt. Daardoor alleen reeds kan dit boek niets hoegenaamd bijdragen tot vereffening van den strijd onzer dagen. Zij die dit willen doen moeten den weg der logica inslaan, of verrigten noodzakelijk ijdel werk en debiteren dwaasheden. Een paar aanhalingen mogen dit ten opzigte van Jalaguier's werk staven.</p>
<p>Pag. 86 beweert de schrijver, dat er bovennatuurlijke kracht bij de apostelen is noodig geweest, om hen na de kruissiging huns meesters het evangelie te doen verkondigen. Veronderstelt nu eens, dat men het den velen moet toestemmen, die het volstrekt onverklaarbaar vinden, hoe zij dat hebben kunnen doen. Stemt des noods toe, dat dit niet zonder wonder kon geschieden. Maar, lezers wat dunkt u dan van het gezond verstand des Franschen professors, die beweert: ‘met de wonderdadige geschiedenis is alles begrijpelijk; want alles is, om zoo te zeggen, natuurlijk?’</p>
<p>Op de volgende bladzijde zegt hij betreffende de wonderen: ‘zoodra het zeker is dat men daaraan heeft geloofd, is het
<pb n="545"/>daardoor zelfs zeker dat zij waar zijn. Elders kunnen het geloof aan de wonderen en hunne werkelijkheid twee verschillende dingen zijn, en zijn dit werkelijk dikwijls; hier is alles één, omdat de natuur der dingen de vooronderstelling der dwaling niet toelaat.’</p>
<p>Pag. 88 - om bij een hoofdstuk te blijven dat zaken aanroert, in den strijd onzer dagen van het grootste belang - vinden wij deze redenering, zoo zij dezen naam dragen mag: ‘de opstanding en de hemelvaart van den Heer maken een integrerend deel uit van de Christelijke leerstelling(?) en zedeleer(?); alle evangelische rigtingen(?) en verwachtingen hangen van deze beide daadzaken(??) af; het Christendom hangt er geheel van af; het kan haar geen oogenblik ontberen. Zoo gij ze aan het Christendom ontneemt, ontneemt gij ook dit aan de wereld, want het bestaat slechts met haar en door haar. En zijn eenmaal deze feiten erkend, dan vloeit het overige als van zelve(?) daaruit voort. Van het standpunt waarop wij ons plaatsen, heeft het wonderbaarlijke van het leven van Jezus Christus en van de apostolische eeuw niets meer, dat verwondering kan baren; men zou zich veeleer verwonderen, als het niet bestond. Men moet dus, herhalen wij het, het evangelie vernietigen, om de wonderen te vernietigen enz. enz.’</p>
<p>Het vermoeit ons, lezers, zooveel van dezen <hi rend="i">humbug</hi> af te schrijven. Is het niet, of ge op eene kermis iemand hoort schreeuwen: ‘burgers en buitenlui, het ei dat ik hier in mijne hand heb is vierkant; je kunt het wel niet zien, en meent dat het rond is, maar alle eijeren moeten vierkant zijn, anders zijn het geene eijeren, ergo en derhalve, als je maar blieft te redeneren, dan moet je een van beiden toegeven, óf dat er geene eijeren in de wereld zijn, of dat dit ei vierkant is?’ - Redeneringen als wij hier van Prof. Jalaguiër overschreven doen ons denken aan menschen die de uiterste grenzen van domme naïveteit hebben bereikt, of aan menschen die er op uit zijn om de lui zand in de oogen te strooijen.</p>
<p>Wij raden allen die belang stellen in den strijd onzer dagen, dit boek niet te koopen, omdat het aan niemand eenige <hi rend="i">verklaring</hi> geven, en sommigen welligt in de war brengen kan.</p>
<p>Onze korte aankondiging mogen wij niet besluiten zonder
<pb n="546"/>door eenige voorbeelden ons oordeel over het Hollandsch van den Amsterdamschen predikant Dr. E.B. Swalue te hebben gestaafd. Daartoe diene het volgend uittreksel van het zondenlijstjen, dat wij al lezende opmaakten:</p>
<p>Pag. 11. ‘Dit nu is eene openbare fout van redenering;’</p>
<p>Ibid. ‘Voordat zij (grondbegrippen) overgegeven worden aan de zorgvuldige omwerking, die het redekunstig nadenken hun doet ondergaan.’</p>
<p>Pag. 12. ‘Het is daarentegen van zeer groot belang, dat zij (begrippen) uit zich zelven zich vestigen en gezag inboezemen.’</p>
<p>Pag. 14 ‘regelende denkbeelden.’</p>
<p>Pag. 23 ‘overeenstemmingen (harmonies) van het heelal.’</p>
<p>Pag. 90 ‘onder de denkbeelden - - - - is er geen schoonschijnender - - - -’</p>
<p>Pag. 91 ‘ongetwijfeld bevat een wonder niet de onmiddelijke klaarheid van de leer, waarvoor het wordt verrigt.’</p>
<p>Pag. 100 ‘wonderen uitmonsteren in de dogmatiek.’</p>
<p>Pag. 131 ‘aangeboren aanleg onzer ziel.’</p>
<p>Pag. 132 ‘men komt redekunstig tot het illuminismus.’</p>
<p>Pag. 136 ‘weder hergeven.’</p>
<p>Pag. 138 ‘onderwerpt de veranderlijke uitkomsten der stelselmatige rede aan het oordeel der verstanden, die’ enz.</p>
<p>Pag. 139. ‘Welke vreemdsoortige leerstellingen heeft de stelselmatige geest al niet.’</p>
<p>Nagenoeg op elke bladzijde leest men meer dan eens het onhollandsche woord ‘daadzaken,’ en overvloedig treft men aan: ‘daadwerkelijk,’ ‘klaarblijkelijkheid,’ ‘daarstellen,’ ‘werkdadig’ enz. enz.</p>
<p>D.</p></div>
<div type="chapter">
<interpGrp>
<interp type="secundair" value="elio001"/>
</interpGrp>
<head rend="h3"><hi rend="i">Silas Marner</hi>, <hi rend="i">de wever van Raveloc</hi>, <hi rend="i">door</hi> George Eliot, <hi rend="i">schrijver van Adam Bede enz. Uit het Engelsch. Te Deventer</hi>, <hi rend="i">bij</hi> A. ter Gunne, 1861. <hi rend="i">In gr.</hi> 8<hi rend="i">vo.</hi>, <hi rend="i">met gesteendr. titel en vignet. Prijs</hi> ƒ 2,30.
<lb/><hi rend="i">Hetzelfde</hi>, <hi rend="i">in gr.</hi> 12<hi rend="i">mo.</hi>, <hi rend="i">als</hi> 8<hi rend="i">ste deel der Huis- en Reisbibliotheek. Prijs</hi> ƒ 0,80. <hi rend="i">Bij denzelfden uitgever</hi>.</head>
<p>Onder de nieuwste Engelsche romanschrijfsters bekleedt miss Evans eene voorname plaats. Waarom zij onder den pseudoniem van George Eliot schrijft, is ons onbekend; of
<pb n="547"/>het mogt zijn om de blaam van het minder krachtige in karakters en handelingen, dat vrouwelijke voortbrengselen gewoonlijk kenmerkt, van zich te verwijderen. In <hi rend="i">Adam Bede</hi> heeft ze evenwel getoond, welke zeldzame talenten ze bezit, die in allen geval haar naam eene Europische vermaardheid zouden gegeven hebben. Ook <hi rend="i">Silas Marner</hi> is een uitmuntend tafereel ‘uit het dagelijksche leven,’ zouden wij schier zeggen, zoo eenvoudig en natuurlijk volgen de gebeurtenissen elkander op. En toch is er zooveel romantisch, zooveel studie, zooveel wereld- en menschenkennis in, dat men het werk moet lezen en herlezen, om het schoone naar waarde te genieten. Zonder te preken of te moraliseren, geeft het verhaal de natuurlijke gevolgen van goed en kwaad, van deugd en ondeugd te aanschouwen; niet van menschen, die schier engelen of duivelen zijn, maar van gewone menschen, waaronder gij en ik ons dagelijks bewegen, met hunne verschillende neigingen en hartstogten, en meerdere of mindere mate van goede en kwade eigenschappen. Hoe meesterlijk boet de goede Godfrey Cass tot het einde eene daad van jeugdige ligtzinnigheid; hoe natuurlijk loopt Dunstan het loon zijner daden te gemoet; maar bovenal hoe vindt Silas Marner in zijn eigen gemoed rust en troost bij de beproevingen des levens, met welk een genot wordt zijne menschlievendheid in de wederkeerige liefde van Eppie beloond. Van de vrouwelijke karakters is dat van Nancy Lammeter zeker het interessantste. Welk eene echt vrouwelijke fijnheid van gevoel bij de aanzoeken van Godfrey, welk eene zusterlijke genegenheid voor Priscilla, welk eene teedere liefde bij de ontdekking van Eppie! Maar waartoe te noemen, wat onze lezers zelven reeds zullen genoten hebben, of nog genieten zullen? Want inderdaad Silas Marner is een boek, dat ieder, die op eenige letterkundige beschaving wil aanspraak maken, behoort te kennen.</p>
<p>De uitgever, de heer ter Gunne, schijnt dit ook aldus begrepen te hebben, daar hij gewaagd heeft een zeer goedkoopen druk hiervan uit te geven. Hij verdient hiervoor den dank van het publiek, dat nu, in eene zeer nette uitgave en eene zorgvuldige vertaling, voor 80 cent kan krijgen, wat anders drie- à viermaal zooveel kost. Wij hopen te meer, dat het publiek deze poging zal ondersteunen, dewijl
<pb n="548"/>zij, naar wij vernemen, uit alle magt wordt tegengewerkt door eene zoogenoemde ‘Vereeniging ter bevordering van de belangen des Boekhandels,’ die echter, volgens het oordeel van onpartijdigen, slechts eene vereeniging in 't belang van <hi rend="i">enkele uitgevers</hi> is, en zeer ten nadeele, zoowel van den Boekhandel in 't algemeen, als van letterkunde en beschaving. Ze is dan ook zeer gebeten op eene uitgave, die voor weinige centen geeft, wat hare corypheën voor guldens debiteren. Kent ze dan nog zoo weinig haar tijd, dat ze niet begrijpt dat hare positie op den duur onhoudbaar is, en voor het gezond verstand en de lessen der staathuishoudkunde moet bezwijken?<note n="(1)" place="foot">Wij moeten nogmaals opmerken, dat de redactie zich niet verantwoordelijk stelt voor de gevoelens door hare medewerkers geuit.
<lb/><hi rend="sc">De Redactie</hi>.</note>.</p>
<p>De uitgever ter Gunne tracht daarentegen <hi rend="i">degelijke</hi> werken voor <hi rend="i">uiterst goedkoopen</hi> prijs uit te geven. Wij twijfelen niet, of allen, die in boeken en letterkunde belang stellen, zullen bij voorkeur de uitgaven van dezen bevorderen.</p>
<p>W.A.J.</p></div>
<div type="chapter">
<head rend="h3"><hi rend="i">De Scherpschutter van Senjenoe en Signa het herdersmeisje. Schetsen uit het Noorden naar</hi> Theodor Mügge. (<hi rend="i">Te</hi>) <hi rend="i">Leeuwarden</hi>, (<hi rend="i">bij</hi>) G.T.N. Suringar, 1861. <hi rend="i">Prijs</hi> ƒ 2,40.</head>
<p>Gaarne beveelt Ref. deze beide schetsen ons lezend publiek aan. Zij doen den naam dien Theodor Mügge zich verwierf geene oneer aan. Getuigen als ze zijn van den levendigen geest des schrijvers, verplaatsen zij den lezer geheel op het tooneel der handeling, doen hem belang stellen in de onderwerpen der verhalen, en boeijen hem tot aan het einde toe.</p>
<p>De vertaler en uitgever berigten - is het hier niet: de vertaler-uitgever berigt? - wat welligt hier te lande maar aan weinigen bekend is, dat Mügge den 18den Februarij dezes jaars in 57 jarigen ouderdom overleden is, terwijl zij in het Voorberigt een kort woord over het leven des gevierden schrijvers geven. Velen hier te lande zullen dit berigt met leedwezen vernemen, en daaronder ongetwijfeld de lezers dezer schetsen.</p>
<p>De vertaling verdient lof, zoo mede de uitgave.</p></div>
<div type="chapter">
<interpGrp>
<interp type="primair" value="sass004"/>
<interp type="secundair" value="dort006"/>
</interpGrp>
<pb n="549"/>
<head rend="h3"><hi rend="i">Bijdrage tot de kennis van de sterfte der gemeente Goes</hi>, <hi rend="i">en van den gemiddelden en waarschijnlijken levensduur harer inwoners</hi>, <hi rend="i">gedurende het</hi> 30<hi rend="i">jarige tijdvak</hi> 1830-1859, <hi rend="i">door</hi> Dr. K. Broes van Dort, <hi rend="i">te Goes</hi>. (<hi rend="i">Te</hi>) <hi rend="i">Goes</hi>, (<hi rend="i">bij</hi>) L. de Fouw, 1861. <hi rend="i">In gr.</hi> 8<hi rend="i">vo.</hi>, 91 <hi rend="i">bladz. Prijs</hi> ƒ 1,25.</head>
<p>Wij zijn geene groote beminnaars van statistiek of statistieke opgaven, al is het ook dat in vele gevallen alleen ‘de cijfers spreken.’ Het kon dus niet anders of reeds de titel van het bovenstaand boekske maakte juist op ons geen zeer aangenamen indruk en vooral omdat wij meenden dat het geheel van plaatselijken aard was, waarbij onwillekeurig de gedachte in ons oprees, hoe men een werkje als het onderhavige voor het algemeen publiek verkrijgbaar kon stellen, met het oog op het debiet dat daaraan ongetwijfeld moest ten deel vallen. Toen wij echter op de boekverkoo-persfactuur, die er hoogstwaarschijnlijk bij het terug zenden aan den uitgever, in was blijven liggen, wat juist niet van accuratesse getuigt, de woorden aantroffen: ‘gelieve dit vooral te presenteren aan directeuren van geneeskundige leesgezelschappen en liefhebbers (zegge liefhebbers!) van dergelijke statistieke berekeningen en niet op zijde te leggen in het ideê (lees: idee) dat het te plaatselijk is’ werd onze antipathie min of meer geneutraliseerd en we begonnen het werkje eerst vlugtig in te zien en daarna met ernst te lezen en te overdenken. En nu het resultaat onzer overdenking! Dé schrijver, toont iemand te zijn, die met volhardenden ijver, het veld der statistiek bearbeid heeft, maar op eene geheel andere, veel aanlokkelijker wijze, dan de doorgaans ijskoude statistici, waarvan het woord alleen u eene rilling door de leden jaagt, neen onze S. heeft in dit opzigt de zaak beter begrepen en zoo hebben wij ons ook altijd de statistiek voorgesteld, men moet er bij redeneren, men moet zich zooveel mogelijk verklaring geven van het ‘hoe’ en ‘waarom,’ zonder dát heeft de statistiek niet meer waarde, dan de optelling van feiten in een zeker verband gebragt, hetgeen even doelloos is als de berekening van dien Engelschman, die precies het aantal hoofdharen van een normaal mensch heeft opgegeven en er gerust had kunnen
bijvoegen: ‘die het niet gelooven wil, kan het natellen!’ Dat is
<pb n="550"/>volstrekt het denkbeeld der statistiek niet. Naar onze meening en de geachte S. heeft ons hierin versterkt, bestaat het doel alleen hierin, dat men daardoor met meerdere of mindere juistheid tot het <hi rend="i">voor</hi> of <hi rend="i">tegen</hi> van daadzaken besluiten kan. Wat waarde toch zou het gehad hebben, als de heer B.v.D. ons alleen de huwelijks-, geboorte- of sterftelijsten zijner woonplaats ter aanschouwing gegeven had, die ieder belanghebbende overigens wel aan het bureau van den burgerlijken stand ter inzage ontvangen kan; wat nut zou het hebben, indien we in bovengenoemde bijdragen alleen lezen, dat de Bleekstraat en Koningstraat, gedurende de laatste 10 jaren, geene sterfgevallen en daarentegen de Blaauwe-steen en Agnesgang eene sterfteverhouding van 1 op de 18 levenden hebben opgeleverd, ‘men moet’ (om de woorden van een uitstekend geleerde in zijne bijdrage <hi rend="i">over huwelijken tusschen bloedverwanten</hi> aan te halen uit het Tijdschrift van geneeskunde) ‘men moet waarborgen hebben tegen de bijzondere kunstvaardigheid in het groeperen der cijfers’ en verder: ‘ik geloof dat men als in zoo menig punt van statistiek in dezen niet zoo zeer zal moeten tellen als wel wegen.’</p>
<p>En juist dat <hi rend="i">wegen</hi> heeft onze Schr. gedaan. Zijne algemeene beschouwingen vooral op bldz. 58, § 7, toonen aan hoe ferm hij der zake kundig is, en ofschoon daarin veel is vervat wat ook reeds als zoodanig door anderen erkend is, is het toch niet overbodig dat hierop voortdurend de aandacht gevestigd blijft en de gemeentebesturen zouden wèl doen, zich dit werkje aan te schaffen, om zich de wenken daarin aangewezen, met het oog op de ‘bonne hygiène publique’ ten nutte te maken, want niettegenstaande wij gelooven, dat Goes en misschien meer streken in Zeeland de ongunstigste resultaten opleveren, weten wij toch, hoe veel verbeteringen er deswegens ook tot stand gebragt mogen worden, dat het in onze groote steden nog veel te wenschen over laat, en wij gelooven zeker en bepaald, dat indien de statistiek van zulke groote opeenhoopingen van menschen, in steden als Amsterdam en Rotterdam gebaseerd ware op dezelfde fundamenten, als waarop de S. gebouwd heeft, men ook tot andere eind-resultaten zou gekomen zijn. Als bronnen van luchtbederf in Goes, die ook voor andere
<pb n="551"/>steden in aanmerking kunnen komen, noemt de S. de ten Z. en Z.W. van de stad gelegene zoogenaamde <hi rend="i">Poel;</hi> de fabrijken worden in de tweede plaats genoemd en wel bepaaldelijk de gas- en garancine-fabrieken, die hun stinkend water in de stadsgrachten laten loopen en waarover men ook in Rotterdam herhaaldelijk in de dagbladen klaagt.</p>
<p>Dat dit op de gezondheid een nadeeligen invloed uitoefent en het cijfer der sterfteverhouding doet klimmen, behoeft geen betoog. Wij zeggen het den S. na: ‘Wij kunnen den wensch niet onderdrukken, dat zoowel ons stedelijk bestuur als onze industriëlen zich steeds het motto zullen herinneren, geplaatst aan het hoofd van Dr. Ali Cohen's werkje: ‘<hi rend="sc">Over algemeene gezondheid en fabriek-nijverheid</hi>.’ ‘<hi rend="i">Oui sans doute...l'industrie doit être libre</hi>, <hi rend="i">mais sous la condition expresse de ne point nuire à autrui</hi>.’</p>
<p>Verder noemt de S. het stelsel van privaten, urinoirs, riolen en goten, alsmede de varkenshokken en mestvaalten binnen de bebouwde kom der gemeente, en wij moeten dan ook volmondig toestemmen, dat de gemeentebesturen over het algemeen hierin, wat al te nonchalant te werk gaan en daarop te weinig toezigt houden, en zij zijn het vooral, die het door den S. aangehaalde versje van den predikant W. Sluiter te Eibergen, in den jare 1608 op zich toepasselijk maken, dat luidt:</p>
<lg type="poem">
<l>‘Of daer de straten dan vol drek zijn,</l>
<l>Of daer de poorten maar een hek zijn,</l>
<l>Of bij elck huys een mestvaelt is,</l>
<l>Wat geeft mij dat voor hindernis!’</l></lg>
<p>Bijzonder belangrijk is vooral het gedeelte dat handelt over het voedsel en de verschillende wijzen van voeding, die tot eenen meerderen of minderen gezondheidstoestand aanleiding geven. Ook hierin geeft de geleerde S. blijken van groote belezenheid en naauwgezet onderzoek, en ook al wêer hierin, vergenoegt hij zich niet enkel en alleen met de hem verstrekte statistische opgaven, maar trekt er resultaten uit, die wel der overweging waardig zijn. Gaarne, van harte gaarne, zouden wij hiervan eenige citaten willen mededeelen, de beperkte ruimte waarover wij echter mogen beschikken, laat zulks niet toe; genoeg zij het daarom, dat wij het belangstellende publiek
<pb n="552"/>de gemeentebesturen en respectieve leden van den gemeenteraad aansporen kennis te nemen van dit werkje, dat waarlijk niet zoo topographisch is als men wel zou meenen. Ref. bekent gaarne zijne dwaling te hebben ingezien en zich door de loffelijke bewerking van den S. eenigermate met de statistieke wetenschap verzoend te hebben. Waarom zou men ook in proza geen poëet kunnen zijn? De S. althans heeft een verwarmenden gloed over de ijskoude statistiek gebragt!</p>
<p>Weinig aanmerkingen hebben wij ten slotte op zijn werk.</p>
<p>De correctie is vrij goed, de interpunctie zeer juist; hier en daar treffen wij alleen woorden aan als tijphus, hijgiène en andere meer, die van Griekschen oorsprong, en als zoodanig dus met eene y behoorden geschreven te worden. De uitgave van het werkje, dat bovendien nog 5 uitslaande tabellen bevat, verdient allezins onze goedkeuring, vooral ook daar het bij min-kostbaarheid goed en degelijk is uitgevoerd.</p>
<p><hi rend="sc">Jesse</hi>.</p></div>
<div type="chapter">
<interpGrp>
<interp type="primair" value="sass004"/>
<interp type="secundair" value="bemm009"/>
</interpGrp>
<head rend="h3"><hi rend="i">Scheikundige brieven van</hi> Justus von Liebig, <hi rend="i">tweede Nederduitsche uitgaaf. Naar den vierden Hoogduitschen druk</hi>, <hi rend="i">vertaald door</hi> Dr. J.M. van Bemmelen. <hi rend="i">Eerste Deel. Te Groningen</hi>, <hi rend="i">bij</hi> J. Oomkens Jzoon, <hi rend="i">Akademiedrukker</hi>, 1861. <hi rend="i">Prijs</hi> ƒ 2.40.</head>
<p>Ofschoon reeds bekend met de Hoogduitsche uitgave, deed het ons toch genoegen, kennis te maken met het eerste deel der Hollandsche uitgave, door den kundigen van Bemmelen bewerkt. Wij behouden ons echter voor, op dit werk terug te komen zoodra ook het tweede deel onder onze oogen zal gekomen zijn. De uitgevers stellen zich dus met deze voorloopige aankondiging tevreden! Het strijdt tegen onze overtuiging om een oordeel te vellen over het geheel, als wij slechts een gedeelte daarvan kennen.</p>
<p><hi rend="sc">Jesse</hi>.</p></div>
<div type="chapter">
<interpGrp>
<interp type="secundair" value="veen069"/>
</interpGrp>
<head rend="h3"><hi rend="i">De Getalleer. Praktisch Rekenboekje bij het Lager Onderwijs</hi>; <hi rend="i">door</hi> B. Veenstra, <hi rend="i">Hoofd-Onderwijzer te Lemmer</hi>, 4 <hi rend="i">stukjes</hi>. (<hi rend="i">Te</hi>) <hi rend="i">Leeuwarden</hi>, <hi rend="i">bij</hi> G.T.N. Suringar, 1860 en 1861.</head>
<p>De schrijver bekent, blijkens het Voorberigt ten volle over-<pb n="553"/>tuigd te zijn, dat er in de laatste jaren misschien te veel rekenboekjes zijn uitgegeven. Maar toch heeft hij den moed, om te denken, dat de zamenstelling van een nieuw geen onnutte arbeid zoude zijn.</p>
<p>Wanneer zal de tijd toch eens aanbreken, dat men eens eene ferme opruiming, eene schifting en scheiding van dat legio schoolboeken zal houden? Een schoonmaaktijd, als we dat zoo mogen noemen.</p>
<p>‘Die wrevele Recensent!’ roept de schrijver welligt uit, ‘ik merk het al, op een ongelukkig oogenblik heeft hij mijn werkje in handen gekregen.’</p>
<p>‘Neen, heer Veenstra! Zoo is 't niet. Wij kennen u niet, maar uit den inhoud van de voor ons liggende werkjes vermeenen we te mogen opmaken, dat gij een praktisch onderwijzer zijt. En juist daarom herhalen wij nogmaals: ‘kwam er eens een tijd van opruiming!’</p>
<p>‘Want al is uw werk nog zoo goed, en al zijn uwe vraagstukken nog zoo goed gekozen, het aantal rekenboeken - rijp en groen - is zóó groot, dat gij het uwen ambtsbroeder waarlijk niet euvel kunt duiden, wanneer hij, uw werk ter inzage krijgende, zegt: ‘'t is niet, om bij te houden; ik kan 't eene half jaar niet <hi rend="i">dit</hi> en 't andere weder <hi rend="i">dat</hi> op mijne school invoeren!’</p>
<p>Vraagt gij ons naar ons onpartijdig oordeel, dan zeggen wij ronduit, dat wij de voorstellen zeer gepast, zeer doelmatig ingerigt vinden. Vraagt gij ons, of er eene behoefte aan is, dan antwoorden wij, dat de boekjes der Haagsche onderwijzers, en de later uitgekomene Practische Rekenboeken voor de Volksscholen, te Amsterdam bij Brinkman, volkomen met de uwen overeenstemmen, en wij nog aarzelen, aan wie wij de voorkeur zouden geven.</p>
<p>Hartelijk wenschen wij - uw arbeid verdient dit ten volle - dat vele van die zoogenaamde machinale rekenboekjes plaats mogen maken voor de uwen. Dit is alles, wat wij voor uwe papieren kinderen kunnen doen.</p>
<p>De heer Suringar is een wakker uitgever en heeft ze een voegzaam gewaad aangetrokken. Zeer netjes, maar besmettelijk; eene wat steviger stoffaadje ware niet kwaad geweest!</p>
<p>En hiermede zij u verder moed en lust in en voldoening van uwen arbeid toegewenscht.</p>
<p><hi rend="sc">Des Ch</hi>.</p></div>
<div type="chapter">
<pb n="554"/>
<head rend="h3"><hi rend="i">Petit Manuel de Lecture</hi>.(,) <hi rend="i">en douze leçons</hi>.(;) <hi rend="i">a</hi> (<hi rend="i">à</hi>) <hi rend="i">l'usage des commençants</hi>,(;) <hi rend="i">par</hi> F. le Coultre, <hi rend="i">Instituteur Français. Arnhem</hi>, W.H. Stenfert Kroese, 1861. <hi rend="i">In kl.</hi> 8<hi rend="i">vo.</hi>, 35 <hi rend="i">blz</hi>.</head>
<p>De schrijver begint met een <hi rend="i">avant propos</hi> (lees: <hi rend="i">avant-propos</hi>), in hetwelk hij in 't kort rekenschap geeft van de redenen, die hem genoopt hebben, dit boekje in 't licht te geven. Hij spreekt er in van: ‘<hi rend="i">les ouvrages d'instruction</hi>,’ hetgeen <hi rend="i">wij</hi> niet begrijpen, daar het geen Fransch is; gewaagt daarna van <hi rend="i">institutions primaires</hi>, iets dat <hi rend="i">niet bestaat;</hi> zegt verder, dat hij de <hi rend="i">insuffisance</hi> erkend heeft der uitgegevene leesmethoden voor de Fransche taal, en voegt er heêl snugger bij: ‘<hi rend="i">J'ai cru devoir</hi> <hi rend="sc">y</hi> <hi rend="i">suppléer</hi>, enz.’</p>
<p>Die goede man, die een gebrek erkent en constateert, en daarin wil voorzien door <hi rend="i">hetzelfde onvoldoende</hi> te leveren! Immers de <hi rend="i">Académie Française</hi> zegt: ‘Suppléer <hi rend="i">à</hi> quelque chose, c'est en tenir lieu, en fournir l'équivalent.’</p>
<p>De heer le Coultre biedt aan zijne <hi rend="i">collégues</hi> (hetwelk <hi rend="i">collègues</hi> moet zijn; maar hij heeft zeker aan <hi rend="i">collége</hi> gedacht, dat <hi rend="i">collège</hi> wordt uitgesproken) <hi rend="i">des exercices d'application</hi>. - Bravo! dit is nu eens goed gehandeld: onze jeugd heeft wel bepaaldelijk oefeningen noodig <hi rend="i">in de naarstigheid</hi> of vlijt. - Doch de schrijver heeft bedoeld: <hi rend="i">Oefeningen ter toepassing van het geleerde</hi>, en dan halen wij de schouders op voor het abominabel Fransch, dat hij ter uiting van zijne gedachten bezigt. Waarom schreef hij toch maar niet in het Hollandsch, dat hij waarschijnlijk <hi rend="i">niet vergeten</hi> zal hebben?</p>
<p>Op de tweede bladzijde doet de schrijver den onderwijzers opmerken: <hi rend="i">de ne passer à la leçon suivante qu'après s'être assuré que l'élève possède parfaitement la première</hi>. Zoodat men altijd <hi rend="i">die eerste les</hi>, welke over de uitspraak der klinkers enkele aanwijzingen geeft, als de <hi rend="i">pierre angulaire</hi> van zijn werkje in 't oog zou moeten houden, en geene derde, vierde of vijfde les, enz. zou mogen behandelen, zonder naar de eerste om te zien. Zoodoende kan men den discipel de twaalfde les wel te leeren geven, al kent hij niets van de tiende, negende, achtste, enz. (achterwaarts als de kreeften!) mits hij de eerste <hi rend="i">bezit</hi> (possède!) - <hi rend="i">Nonsens</hi>, geachte lezers, even zoo goed als het volgende op pag. 4: ‘Men moet
<pb n="555"/>nog weten, dat de twee laatste toonteekens geene verschillende uitspraak beteekenen!’ - <hi rend="i">Toonteekens</hi>, die uitspraak <hi rend="i">beteekenen!</hi> Zou dit ook door den heer le Coultre uit het Duitsch zijn overgenomen? - <hi rend="i">Wij</hi> bekennen het, met schaamte over onze onkunde, zulke geniale gedachten gaan <hi rend="i">ons begrip</hi> te boven; - of, zou toevallig de auteur <hi rend="i">un pauvre sire</hi> blijken te zijn, als het op logisch redeneren aankomt? - Wij vragen slechts.</p>
<p>Het overige is <hi rend="i">à l'avenant</hi>. Op blz. 3 vinden wij: ‘<hi rend="i">y grec</hi> (of Grieksche i);’ op blz. 7: ‘de <hi rend="i">é fermé</hi> kan door <hi rend="i">meer</hi> letters voorgesteld worden, <hi rend="i">als</hi> <hi rend="sc">é</hi>, <hi rend="i">er</hi>, <hi rend="i">ez</hi>, <hi rend="i">ai</hi>;’ op blz. 9: ‘<hi rend="sc">Kana</hi>ä<hi rend="sc">n</hi>, <hi rend="sc">Eza</hi>ü;’ op blz. 13: ‘Prog<hi rend="i">né</hi>;’ op blz. 16: ‘le Waal;’ op blz. 28: ‘Marguérites,’ enz., enz. - Wij hebben geen' lust, om die lijst nog te vergrooten, maar noemen zulk een werk allerslordigst.</p>
<p>Hier en daar worden eenige uitdrukkingen vertaald, en <hi rend="i">ook dit gedeelte</hi> van het boekje is <hi rend="i">slecht</hi> bewerkt. Men oordeele uit een paar staaltjes.</p>
<p>Op pag. 24, lezen wij: ‘<hi rend="i">un coup de sa tête</hi>,’ hetwelk de schrijver vertaalt door: ‘<hi rend="i">een stuk van zijn maaksel</hi>;’ en, op de volgende bladzijde, vinden wij de beteekenis van ‘<hi rend="i">un discours fait exprès</hi>,’ overgebragt als: ‘<hi rend="i">eene gepaste rede</hi>.’ - Men ziet klaarblijkelijk hieruit, dat de heer le Coultre de kracht van de Hollandsche uitdrukkingen, die hij gebruikt, <hi rend="i">even min</hi> verstaat, als het zuiver schrijven van het Fransch.</p>
<p>Dat in het woord <hi rend="i">dot</hi> (bruidschat) de <hi rend="i">t</hi> stom zoude zijn, gelijk de schrijver op blz. 20 beweert, is eene erroneuse stelling, die in ons oog alleen bewijst, dat hij sedert een kwart eeuw stationnair is gebleven.</p>
<p>Het spijt ons geen gunstiger oordeel over het werkje van den <hi rend="i">Instituteur Français</hi> le Coultre te kunnen vellen. Bij privaat-onderwijs is het boekje <hi rend="i">misschien</hi> nog wel bruikbaar, <hi rend="i">mits</hi> de onderwijzer, die het zijnen leerlingen in handen geeft, eerst de rol van een' naauwgezetten corrector vervulle; bij de keuze van boeken, ter dienste van het schoolonderwijs, <hi rend="i">mag</hi> het echter nooit ernstig in aanmerking komen.</p>
<p>De prijs van het werkje kunnen wij onzen lezers niet opgeven: onze Nederlandsche uitgevers vergeten tegenwoordig meestal dien te vermelden, bij de opzending der werken, die zij ter recensie aanbieden; - iets, dat bepaaldelijk hun
<pb n="556"/>belang niet bevordert. De heer Kroese heeft intusschen zijn best gedaan, om het boekje van den heer le Coultre met een goed uiterlijk in de wijde wereld te zenden: dubbel jammer is het daarom, dat <hi rend="i">dit prulgeschrift</hi> in het oog van alle onpartijdige deskundigen <hi rend="i">niet viable</hi> zal worden bevonden.</p></div>
<div type="chapter">
<head rend="h3"><hi rend="i">Beginselen der Meetkunde</hi>, <hi rend="i">van</hi> (<hi rend="i">door?</hi>) <hi rend="i">Dr.</hi> Oskar Schlömilch, <hi rend="i">Hoogleeraar in de hoogere Wiskunde</hi> (<hi rend="i">Hoogere?</hi>) <hi rend="i">en analytische Meetkunde</hi> (<hi rend="i">Analytische?</hi>) <hi rend="i">aan de Koninklijke polytechnische School te Dresden</hi>, <hi rend="i">enz</hi>, <hi rend="i">door</hi> (<hi rend="i">lees</hi>: <hi rend="i">vertaald door!</hi>) J.C. Eger, <hi rend="i">Instituteur en Onderwijzer</hi> (<hi rend="i">schoon pleonasme!</hi>) <hi rend="i">in de Wis- en Zeevaartkunnde. Eerste Deel</hi>, <hi rend="i">Planimetrie. Met</hi> 183 <hi rend="i">houtsneêfiguren. Te Groningen</hi>, <hi rend="i">bij</hi> J. Oomkens Jz., 1860. <hi rend="i">In post</hi> 8<hi rend="i">vo.</hi>, <hi rend="i">VIII en</hi> 238 <hi rend="i">blz. Prijs</hi> ƒ 1,60.</head>
<p>Wij kunnen niet zeggen, dat deze lange titel ons à priori gunstig gestemd heeft voor den heer Eger, Instituteur <hi rend="sc">en</hi> Onderwijzer te.........<hi rend="i">wij</hi> weten het niet! <hi rend="i">Encore une célébrité inconnue:</hi> men vergeve het ons, vooral in een' tijd, waar <hi rend="i">les grandeurs du clocher</hi> het gezigt benevelen.</p>
<p>Welk onderscheid toch maakt de heer Eger tusschen <hi rend="sc">Instituteur</hi> en Onderwijzer? Waarom niet tevens Docent en Leeraar op den titel geplaatst?!...Waarom ook niet <hi rend="i">Teacher</hi> en <hi rend="i">Lehrer?!</hi> - <hi rend="sc">Humbug</hi>, geachte Lezers, anders niet.</p>
<p><hi rend="i">Honderddrieëntachtig</hi> houtsneêfiguren? Ja, zij zijn er; de grootte doet niets ter zaak. <hi rend="i">Wij</hi> zouden het bluffende getal maar achterwege gelaten hebben.</p>
<p>Dr. W. Gleuns heeft de goedheid gehad de drukproeven van de vertaling des heeren Eger na te zien, zoo lezen wij op pag. IV. Zeer edelmoedig van dien geleerde, die zelf een ‘Leerboek der Meetkunde’ heeft uitgegeven, (gelijk natuurlijk niet vergeten is te melden!) ten (lees: <hi rend="i">ter</hi>) dienste der scholen, inzonderheid voor voortgezet (vroeger: <hi rend="i">lager</hi>) onderwijs, alsmede tot eigen (lees: eigene) oefening, à ƒ 1.20.’</p>
<p>Men moet elkander helpen! <hi rend="i">Vive la camaraderie!!</hi>......</p>
<p>Doch dit alles belet niet, dat het werk van Schlömilch der belangstelling waardig is. Die goede Duitscher kan het
<pb n="557"/>waarlijk niet helpen, dat <hi rend="i">die guten Holländer</hi> hem <hi rend="i">à son de trompette</hi>, als een' kermisheld, bij het Nederlandsch publiek inleiden.</p>
<p>Naar het voorberigt van den heer Eger te oordeelen, hebben de meetkundige werken van de Gelder, Lacroix, Badon Ghijben, Kempees en andere zoowat uitgediend; ‘althans,’ zoo zegt hij, ‘moet uit het gebruik dier boeken de reden gezocht worden, waarom zoo vele jongelieden weinig (weinigen?) lust voor de studie dezer schoone wetenschap verkrijgen!’</p>
<p>Iets verder, verhaalt ons de vertaler van Schlömilch op eene openhartige wijze, dat de leerlingen ‘<hi rend="sc">door zijn werk</hi> ‘tot de waarheid worden geleid!’ - Wij hebben er vrede mede; doch <hi rend="i">in Minerva's naam</hi> (die is toch wel in Groningen bekend?) waartoe die bluf? Weet de heer E. dan niet dat ‘<hi rend="i">eigenlof st....!</hi>’ - Laten wij, Nederlanders, gerustelijk die <hi rend="i">puffs par excellence</hi> aan den Parijschen Foy over, die nog dezer dagen zich zelven noemde <hi rend="i">innovateur-fondateur de la profession matrimoniale</hi>, en die van zijn konkelhuis sprekende, het betitelt <hi rend="i">par son mérite hors ligne la première de l'Europe</hi>.</p>
<p>Wij behooren tot die referenten, welke zich tot beginsel stellen: ‘L'art est difficile; mais la critique ne l'est pas moins!’</p>
<p>Wij willen daarom hopen, dat de heer Gleuns ons de vorenstaande aanmerkingen niet ten kwade zal duiden, en dat wij, indien hij ons geschrijf mogt lezen, gelukkiger zullen zijn dan onze geachte mede-recensent, de heer Jesse, die zich genoodzaakt heeft gezien, in dit Tijdschrift eene geduchte lans te breken met den geleerden Doctor in de Wis- en Natuurkunde.</p>
<p>Het werk van Schlömilch is in alle opzigten aanbevelenswaardig. Wij leeren in hem den bekwamen wiskundige kennen, die eerst na zelf een helder inzigt in de mathematische waarheden verkregen te hebben, zijne verworvene kennis dienstbaar maakt tot de ontwikkeling des verstands. Hij volgt daartoe de heuristische leerwijze, en leidt door haar de leerlingen tot de waarheid, die daarna als stelling wordt uitgesproken, en voorzeker alsdan veel gemakkelijker begrepen en in toepassing gebragt wordt.</p>
<p>De Franschen zeggen wel eens van iemand, die veel van
<pb n="558"/>kwaadsprekendheid heeft te lijden: ‘<hi rend="i">Il vaut mieux que sa réputation!</hi>’ Welnu, dit is ook het geval met de Meetkunde, die, zelfs bij eenige onzer voornaamste literatoren en dichters den naam draagt van <hi rend="i">eene drooge studie</hi>. De reden hiervan is niet ver te zoeken. Den meesten onderwijzers ontbreekt het aan den takt, om de behandelde leerstof onder een' behagelijken vorm voor te stellen. Zij houden dan ook hunne leerlingen bezig met axiomata, stellingen, bepalingen; enz., die, wel is waar, met elkander in een naauw verband staan, maar toch onmisbaar, door den vorm van het door hen gevolgde leerboek, van elkander gescheiden zijn, zoodat de zelfwerkzaamheid der leerlingen niet wordt opgewekt, en zij hunnen mentor met weêrzin volgen. Ja! indien het spook van een onvermijdelijk af te leggen examen hun niet onophoudelijk voor den geest zweefde, zouden onze Hollandsche jongens liever hunne meetkundige boeken tot het maken van proppen of pijlen gebruiken dan er <hi rend="i">op te blokken</hi>, tot dat alle levenslust bij hen uitgedoofd wordt.</p>
<p>Niet zoo met Schlömilch, geachte Lezers! Hij weet de aandacht levendig te houden, en den leerlust voedsel te verschaffen. Naar dit eerste deel van zijn werk te oordeelen, toont hij volkomen op de hoogte van de wetenschap te staan: hij plaatst de subjectiviteit van den leerling op den voorgrond, leert hem zoodoende zelf zijnen weg te kiezen, volgt hem op deze baan, terwijl hij zorgt, dat de leerling niet verdwale, zoodat deze naderhand niet verlegen staat, mits hem de methode eigen zij geworden.</p>
<p>Wij willen deze beschouwing niet rekken, door eene opgave van den inhoud, die drie à vier bladzijden zoude wegrooven, en die wij daarenboven in dit Tijdschrift, dat vooral literatuur tot hoofddoel heeft, minder geschikt achten. Wij eindigen daarom met den welgemeenden wensch, dat het werk van Schlömilch vele koopers, vooral vele gebruikers moge vinden: zij zullen, naar onze bescheidene meening, niet bedrogen zijn.</p>
<p>De uitvoering is net en duidelijk, zoo als wij steeds van den heer Oomkens gewoon zijn. Ook de correctie laat niets te wenschen overig, en de heer Eger is daarvoor onzen vriend Gleuns dank schuldig.</p>
<p>Z.</p>
<p>H.</p></div>
<div type="chapter">
<pb n="559"/>
<head rend="h3">Korte mededeelingen.</head>
<p>De heer <hi rend="i">A. Elink Sterk Jr.</hi> heeft een denkbeeld, door hem in het vorige jaar opgeworpen in het <hi rend="i">Dagblad van 's Gravenhage</hi>, tot eene brochure uitgewerkt, welke onder den titel: <hi rend="i">Een Indisch belang</hi>, <hi rend="i">tevens een Nederlandsch belang</hi>, <hi rend="i">ter overweging gegeven</hi>, het licht ziet. Hij wil het Europeesch element in onze overzeesche bezittingen uitbreiden, maar acht welligt niet ten onregte het werven van vreemdelingen voor ons Indisch leger ondoelmatig. Hij wil hier te lande Nederlandsche jongens, die bestaan noch vooruitzigt hebben, op eene goede, weinig kostbare wijze voor de dienst in ons Indisch leger vormen. Wij bepalen ons met het plan van den heer E.S. niet onaardig te noemen, en het der aandacht onzer landgenooten aan te bevelen.</p>
<p>&nbsp;</p>
<p>Op verzoek van velen heeft Ds. <hi rend="i">S.G. Jorissen</hi> de toespraak uitgegeven, door hem gehouden, toen hij op den 1<hi rend="sup">sten</hi> Julij 1860 bij de dankzegging na het avondmaal in de Utrechtsche gemeente zijne evangelie-bediening nederlegde. Hij sprak toen naar aanleiding van het schoone woord: Hebreën X: 23: <hi rend="i">laat ons de onwankelbare belijdenis der hope vasthouden;</hi> (<hi rend="i">want die beloofd heeft is getrouw</hi>), dat hij zijnen hoorders leerde kennen als 1. rijk in beteekenis; 2. voor de christenheid altijd verbindend; 3. als een woord waartoe de krachtigste drangredenen aansporen, terwijl hij ten 4de te kennen gaf, waarom het hem eene behoefte des harten was met dit woord zijne evangelie-bediening neder te leggen.</p>
<p>Wij wenschen den waardigen grijsaard, die bijna vijf en veertig jaren met ijver en lust in 's Heeren wijngaard mogt arbeiden, menig jaar van aangename en werkzame rust toe.</p>
<p>&nbsp;</p>
<p><hi rend="i">Eene Leerrede over Joh.</hi> XIV: 6, <hi rend="i">in de Wiskundige taal der Dichters; door een Christoloog</hi>. - <hi rend="i">Christen Jaarszang op de geboorte van Jezus</hi>, <hi rend="i">het Scheppingswonder; door</hi> P. de Haan. Beide bij W.F. Zweers, te Zwolle, 1859, - Beide deze niet te karakteriseren prullen - die, naar wij vermoeden en voor de eer onzes volks hopen, één maker hebben - waren na de lezing weggeworpen en vergeten, toen eene vriendelijke herinnering der redactie ze ons te binnen bragt. Wij zullen evenwel noch onzen tijd noch ons papier vermorsen
<pb n="560"/>met eene beoordeeling te gaan schrijven van het schandelijkst, onzinnigst knoeiwerk dat ons ooit onder de oogen kwam; zulk eene beoordeeling te schrijven ware de eer van dit tijdschrift evenzeer miskennen als de schrijvers, die hun werk ter beoordeeling durfden inzenden. Tegenover zulke geschriften, gedenkt de kritiek de wijze les van Mattheus VII : vs. 6 - en zwijgt.</p>
<p>&nbsp;</p>
<p>Bij den uitgever M.M. Couvée te <hi rend="i">'s Hage</hi> verscheen onlangs eene brochure getiteld: <hi rend="i">De Delftsche Inrigting tot opleiding van civiele Ingenieurs in verband met den aanleg van Staatsspoorwegen; beschouwd door</hi> (X + Y)<hi rend="sup">n</hi>. - Er is zeker in dit vlugschrift veel gezegd, dat waar is en behartiging verdient. Het weinig praktische van de opleiding welke de aanstaande ingenieur te Delft ontvangt - het is iets waarop niet genoeg aanmerking kan worden gemaakt. Het stelsel, waarbij de regering den ingenieur met akademisch diploma boven anderen begunstigt en voortrekt - het verdient zonder twijfel afkeuring.</p>
<p>Maar aan den anderen kant is (X + Y)<hi rend="sup">n</hi> nog al overdreven in zijne beschouwingen. Wij gelooven gaarne, dat geniale personen zich in de werkplaatsen tot wetenschappelijke mannen verheffen kunnen; maar dat deze regel voor allen geldende zou zijn, wil er bij ons niet in. De meeste kinderen van ons geslacht zijn niet geniaal, en daarom moet de opleiding van onze aanstaande ingenieurs wel bestaan in praktische oefeningen - mits die gebaseerd zijn op grondige theoretische kennis.</p>
<p>De vergelijking, welke de schrijver maakt (pag. 20 noot) tusschen de studiën aan de Delftsche akademie, en die aan de overige lands hoogescholen, is niet geheel juist. Voor den medicus moge een groot deel zijner studie in praktijk bestaan - maar de theoloog wordt louter theoretisch gevormd, wanneer men de weinig beduidende proefpreken en katechiseercollegies niet mederekent; en den literator moet men ook niet vragen, hoe hij zich aan de akademie als docent vormen kan.</p>
<p>Deze opmerkingen daargelaten, bevelen wij de lezing dezer brochure aan. Moge zij medewerken vooral om aan velen de noodzakelijkheid te doen inzien van eene reorganisatie der Delftsche akademie. Het uitmuntend personeel dat thans aan die inrigting doceert maakt zulk eene verandering niet moeijelijk.</p></div>
</body>
</text>
</TEI.2>
