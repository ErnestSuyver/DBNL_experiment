<?xml version="1.0" encoding="UTF-8"?><!DOCTYPE TEI.2 PUBLIC "-//DBNL//DTD TEI.2 XML//NL" "https://www.dbnl.org/xml/dtd/teixlite.dtd">
<TEI.2> 
  <teiHeader> 
	 <fileDesc><titleStmt> 
		  <title type="main">Schetsen uit de pastorij te Mastland. Ernst en luim uit het leven van den Nederlandschen dorpsleeraar</title> 
		  <author>C.E. van Koetsveld</author>		  
		</titleStmt><editionStmt> 
		  <p>GEBRUIKT EXEMPLAAR</p> 
		  <p>exemplaar universiteitsbibliotheek Leiden, signatuur: 1016 D 1</p> 
		  <p>&nbsp;</p> 
		  <p>ALGEMENE OPMERKINGEN</p> 
		  <p>Dit bestand biedt, behoudens een aantal hierna te noemen ingrepen, een diplomatische weergave van de eerste druk van  <hi rend="i">Schetsen uit de pastorij te Mastland. Ernst en luim uit het leven van den Nederlandschen dorpsleeraar</hi> van C.E. van Koetsveld uit 1843.</p> 
		  <p>&nbsp;</p> 
		  <p>REDACTIONELE INGREPEN</p>
<p>p. 91: in de vlasschuur en op den doschvloer, → in de vlasschuur en op den dorschvloer,</p>
<p>p. 93: Binnen gekomen, moesten wij dezelfde betraffing, → Binnen gekomen, moesten wij dezelfde bestraffing,</p>
<p>p. 123: Zelf de invallende vorst maakte ons de maand Januarij → Zelfs de invallende vorst maakte ons de maand Januarij</p>
<p>p. 149: het gebouw onder vaderlandsche theologie ben ingemetseld. → het gebouw onzer vaderlandsche theologie ben ingemetseld.</p>
<p>p. 184: maar niet genoeg den vloek der wet voor de goddelloozen → maar niet genoeg den vloek der wet voor de goddeloozen</p>
<p>&nbsp;</p>
<p>Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, IV en 338) zijn hier weggelaten.</p>
<p>&nbsp;</p>
<p><hi rend="b">[pagina ongenummerd (p. I)]</hi></p>

<p>SCHETSEN UIT DE PASTORIJ TE MASTLAND.</p>
<p>&nbsp;</p>
<p><hi rend="b">[pagina ongenummerd (p. III)]</hi></p>
		  <p>SCHETSEN UIT DE PASTORIJ TE MASTLAND.</p>
		  <p>ERNST EN LUIM
		  <lb/>UIT HET LEVEN VAN DEN NEDERLANDSCHEN
		  <lb/>DORPSLEERAAR.</p>
		  <p>&nbsp;</p>
		  <p>SCHOONHOVEN,
		  <lb/>S.E. VAN NOOTEN.
		  <lb/>1843.</p>
<p>&nbsp;</p>
<p><hi rend="b">[pagina 337]</hi></p>

<p>Inhoud.</p>
<p><table>
<row><cell>I. <hi rend="sc">de schrijver op zijn studeervertrek</hi></cell>
<cell>1.</cell></row>
<row><cell>II. <hi rend="sc">de intrede</hi></cell>
<cell>16.</cell></row>
<row><cell>III. <hi rend="sc">nadere kennismaking, of de primaten van het dorp</hi></cell>
<cell>32.</cell></row>
<row><cell>IV. <hi rend="sc">de rentenier van het dorp</hi></cell>
<cell>54.</cell></row>
<row><cell>V. <hi rend="sc">mijn eerste kanselwerk</hi></cell>
<cell>70.</cell></row>
<row><cell>VI <hi rend="sc">de haan</hi></cell>
<cell>88.</cell></row>
<row><cell>VII. <hi rend="sc">de winter buiten</hi></cell>
<cell>114.</cell></row>
<row><cell>VIII. <hi rend="sc">de ringbroeders</hi></cell>
<cell>131.</cell></row>
<row><cell>IX. <hi rend="sc">het huisbezoek</hi></cell>
<cell>153.</cell></row>
<row><cell>X. <hi rend="sc">mijn kleermaker en mijn smid</hi></cell>
<cell>168.</cell></row>
<row><cell>XI. <hi rend="sc">het aannemen van lidmaten</hi></cell>
<cell>190.</cell></row>
<row><cell>XII. <hi rend="sc">armenzaken</hi></cell>
<cell>207.</cell></row>
<row><cell>XIII. <hi rend="sc">het sterfbed</hi></cell>
<cell>232.</cell></row>
<row><cell>XIV. <hi rend="sc">De catechisatie</hi></cell>
<cell>251.</cell></row>
<row><cell>XV. <hi rend="sc">armoede</hi></cell>
<cell>271.</cell></row>
<row><cell>XVI. <hi rend="sc">het bezoek</hi></cell>
<cell>294.</cell></row>
<row><cell>XVII. <hi rend="sc">onverwacht besluit</hi></cell>
<cell>315.</cell></row></table></p>
<p>&nbsp;</p>
	</editionStmt><publicationStmt> 
		  <availability><p>2002 dbnl</p>
<p>&nbsp;</p>
		  </availability> 
		  <idno>koet003sche01_01</idno> 
		</publicationStmt><notesStmt><note>ebook</note></notesStmt><sourceDesc> 
		  <p>C.E. van Koetsveld, <hi rend="i">Schetsen uit de pastorij te Mastland. Ernst en luim uit het leven van den Nederlandschen dorpsleeraar</hi>. Van Nooten, Schoonhoven 1843.</p>
<p>&nbsp;</p> 
		</sourceDesc></fileDesc> 
	 <encodingDesc> 
	<p>DBNL-TEI 1</p> 
	 </encodingDesc> 
	        <ebook>
           <bibl>
               <title type="main">Schetsen uit de pastorij te Mastland</title>
               <title type="subordinate">Ernst en luim uit het leven van den Nederlandschen dorpsleeraar</title>
               <author>C.E. van Koetsveld</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </ebook>
       <pod>
           <bibl>
               <title type="main">Schetsen uit de pastorij te Mastland</title>
               <title type="subordinate">Ernst en luim uit het leven van den Nederlandschen dorpsleeraar</title>
               <author>C.E. van Koetsveld</author>
               <idno type="isbn"></idno>
               <idno type="nur"></idno>
               <imprint>
                   <date></date>
                   <publisher></publisher>
                   <pubPlace></pubPlace>
               </imprint>
           </bibl>
           <idno type="isbn"></idno>
           <idno type="nur"></idno>
           <availability>
               <p></p>
           </availability>
           <order>
               <price curr="euro"></price>
               <link></link>
           </order>
           <blurb><p></p></blurb>
           <titlepage><p></p></titlepage>
           <colofon><p></p></colofon>
       </pod>

<revisionDesc> 
		<change> 
		  <date>2002-07-04</date> 
		  <respStmt> 
			 <name>IH</name> 
		  </respStmt> 
		  <item>colofon toegevoegd</item> 
		</change> 
	   <change> 
	     <date>2006-08-07</date> 
	     <respStmt> 
	       <name>IH</name> 
	     </respStmt> 
	     <item>conversie van het bestand naar teixlite</item> 
	   </change>
	 </revisionDesc> 
  </teiHeader> 
<text>
<interpGrp>
  <interp type="primair" value="koet003sche01"/>
  <interp type="primair" value="westm001"/>
</interpGrp> 
<body>
<div type="chapter">
<pb n="1"/>
<head rend="h3">I. De schrijver op zijn studeervertrek.</head>
<p>O, mijne kamer! waarbij zal ik u vergelijken? Gij zijt als het klein, maar warm en gezellig nest, dat de spreeuw zich onder de pannen maakt, gelijk de nette woning, die de zwaluw metselt in mijne schuur. Daarom verdrijf ik ook, als ik het eenigzins kan inschikken, deze vreedzame diertjes niet, terwijl ik zoo spoedig mogelijk de luidruchtige en roofzieke kraai doe verhuizen, die in mijn schoorsteen een lorrekraam, een magazijn van gestolen goederen heeft opgerigt.</p>
<p>O, mijne kamer! wat heb ik u in vier jaren tijds lief gekregen. Het is toch zoo genoegelijk, te wonen onder eigen dak, te zitten bij eigen haard, een klein plekje te hebben op den ruimen aardbodem, dat men geheel het zijne kan noemen. Het is waar, de pastorij is geen eigen huis, en de bewoner kan niet zeggen, evenals menig groote op zijn buitengoed: ‘zoo
<pb n="2"/>
ver mijne oogen zien, is alles mijn.’ Maar zij vereenigt juist de voordeelen van eene eigene en gehuurde woning. Niemand kan ons daaruit verdrijven, zoo lang wij ze noodig hebben, alles is er voor ons ingerigt, en toch ontvangen wij met nieuwejaar die lastige rekeningen der ambachtslieden niet, waarvan weinig te lezen is, dan eene slotsom, die altijd tegenvalt.</p>
<p>En dan mijne kamer, hoe eenvoudig is ze, en hoe geschikt en gemakkelijk: zoo geheel en al mijn gebied. De dienstmaagd, wanneer zij met stoffer en blik, of met dwijl en emmer den trap is opgeklommen, blijft eerbiedig op den drempel stil staan, en wacht, tot ik zeg: ‘nu ja, maar haastig;’ en dan haast zij zich ook meer dan overal elders, omdat zij gevoelt, dat zij hier niet te huis is. Mijne lieve <hi rend="sc">cornelia</hi> zelfs tikt eerst op de deur, eer zij binnentreedt, en zij tikt zachtkens, uit vrees, dat zij mij eene gelukkige gedachte uit het hoofd en dus eene kleine wond in het humeur kloppen zal.</p>
  <p>Zie ik rond, geen behanger heeft het wit der muren ontwijd. Ze zijn met boekenkasten in plaats van met bont behangsel bekleed, en vrij wordt er de spijker ingedreven, waar ik jas of rok, kaart of lias, een pijp of een professor wil ophangen. En die boekenkasten, zij zijn schaars van nette banden, maar vrij wel van degelijke boeken voorzien: het zijn de oude bekenden van mijn akademietijd, slechts bij toeval met een enkelen nieuwen aankomeling vermeerderd. Het is niet noodig, dat zij hunnen naam op den rug dragen, ge-<pb n="3"/>lijk in groote bibliotheken, waar die namen naast elkander staan als zoo vele grafschriften: <hi rend="i">hier rust sedert jaren N.N., na den dood zijner eerste vrienden al-hier bijgezet</hi>. Neen, mijne boeken leven voor mij, en hebben hunne eigene plaats, die ik in den blinde tasten kan; zij zullen die behouden, zoo lang ik mijne plaats behouden mag; wij hebben elkander meer gesproken, maar zij blijven mijne vraagbaak, omdat hun geheugen beter is dan het mijne.</p>
<p>De tafel, waaraan mijn gemakkelijke armstoel gezet is, is een kostbaar meubel. Op eene verkooping zou zij weinig gelden, maar hier is ze veel waard: ze is van zwaar eikenhout, en beeft of waggelt nooit; ze is niet te hoog, noch te laag; nieuwe inktvlakken zijn er naauwelijks meer op te maken. Hoe kan iets beter dan goed zijn?</p>
<p>Als ik het lot van deze kamer herdenk, hoe vele belangrijke en heilige, schoon ook wel eens treurige herinneringen zijn daaraan verbonden! Ik heb het groote bord in de kerk bestudeerd, waarop de namen mijner voorgangers staan; (de mijne nog niet: want de verwer wacht, tot ik vertrokken of overleden ben, dan gaat het met eene moeite door, om er ook dit bij te zetten) - ik heb daarbij, als een geleerden Commentaar, de berigten en overleveringen der grijze dorpsbewoners gehoord; en nu stel ik mij voor, hoe hier, onopgemerkt op het groote wereldtooneel, vele geslachten elkander hebben opgevolgd. Hier schreef, kort na het bouwen der pastorij, de geleerde, maar schroomvallige
<pb n="4"/>
<hi rend="sc">adisius</hi> zijne omzigtig gestelde leerredenen, waaruit toch hoogwijze ouderlingen, door een ijveraar onder de ringbroeders ondersteund, de Arminiaansche dwalingen wisten op te delven; hier waakte hij nachten door op zijne memorie van verdediging, tot hij eindelijk wegkwijnde van arbeid en hartzeer, alleen door de eenvoudigen en armen betreurd. Hier schreef zijn opvolger, een hevig Contra-Remonstrant, geleerde schriftverklaringen, die niemand zijner toehoorders regt begreep, maar die toch de gemeente stichtten, omdat de vocalen derzelve ze prezen. Hier zat eene halve eeuw later vader <hi rend="sc">bolhemius</hi>, en beefde van verontwaardiging, terwijl hij den Sabbath tegen de Coccejanen handhaafde en scherpe woorden bedacht voor zijne krachtige toepassing. Maar hier ook stelde de vrome en gemoedelijke <hi rend="sc">riporius</hi> zijne Christelijke leerredenen, waarvan nog de grijsaards met aandoening spreken, wanneer zij de verhalen hunner moeders weer oververhalen, en zich den tijd verbeelden, toen ze nog kinderen waren. In later tijden zag deze tafel er weder geheel anders uit: in de plaats van de zware folianten en kwartijnen, die de kracht van het eikenhout op de proef stelden, lag een bonte hoop couranten, blaauwboekjes en nieuwere wijsgeeren, en de vlugge <hi rend="sc">noltens</hi>, die met den latijnschen uitgang van zijnen naam ook op eens alles, wat hij oude vooroordeelen waande, wilde afleggen, spitste zijn vernuft, om eene bijbelplaats te vinden voor zijne leerrede over de regten van den mensch..... En nu, na de vele lotwisselingen,
<pb n="5"/>
die deze kamer ondergaan heeft, zit ik hier, tot ook mijn naam op het bord komt, en al mijn nadenken en schrijven en spreken, mijne herderlijke zorg en mijne jeugdige dwalingen besloten zijn in het streepje tasschen de woorden:</p>
<q rend="bq">bevestigd.. Mei 1838 - vertrokken of overleden......</q>
<p>Ondertusschen is het mij, als of het vroeger gedachte en gesprokene op deze kamer, mij hier nog omgeeft, en in mijne ooren ruischt als de toonen eener windharp, nu aandoenlijk, weemoedig, dan waarschuwend, dreigend, en dan weder opbeurend, vertroostend; en mijne eigene herinnering wordt nergens meer dan hier opgewekt, hier, waar reeds zoo vele denkbeelden, droef en blijde, wijs en dwaas, mij zijn door het hoofd gegaan, en duizenden bladzijden en millioenen letters schrift mij uit de pen gevloeid. En onder al het menschelijke door, dat de herinneringen van vroeger jaren, zoo wel als de mijne, ontsiert, zweeft de geest van het Evangelie, als de beschermende engel der menschheid, door dit eenvoudig studeervertrek, vanwaar deszelfs verkondiging sedert jaar en eeuw uitgaat.</p>
<p>&nbsp;</p>
<p>Het is maandag morgen. Waarlijk, dit mag voor ons wel een rust- en feestdag zijn, met oneindig meer regt, dan voor den luijen en dorstigen schoenmakersgezel. De zondag, de rustdag van anderen, hoe heilig en dierbaar hij ons ook is, is ons een ware werkdag. Aan
<pb n="6"/>
den avond daarvan zet ik mij eerst rustig neder bij vrouw en kinderen, des nachts slaap ik zonder zorg of haast, en des morgens sta ik op, geheel wanneer het mij goeddunkt, in het zalig gevoel, dat geene inspanning mij roept.</p>
<p>Ik heb mij daarom ook tot eene vaste wet gesteld, om den maandag morgen geheel aan mij zelven en van alle gezette bezigheid vrij te houden. Ik kleed mij dan los en gemakkelijk, en ga liefst niet uit; ik ben overal en nergens, maak veel plannen, deel mijne orders regts en links uit, en doe weinig. Zoo werd ik ook heden, daar ik gisteren met genoegen mijn werk had verrigt, regt verkwikt en opgeruimd wakker; in het volle gevoel van mijn gemak, lag ik nog een half uurtje door de bedgordijnen te kijken, en verlustigde mij in de bedrijvigheid mijner vrouw, wier rustdag reeds voorbij was. Zoo was ik waarlijk weder ingedommeld, in die zoete bedwelming, waarin men de rust van den slapende reeds geniet en toch nog het bewustzijn van den wakende niet geheel heeft verloren, toen ik de bekende stem hoorde: ‘Kom, <hi rend="sc">willem</hi>! 't is nu toch tijd: het ontbijt wacht u al lang.’</p>
<p>Na het ontbijt begaf ik mij naar mijne broeijerij, dat is, naar een paar oude ramen, die na drie jaren ampele deliberatie door het kerkbestuur uit den voorgevel der pastorij zijn genomen, en na nog drie maandelijksche vergaderingen, met oude planken tot een broeibak vertimmerd. Ik ligtte het eene raam op en verheugde mij in het vooruitzigt, om binnen veertien
<pb n="7"/>
dagen de eerste salade te eten; het andere raam ook - en ach! de mol was nog niet gevangen; hij was wel weder door het geheele vakje gewandeld, waar hij den oogst eener maand in éénen nacht met zijnen rug opligtte en omver wierp, maar juist door de klem had hij zijn weg niet genomen. Ik begaf mij in huis, om mijne vrouw dit treurig nieuws mede te deelen, en na rijp beraad, wat hieraan te doen, klom ik den zoldertrap op, om inspectie over mijne appelen te houden: het schijnt, alsof zij zich schamen, dat zij er nog durven wezen, nu de voorjaarszon zoo vriendelijk schijnt: zoo haasten zij zich om te rotten. - Daarop ben ik in den kelder geweest, om een kinnetje bier te doen opsteken, en heb al de kamers van mijn huis doorgewandeld, uitgenomen de logeerkamer, die het heiligdom van mijne <hi rend="sc">cornelia</hi> is, en nu zit ik hier, en vermaak pennen, en zet boeken weg, en begin een brief, dien ik niet afmaak, en beschouw ondertusschen door mijn venster de takken der vruchtboomen, waarvan de smeltende sneeuw afdruipt, als tranen van afscheid, die de winter weent.</p>
<p>Daar hoor ik een omzigtig kloppen op de kamerdeur, maar omdat het maandag morgen is, wordt die, zonder het antwoord af te wachten, reeds open gedaan. Het is mijne <hi rend="sc">keetje</hi> met de lieve kleine <hi rend="sc">mina</hi> op den arm. Juist heb ik eene geslotene lade van de tafel open gemaakt en er een bundel papieren, verschillend van formaat en dagteekening, uitgenomen, waarop ik met iets ernstigs, en toch ook twijfelachtigs en spottends op het gelaat zit te turen.</p>
<pb n="8"/>
<p>‘Wat zijt gij ijverig, <hi rend="sc">willem</hi>, en dat op maandag morgen!’</p>
<p>‘Dat kan ik nog niet vinden, <hi rend="sc">keetje</hi>.’</p>
<p>‘Wel: papieren vóór u, pennen vermaakt, en een zoo diepdenkend, politiek gezigt, alsof gij, een staatsstuk moest opstellen: want voor een preek ziet gij niet ernstig, en voor een brief niet knorrig genoeg. - Maar wacht, laat ik maar heengaan, de geheime lade is open.’</p>
<p>‘En als ik nu juist eens gestemd was, om u iets uit die geheime lade te laten zien? ze is u toch altijd, een doorn in het oog.’</p>
<p>‘Dan zou ik een oogenblikje gaan zitten; doch niet lang: want het is maandag morgen. Maar weet gij wel, dat de mol en de geheime lade u zoo afgetrokken maken, dat gij <hi rend="sc">mina</hi> nog niet eens hebt gekust? en het kind strekt de armpjes nog wel zoo lief naar u uit.’</p>
<p>Mijne vrouw had gelijk. Het ontwaken van een nieuwen hartstogt in mijn eenvoudig en geregeld leven, had mij wat afgetrokken gemaakt. ‘Hoe moet het,’ dacht ik, ‘dan wel met de kinderen van groote geleerden en eerzuchtige staatslieden gaan!’ En ik nam met eenige schaamte de kleine <hi rend="sc">mina</hi> op mijne knie en zag het rustig aan, dat zij de net beschreven bladen lagchend in hare kleine vuistjes frommelde: - misschien zou het publiek ze niet veel verstandiger of eerbiediger behandelen!</p>
<p>‘Nu, <hi rend="sc">willem</hi>, nu zit gij daar weer te mijmeren als een philosooph, en ik verkwist geduldig mijn kostbaren tijd, om uwe gewigtige geheimen te hooren.’</p>
<pb n="9"/>
<p>‘Welaan dan, ik wil 't u kort weg zeggen: ik wil een boek uitgeven.’</p>
<p>‘Aha, nu vergeef ik het u, dat gij wat afgetrokken zijt. Schrijvers en schakers zijn drooge echtgenooten. En wat zal het wezen, preken zeker?’</p>
<p>‘En wat zou het publiek met mijne preken doen? Preken, <hi rend="sc">keetje</hi>, worden alleen gekocht of om den naam, of om de gelegenheid, of om de denkwijs. Om den <hi rend="i">naam</hi> koopen ze velen, die ze niet lezen; om de <hi rend="i">gelegenheid</hi> betrekkingen, menschenvrienden en nieuwsgierigen; en om de <hi rend="i">denkwijs</hi> ultra-orthodoxen en alle andere ultra's. Nu heb ik geen naam een uur van <hi rend="i">Mastland</hi> af, mijne kerk of pastorij is gelukkig nog niet afgebrand, en ik draag geen vlag in onze vaderlandsche kerk: en hoe beter mijne preken nu op hare plaats staan voor de gemeente van <hi rend="i">Mastland</hi>, des te armzaliger figuur maken zij in het voorhuis van een uitgever: want hij zou, zoodra hij den titel van het handschrift zag, ze niet eens in de binnenkamer medenemen. Kom ik er mede in de stad, ik kost den man nog maar hersenbreken, hoe hij mij spoedig en voor goed zal afschepen, zonder mij grof te beleedigen.’</p>
<p>‘Gij redeneert als een boek. Maar zeg mij -eens: wat hebt gij anders, als preken? - Maar wat kort, <hi rend="sc">willem</hi>: ik boor beneden <hi rend="sc">bram</hi> schreeuwen.’</p>
<p>‘Om het kort te doen, zal ik u dan eenvoudig mijn plan voorlezen, zoo als ik het heb opgeteekend voor <hi rend="sc">altorf</hi>, die het aan een boekverkooper van zijne kennis zou laten zien.</p>
<pb n="10"/>
<p>‘De stand, dien ik het mij eene eer reken te bekleeden, is zeker een der gewigtigste in de maatschappij. De dorpsleeraar, hoe weinig meestal buitenaf bekend, kan juist door zijne stille, ongestoorde, aanhoudende werkzaamheid een grooten en duurzamen invloed uitoefenen op een groot deel der bevolking, en wel op dat gedeelte, dat de hechtste steun is van ware welvaart, nationaliteit en zedelijkheid. Ondertusschen is juist onze stand en werkkring bij het beschaafd en lezend publiek weinig bekend. De landman heeft bij dit publiek geene stem: men kent hem niet regt, hij spreekt weinig in steedsche kringen, en schrijft voor de pers niet. Zou daarom eene eenvoudige voorstelling, maar eene voorstelling naar het leven, van de dorpspastorij en haren bewoner niet voor velen, juist door deze onbekendheid, eene aangename lektuur opleveren? Zou de lezer daardoor zijne menschenkennis niet kunnen uitbreiden, en de kracht leeren kennen eener godsdienst, die het meest in de stilte werkzaam is? Zou menig ouder dus doende niet beter weten, waarvoor hij zijn zoontje bestemde, wat daartoe in hetzelve wordt vereischt? menig jongeling, wat stand hij gekozen heeft?</p>
<p>‘Voor zooveel ik onder stedelingen heb omgegaan, heb ik zelden onzen stand op zijne juiste waarde hooren schatten. En dit is niet onnatuurlijk. <hi rend="i">Eer, geld</hi> en <hi rend="i">gemak</hi> zijn op het groote tooneel der wereld de idealen, waarop de rusteloos bedrijvige tooneelspeler het oog heeft. De <hi rend="i">eer</hi> komt in de eerste plaats bij het oordeel over ons in aanmerking. Men prijst een jeugdig predikant, als
<pb n="11"/>
jong mensch, die <hi rend="i">ambitie</hi> heeft, die <hi rend="i">verder komen</hi> wil en daarnaar zijn werk inrigt: dit, meent men, moet het doel wezen van al zijnen arbeid, en gelukt hem dit niet, dan is hij te beklagen als <hi rend="i">een stumper, die het niet verder brengen kan,</hi> of <hi rend="i">een knap mensch, van wien 't jammer is, dat hij geene promotie maakt</hi>. Maar was dit het hoofddoel van onzen stand, hoe gevaarlijk ware het dan, zich te wagen in eene loterij, waarin zooveel nieten zijn. Immers, de meesten onzer blijven bij plattelands gemeenten en slijten daar hunne dagen, en hun licht schijnt er, flaauw of helder, zonder van verre gezien te worden.</p>
<p>‘Daarom beschouwt het publiek, zoodra wij eenige jaren op een dorp blijven en de gedachte aan promotie op den achtergrond geraakt, ons met een zeker medelijden. Het weegt onze waardigheid met de <hi rend="i">goudschaal</hi> en dan geldt ze weinig. ‘'t Is wel een vast inkomen,’ zegt de koopman, ‘maar al te karig.’ En wanneer nu de leeraar uit zijne afgelegene woonplaats in de stad komt, dan is zijn rok wat kaal, zijn hoed uit de mode, en zijne kinderen gapen in 't rond, alsof ze nooit geweten hadden, dat de wereld zoo groot was. De een ziet dit met medelijden, maar de ander spot er mede en acht den man weinig meer dan een <hi rend="i">boer in 't zwart</hi>.</p>
<p>‘Maar zoodra wij vele jaren op dezelfde plaats hebben doorgebragt, vindt men ons van eene andere zijde toch zoo beklagelijk niet. Terwijl in de stad alles woelt en slaaft, kan immers de bejaarde leeraar
<pb n="12"/>
rusten? Hij heeft preken genoeg; en wat behoeft hij zich verder te vermoeijen? Het uitzigt op promotie is toch lang voorbij. Hij is een tezig <hi rend="i">rentenier</hi> geworden. Het is wel niet voordeelig, maar het is <hi rend="i">gemakkelijk</hi>.</p>
<p>‘Dat in deze beschouwing eenige waarheid is - meer, dan ik wel wenschte! - zal ik niet tegenspreken. Maar het smart mij, dat men onzen stand juist van de nietigste, minst eervolle wijze beschouwt; dat men de Christelijke werkzaamheid van velen miskent, hunne opgezamelde wijsheid en het nut, dat zij stichten, niet opmerkt. En daarom juist wilde ik den kring, waarin wij ons bewegen, den onpartijdigen lezer leeren kennen, niet een ideaal daarvan, dat gemakkelijk ware te versieren, maar de eenvoudige beeldtenis van ons leven, geheel gelijk het is.</p>
<p>‘Het spreekt van zelf, dat ik daarbij <hi rend="i">mijnen</hi> kring niet geheel naar het leven teekenen mag. Ik zou juist daardoor gedrongen worden, der waarheid te kort te doen, om niemand ten toon te stellen. Ik verlang ook niet, dat mijn hart en huis en gemeente een kijkspel voor nieuwsgierigen worde. Maar in verdichte namen en voorvallen wil ik dezelfde waarheid, dezelfde wijsheid en dwaasheid inkleeden, waarin ik nu vier jaren verkeer, en mijn leven, als God wil, hoop door te brengen. Ik durf daarbij zelfs niet eens mijn eigenen naam noemen, omdat men daarmede andere namen zou verbinden, en misschien eene satire zoeken, waar ik alleen eene leerzame schilderij heb willen daarstellen.
<pb n="13"/>
Zelfs acht ik het beter, dat de lezer mij niet kenne. Zoo blijft het waas der verdichting beter ongeschonden, en de beoordeeling der waarheid hangt niet, gelijk al te dikwijls in dagen van partijzucht, van het oordeel over mijn persoon af.</p>
<p>‘Wat den vorm aangaat, ik heb dien nog geheel aan mij zelven, daar ik bij het opschrijven mijner aanteekeningen, alleen de stemming van het oogenblik gevolgd ben. Als schrijver optredende, reken ik mij verpligt, mij naar den smaak van het publiek te schikken, daar ik niet vergen kan, dat het zich naar mijnen smaak schikke, en een werk niet alleen goed moet wezen, maar ook gelezen worden. Luidde nu de titel: <hi rend="i">Brieven van een Dorpsleeraar</hi>, ik vrees, dat dit werken zou als eene waarschuwing om niet verder te lezen; gedrukte brieven behooren tot de achttiende eeuw. Werden het <hi rend="i">Verhandelingen</hi>, daaraan heeft onze eeuw zich den maag overladen, zoodat het dien nu met ligten en prikkelenden kost zoekt te herstellen. Mij dunkt dan, dat <hi rend="i">Schetsen uit de Pastorij</hi> zoo geheel in den smaak zouden vallen; losse schetsen vallen juist in den geest der meeste lezers, die zich niet gaarne inspannen, en tevreden zijn als zij ten halve lezen, omdat zij toch niet van voornemen zijn, er iets van te onthouden.</p>
<p>&nbsp;</p>
<p>‘Ziedaar, <hi rend="sc">cornelia</hi>, zoo ver had ik juist geschreven. Nu, wat denkt gij er van?’</p>
<p>‘Dat uw vriend <hi rend="sc">altorf</hi> u verleid heeft, om te
<pb n="14"/>
gaan, waar gij altijd zegt, dat gij niet wezen wilt: buiten uwe gemeente.’</p>
<p>‘Ja, maar ik doe de reis incognito.’</p>
<p>‘Wij zullen zien, of gij het <hi rend="i">kunt</hi> doen.’</p>
<p>‘Ei, ei, acht gij mij daartoe niet in staat?’</p>
<p>‘Ik wil het ten minste eerst zien. Vooreerst kunnen predikant en schoolmeester zelfs op eene maskarade zich niet onkenbaar maken; men herkent ze, al is 't aan hunnen stap, omdat zij gewoon zijn zich te doen kennen. En dan, <hi rend="sc">willem</hi>, legt gij natuurlijk, zoodra gij schrijft, er u op toe, om waarheid te spreken: gij zult dus gedurig de verdichting u laten ontsnappen, zij is hier op deze kamer niet te huis.’</p>
<p>‘Dat zullen wij toch eens zien. Ik....’</p>
<p>‘Nu ja, goed. Maar, <hi rend="sc">willem</hi>, hoewel ik uw oogmerk prijs, kunt gij er nog niet een ander oogmerk mede verbinden? Wij hebben drie kinderen, en....’</p>
<p>‘St.... <hi rend="sc">keetje</hi>! houd u toch dood stil. Gelukkig, dat wij maar met ons beide zijn. Dat zijn zaken, daar men nooit over spreekt, dan onder de roos, en dan nog zoo maar, alsof het er volstrekt niet op aan kwam. Wees toch voorzigtig, kind, als er iemand bij is.’</p>
<p>‘Neem mij niet kwalijk, <hi rend="sc">willem</hi>, dat wist ik niet. - Ja, <hi rend="sc">mina</hi>, wij gaan heen, gij wordt ongeduldig, kindlief. - Maar nu nog eene voorwaarde, <hi rend="sc">willem</hi>, ik blijf buiten uw geschrijf.’</p>
<p>‘Ik beloof u, al hebt gij er in noodig, dat gij er u zelve niet in herkennen zoudt.’</p>
<p>‘Dan ben ik tevreden. Schrijf dan in vredes naam,
<pb n="15"/>
maar knor niet op mij, als de recensenten het op u doen: hoort gij? En nog eens, mij vooral niet laten drukken.’</p>
<p>En terwijl mijne lieve gade met ons kind op den arm de kamer afging, zag ik haar met welgevallen na. Want groot in hare onbekendheid is de vrouw, die alleen door man en kinderen en vrienden wil gekend en geprezen worden.</p>
<p>&nbsp;</p>
<p>En nu, lezer, neem mijne schetsen aan voor hetgeen zij zijn. Romanschrijver ben ik niet, noch dichter, noch schilder, eenvoudig <hi rend="i">predikant</hi>, meer niet. Zoek ook geene plaatselijke of persoonlijke bijzonderheden in mijn boekske. Alleen mij zelven zult gij er in vinden, gelijk ik ben: mijne denkbeelden, mijne opmerkingen; en heb ik mij te onhandig verborgen, die mij herkent, zal een vriend zijn, hoop ik: dan geef ik hem hartelijk de regterhand en leg hem te gelijk de linker op den mond. -</p>
</div>
<div type="chapter">
<pb n="16"/>
<head rend="h3">II. De intrede.</head>
<p>Gaarne herinner ik mij nog gedurig dien heiligen, heerlijken dag, den geboortedag mijner dierbare betrekking. Hij brengt mij zooveel te binnen, dat mij aangenaam, zooveel ook, dat mij leerzaam is. Helaas! waarom heeft de dood het somber rouwfloers gehangen over het beeld van dien vaderlijken vriend, die mij het eerst de broederhand oplegde, die mij zoo hartelijk zegen toebad, en die daarna met gulle hartelijkheid mijne pastorij rondwandelde? - Maar de geheele herinnering, die mij in deze oogenblikken bezig houdt, is ernstig; zij mag wel door een godvruchtigen traan worden geheiligd.-</p>
<p>Reeds had een half dozijn proponenten hunne garen op den kansel te <hi rend="i">Mastland</hi> laten hooren; maar het scheen, dat de kerkeraad, die eindelijk eens, na de veertigjarige dienst van mijn voorganger, een beroep
<pb n="17"/>
mogt doen, niet gemakkelijk te bevredigen was. Langen tijd was deze vacature reeds vooruit gezien; ieder lid, niet alleen van kerkeraad en gemeentebestuur, maar ook ieder notabel gemeentelid had zich naar zijne denkwijs het beeld gevormd van een volmaakten Dominé. Geen mijner broederen had daaraan nog voldaan. De eerste stond te stijf en bewoog zijne handen niet genoeg; de tweede werd niet duidelijk genoeg verstaan; de derde had eene veel te korte toepassing; de vierde zou nog al geschikt hebben, maar van den preekstoel afkomende, was hij dadelijk met eenige buigingen van het dorp afgegaan; tegen den vijfden verhief zich de stem van alle Mastlandsche vrouwen, omdat hij een bult, en tegen den zesden, omdat hij rood haar had. N<hi rend="sup">o</hi>. 7 was ik, N<hi rend="sup">o</hi>. 8 een kundig tijdgenoot; en zeker zou het hierbij niet gebleven zijn, maar de Ambachtsheer had eigenlijk het regt van beroep, en wilde dit wel aan den kerkeraad afstaan, mits men zich tot de acht door hem opgegevenen bepaalde.</p>
<p>De beslissende dag brak aan. Ik preekte des voormiddags, en zag, dat alles wel ging; maar toen ik des namiddags de krachtige en roerende taal van mijn medestander hoorde, twijfelde ik geen oogenblik, of mijne reis was vergeefsch geweest. Tot mijne verwondering zag ik spoedig, dat dit nog zoo zeker niet was. De bejaarde chirurgijn en de weldoorvoede burgemeester hadden eene ingewortelde gewoonte geen weerstand kunnen bieden en waren ingesluimerd; de oudste ouderling vond de orthodoxie der preek twijfelachtig; den
<pb n="18"/>
meester kwam gang en houding niet deftig genoeg voor; evenwel, de zaak was nog niet uitgemaakt; eindelijk besliste ze een der diakenen: ‘hoort eens, mannen, toen ik met het zakje omging, zag ik somtijds eens op, maar kijk, 't was niet uit te staan, om dien bril aan te zien; 't is waar, hij zet hem meestal af, maar let eens op, dat zal wel anders worden, als hij eens de plaats heeft. En 't is toch ongelukkig, een halven blinden man te nemen, als men zienden genoeg krijgen kan.’ - Kortom, de gemeente dacht ook zoo en wilde met geen gewapend oog doorzien worden, en ik werd beroepen.</p>
<p>Welk eene blijde tijding bragt ik te huis, bij mijne betrekkingen en die van mijn meisje! Ieder moest het weten, en schoon het Februarij was, zweette ik dag aan dag van het bezoeken geven en brieven schrijven. Ieder wenschte mij geluk en noemde mij gelukkig. Bij de wederzijdsche familie moest ik mede plannen maken, over meubelen en gordijnen, wagens en schuiten bespreken en feestdagen bepalen, en had dikwijls een half dozijn vragen te gelijk te beantwoorden. Met knikken werd echter veel afgedaan, vooral bij de vrouwen: - want wat wist ik, nog bijna geheel student, van eene huishouding af?</p>
<p>Ondertusschen moest men zich toch nader met mijne aanstaande verblijfplaats bekend maken. Nu, dat was natuurlijk. Men verloor mij, naar eene plaats, welker naam de meesten niet eens kenden: men moest toch weten, waar mij terug te vinden. Kaarten werden er
<pb n="19"/>
op nagezien en oude beschrijvingen gelezen, boeren er op uitgehoord, en vooral mijn oom <hi rend="sc">jan</hi>, wiens lieveling ik was, sprak iederen buitenman in zijn winkel er over aan. Wat werden er al gemakken, genoegens en voordeelen ontdekt van de vroeger onbekende plaats! De een vond ze gelegen, de ander vruchtbaar en welvarend, de derde lief en landelijk; allen juist voor eene proponentsplaats geschikt, niet te groot, noch te klein. En toen oom <hi rend="sc">jan</hi>, met andere familie en vrienden, op den eersten schoonen Aprilsdag dorp en pastorij hadden bezocht, was de verrukking ten top geklommen. Wat waren de menschen lief en eenvoudig! Wat was de pastorij netjes en de tuin ruim! En wat heerlijke rijwegen en vruchtbare landouwen; vooral, welk een schoon uitzigt uit den koepel, eene buitenplaats waardig!..... Die goede, hartelijke betrekkingen! Wat beginnen zij mij nu van dat lieve <hi rend="i">Mastland</hi> af en verder op te wenschen. De plaats is toch wel wat afgelegen, en het huis vochtig, en de wegen moeijelijk, vooral in den winter; en de conversatie heeft waarlijk ook niet veel te beduiden, en dan zulk een boersch gehoor!.... Het luchtkasteel staat nu reeds vier zomers en vier winters buiten, en is even dikwijls door de zon geblakerd, door den storm bewogen, door de vorst gespleten. De pleister is er zoo wat af, en de naakte muren laten hunne zwakke plaatsen en vochtige plekken zien. Mij evenwel is het nog eene goede woning. Ik heb een weinig minder gedweept, en ben dus een weinig minder te leur gesteld; en buitendien, ik heb eenen
<pb n="20"/>
band aan deze plaats en dit huis, die een vreemde niet kent: ik heb immers in deze woning en met deze mijne gemeente al zooveel lief en leed gesmaakt!</p>
<p>Maar ik zou iets van mijne intrede verhalen.</p>
<p>De bruiloft was dan gevierd: want op dit feest was Oom <hi rend="sc">jan</hi>, als een oud Hollander, bijzonder gesteld; hij verklaarde zich stellig tegen de gebruikelijke huwelijksreis, die hij eene romantische gril, een onfatsoenlijk schaken van de bruid noemde. Daarop moest dan de afreis volgen. Koffers, hoedendoozen, kisten, - ik beef er nog van! - Toen de intogt. De oude dorpelingen wisten het nog van voor 40 jaren, en het tegenwoordige geslacht wilde voor deszelfs vaderen niet onderdoen. De pastorij werd dan netjes in orde gebragt en met groen versierd, terwijl een oude vlag met een Pruissischen adelaar er op, uit het zoldervenster woei: hoe de laatste bij een assessor van <hi rend="i">Mastland</hi> verdwaald kwam, heb ik nooit begrepen; maar het deed er niet toe, het was toch een vlag. Verder was de straat met palmtakken en bloemen bestrooid, die uren lang met moeite door den veldwachter werden verdedigd. Een dozijn jonge meisjes wachtte ons aan de poort, - namelijk aan het hek van de pastorij; - en Meester <hi rend="sc">baljon</hi> wischte zich het zweet van het voorhoofd, en las ieder kwartier zijn vers nog eens over, waarin hij dan ook telken maal met een potloodje nog een woord of wat verbeterde. Met al dien toestel waren echter de jeugdige boeren nog niet tevreden. Zij hadden reeds eene eerewacht geformeerd, een commandant benoemd, kruid
<pb n="21"/>
en lood gekocht, toen mijne vrouw verzocht, van dien schrik bevrijd te blijven. Het kostte onderscheidene brieven, en bijna de gunst van het aankomend geslacht; gelukkig stilde de burgemeester het misnoegen, door vrijheid te geven, om voor en na mijne aankomst, alleen niet bij dezelve, te schieten.</p>
  <p>Eindelijk - 't was donderdag, en een heerlijke dag in de maand Mei - kwamen wij dan op <hi rend="i">Mastland</hi> aan, natuurlijk ook met Mastlandsch rijtuig; het waren fraaije speelwagentjes; op den weg reden zij nog al gemakkelijk, omdat de wintergaten zich reeds verscholen onder het zomerstof, en de weg effen als een kolfbaan was, maar pijnlijk stond het gezigt der dames, toen de kloeke paarden het in den vollen draf zetten over de dorpsstraat. Een algemeen hoezee! verwelkomde ons. In de pastorij stond koffij en brood en zoo wat gereed, terwijl de goede matres al zuchtte en het hoofd schudde, omdat het kraantje var de beste kan niet open wilde. Meester <hi rend="sc">baljon</hi> boog onophoudelijk en hemde al, de andere autoriteiten naderden - en dat alles om mij! - Kortom, deze dag was een dier dagen, waarop ons leven gelijkt naar een prachtigen schouwburg. Het verblindend lamplicht doet de schermen schitteren; prachtige huizen en schoone lusthoven verrijzen als met een tooverslag voor het oog van den aanschouwer; wakkere helden en uitstekende schoonheden betreden het tooneel, en ontboezemen de edelste beginselen, de reinste aandoeningen; en de nieuweling ziet het niet, dat de schermen slechts opgeplakt papier, en de acteurs op-<pb n="22"/>geplakte menschen zijn. - Met dit al was er toch eene schoone wezenlijkheid onder dit klatergoud verborgen: de gemeente verheugde zich, dat zij weer een eigen leeraar ontvangen zou, en wilde in hem een hartelijken vriend welkom heeten.</p>
<p>De twee volgende dagen waren bijna geene dagen: het waren vlugtige uren, die haastig en ongeregeld elkander opvolgden, en waarop niemand er aan dacht, of het middag of avond, maar des te meer, dat de zondag kort op handen was.</p>
<p>Die zondag brak aan, en mijne vrouw had het even druk met de ham en de runderribbe, als ik met mijne intree-rede: - eene zonderlinge herinnering, dat de mensch uit ligchaam en geest bestaat!</p>
<p>Hoe statig klonk mij het klokgelui in de ooren! Met wat aandoening, en toch ook met wat beklemdheid zag ik die menigte van alle zijden naar de kerk stroomen, - enkel om mij! Hoe troffen mij, waar ik mijn oog wendde, bij het naar de kerk gaan en door de menigte dringen, die duizenden blikken - enkel op mij! Ik kwam eerst een weinig tot mij zelven, toen ik achter de hooge borstwering der kerkeraadsbank op het zachte kussen was neergezonken. Hier kon ik ten minste denken en gevoelen, al was het niet geregeld; en uit mijn angstig en bewogen hart kon hier een stil gebed tot den Onzienlijke opgaan.</p>
<p>Mijn vaderlijke vriend trad op...... Ach! hij zal deze herinnering niet meer lezen. Maar het zij zoo: hij ruste van zijnen arbeid.</p>
<pb n="23"/>
<p>Met eenvoudigen ernst en zonder veel uiterlijke welsprekendheid, (het was immers maar een dorpsleeraar?) maar met hartelijke ingenomenheid, sprak hij over de waarde der Evangelieprediking, over de dure verpligting van leeraar en gemeente. Ik weet niet, of de schets der leerrede kunstig en het thema logisch uitgewerkt was, ik heb er niet op gelet; maar ik weet wel, dat de gemeente luisterde en ik diep getroffen was. Er heerschte in het kleine, propvolle kerkgebouw eene eerbiedige stilte: niemand bewaarde ze in 't bijzonder, maar allen te zamen.</p>
  <p>Na het uitspreken der korte leerrede volgde de bevestiging. Plegtig, onvergetelijk oogenblik, waarop geheel de omvang en al het zalige mijner nieuwe betrekking mij voor den geest stond en op het harte woog, ofschoon in eene bedwelmende verwarring. Gewigtig <hi rend="sc">ja</hi>, waarmede ik den bloei mijnes levens en alle mijne krachten toewijdde aan het koningrijk der hemelen op aarde. Dat <hi rend="sc">ja</hi> was mij een plotselinge overgang van jongeling tot man; van een vrij student, die geheel voor zich en zijne studie leeft, tot een leidsman van onkundigen, een vriend van zondaren en bedrukten, die den luchtig vergaderden schat ernstig en met wikkend oordeel heeft uit te deelen; de overgang eindelijk van een jeugdig burger, die alleen voor zich zelven verantwoordelijk is en van wien de maatschappij verder niets vraagt, dan dat hij haar niet verstore, tot den herder eener kudde van den oversten Leidsman, die den Heer eenmaal verantwoording zal te doen heb-<pb n="24"/>ben van de belangen zijner duur gekochte gemeente.</p>
<p>En na die plegtige betuiging, de vaderlijke zegenbede, waarmede mijn vriend en raadsman den predikstoel verliet; en toen dat onvergetelijk oogenblik, waarop de oudere broeders de hand over den nieuweling uitstrekten, de hartelijke bevestiger de zijne met tranen besproeide, en de gemeente zong:
<q rend="bq"><hi rend="i">Dat 's Heeren Geest den leeraar sterk!</hi></q>
Ja waarlijk, er zijn tijdstippen in het menschelijke leven - Ach! waarom zijn ze zoo kort? - tijdstippen, waarop men gevoelt, dat de ladder van <hi rend="sc">jakob</hi> nog staat opgerigt, en de Engelen Gods opklimmende en nederdalende zijn tusschen hemel en aarde.</p>
  <p>En wat weet gij dan van eene bevestiging te spreken, die ze nimmer gezien hebt, dan op eene volgende plaats, vooral in eene groote stad? Ik wil niemand mijn oordeel opdringen, maar ik heb nooit kunnen begrijpen, waartoe eene openlijke herhaling der bevestiging noodig is bij eene andere gemeente. Is de eerste wijding verloren? de belofte vergeten? Brengt niet de leeraar de getuigenis eener gemeente mede? en zal hij zijn tweede <hi rend="sc">ja</hi> houden, als hij zijn eerste niet gehouden heeft? Ware het niet genoeg, wanneer de nieuwe leeraar bij zijne intrede zich aan gemeente en ambtgenooten verbond? - Het is mij dikwijls voorgekomen, als of bij zulk eene gelegendheid alle de aanwezigen, door eene onweerstaanbare koelheid, getuigenis gaven, dat het geheel hun als een nutteloos vertoon voorkwam: zoo onverschillig luisterde dikwijls de ge-<pb n="25"/>meente naar den sierlijk opgestelden collegagroet en de lange aanspraken; en velen schenen tot niets anders gekomen te zijn, dan om te hooren, of de nieuwe leeraar het <hi rend="i">ja ik van ganscher harte!</hi> met eene krachtige stem door het ruime kerkgewelf kon uitroepen, uitgalmen, uitbazuinen - Misschien ga ik te ver naar uwe gedachte, lezer! Het is waar, ik stem het u toe, iedere Godsdienstige plegtigheid heeft iets indrukwekkends, als zij goed wordt bestuurd en eerbiedig bijgewoond. Maar toch, wilt gij eene bevestiging zien, zoo ga naar een afgelegen dorp, dat met hartelijke ingenomenheid den welmeenenden jongeling ontvangt, terwijl deze haar zijne eerste kracht met tranen en gebeden toewijdt: - <hi rend="i">dat is eene maagdelijke trouw!</hi></p>
<p>Dit van de bevestiging. Van de intrede zal ik weinig zeggen. Wanneer ik nu nog eens die rede nazie, op de eene plaats begonnen en op de andere ten einde geschreven, in een maalstroom van verschillende aandoeningen; dan vind ik in het zamenstel daarvan vele gebreken, en ik zou mij bijna kunnen schamen, dat zij voor zoo vele bevoegde beoordeelaars is uitgesproken. Moest ik nog eens eene intrede doen, zij zou misschien <hi rend="i">beter</hi> zijn, hij zou - zoo zegt men immers? - meer <hi rend="i">genoegen</hi> geven. En desniettemin twijfel ik zeer, of het <hi rend="i">beter</hi> zijn zou, dan toen, tusschen God en mijn hart; of ik zaliger <hi rend="i">genoegen</hi> smaken zou voor mij zelven, reiner voorsmaak van eene hemelsche zaligheid. - Schat toch niet altijd, gij onze hoorders, den inwendigen mensch des harten naar de woorden, die gij van den kansel
<pb n="26"/>
hoort, naar den oogenblikkelijken indruk, dien zij op u maken. Het geloof, de ijver, de godsvrucht vinden niet altijd vloeijende, krachtige, wegslepende woorden, om zich te uiten; het gevoel van een warm hart bedwelmt wel eens den geest, en de aandoening neemt de vrijmoedigheid soms weg; later worden oefening en kunst de aandoeningen meester, en, God weet het! misschien zijn dan onze woorden wel eens beter dan ons hart, gelijk vroeger het hart beter dan de woorden was.</p>
<p>Maar wij willen de kerk verlaten en ook de pastorij eens bezoeken, waar den geheele dag door, maar vooral na de beide kerktijden, eene ongewone drukte en verwarring heerscht. - Het is waarlijk geene kleine verandering, als wij met de eerwaarde en niet eerwaarde menigte derwaarts medegaan. Ringbroeders met een gansch gevolg van vrouwen, kinderen en rijdende ouderlingen; de goede, hulpvaardige matres; enkele luchtige akademiekennissen; familie, betrekking, kennis van kenniswege, - alles stroomt in en uit, zoodat het niet der moeite waard is, om de deur te sluiten of het hek op den knip te doen. Dat bont gewoel na die stille plegtigheid, heeft zoo iets van een lustige maaltijd na eene oud vaderlandsche begrafenis, van eene bruiloft op zondag avond, eene kermis op het paasch- of pinksterfeest. Toen was het voor mijn gevoel hinderlijk, ergerlijk; niet, dat eenig woord dat gevoel kwetste - alles bleef binnen de palen eener noodzakelijke ontspanning en geoorloofde vrolijkheid - neen, niet eenig afzonderlijk woord of enkel persoon,
<pb n="27"/>
maar het gewoel en geraas van alles door elkander was mij nu te oneigenlijk, en dat in mijn huis. Maar hoe dikwijls strijdt de wereld romdom ons met onze eigene stemming niet! Ik stelde mij dan daarmede tevreden, dat mijne kamer, vooral in het middaguur, als eene onschendbare vrijplaats werd geëerbiedigd.</p>
<p>Mijne vrouw was in dit opzigt minder gelukkig. Des morgens vóór kerktijd schikte het nog al, en men liet haar ten minste den tijd om zich te kleeden, en een en ander in orde te schikken. Slechts enkele rijtuigen ontlastten bij ons hunne vracht, zoo groot, als die zijn kon, naar de ruimte der banken berekend. Maar na de morgengodsdienst stormde alles letterlijk voor haar uit en achter haar heen. Zoo aangedaan als zij was, moest zij zich een dozijn malen laten complimenteren, eer zij nog hoed en doek had kunnen afleggen. Ondertusschen scheidden zich heeren en dames in de de voor elk bestemde kamers. De heerenkamer was onder de mijne. Eerst hoorde ik een verward gedruisch van menschen en stoelen - ieder nam plaats; - daarop alleen een zacht gerommel en geklop - de borden met tabak werden geledigd, de pijpen aangestoken; - en toen verhief zich, als het bruisen der golven, het geluid van eene menigte stemmen, waarvan de woorden gelukkig allen tot ééne gonzende massa waren in een gesmolten, eer zij mijne kamer bereikten. Ik verblijdde mij daarom, dat er vele predikanten tegenwoordig waren: want daarvan spraken altijd, door eene zekere gewoonte van spreken, minstens de helft te gelijk.</p>
<pb n="28"/>
<p>Nadat het gezelschap al meer en meer was aangegroeid, hoorde ik een uur later den algemeenen aanval op de ham en runderribbe, een vreedzamen krijg, waaruit ieder buit en niemand wonden wegdroeg, en die mij tevens wat stilte bezorgde onder mijne voeten. En waarlijk, de ijver, waarmede men te werk ging, toonde dat het hart zóó niet getroffen was, of de maag deed nog hare regten gelden.</p>
<p>Eindelijk kon ik toch, toen ook de namiddag-godsdienst was afgeloopen, mij niet meer verborgen houden. Ik zag dan eene rei van vreemde aangezigten, ik hoorde van nabij de brokstukken der verschillende gesprekken, ik liet mij rondleiden en gelukwenschen en bezien, en was op dit oogenblik het minst van allen te huis in mijne eigene woning. - Hoe kon ik ook nu kennis maken of over nietigheden medespreken!- Gelukkig werden spoedig de gemoederen bedaarder, de groepen verdeelden zich in den tuin, en de oude heeren haalden, bij het omkeeren van hun kopje, het horlogie uit den zak, en zochten de boeren op, die hen gereden hadden of bestelden hunne voerlieden; en waar een enkele ringbroeder deze voorzorg vergat, omdat thee en pijp hem nog zoo lekker smaakte, daar zag men, door den rookwalm en de geopende deur henen, een mageren wijsvinger, en hoorde een fijn stemmetje: ‘ Dominé! zou het geen tijd worden?’</p>
<p>Opmerkelijk is de kracht, die het denkbeeld alleen van scheiden op den mensch uitoefent. - Het levendigste gesprek wordt daardoor gestoord, de bedaardste mensch
<pb n="29"/>
wordt er onrustig, de langzaamste haastig door. Mij heeft het altijds iets weemoedigs, ofschoon het mij nu anders wenschelijk was. Het eerst vertrokken de collega 's met den wensch van nadere kennismaking; en hunne reisgenooten, die achter hen geschaard stonden, met onverstaanbare woorden en diepe buigingen. Vrienden en vriendinnen uit onzen vroegeren levenskring moesten allen de belofte afleggen, om toch dikwijls en spoedig weder te komen:- er is wel een en ander, die ze vergeten heeft: tijd en beweging slijten wel ijzeren banden, waarom dan ook den zachten band der vriendschap niet.?- Oom <hi rend="sc">jan</hi>, die goede, hartelijke man, voor wien deze dag een ware feestdag was geweest, drukte mij de hand met de veel beteekenende woorden: ‘Nu, <hi rend="sc">willem</hi>, houd u goed, jongen! en God zij met u!’</p>
<p>Zoo had dan mijne vrouw eindelijk gelegenheid, om, met hulp der matres, de verwarde overblijfselen van hel eerste tooneel op te ruimen: brokstukken van pijpen, verminkte schonken, borden brood en hoopen tabaksasch, en wat er al verder bij zulk eene gelegenheid te vinden is. Deze verandering van tooneel geschiedde met den meest mogelijken spoed en onder het aanrukken van eene hulpbende vriendinnen en bedienden, omdat alles, zoo vleesch en tulband, als stoelen en tafels, voor het nastuk moest worden ingerigt.</p>
<p>Dat nastuk na een zoo belangrijk en woelig tooneel, hoe zal ik het noemen? Het is een gala na het gedruisch der opera, eene audientie na den feestelijken intogt, een slaapmiddel op de hevigste koorts.</p>
<pb n="30"/>
<p>De lezer wete dan, dat alle autoriteiten van het dorp op den avond van den bevestigingsdag <hi rend="i">suo jure</hi> bij den nieuwen leeraar genoodigd zijn, met het regt, om hunne geliefde wederhelften mede te brengen, ten einde het ook zijne echtgenoote niet aan gezelschap te doen ontbreken. Te voren wordt, door onderlinge boodschappen over de straat en een hoofdknikken over de onderdeur, het oogenblik van den algemeenen aanval bepaald, waarbij vooral de schoolmeester eene bedrijvige rol vervult. Dan naderen - de burgemeester met zijn paauwentred, deze ziet regt voor zich; - de assessoren en schepenen, geheel deftigheid, dezen zien rondom zich; - de kerkeraadsleden, dezen zien met trotsche vergenoegdheid op den predikant, als metselaars op den voltooiden arbeid; - het kerkbestuur, dit ziet niet vooruit, maar naar boven, naar den geverwden zolder, en naar beneden, naar den nieuwen vloer; -eindelijk de meester, die zich zelven van alle kanten bezien zou, als het menschelijk oog zoo ver reikte.</p>
<p>De kring wordt gevormd. Ik heb nooit vrije gezelligheid gezien bij een mathematisch gevormden kring stoelen, zoo min bij een professor op theedag, als in mijne pastorij. Sommigen der gasten kan men het aanzien, dat de pijp hun te lang is; allen, op een paar kerkeraadsleden na, dat de Dominé hun nog vreemd is; mij, dat ik bedwelmd ben, uitgeput. Ondertusschen zou ik ieder uwer of uwer betrekkingen, die dit alles nog moet ondergaan, aanraden, om van mondkost, nat en droog, ook voor den avond, nog wel
<pb n="31"/>
voorzien te zijn: want hoe minder uit den mond komt, des te meer gaat er in. - Met klokslag tien ure klopt de burgemeester met een veelbeteekenend gebaar zijne pijp uit. -</p>
<p>Daar stonden dan nu voor het eerst mijne <hi rend="sc">cornelia</hi> en ik tegenover elkander, alleen in onze pastorij, als predikant en predikantsvrouw van <hi rend="i">Mastland!</hi> - Ik kan naauwelijks meer zeggen, hoe ik toen gestemd was. Mij dunkt, ik had stemmingen voor vele weken, voor vele maanden in voorraad; eene dronkenschap van aandoeningen, waarbij de ziel niet weet, waarheen. Het was mij, of een geheele inboedel van allerlei, vreugd en ernst, mij werd in huis geworpen, zoodat ik alleen den tijd had, om dien haastig voor den regen te bergen, en eerst naderhand alles zou kunnen nazien en uitzoeken.</p>
<p>Ik was dan predikant. - Schoon ideaal, dat mij toen voor het oog stond, alsof ik het slechts te grijpen had! Nog staat het voor mij, maar hooger: het werpt van omhoog zijne heldere stralen, zijn warmen gloed, op deze koude en donkere aarde. - Wee hem, die het geheel verloren heeft!</p>
</div>
<div type="chapter">
<pb n="32"/>
<head rend="h3">III. Nadere kennismaking, of de primaten van het dorp.</head>
<p>Wij hadden wel eenige dagen noodig, mijne vrouw en ik, om huis, hoofd en hart ten minste eenigzins op orde te brengen; ofschoon wij daartoe naauwelijks den hoogstnoodigen tijd hadden: want de bevoegde autoriteiten verwachtten, dat ik het massieve bezoek van zondag hun, in klein geld gewisseld, zou terugbrengen. En dit was ook mij niet onaangenaam. Die avond toch geleek meer naar eene inspectie, waarop de nieuwe Plaats-Commandant zijne officieren en de burgerlijke overheden begroet, dan naar eene eigenlijke kennismaking. Men moet ook, en inzonderheid ten platten lande, de menschen in eigen huis en hof zien, om ze in hunne natuurlijke gedaante te leeren kennen.</p>
<p>Ik wil u dan, mijne lezers, op eenige dier eerste bezoeken met mij nemen. Door ondervinding geleerd,
<pb n="33"/>
zal ik u de huizen, die wij binnentreden, beter kunnen doen beschouwen, dan ik ze zelf de eerste maal bezag; en zoo wordt gij langzamerhand met mij Mastlandsche burgers.</p>
<p>Eer ik met mijne bezoeken een aanvang maakte, dacht ik aan den raad van een verstandig vriend; en dien raad doe ik hierbij, als op de proef goed bevonden, aan ieder weder over, die hem mogt noodig hebben. ‘Een nieuw inwoner op eene kleine plaats,’ zeide hij, ‘en inzonderheid een jong predikant, loopt gevaar om spoedig een vriendschapsband te sluiten, dien hij niet dan langzaam en nog zelden zonder onaangenaamheden, kan losmaken. Zijn eerste oordeel kan later veel veranderen; en somwijlen zoekt hem de een of ander, uit nieuwsgierigheid of eigenbelang, met voorkomende vriendelijkheid op, dien hij later niet weet af te weren, en toch noch beminnen, noch vertrouwen kan. Daarom is het hem aan te raden, bij zijn eerste bezoek tegen ieder vriendelijk te zijn, maar aan niemand zich te binden; gulhartig met allen om te gaan, maar zich weinig uit te laten; het verzuimde is later gemakkelijk aan te vullen, maar hetgeen te veel gedaan is, niet even gemakkelijk weder in te trekken.’</p>
<p>Tot dus verre de raad van mijn wijzen vriend. Nu begeven wij ons dan op weg.</p>
<p>Omtrent half weg de Mastlandsche straat (zij begint of eindigt bij kerk en pastorij) verheft zich een huis, dat zoo wat het midden houdt tusschen eene burgerwoning en boerenhofstede. De schuur achter het
<pb n="34"/>
huis aangebouwd, vertoont reeds in de verte haar geteerden wand en spits rieten dak; eenige zoldervenstertjes hebben nog den ouden boerschen vorm, en de lagere vensters staan vrij onevenredig en wijd van een, terwijl zij aan de eene zijde van 't huis den bouw van een kaaskelder en opkamer er boven aanwijzen; de felle geele verw steekt reeds van verre af bij het harde groen: kortom, dit alles pleit voor de opvatting, dat het eene rijke boerenwoning is. Maar de voordeur is nieuwmodisch, de stoep is van marmer, en, als pendant van den kaaskelder, zien wij aan de andere zijde groote ruiten en jalousiën er voor; ook is er een fraaije koperen bel in den deurpost: dit alles doet ons weder aan de woning van een fatsoenlijk burger denken. Naast het huis ligt de tuin, alleen door een laag hekwerk omringd en dus aan de algemeene bewondering prijs gegeven. Ook hier is een berceau en zijn palmhegjes, en tulpen en goudsbloemen staan er in engelsche grasperkjes. Kortom, om het raadsel uit te wijzen, moeten wij met de bewoners nader kennis maken. De menschen zijn wel eens, zoo als hun huis, of van buiten, of van binnen is.</p>
<p>Weet dan, hier woont <hi rend="sc">petrus abraham van der zanden</hi>, burgemeester van <hi rend="i">Mastland</hi> cum annexis. Zijne ouders, woonden reeds in dit huis, maar zonder de jalousiën, den marmeren stoep, enz. enz. Zij hadden zich een goed vermogen verworven door melkerij en veehandel; en hun eenige zoon heeft dit door een rijk huwelijk, hetgeen nooit met kinderen gezegend is, nog aanmerkelijk uitgebreid. Toen nu, reeds voor vele
<pb n="35"/>
jaren, het Gouvernement er zich op begon toe te leggen, om burgemeesters te kiezen, die op de plaats woonden, is <hi rend="sc">van der zanden</hi> tot die waardigheid benoemd, schoon niet zonder sterke, maar vruchtelooze tegenkanting van een paar andere patricische Mastlandsche familiën.</p>
<p>Maar het wordt tijd, dat wij aansehellen. Gelukkig, dat het warm en droog weder is, en dus een weinig wachtens onder de lindeboomen ons niet verveelt: want die bel schijnt eene ongemeene sensatie in huis te veroorzaken. Jammer, dat wij 't niet wisten: die voordeur staat er wel voor pronk, maar eigenlijk gaat men achter in. Nu moeten wij het afwachten. Ik geloof, dat al de bewoners met vereenigde krachten bezig zijn, om de klemmende deur uit hare posten te wringen. 't Zal gelukken. Zij kraakt al. Daar gaat zij open, en wij hebben den vrijen blik naar binnen. Het eerst stuiten rij op de keurige vloermat: gij zoudt er bijna uwe schoenen voor uittrekken, in plaats van die er aan af te vegen. Maar wij moeten nu maar moedig voorwaarts, en worden in het zijvertrek gelaten, waar de zonneblinden bij het openzetten slechts een weinig minder klemmen dan de voordeur.</p>
<p><hi rend="sc">Petrus abraham van der zanden</hi> treedt binnen met de buiging van iemand, die niet gewoon is, <hi rend="i">diep</hi> te buigen. Hij is nu bijna zestig jaren, gezet, maar gespierd, terwijl ook kleur en houding den krachtvollen man aanduiden. Over 't geheel ligt er iets welgedaans, eene zekere tevredenheid met zich zelven en zijne positie in de wereld, over het kleurige gelaat uitgespreid,
<pb n="36"/>
en daarbij eene gulhartige vriendelijkheid, maar die toch een weinig uit de hoogte op u nederdaalt; terwijl het groote, vaste oog het voorkomen heeft van wel alles te durven <hi rend="i">aanzien</hi>, maar niet veel <hi rend="i">door</hi> te zien.</p>
<p>De stoel der eere, de hooge, breede leuningstoel wordt mij aangeboden, en ik mag dit aanbod om mijner waardigheid wille niet weigeren, ofschoon ik van de eene leuning tot de andere nog al vrij wat ruimte, om eens te verzitten, over heb.</p>
<p>Juist zijn wij beide met een lange pijp gewapend, en beginnen te gelijk: ‘welk een lieve dag is het van daag, Burgemeester.!’ - ‘'t blijft dan maar kostelijk weer, Dominé!’ - Maar op dit oogenblik treedt de burgemeestersvrouw binnen, en ik sta op, leg de pijp neer en buig.</p>
<p>Wat zal ik van de binnenkomende zeggen? Ik weet het waarlijk niet. Het is een van die gezigten, die men onder een half dozijn zou verliezen; indien er één herkenningsteeken aan is, dan zijn het de strakke trekken, die even goed voor verlegenheid als voor deftigheid kunnen doorgaan. De kleeding is kennelijker, door eene zekere tegenspraak met zich zelve: de muts en het gouden hoofdsieraad rijmen niet met de japon, en de snede daarvan niet met de stof; en ik stond een oogenblik in twijfel, of ik Jufvrouw zou zeggen tegen het hoofd, of Mevrouw tegen het ligchaam.</p>
<p>Na de eerste vragen: ‘gebruikt Dominé ook suiker en melk?’ ‘Is UE al aangestoken?’ ‘Vaart de Jufvrouw wel?’ enz. enz. volgde er een gesprek, waaraan de
<pb n="37"/>
burgemeester en ik alleen deel namen, en hij wel voornamelijk. Het had voor mij veel belangwekkends, en werd nog een of tweemaal bij volgende bezoeken weder opgevat en voortgezet. Het onderwerp daarvan was de eerste oorsprong van <hi rend="i">Mastland</hi> en de indijking der daartoe behoorende polders, de middelen van bestaan der inwoners en inzonderheid zijne vetweijerij. Dit discours met den Dominé bestaat nu sedert vier jaren en bestond waarschijnlijk reeds voor twintig, en ieder logeergast, die met mij den burgemeester bezoekt, vindt het nog zeer interessant.</p>
<p>Van mijne nadere kennismaking en omgang met onzen burgervader en zijne gade, weet ik nu op dit oogenblik weinig te zeggen. Ik bezoek hem geregeld, maar niet druk. Hij bezoekt mij bij iedere feestelijke gelegenheid of buitengewone uitnoodiging. Ik geloof, dat ik hem goed zou bevallen, als ik meer dronk, en zijne vrouw, als ik meer at. Iederen winter, bij een groot turfvuur gezeten, repeteren wij nog eens of tweemaal zijn <hi rend="i">interessant discours</hi>. Het overige is niet interessant, of het mogt zijn, vooral bij voorkomende twisten of moeijelijkheden in de gemeente, door het burgemeesterlijk gezag, dat wel geen gehalte, maar toch gewigt aan zijne woorden geeft.</p>
<p>&nbsp;</p>
<p>Mijn tweede bezoek was bij den man, met wien ik in zijne betrekking reeds kennis had gemaakt bij mijne proefpreek, en later, toen hij mij het beroep overbragt; het laatste is, zooals de lezer weet of misschien
<pb n="38"/>
ook niet weet, een der zeer verschillende emolumenten, waaruit het bestaan van een plattelands-onderwijzer, als een bedelaarsdeken, is aaneengelapt.</p>
<p>Het school, schuins over mijne woning gelegen, zag er bij mijne komst op <hi rend="i">Mastland</hi>, niet bijzonder gunstig uit; het dak was lek, de ramen laag, de muren gescheurd, de vloer vochtig, en het lokaal naauwelijks groot genoeg, om de Mastlandsche jeugd over de banken op een te schuiven en zoo doende de school er mede vol te laden; terwijl alleen de hoogere klassen van bekrompen lessenaartjes voorzien waren, en in den winter de voetenbank van de kleine katheder nog eenige kleuters bergen moest. Ik trad opzettelijk eerst de school binnen om onzen meester in al de kracht zijner werkzaamheid te zien, en verzocht hem, rustig voort te gaan, terwijl ik mij op eene bank nederzette. Het <hi rend="i">rustig</hi> had evenwel wat moeite in: want de woelige kleinen hadden zoo veel over mij te fluisteren, en de meester wilde ze gaarne, juist nu, zoo knap en zoo vlug hebben, dat niemand op zijn gemak was, dan ik. Gelukkig of ongelukkig was het Mei, en hadden dus de grootste leerlingen de school verlaten, om na den veldarbeid terug te keeren, zoodat ik gemakkelijker kon ademhalen, maar de meester minder proeven geven van de bekwaamheid zijner kweekelingen.</p>
<p>Zonderling was ik te moede, toen ik daar den man van wijsheid en van kindertucht zoo ijverig bezig zag onder het hoopje kinderen, waarvan het oudste misschien tien jaren telde. Hoe verschillend, dacht ik,
<pb n="39"/>
is toch het leven van den mensch! Terwijl elders velen op het groot en woelig tooneel der wereld schitteren, is deze man bestemd, om jaar op jaar dezelfde bekrompene mate van kennis in de kleine boerenhersenen te pakken, even als de winkelknecht zijne ponden tabak in de afgepaste zakjes instampt en afweegt. Jaar op jaar moet hij de schooldeur openzetten, om er een weinig lezende, schrijvende en cijferende geslachten uit te laten, gelijk de nieuwe bijenzwermen uit de korven uitgaan; tot eindelijk de hand vermagert, opgeheven naar het a-bé- of klankbord, het oog verstijft van het uitschieten der dreigende blikken en de haren grijzen in een dompig hok. Altijd beweegt hij zich in de eerste, afgebrokene beginselen der wetenschap; altijd leeft hij onder vogelkens, die voor hem zingen in de kooi, maar hem ontvlugten, als de deur opengaat; altijd heeft bij de jeugd rondom zich, en den klimmenden ouderdom van binnen. Doch alles te zamen genomen, is niet de mensch even goed berekend voor den kleinsten als voor den grootsten kring? En wie bewijst ons, dat de webbe voor de spin kleiner is, dan de poolzee voor den walvisch? -</p>
  <p>Nog zat ik daar en mijmerde, en hoorde niet eens het dof gebrom der twaalf klokslagen, toen ik door een algemeen gedruisch uit de afzwerving mijner gedachten werd opgewekt. Het ongeduldig kinderoor had naauwelijks den lang gewachten klokslag gehoord, of de grootste der jongens sprong uit de bank en dreunde met eene schelle stem een gebed op, waarnaar nie-<pb n="40"/>mand luisterde, dan ik. Toen wrongen zich al de kleinen te gelijk los; sprongen en rolden over elkander heen, zonder de buitengewone vermaning tot orde, ter mijner eere gedaan, te hooren; rammelden en tuimelden zoo lang door den hoop klompen, tot ieder voorzien was, en zij op straat uit een stoven en dan weer tot een vlogen, als de dartelende muggenzwerm op een zomeravond. De schoolvoogd geleidde hen met opgeheven hand tot op het midden der straat en met een dwingend oog tot voorbij de deur van den burgemeester, en nam mij toen met gulhartige blijdschap met zich in zijne woning.</p>
<p>Die woning, die men elders eer slecht dan goed zou genaamd hebben, stak gunstig af bij het schoollokaal. Ik werd er in eene nette kamer gelaten, waar alles burgerlijk eenvoudig was, en waarin de maitres (zoo noemt men hier nog des meesters vrouw) in een hoek aan het raam zat te naaijen, tegenover haar eenig kind, hare <hi rend="sc">mietje</hi>. De maitres hadden wij reeds als eene goede, hulpvaardige vrouw leeren kennen, stemmig in haar voorkomen, maar met eene vriendelijke eenvoudigheid op het gelaat en in al haar doen. Zij was een dier gemakkelijke, aangename menschen, wier gelaat het uitdrukt, dat hunne weinige en matige wenschen allen vervuld zijn. Haar <hi rend="sc">mietje</hi> was volkomen haar evenbeeld, geheel de moeder in miniatuur: de effen neepjesmuts en het kalme, bleeke gelaat, het platte jak en de zak op zijde, de muilen en het naaiwerk, alles verschilde alleen in de maat; en men had eenige
<pb n="41"/>
moeite om zich te overtuigen, dat zij niet tot een kleiner menschenras, maar wel degelijk tot de meisjes van veertien jaren behoorde.</p>
<p>Wat Meester <hi rend="sc">herman baljon</hi> zelven betrof, het was hem hier vooral aan te zien, dat hij al de wijsheid van het huis en de school in zijn persoon vereenigde, en zich daarvan de vriendelijke stralen zoo wel over vrouw en dochter, als over de schooljeugd uitspreidden. Het hoofd stond nog steil regt op, ofschoon vijf en zestig jaren hem reeds het haar hadden doen grijzen, en de oogen gingen steeds, als de slinger van een uurwerk, geregeld regts en links; terwijl zijne vrouw van iedere eenigzins belangrijke zaak in die oogen de beslissing las. Dat achtbaar hoofd was evenwel gewoon, zich te buigen, en die oogen, nederwaarts te zien voor het aanschijn van den predikant, hetzij oud of nieuw, bejaard of jeugdig; even als de grijze officier, fier en barsch voor zijne compagnie, eerbiedig de oogen nederslaat, ook voor den jeugdigen Generaal, Hij behoorde nog tot de meesters der vorige eeuw, gewoon zelve des zondags hun gezangbriefje te halen, het glas water op den predikstoel te brengen, en ook door de week er zich eene eer in te stellen, als zij den predikant kleine diensten konden bewijzen. Ik acht de verbetering van het lager onderwijs hoog, maar kan niet zien, dat de aanmatiging van vele jeugdige onderwijzers, op hun eigen geluk of het pedanteske van hunnen stand, evenmin als op de rust der gemeente en de goede orde der godsdienstoefening een gunstigen invloed heeft. Althans
<pb n="42"/>
Meester <hi rend="sc">baljon</hi> strekte zijne eerzucht zoo ver niet uit, en zooals hij den schepter zwaaide over ieder opkomend geslacht, zoo boog hij zich diep voor ieder aankomend leeraar. Hij harkte zelf het kerkhof op, terwijl zijne vrouw het stof van de kerkstoelen veegde. En daarbij waren beiden gelukkig, en wij gingen te zamen zoo vriendschappelijk om, dat de stilzwijgend erkende meerderheid van mijn ambt mij niet hoogmoedig maakte en hem niet hinderde.</p>
<p>Ik bragt dan ook in het schoolhuis een aangenamen morgen door, gelijk later nog menigmaal. Het gesprek was gul en hartelijk, niettegenstaande eene kluchtige oplettendheid op de uitspraak van ieder woord; en de inlichtingen, die ik hier omtrent het kerkelijke inwon, waren mij van evenveel belang en zelfs rijker en meer afwisselend, dan het <hi rend="i">interessante discours</hi> van den burgemeester.</p>
<p>&nbsp;</p>
<p>Mijn derde bezoek was bij den bejaarden plattelands-heelmeester, of, zooals de boeren zeggen, bij den Meester, of wel, indien zij hem van den onderwijzer onderscheiden willen, den Chirurgijn-Meester. De oude man ontving mij met aartsvaderlijke gastvrijheid. Hij boezemde mij al den eerbied in, dien ik zoo gaarne aan grijze haren toedraag. Zijne huishouding bestond alleen uit hem zelven en eene ook reeds bejaarde meid. Sedert bijna vijftig jaren oefende hij hier zijne praktijk uit, en was daarbij, door zijne edelmoedige hulpvaardigheid en zijn vreedzaam karakter, algemeen bemind.
<pb n="43"/>
Niemand had wel immer gehoord, dat hij bijzonder geleerd was; men wist alleen, dat hij bij eenen oom van moeders zijde lancet en scheermes had leeren hanteren; maar hij gaf toch de pillen verguld aan den burgemeester, en in zoethout gewikkeld aan de boeren; hij genas de kinderen van het zuur, wist de boerenknechts bij eene pleuris te laten en de boerenmeiden bij eene galkoorts <hi rend="i">tartarus emeticus</hi> te geven, even spoedig en driemaal zoo goedkoop als zijn opvolger. Wat ging het dan <hi rend="i">Mastland</hi> aan, van waar hij zijne geleerdheid had? - En waren de kwalen wat vreemder, dan deed hij er goed noch kwaad aan, de boeren reden naar de stad met een fleschje..... bij zich, en de natuur deed het overige; of de patient stierf, zonder door de kunst gemarteld te zijn, en haar zijne erfenis na te laten. Kortom, ik heb er de opgaven bij den burgerlijken stand op nagezien: de sterflijsten geven geen verschil aan tusschen zijne en volgende jaren, misschien zelfs zouden ze nog in zijn voordeel kunnen getuigen.</p>
<p>De brave oude man maakte mij het best van allen, zoo nu als later, met de zeden en denkwijze der Mastlanders bekend. Hij had den gang van iedere moeijelijkheid opgemerkt, zonder dat zijne hartstogten daardoor immer waren opgewekt, of het mogt eene enkele maal in het belang der armen zijn geweest; en ik dank hem menige vriendelijke en nuttige raadgeving. Nog ruim een jaar leverde hij mij de noodige borstkruiden, en mijne eerste kleine de <hi rend="i">magnesia</hi>. In mijn
<pb n="44"/>
tweede jaar verzwakte hij gaande weg, en zeide mij met een rustigen glimlach: ‘de lamp gaat uit, ik heb daarvoor geene olij in mijne apotheek.’ Zoo werd hij bedlegerig. Eens, het was midden in den nacht, liet hij mij roepen. ‘Ik durfde bijna niet,’ zeide hij met eene zwakke stem, ‘omdat het nacht is; maar ik wilde u nog zoo gaarne goeden dag zeggen. Ik geloof, en sterf blijmoedig..... volg mij, als het eens uw tijd is....’ En de oude man stierf in mijne armen een <hi rend="sc">jakobs</hi> dood. Hij ruste in vrede!</p>
<p>&nbsp;</p>
<p>Ik had eerst gemeend, mijn goedgunstige lezer, u ook op de volgende bezoeken aan de bevoegde autoriteiten met mij rond te leiden; maar ik begin te begrijpen, dat dit u ligtelijk eentoonig en vervelend worden zou; en <hi rend="i">ik</hi> was verpligt, mij te vervelen, maar op u rust die verpligting niet. Daar er geen notaris of ontvanger op het dorp woont, is ook het eerste en noodigste afgedaan met de beschrijving van de drie meesters en den Dominé: want mij zelven beschrijf ik zoo ongevoelig ook. Van de overigen zullen wij toch een en ander nader leeren kennen, en is dit het geval niet, dan gaan ze u ook weinig aan.</p>
<p>Maar om u op het tegenwoordig standpunt der Mastlandsche zamenleving te brengen, moet ik nog eene opene plaats aanvullen: die van den waardigen overleden grijsaard. Zoodra hij het hoofd had nedergelegd en in zijne ruste was ingegaan, las men de volgende advertentie in de Haarlemmer courant:</p>
<pb n="45"/>
<q rend="bq">Men verlangt op Mastland, eene welvarende plaats van ongeveer duizend zielen, een plattelandsheelmeester. Aan deze betrekking is verbonden een traktement van honderd en vijftig gulden, waartegen men tot het gratis bedienen der armen verpligt is. Huis en erve, waarin deze zaak gedurende vijftig jaren een goed bestaan heeft opgeleverd, worden daarbij ter overneming aangeboden.</q>
<p>Deze advertentie was het gevolg van menigvuldige overleggingen, reeds gedurende de ziekte van den ouden man. Eigenlijk was zij het resultaat van het vernuft en de wereldkennis van den heer <hi rend="sc">duifhuis</hi>, die bij zulke gelegenheden gewoonlijk werd geraadpleegd. De moeijelijkheid, die op te lossen was, bestond daarin, dat aan de tegenwoordige plattelands-heelmeesters het bedienen der armen <hi rend="i">bij aanneming</hi> verboden was; waarop de heer <hi rend="sc">duifhuis</hi> (dien wij nader zullen leeren kennen) tot verwondering van den burgemeester, de snedige uitvinding had gedaan, dat dit onder den naam van een traktement kon gevonden worden. De man had er wel drie maanden genoegen, en de armenkas jaren lang gemak van.</p>
<p>Tot mijne innige vreugde deed zich weldra iemand op, die, behalve loffelijke getuigenissen van zijne bekwaamheid, ook reeds eenige jaren praktijk had. Gaarne toch wil ik de noodzakelijkheid erkennen, dat er eerste proeven van studie en geleerdheid gegeven moeten worden; maar ongaarne wil ik die ontvangen. Mij dunkt, het eerste vuur van een Aesculaap moet wel doodelijk
<pb n="46"/>
zijn, daar hun latere, meer bezadigde ijver nog zoo gevaarlijk wezen kan.</p>
<p>Hij, die alzoo, naar de algemeene keuze van het gemeente- en armbestuur de opvolger werd van onzen grijzen Meester, heette <hi rend="sc">pierre du meaux</hi>. De vreemde naam was het eerste en niet onbelangrijke bewaar bij zijne vestiging op Mastland. Na de taalkennis van Meester <hi rend="sc">baljon</hi> te hebben geraadpleegd, slaagden de boeren er in, om het eerste gedeelte van den naam te vertalen. Tot de vertaling van het tweede gedeelte zag men geen kans, en vergenoegde zich dus, met het te radbraken, zoodat van den vreemden naam, door eene stilzwijgende overeenkomst der geheele gemeente, alleen <hi rend="sc">piet moot</hi> is overgebleven.</p>
<p>Niettegenstaande den franschen naam is onze nieuwe chirurgus een geboren Hollander. Hij bezit dien naam als afstammeling van de zoogenaamde <hi rend="i">refugiés</hi>, en heeft van deze zijne afkomst alleen het zwarte haar, het donker, levendig oog, en eene zekere vlugheid en vlugtigheid van denkbeelden overgehouden.</p>
<p>Zijn eerste bezoek en mijne welkomsgroet in zijne woning overtuigden mij terstond, dat hij eene aanwinst of ten minste eene aangename afwisseling geven zou aan den eenvoudigen omgang, waarin ik mij bewoog. Zijne vorming, algemeene kennis, lektuur en manieren onderscheidden hem geheel van de andere dorpelingen, zoodat zij bijna genoodzaakt waren ziek te worden, om eenig punt van aanraking met hem op te leveren. Ook zijne vrouw was der mijne niet ongevallig.
<pb n="47"/>
Vlug, smaakvol, muzijkaal en niet zonder eenige coquetterie, vormde zij een belangrijk contrast met de stijve boerinnen en de eerzame maitres. Een paar lieve kinderen eindelijk, naderhand met nog een vermeerderd, schenen geschikt om tot speelkamaraden van de mijne op te groeijen.</p>
<p>Evenwel, den raad van mijn wijzen vriend in het oog houdende, hield ik mij op eenigen afstand, en scheen zeker aan den levendigen medicus, die behoefte toonde aan beschaafden omgang en zelfs gaarne een geleerd gesprek voerde, een weinig stijf. Terwijl hij vóór het ontbijt reeds mijn hek binnen sprong, en mij medesleepte, om den nieuwen aanleg van zijn tuin te zien, liet ik opzettelijk nu en dan eens eene week voorbijgaan, zonder hem te bezoeken. Alle menschen, dacht ik, wandelen naar ons toe met hunne beste zijde voor; maar hebben zij dit een en andermaal gedaan en geraken zij aan ons gewoon, dan vergeten zij dien dwang en wenden zich om en om. Zoo lang dient men ten minste te wachten, met zich aan hen aan te sluiten. En die terughouding was hier vooral noodig, daar <hi rend="sc">du meaux</hi> eene natuurlijke, antipathie had tegen het stijve karakter en den beperkten gedachtenkring der buitenlieden, en dus ligt, louter uit verveling en behoefte aan gezelligheid een enthusiastisch en misschien lastig vriend zou worden. Ik wilde dan, eer ik mij aan dien drang overgaf, van naderbij zien, wie hij voor de zieken, voor de burgerlijke zamenleving en voor mijne gemeente zijn zou.</p>
  <p>Het bleek al spoedig, dat hij zich met al de leven-<pb n="48"/>digheid en energie van zijn karakter op de behandeling zijner zieken toelegde; zoo verre wij leeken kunnen oordeelen, toonde hij daarbij zelfs eene meer dan gewone bekwaamheid, en de genezing van een paar verouderde kwalen, waarmede de oude man sedert jaren een ongestoorden wapenstilstand had gesloten, bezorgde hem het algemeen vertrouwen. Maar dit vertrouwen eischte hij dan ook, en hij kon niet geduldig aanhooren, dat de patient hem het inwendige van zijn ligchaam naar boersche anatomie wilde beschrijven, of zijne middelen te leelijk vond om te slikken of te zwaar om te verdragen. - In den omgang bleef hij, zoo als hij zich dadelijk had getoond, levendig, gezellig, ongedwongen. Waar hij was, miste men die onaangename pauzen, waarbij het gesprek in zich zelf inzinkt, gelijk het vuur onder de asch wordt bedolven en met moeite weer moet worden aangeblazen. Alleen hinderde mij daarbij zijne bijtende geestigheid, die natuurlijk overvloedige stof vond, en waartegen niemand onzer dorpsgenooten was opgewassen. Dan was het onze goede meester <hi rend="sc">baljon</hi> en zijn stil gezin, dan deze of gene van zijne patienten, ja zelfs de hooge waardigheid van den burgemeester bleef niet altijd onaangerand. Ik voor mij heb altijd meer de goedhartige ironie of het opwekkend humor, dan de scherpe en uit haren aard altijd, koude en liefdelooze satire bemind. Maar inzonderheid zou ik hem, dien zijn vernuft daartoe ligt verleidt, op eene kleine plaats de voorzigtigheid aanraden. Waar scherts met scherts wordt be-<pb n="49"/>antwoord, doet de eene de andere vergeten; maar waar men langzaam begrijpt, en niet vlug genoeg is, om puntig te antwoorden, daar onthoudt men lang en draagt een stillen, somberen wrok. Het is daarbij op eene kleine plaats bijna nog gevaarlijker, in iemands afwezigheid, dan in zijn bijzijn hem te beleedigen, inzonderheid door een puntig gezegde, dat gemakkelijk onthouden wordt. Want waar weinig nieuws is, wordt het kleinste voor nieuws gehouden en het kwade zeker <hi rend="i">dubbel</hi> oververhaald. En zie hier de milde bron van vele onaangenaamheden, die <hi rend="sc">du meaux</hi> zich reeds berokkend heeft en nog wel verder berokkenen zal, meer dan hij door een of ander te haastig gestorven patient zon gedaan hebben: want misschien waren daardoor nog de erfgenamen zijne vrienden geworden.</p>
  <p>En wat zijn nu de primaten van mijn dorp, de laatst genoemde vooral, als leden mijner gemeente beschouwd? Misschien boezemt deze vraag den lezer weinig belang in, maar mij des te meer. Van mijn burgemeester kan ik daaromtrent waarlijk niets anders zeggen, dan dat hij zijne godsdienst letterlijk <hi rend="i">getrouw waarneemt:</hi> want ik heb nimmer iets in hem ontdekt, dat ik in de volle kracht des woords geloof of ongeloof noemen kan; en van Meester <hi rend="sc">herman baljon</hi>, dat hij volgaarne gelooft, wat mijne voorgangers en ik gepredikt hebben en bij anticipatie alles, wat ik nog prediken zal. Daarom juist was ik te meer benieuwd, op welk een voet ik hieromtrent met mijn nieuwen medicus staan zou. Reeds spoedig bemerkte ik, dat hij slechts ongestadig van de kerk ge-<pb n="50"/>bruik maakte; en ras daarna, dat hij deze kerkgangen mij als eene zekere attentie voor mijn persoon toerekende. Nu en dan maakte hij mij een compliment over verlichte denkwijze en sierlijken stijl, vooral wanneer ik over een algemeen natuurkundig of zedelijk, minder wanneer ik over een bepaald christelijk onderwerp gesproken had. Ik vermoedde dus uit een en ander, wat ik in hem vinden zou, en vond mij bij nadere kennismaking niet bedrogen.</p>
<p>Schreef ik nu een roman, welk eene goede houding zou dan hier een gesprek hebben, waarin de hooge waarde des christendoms op een hartstogtelijken toon zegevierend werd aangetoond, waardoor de tegenpartij uit het open veld in zijne laatste vesting gedreven en deze met een geweldigen storm ingenomen werd, en waarvan het heugelijk einde was: <hi rend="i">een vrijdenker bekeerd</hi>. Maar met schaamte moet ik het bekennen: het is mij nog nooit gelukt, in een enkel gesprek een zondaar of ongeloovige te bekeeren. Ik kwam altijd, al sprekende, op een zeker punt, waar het gesprek knorrig werd afgebroken, of als in een kring terugkeerde tot datgene, waarvan het uitgegaan was. In 't eerste geval ging de tegenpartij boos heen, en toonde naderhand door daden, dat stilzwijgen nog verre van toestemmen is. En in het laatste begon hij denzelfden kring van denkbeelden hoe langs zoo harder door te draven, zoodat het tijd werd, er een einde aan te maken.</p>
<p>De slotsom bij mij is, dat, wanneer iemand volstrekt niet wil overtuigd worden, een redetwist eer kwaad,
<pb n="51"/>
dan goed doet; en dat, ook waar hij welmeenend dwaalt, men zich er nimmer op moet toeleggen, als geen oogenblikkelijk besluit hoog noodig is, om hem tot het uiterste te drijven: het is genoeg, wanneer men denkbeelden bij hem opwekt, waardoor hij zich zelven of God hem bekeert; iets, dat in mijne gedachte niet wezenlijk verschilt. Valt men iemand te lastig en kwetst men zijne eigenliefde te zeer, dan is men juist zijne bekeering hinderlijk. De pot, die gedurig wordt geroerd, schuimt wel, maar kookt niet door; daartoe moet hij een oogenblik aan zich zelven worden overgelaten.</p>
<p>Wat nu <hi rend="sc">pierre du meaux</hi> betreft, zoodra wij eenigen tijd te zamen hadden omgegaan, kwam hij al spoedig voor zijne denkwijze uit. Viel het gesprek op het Goddelijk gezag der openbaring, of de hooge waarde der verzoeningsleer, of de waarheid eener algemeene opstanding dan was het: ‘nu ja, ik vind het zeer nuttig, dat de gemeente dit gelooft; maar gij zult mij toch wel toestemmen, dat een verstandig man zich daar slecht mede vereenigen kan....’ - kortom, hij was een tamelijk oppervlakkig vrijdenker. Ik viel hem dus tegen, toen ik ook in vertrouwelijke gesprekken het evangelisch geloof verdedigde; en hij viel mij in zoo verre mede, dat hij voor godsdienst en zedelijkheid in het algemeen een opregten eerbied had.</p>
<p>Deze denkwijze nu was mij niet nieuw, noch onverwacht; in zeker opzigt zelfs was zij mij welkom, even als een vreemde zieke hem welkom zou geweest zijn,
<pb n="52"/>
tusschen de eenvormige kwalen der landlieden door. Meest hinderde mij, dat hij een en andermaal deze zijne denkwijze niet bedwingen kon op de bijeenkomsten van ons kleine leesgezelschap, en daarbij zijn vernuft misbruikte om het eenvoudig geloof der buitenlieden aan te tasten. Dit werkte op een paar goede boeren als de onverwachte en onheilspellende verschijning van eene staartster, de burgemeester zette nog grooter oogen op dan gewoonlijk en dronk in ééne teug zijn glas leeg, en <hi rend="sc">herman baljon</hi> liep er de kamer van uit; terwijl ik bij zulke gelegenheden het noodig vond, wat ernstiger en beslissender te spreken, dan anders in een gezelschap mijne gewoonte is.</p>
<p>Ik nam een gunstig oogenblik waar, om <hi rend="sc">du meaux</hi> te overtuigen, dat zijn pligt als mensch medebragt, zijne denkwijze niet te verbreiden onder menschen, die ze niet konden doorzien en er alleen door zouden verward en verontrust worden. Het gelukte mij, zijne natuurlijke goedhartigheid te treffen; en daar ik dikwijls opgemerkt heb, dat het eigenbelang de beste steun is van een goed voornemen, sprak ik ook van het nadeel, dat hij in zijne betrekking er zich door veroorzaakte. Dit werkte, en na dien tijd vergenoegt hij zich met een geheimzinnigen en spottenden lach, dien men op <hi rend="i">Mastland</hi> niet zoo spoedig begrijpt.</p>
<p>Verder heb ik meermalen vriendschappelijk en ernstig over godsdienstige onderwerpen met hem gesproken, en ik heb reden om te denken, dat hij reeds meer aan de gegrondheid zijner meening weifelt, dan
<pb n="53"/>
de eigenliefde hem toelaat te bekennen; gelijk ik dan ook nooit die bekentenis heb zoeken uit te lokken.</p>
<p>&nbsp;</p>
<p>En zoo begint gij, mijn lezer, even als of gij voor eenige dagen bij mij gelogeerd waart, al zoo langzamerhand met de Mastlandsche samenleving meer bekend te worden.</p>
</div>
<div type="chapter">
<pb n="54"/>
<head rend="h3">IV. De rentenier van het dorp.</head>
<p>Wij hebben dan aanvankelijk met die Mastlandsche burgers kennis gemaakt, die door hunne waardigheid het regt hebben en zelfs verpligt zijn, een zwarten rok te dragen, en zullen de eigenlijke bevolking, uit handwerksliden, winkeliers en boeren bestaande, vooreerst nog in massa nemen, voor hetgeen zij is. Maar korten tijd na mijne komst op <hi rend="i">Mastland</hi>, werd het beperkt getal der heeren en der zwarte rokken nog met één vermeerderd, - een rentenier; en daar deze geheel buiten onze gewone dorpsclassificatie valt, ben ik wel genoodzaakt, aan de beschrijving van zijn persoon een afzonderlijk hoofdstuk te wijden.</p>
<p>Indien mijn boekske de eer mogt hebben van vele stadslezers in handen te komen, zullen zij waarschijnlijk vragen: ‘is een rentenier dan een zoo belangrijk wezen? of is het den schrijver te doen, om zijn boek te vullen?’ - Ja, lezers, hij is een belangrijk wezen - onder ons.</p>
<pb n="55"/>
<p>Ziet, de kostbaarheid van de meeste zaken hangt af van hunne zeldzaamheid. Keisteenen en aardappelen verschillen hoofdzakelijk door hun aantal, van diamanten en ananassen. Bij u, vooral in de groote koopsteden, zijn menschen genoeg en heeren in overvloed. Een rentenier is er iemand, die u voor de voeten loopt, terwijl gij ijverig bezig zijt. Hoogstens acht gij hem nuttig als een gieter, om groot geld in 't klein te verspreiden; of ook als den hond <hi rend="sc">munito</hi>, om stilzwijgend eene plaats aan het schaakspel of de speeltafel te bezetten. Overigens heeft hij geen stem in zaken. Er is dan ook eene natuurlijke antipathie tusschen een rentenier en eene koopstad. Bezigheid en duurte zijn twee ziekten, die er inheemsch zijn en waarvan hij een doodschrikheeft. Daarom trekt er ieder voorjaar, tegen de Meimaand, gewoonlijk een zwerm landverhuizers van dit slag ter poorte uit, en verstrooit zich heinde en verre.</p>
<p>Hoogst zeldzaam verdwaalt een van deze zwervelingen in onze streken. Renteniers, als trekvogels beschouwd, zijn geneigd om te zwermen, ten einde aldus hun grootsten vijand, den tijd, met gezamenlijke krachten te dooden. Waar dus eenigen hunner zijn liefst op een goedkoop en gelegen dorp of in een miniatuurstadje, trekken van zelf de anderen heen.</p>
  <p>Het was dan tot algemeene verbazing, dat in het voorjaar van 1839 voor ons regthuis een rijtuig stil hield, beladen met een rentenier. Hij had, ik weet niet hoe, gehoord, dat bij ons een net, burgerlijk huis te koop stond, waarin binnen kort een oud en eenig land-<pb n="56"/>man, de eenige rentenier van de plaats, gestorven was; en hij was niet ongenegen, om in dit huis, zoo het hem aanstond, dezelfde affaire te continuëren. De erfgenamen, die met een huis zonder winkel of melkerij volstrekt geen raad wisten, waren hiermede zeer in hun schik, en de heer <hi rend="sc">duifhuis</hi> kocht de woning voor eene matige som gelds, ofschoon zij hem zeker nog minder zou gekost hebben, indien de zaak door de tweede hand waren gegaan en de rentenier achter de schermen gebleven.</p>
<p>Maar ik moet u een weinig nader met de vroegere geschiedenis van onzen man bekend maken, gelijk ik die van tijd tot tijd uit goede bronnen ben te weten gekomen.</p>
<p><hi rend="sc">Adrianus duifhuis</hi> (een beroemde naam!) is iemand van goede afkomst. Zijne ouders waren menschen van middelen, en zijn ongeluk is, dat hij dit te vroeg geweten heeft. Zijne eenvoudige moeder was zoo ingenomen met haar eenig zoontje, zoo bevreesd, dat hij zich aan noodeloos lijden zou blootstellen, dat zij hem bij elken arbeid herinnerde: ‘<hi rend="sc">janus</hi> lief, verg u zelven niet te veel: gij behoeft het toch eigenlijk voor uw brood niet te doen, jongen!’ - Ware <hi rend="sc">janus</hi> nu een luijaard geweest, dan zou hij niets geworden zijn, en rustig en rijkelijk hebben kunnen teren op het ouderlijke erfgoed. Maar dit streed tegen zijnen aard, zoowel als tegen den wensch van zijnen vader. Als jongeling besliste hij zich dus tot de studie der medicijnen; maar de latijnsche grammatica viel hem bitter zuur, en <hi rend="i">daar hij het toch voor zijn brood niet behoefde te doen</hi>, brak hij er zoo weinig mogelijk
<pb n="57"/>
  zijn hoofd mede. Daarbij beweerde zijn vader, dat een doctor niet door latijn spreken, maar door oefening en praktijk, zieken moest leeren genezen, en <hi rend="sc">janus</hi> kwam op de akademie, zonder dat iemand regt wist, hoe hij er had kunnen komen. Hier was hij wel een goed patriot, maar een slecht medicus; en toen de komst der Franschen de staatkundige twistvragen besliste, begon hij eerst te begrijpen, welk een berg van moeijelijkheden hij nog had door te worstelen, eer hij Medicinae Doctor worden kon. En met den opregtsten lust tot dit vak, gaf hij het na eene en andere poging om door zijn examen te komen, weldra op, <hi rend="i">daar het toch zijne broodwinning niet was</hi>. Er was dan ook niets aan verbeurd. Moeder vreesde zelfs voor de besmetting der zieken, daar men zich toch niet aan behoefde bloot te stellen, <hi rend="i">als 't niet noodig was;</hi> en vader bezorgde hem spoedig een post, die wel niet voordeelig, maar toch eervol was. Hier bevond hij zich regt op zijne plaats, en zijne republikeinsche denkwijze deed hem met vurigen ijver zijne betrekking vervullen. Maar de zaken namen een anderen keer: ons vaderland werd in het Fransche keizerrijk ingelijfd; <hi rend="sc">duifhuis</hi>, wiens ouders inmiddels gestorven waren, kon met zijn Fransch niet best te regt, en nam zijn ontslag, daar hij toch niet langer ambtenaar behoefde te blijven, <hi rend="i">dan hij zelf wilde</hi>. - Daarna heeft hij zich in den handel gewaagd: hij was daarin wel ijverig genoeg, maar had er te weinig kennis van, en wist zich daarenboven niet te schikken naar de gebondene levenswijs en den voor-<pb n="58"/>zigtigen omgang van den handelstand; wat behoefde het ook? <hi rend="i">hij was een man van middelen</hi>. Zoo kwam hij altijd te laat op de beurs, maakte zich gedurig vijanden onder grootere handelaars en bleef ten slotte met onbruikbare goederen en onbetaalde posten zitten. - Maar wat was ook gezette handel noodig? <hi rend="i">Speculatie</hi> was immers veel aangenamer, <hi rend="i">als men geene eigenlijke kostwinning noodig had?</hi> Ongelukkig kwam hij daarbij in aanraking met eenige oude rotten van de beurs, die behendig zijne staalkundige denkwijs wisten te vleijen. Hij speculeerde dan in effekten, en was daarbij op de hand van Grieken, Columbianen, Cortes en alle mogelijke liberalen, daar hij spoedig <hi rend="i">geloofde</hi>, wat hij <hi rend="i">hoopte</hi>. Ongelukkig is de vrijheid een slecht financier, en <hi rend="sc">duifhuis</hi> begon nog maar even bij tijds te begrijpen, dat hij wel niets voor zijn brood behoefde te <hi rend="i">doen</hi>, maar het toch noodig werd, er iets voor te <hi rend="i">laten</hi>. Hij verzamelde dus het overschot van zijn vermogen en zocht een stil en weinig bezocht hoekje op, omdat zijne laatste lotgevallen hem een afkeer hadden ingeboezemd van al, wat den naam van stedeling draagt. En die afkeer is bij hem zoo diep geworteld, dat als mijn goede oom <hi rend="sc">jan</hi>, dien hij geheel niet kent, op het dorp komt, den geheelen dag zijne gordijntjes toegeschoven blijven.</p>
<p>Toen ik dit alles vernomen had, verwonderde ik mij eenigzins, dat hij, na zoo van de eene hand in de andere te zijn overgegaan, als een sleutel, die nergens op past, er nog zoo vrolijk en welgedaan uitzag, zoodat men
<pb n="59"/>
hem waarlijk tien jaren minder schatten zou, dan bij er telt. Maar zoodra ik hem nader leerde kennen, begreep ik, dat hij dit, behalve aan eene vaste en geregelde gezondheid, te danken heeft aan zijne eigenliefde. Hij heeft zich nooit overspannen, naauwelijks ingespannen bij eenigen arbeid, en daarbij heeft hij nooit eenig ongeluk aan zich zelven, maar altijd alles aan de omstandigheden geweten. Hevige hartstogten hebben hem nimmer beroerd, vooral nadat zijn eerste republikeinsche ijver een weinig bekoeld is. Aan het geld heeft hij zich nooit bijzonder gehecht, terwijl hij ook nimmer eigenlijk gebrek heeft geleden. En alles te zamen genomen, heeft hij nooit tegen den stroom opgeroeid, maar zich steeds daarvoor laten afdrijven, tot zijn scheepje hier beland is.</p>
<p>Hier geloof ik nu, dat hij wel zijn leven zal ten einde brengen. Hij is op dien leeftijd, waarop de rust jaar op jaar begeerlijker en welgevalliger wordt; de kleine bemoeijingen van het dorpsleven geven aan de natuurlijke bedrijvigheid, die hem nog is bijgebleven, stof genoeg; en daarbij is hij hier, wat hij op grooter plaats niet zijn kan, een notabel persoon.</p>
  <p>De heer <hi rend="sc">duifhuis</hi> heeft het alzoo verbaasd druk, en toch gemakkelijk. Hij zet hier in het klein de speculatiën voort, die hem in het groot zoo slecht bekomen zijn. Nu kweekt hij deze, en dan gene soort van aardappelen; heden verkoopt hij zijne kuifkippen, om morgen krieltjes in plaats te koopen; en zoo doende vindt hij in het klein nog wel eens soortgelijke vrien-<pb n="60"/>den, als vroeger in het groot op de beurs; maar zijne eigenliefde overtuigt hem meestal, dat hij een goeden koop of ruil heeft gedaan, en daar zijn inkomen voor <hi rend="i">Mastland</hi> vrij ruim is, schiet er nog wel iets voor kleine dwaasheden over.</p>
<p>Wij hebben dus in onzen rentenier eene wezenlijke aanwinst gedaan: vooreerst door zijne consumtie, slijtage en vertering, dat men op eene kleine plaats vooral niet vergeten mag; en dan, omdat hij wat levendigheid op het dorp brengt. - Ziet, daar staat hij juist voor mijn hekje, een spade op schouder, zijn regter broekspijp bemodderd, den huisjas vol spinrag - wat zou er aan de hand wezen? - Hij wenkt. - ‘Ja, ja, ik kom, Mijnheer <hi rend="sc">duifhuis</hi>!’.........</p>
<p>&nbsp;</p>
<p>........Ik ben er moe van. Wat heeft die goede man het toch volhandig! Ik dacht het wel. 't Is over het hegje van het kerkhof. Men heeft hem verleden jaar in 't kerkbestuur genomen, en dit is mij niet onaangenaam: daar was wel wat gist in noodig; en nu draaft hij door de kerk en over 't kerkhof en door mijn tuin, en is daar even langs den kerkmuur door de heg gekropen, om te bewijzen, dat men daar door kan, en de heg te slecht en te oud is, om zoo te blijven staan. 't Is hem onbegrijpelijk, dat de burgemeester dit met een onverschillig oog kan aanzien, en kerkvoogden er viermaal op een zondag voorbij wandelen, zonder al hunne stichting van de preek te verliezen. Hij heeft den grond in persoon wezen onderzoeken, om
<pb n="61"/>
in <hi rend="sc">uilkens</hi> na te zien, wat houtsoort er het best zou groeijen. De man is voor niemand als in 't voorbijgaan te spreken, of het mogt zijn over de heg van het kerkhof. Zijn tulpenbollen komen er te laat door in den grond, en hoe zal het toch van 't jaar met het poten zijner aardappelen gaan!?-</p>
<p>Gij ziet dus, dat <hi rend="sc">adrianus duifhuis</hi> ook op <hi rend="i">Mastland</hi> een waar patriot is, dat is een mensch vol verbeteringsplannen, die het algemeene welzijn behartigt en het zijne bijna vergeet, die theoriën in praktijk brengt en wetenschappen voor het volksbelang aanwendt, die aristocratie en laauwheid haat als de pest - met een woord een patriot; en het is zijne schuld niet, dat niet alle <hi rend="i">Mastlandsche</hi> boomen verzet en alle publieke gebouwen vermaakt zijn.</p>
<p>Met dat al hadden wij hier wel eens, bij den algemeenen slentergang, zoo iemand noodig, <hi rend="sc">duifhuis</hi> moge onberaden zijn als een jong mensch en stijfhoofdig als een oud man, hij is welmeenend en regtschapen; en daar hij toch een weinig meer gezien heeft, dan doorgaans de boerenstand, en daarbij als een onafhankelijk stedeling dien hoogen eerbied niet heeft voor onze dorpsautoriteiten, heeft hij wel eens de spits afgebeten voor noodige verbeteringen, waarover de dorpelingen reeds vijf en twintig jaren lang, rondom een knappend vuur en onder een smakelijk pijpje, gesproken, maar ook nooit meer dan <hi rend="i">gesproken</hi> hadden.</p>
  <p>Het begrijpt zich, dat op deze wijze <hi rend="sc">duifhuis</hi> niet altijd in vrede leven kan. Heeft hij nu eenige be-<pb n="62"/>langrijke procedure, dan is hij lastig, onverzettelijk; en hij zou hatelijk en ondragelijk worden, indien er niet één vijand was, die hem altijd zeker overwon, de tijd. Het is hem niet mogelijk, voor dezelfde zaak drie maanden lang te ijveren, noch denzelfden persoon drie maanden lang zuur aan te zien. Hij is altijd te zeer gewoon geweest, voor langdurige moeijelijkheden en onaangename aanrakingen uit den weg te gaan. En de weinige keeren, dat ik met hem in eene kleine schermutseling geweest ben, is mij ook de krijgstaktiek uitnemend gelukt, om hem door bedaarde volharding af te matten.</p>
  <p>Maar behalve zijne bedrijvigheid en zijn patriottisme, is er nog iets anders, dat hem onaangenaamheden op den hals haalt. Hij is nog altijd in zijne eigene oogen het eenige, wat hij ooit met hart en ziel is geweest, <hi rend="i">medicus</hi>. Toen hij hier kwam, kwijnde juist de waardige oude chirurgus, en er was dus nog al eens gelegenheid voor <hi rend="sc">duifhuis</hi>, om uit zijne huisapotheek een en anderen patient wat mede te deelen. Spoedig daarna kwam <hi rend="sc">pierre du meaux</hi>, en vond het denkbeeld ondragelijk, om als man van studie en bekwaamheid, zijne praktijk te deelen met een menschlievenden kwakzalver. En daar was toch waarlijk kans op. Mijne goede boeren hebben altijd meer eerbied voor eene bekwaamheid, die buitengewoon is, dan voor kunde, die geregeld verkregen wordt; <hi rend="sc">duifhuis</hi> gaat ook vrijer met hen om; en dat het voornaamste is, dezelfde middelen werken uit zijne hand veel krachtiger, omdat een Mastlandsche zieke veel be-<pb n="63"/>ter geneest, als hij weet, dat hij <hi rend="i">voor niet</hi> geneest. Het heeft dus waarlijk al op sprong gestaan, dat de geneeskundige commissie er aan te pas zou komen, en ik heb handen vol werk gehad, om dit te verhinderen.</p>
<p>‘En wat man is nu onze rentenier voor uwe conversatie? Hoe zijn zijne denkbeelden, zijne beginselen?’</p>
<p>Ja, lezer, ik weet naauwelijks, of ik mijn vriend <hi rend="sc">duifhuis</hi>, in den verhevensten zin der woorden, denkbeelden en grondbeginselen kan toeschrijven. Het hangt er alleen af, wat gij daardoor verstaat. Denkt gij aan een wikkend redeneren en daarop gevolgd oordeelen en besluiten, omtrent de gewigtigste belangen van het menschelijke leven; - dit zult gij bij <hi rend="sc">duifhuis</hi> niet vinden. Gij kunt in zijne tegenwoordigheid over afgetrokkene en verhevene onderwerpen redeneren, zoo veel gij wilt, hij zal stilzitten, indien hij slechts een pijp heeft, maar hij luistert niet, het gaat hem niet aan; en verstaat hij er bij geval iets van, omdat hij toch van nature zoo dom niet is, hij onthoudt het zeker niet; en gij moet hem eenigzins kwetsen, of de belangen van den dag, waarin hij geheel leeft, aanroeren, om hem tot antwoord te bewegen. In 't verleden najaar was hij bij mij, met <hi rend="sc">baljon</hi> en <hi rend="sc">du meaux</hi>. Wij spraken over een natuurkundig onderwerp, en ons gesprek nam nog al eene goede, godsdienstige wending; ik kwan zelfs wat in extase, en begon juist iets te zeggen over de wonderen van den starrenhemel, toen <hi rend="sc">duifhuis</hi> mij in de rede viel: ‘maar Dominé! kunt
<pb n="64"/>
gij u dan begrijpen, dat het spek zoo prijzig blijft, daar het voer toch zoo goedkoop is?’</p>
<p>Maar toch, de <hi rend="i">denkbeelden</hi> er buiten gelaten, zou ik verkeerd doen, als ik mijn goeden <hi rend="sc">duifhuis</hi> een man zonder <hi rend="i">principes</hi> noemde. Hij heeft zeer zeker grondbeginselen, die zijn oordeel en zijn gedrag besturen, en die vast staan als een Gotthische muur. Ik geloof zelfs stellig, dat hij er voor jaren over heeft nagedacht, maar nu zijn ze sedert lang eene uitgemaakte zaak voor hem. Hij heeft de gevolgtrekkingen overgehouden, en de redenen vergelen, die hem daartoe geleid hebben; en nu zweven zijne principes in de lucht, even als een koorddanser, die de ladder heeft weggeworpen, waarmede hij op het koord geklommen is. Hij bewijst deze zijne denkbeelden door ze gedurig te herhalen, voor ieder, die ze hooren, of ook niet hooren wil; en hij wederlegt iedere tegenbedenking door het krachtig argument: ‘ik zeg het maar, en daar houd ik mij bij.’</p>
<p>Deze zijne grondbeginselen zijn meestal uit den tijd, toen hij nog dacht, toen hij medicus en patriot was; ongelukkig, dat hij toen wel eene zedelijke opvoeding, maar geene godsdienstige vorming heeft gehad: dit gemis is, bij een karakter als het zijne, volstrekt onherstelbaar. Latere lotgevallen hebben die beginselen nog met eenige weinige vermeerderd, zoodat er geene langdurige studie zou noodig zijn van den man en zijn leven, om ze alle op een kwart vel papier te schrijven en met het datum van hun eerste ontstaan te merken. Ik wil er eene kleine proeve van geven:</p>
<pb n="65"/>
<p>1780-87. (<hi rend="i">De tijd zijner kindschheid</hi>.)</p>
<p>Een leugenaar of schelm is mij geen knip voor den neus waard: dat zeg <hi rend="i">ik</hi>.</p>
<p>&nbsp;</p>
<p>1787-95. (<hi rend="i">De patriotsche tijd</hi>.)</p>
<p>Ik zeg maar: een mensch is geen beest, en die zich laat vertrappen, is een gek.</p>
<p>Alle koningen en prinsen zijn opvreters, anders niet!</p>
<p>Ieder zijn geloof, ieder zijne vrijheid: dat is mijne leus.</p>
<p>&nbsp;</p>
<p>1792-96. (<hi rend="i">Zijne medische studiën</hi>.)</p>
<p>De natuur gaat boven al: vroeg opstaan en vroeg naar bed gaan, is het ware. Ik blijf er gezond bij.</p>
<p>Men mag ons leeren wat men wil, ik houd maar vol: dood is dood, en wat daarna komt, moeten wij afwachten.</p>
<p>&nbsp;</p>
<p>1804. (<hi rend="i">Het jaar zijner eenige zware ziekte</hi>.)</p>
<p>Hoor eens: als 't er op aankomt, wordt ieder bang voor No. 1, en daarom moet men de godsdienst te vriend houden, ieder in zijne kerk.</p>
<p>&nbsp;</p>
<p>N.B. Dit principe schijnt het vorige een weinig achteruit gedrongen te hebben, zoodat het alleen bij eene luchtige stemming en nooit in mijn bijzijn te voorschijn komt.</p>
<p>&nbsp;</p>
<p>1820-38. (<hi rend="i">De tijd van zijne meeste handelszaken en speculatiën</hi>.)</p>
<p>Geen mensch kan mij bewijzen dat de koophandel iets anders is dan schelmerij, en een koopman, dan een afzetter.</p><p>&nbsp;</p>
<pb n="66"/>
<p>1839-42. (<hi rend="i">Zijne vestiging buiten</hi>.)</p>
<p>Die met de wereld (<hi rend="i">dat is de stadswereld</hi>) niet noodig heeft, is in mijn oog een dwaas, als hij er in blijft.</p>
<p>Ik vind een dorp maar beter dan eene stad, omdat de menschen er minder verstand en minder tijd hebben om schelmen te worden.</p>
<p>&nbsp;</p>
<p>Ziedaar den heer <hi rend="sc">adrianus duifhuis</hi>. - In mijne betrekking, ben ik met hem op een vrij goeden voet. Ten gevolge van zijn principe van het jaar 1804 en van zeker gevoel van betamelijkheid, is hij onder ons een getrouw kerkganger, maakt een goed figuur op zijne fraaije drieguldens-plaats en zingt met een zuivere, schoon al wat bevende stem. Maar in vertrouwelijk godsdienstig gesprek kan ik nooit met hem treden, en heb ook nog nooit de kracht van godsdienstige beweegredenen bij hem met vrucht kunnen gebruiken. Wat hij goeds doet, moet hij door zijne eigene grondbeginselen, of nog meer door de natuurlijke goedheid van zijn hart doen.</p>
<p>Eens had hij met zijne oorlogen over kippen, geiten en tuinheggen het mij toch wat gortig gemaakt, en ik begreep, dat het tijd was, om hem in 't vriendelijke eens een ernstig woord te gaan toespreken. Bijna drie uren had ik bij hem gezeten, en geduldig al zijne plannen en klagten aangehoord. Ik zal nu den lezer de nadere bijzonderheden maar besparen. Genoeg, dat ik hem zocht te bewegen, iets van zijne voornemens op te geven uit Christelijke liefde; maar zonder mij eigenlijk
<pb n="67"/>
tegen te spreken, wierp hij mij gedurig een paar zijner bekende stellingen, naar het hoofd, en begon dan zijn verhaal op nieuw. Eindelijk zag ik, dat ik toch niets vorderde, en groette hem, om heen te gaan, eer ik welligt boos en scherp worden mogt. - Het was avond. Ik kwam te huis en zette mij bij den haard neder en staroogde in de spelende vlammen, zoodat mijne goede <hi rend="sc">cornelia</hi> mij reeds tweemaal een kop koffij had aangeboden, zonder dat ik het bemerkte. Nu legde zij mij den arm op den schouder en kuste mij, en zeide: ‘kom, <hi rend="sc">willem</hi>, wat zit gij daar weer te druilen? Wat hebt gij nu voor muizenesten in 't hoofd?’</p>
<p>Ik was niet ongenegen, om het hart te ontlasten, het was mij al te vol, en ik antwoordde; ‘Ja, lieve <hi rend="sc">kee</hi>, ik kom van <hi rend="sc">duifhuis</hi> en ik heb mij geërgerd en bedroefd; en met dat al heb ik al weder de wijsheid van Gods bestellingen opgemerkt. Toen ik van de akademie kwam, de oefenschool der edelste vermogens van onzen geest, en hier buiten de menschen zoo zag zwoegen en slaven, dacht ik wel eens: ‘waarom moeten redelijke wezens een zoo groot gedeelte van hunnen kostbaren tijd besteden aan aardsche, nietige dingen? Waarom moet de mensch, die zoo kort leeft werken als een pakezel of een ploegpaard, dat hij bijna geen oogenblik lot nadenken overhoudt?’ Nu zie ik al meer en meer, dat dit eene weldadige beschikking is: want zij, die ontheven zijn van de algemeene wet: <hi rend="i">in 't zweet uwes aanschijns zult gij uw brood eten</hi>, zijn ondragelijker, dan zij die arbeiden. Ik heb meer dan
<pb n="68"/>
eenen rentenier gekend, maar zelden een wijzen en nog zeldzamer een gelukkigen. Het is dan nu wel goed zoo; maar het is toch treurig, dat de meeste menschen den zweep noodig hebben, om dragelijke wezens te blijven.’</p>
<p>‘En van waar zou dat toch komen, <hi rend="sc">willem</hi>?’</p>
<p>‘Mij dunkt, <hi rend="sc">cornelia</hi>, zoo lang iemand verpligt is, druk te werken, blijft, doordien hij de <hi rend="i">handen</hi> vol heeft, de ledigheid van <hi rend="i">geest</hi> en <hi rend="i">hart</hi> verborgen, en hebben zijne hartslogten den tijd niet, om zich te ontwikkelen; maar houdt dit <hi rend="i">moeten</hi> op, dan komt zijne nietigheid aan den dag, en hij is even vervelend voor zich zelven en anderen, als het kind, dat met de vacantie te huis is; en dan worden zijne hartstogten woelig, omdat zijne rede krachteloos is: zoo wordt de rentenier een onbeduidend en een lastig mensch, en <hi rend="i">hij</hi> juist kon toch zoo voortreffelijk en zoo nuttig wezen.’</p>
<p>‘En wat wilt gij dan wel van een rentenier hebben, <hi rend="sc">willem</hi>? Is 't niet genoeg, als hij zijn geld aan den man brengt, trouw in de kerk komt, een geit en wat kippen houdt, en het verder de buren niet al te lastig maakt? Wat vergt gij van den man meer? <hi rend="i">Hij behoeft het immers</hi>, zoo als de heer <hi rend="sc">duifhuis</hi> zegt, <hi rend="i">voor zijn brood niet te doen?</hi>’</p>
<p>‘Juist daar hij voor zijn brood niets behoeft te doen, kon hij doen, waartoe een ander niet in de gelegenheid is. Als ik mijn zin had, zouden er maar twee soort van menschen rentenieren: de <hi rend="i">wijsgeer</hi> en de <hi rend="i">christen</hi>. De wijsgeer zou daardoor tijd en middelen hebben tot die bezige rust, waarvan de oude wijzen
<pb n="69"/>
spraken, dat is tot ontwikkeling, veredeling en beschaving van zijnen geest, tot beoefening en bevordering van nuttige wetenschappen; maar helaas! bij de meeste menschen worden op zekeren leeftijd de hersens gesloten, en daarna geen entrébilletten meer uitgegeven. En de christen zou als rentenier tijd en geld hebben, om geheel voor anderen te leven, dat het zaligste en nuttigste leven is. - Maar nu hebben de meeste renteniers geen verstand, om wijsgeer, en geen hart, om christen te zijn; en ze worden keutelaars, knorrepotten, eigenzinnige menschen, plagen voor zich en anderen, ballasten der maatschappij......’</p>
<p>‘Hei, hei, <hi rend="sc">willem</hi>, is dat doordraven! En wil ik u nu eens wat zeggen? Laat uw wijsgeer en uw christen werken; daar is toch nog tijd genoeg over, om te denken en wel te doen, als het hun meenens is en doen ze dat niet, dan worden ze ook door de renteniersziekte aangestoken: want die is besmettelijk, geloof ik. Bij voorbeeld mijn man kon wel eens een menschenhater worden, als hij rentenier was.’</p>
<p>‘Gij spot, <hi rend="sc">keetje</hi>; en of gij het toch geheel mis hebt, durf ik niet zeggen. Maar wat is het dan toch treurig, dat de mensch zoo is!’</p>
<p>‘Hoor eens: weet gij, wat gij doet? Zeg eens op een deftigen toon: <hi rend="i">wie kan al het kromme regt maken?</hi> En als gij dat gezegd hebt, drink dan uw kop koffij uit: want het wordt fraai koud.’</p>
<p>Ik deed het, en gaf aan den hemel over, wat ik toch niet kon veranderen.</p>
</div>
<div type="chapter">
<pb n="70"/>
<head rend="h3">V. Mijn eerste kanselwerk.</head>
<p>Komt, mijne medebroeders, die ook reeds eenige jaren, en meestal langer dan ik, dien weg betreden hebt, doet ook eens, wat ik op dit oogenblik doe. Brengt op eenen rustigen avond uwe eerstelingen, sedert lang in een donkeren hoek van boekenkast of lessenaar weggelegd, weder aan het daglicht, en leg ze naast uwen tegenwoordigen arbeid op de tafel. Mij althans geeft het een weemoedig genoegen, wanneer ik zoo op mijne eigene schreden terug keer, en mijn eigen ik van vroegeren leeftijd weder ontmoet, dien ik elders naauwelijks herkennen zou, evenmin als de kapel naderhand de huid van de pop herkent, waaruit zij is voortgekomen.</p>
  <p>Toen ik op mijne eerste standplaats kwam, bragt ik een kostbaren schat mede: een twintigtal leerredenen, gedeeltelijk de vrucht van mijn akademietijd, gedeelte-<pb n="71"/>lijk die van mijne proponenten-dagen; leerredenen, die overal en altijd konden worden uitgesproken, meestal opgesteld zonder noodzaak, allen zonder eene gemeente bepaald voor den geest te hebben: woorden in de lucht, aanspraken zonder hoorders. Vooral de akademische preken waren mij in den tijd regt naar den zin: zij waren bewerkt, doorwerkt, afgewerkt. Zij zijn dan ook allen te <hi rend="i">Mastland</hi> voorgedragen, en dragen den datum hunner openlijke optreding op het titelblad. Of ze verstaan zijn? Ik durf er niet aan denken. Wel had ik bij de woorden van den Heiland: <hi rend="i">ik zal met u zijn tot de voleinding der wereld,</hi> eene fraaije schets van de kerkelijke geschiedenis opgesteld; en bij die van <hi rend="sc">petrus</hi>: <hi rend="i">ik zal zorgen, dat gij na mijn verscheiden wetenschap hebt van deze dingen</hi>, was de oorsprong van den canon der boeken van het Nieuwe Testament vrij goed uiteen gezet; maar.......</p>
<p>En behalve deze kostbare verzameling van leerredenen, bezat ik eene dito van schetsen, die ik bijna nog hooger achtte, de zuur gewonnen vrucht van het schetsencollegie. Dat schetsencollegie, o als ik er nog aan denk, welk een arbeid het mij gekost heeft! Wat waren die schetsen netjes! Al de deelen en onderdeelen konden uit elkander worden genomen en weder in elkander gezet, als een kinderlegspel; het geheel sloot in een, als het gebindte op de teekening van een kundig architekt. En wanneer dan de goede professor verscheen, al hadden wij er lange winteravonden met vereenigde krachten aan gearbeid, dan moest er toch altijd de schaaf nog
<pb n="72"/>
eens opgezet en het penseel nog eens overgestreken worden; maar dan ook namen wij ze verheugd mede, en schreven ze keurig net over, en legden ze weg, als diamanten van het eerste water!</p>
<p>Zonderling verandert toch van dag tot dag ongemerkt ons oordeel, zoodat wij ons zelve naauwelijks begrijpen kunnen, hoe wij na weinige jaren en zonder éénen plotselingen sprong, op een zoo geheel ander standpunt gekomen zijn. Wanneer ik nu deze kostbare, gepolijste schetsen in handen krijg, dan schijnen ze mij schaduwen zonder wezen, mathematische figuren zonder ligchaam, geraamten, die nimmer geleefd hebben; en ik zie geen kans, ook bij den besten wil niet, om ze den adem in te blazen en het bloed door de aderen te jagen. En stel ik mij ons troepje studenten voor, zoo lustig nog en zoo dartel, zoo ongeschikt om anderen te stichten en te besturen, daar wij ons zelve nog naauwelijks besturen konden, rondom die tafel met schetsen; - dan komt het mij bijna voor, alsof wij bij een professor in de medicijnen den pols hadden leeren voelen op een stroopop en de tong onderzoeken op een houten gaper.</p>
  <p>En toch was dit de schuld niet van den braven en kundigen hoogleeraar, maar van de jeugd en de akademie. Onze hoogescholen zijn wel geschikt, om godgeleerden te vormen, maar leeraars vormen zij niet. Die vormen zich zelve of de gemeente vormt hen, naderhand. Onze kerk mist een geleidelijken overgang van de theorie tot de praktijk, die op de akademie niet kan ge-<pb n="73"/>vonden worden. De omstandigheden des tijds hebben wel het legioen proponenten daargesteld, waaronder men den tusschenstaat doorbrengt tusschen student en predikant. Ik geloof, en zie zelfs, dat die tusschenstaat voor velen nuttig is; maar hij is te onzeker, te ongeregeld, te ledig en ontmoedigend; het is geene voorzaal, waar men wordt ingelaten en nader omtrent een en ander onderrigt; het is de straat, waar men elkander verdringt, niet wetende, of het wel immer gelukken zal, binnen te komen.</p>
<p>Maar ik zou van mijn eerste kanselwerk spreken. Ik reken daartoe nu niet de medegebragte leerredenen. Deze dienden voor die weken, waarin ik door andere noodige bezigheden en bezoeken te zeer werd opgehouden. Ik spreek van de leerredenen, te <hi rend="i">Mastland</hi> en voor <hi rend="i">Mastland</hi> opgesteld. Wat zwoegde ik den geheelen maandag en dingsdag, om toch een <hi rend="i">goeden</hi> tekst te vinden. Want tot een goeden tekst behoorde, dat zich een thema, eene van alle zijden afgeronde stelling, daaruit liet afleiden. In die stelling moest alles begrepen zijn of ten minste begrepen kunnen worden, wat over den tekst te zeggen viel; en dan nog moest die stelling door mij gemakkelijk, of althans met genoegen kunnen behandeld worden. Maar dit was nog de kleinste arbeid: die schets, die ongelukkige schets! zij moest immers zoo net ineensluiten, geen deel mogt te groot of te klein wezen; en er was geen professor op <hi rend="i">Mastland</hi>, om ze na te zien! Eerst eene voorafspraak, of men iets vooraf te zeggen had of niet; en dan - 
<pb n="74"/>
dit vloeide toch nog het gemakkelijkst, - in het eerste deel den tekst behoorlijk toegelicht, in het tweede de waarheid daarin vervat uit rede, Bijbel en ervaring nader bewezen, en in het derde met eenige toepasselijke aanmerkingen besloten. Inderdaad, ik mag niet ondankbaar zijn, zonder deze methode weet ik niet, hoe ik er immer zou gekomen zijn. - En was nu de schets gereed, wat was het overige dan? schrijven, anders niet. De denkbeelden waren voorhanden en de woorden kwamen van zelf. - Nu nog het memoriseren, die altijd onaangename inspanning, waarbij tevens eenige perioden wat welluidender gemaakt, aangevuld, afgerond werden, en - ik was gereed. - En de uitvoering dan? wel, op de uitvoering was ik genoeg voorbereid; ik had oogen en handen immers kunstmatig leeren bewegen, en zou het zeker van de voeten ook geleerd hebben, als de predikstoel niet van onderen gesloten ware; en ik was immers een ijverig lid geweest van een declameergezelschap, waar <hi rend="sc">tollens</hi> kunstmatig bedorven en <hi rend="sc">bilderdijk</hi> onwetend geparodieerd werd.....</p>
<p>Alzoo gereed, trad ik voor de Mastlandsche gemeente op; en ik meende mij reeds vrij ver op weg, vooreerst om een der eerste kanselredenaars van ons vaderland te worden, en vervolgens om de geheele gemeente tot eene edele Christenschaar te vormen, waarin alle ongeloovigen overtuigd, alle zondaars bekeerd werden; en zoo als ik dit gulhartig beken, zoo kan ik met vrijmoedigheid er bij voegen, dat het laatste mij nog oneindig meer dan het eerste ter harte ging.</p>
<pb n="75"/>
<p>Daar stond ik dan nu voor eene eigene, voor <hi rend="i">mijne</hi> gemeente. Met die gedachte was het, als of ik, reeds op de trappen van den kansel, alle mijne gesticulatiën vergeten was. Verder gevoelde ik mij met zekeren angst aan het geschrevene gebonden, en daarin niet al te best te huis, juist op het oogenblik, dat ik het uitsprak. Dit een en ander maakte zeker mijne voordragt stijf en vervelend; en eenige al te gedienstige vrienden waren zoo goed, mij de onzachte oordeelen daaromtrent over te brengen: dat was de eerste harde pil: ik heb er naderhand doozen vol geslikt!</p>
  <p>Deze ongunstige oordeelen deden mij niet alleen om mijnentwille leed, maar ook om de goede zaak. Zoo had dan de waarheid, die ik voorstelde, althans zulke hoorders volstrekt niet getroffen, daar zij den tijd hadden gehad tot bittere oordeelen. Waaraan zou dit liggen? Er had toch geen enkel bewijs ontbroken. Ik wist in de schets geene ingeslopen fout, in de leerrede geen verkeerden volzin te ontdekken.... Na eenig nadenken besloot ik, op de houding en het gelaat mijner hoorders naauwkeuriger acht te geven, om, zoo mogelijk, mijne leerrede tot in hunne ziel te volgen. Bij mijne voorafspraak, (zoodra men wist, dat ik die altijd had) scheen men alleen naar de eerste woorden te luisteren. Dan was men gerust, omdat ik op weg was; en velen hadden nog eene kleinigheid te bespreken of te doen, eer het voorgebed aanving. Bij de tekstverklaring waren velen vrij aandachtig, eenigen zelfs (ik bemerkte later, dat zij als schriftgeleerden in de gemeente bekend en ge-<pb n="76"/>eerd waren) spitsten daarbij bijzonder de ooren. Maar treurig was het gesteld bij het tweede, het betoogende gedeelte: dan gaven de burgemeester en oudste ouderling het sein, door zich in hun hoekje vast te zetten, en velen volgden hun voorbeeld; ach! eer het laatste bewijs was uiteengezet, was er somtijds maar een klein gedeelte der hoorders meer overig, altijd met Meester <hi rend="sc">baljon</hi> aan het hoofd, die door het diep gevoel van zijnen pligt verhinderd werd om immer in te sluimeren; zelfs deed de goede man buitendien nog wat hij kon, en voorzag het geheele kerkbestuur, benevens de voorste rei vrouwen van - snuif.</p>
<p>Maar het woord <hi rend="sc">toepassing</hi> werkte als een elektrieke schok op de dommelende gemeente. Dan stond men op, groette elkander daarbij naar een zonderling landsgebruik, en staroogde op mij, om toch niets van mijne toepassing te missen. Ik wil gaarne bekennen, dat, gelijk straks de dofheid mij had geërgerd, nu de aandacht mij verlegen maakte. Hoe, dacht ik, zal men op zich toepassen, wat de slapende ooren is voorbijgegonsd? En buitendien, opdat er niets aan het betoog ontbreken zou, had het tweede deel der leerrede zoo veel plaats ingenomen, dat er slechts enkele bladzijden waren overgeschoten voor de toepassing, die, zoo dacht mij, bij elken redelijken mensch van zelve volgt, zoodra hij van eene waarheid doordrongen is. En dit bezorgde mij van diezelfde slapende hoorders het vonnis, dat mijne verklaring goed, maar mijne toepassing gansch niet krachtig was.</p>
<pb n="77"/>
<p>Hoe ben ik toch dat eerste jaar doorgeworsteld? Toen de eerste kerstijd negen preken in plaats van vier vorderde, - neen, toen kon ik aan de logische orde mijner schets niet meer denken, en ik was blijde, als ik, door dagen en nachten arbeids, voor iedere godsdienstoefening eenige tamelijk verstandige en hartelijke toespraken had opgeschreven, die toch met niet minder aandacht, dan mijne uitgewerktste leerredenen, werden aangehoord. En toen ik nu in het begin van het volgend jaar weder aan den gewonen arbeid moest gaan, - ik herinner het mij nog levendig, - toen zat ik met de hand onder het hoofd, en vreesde, dat de bijbel mij te klein zou worden. Immers weldra zou ik geene stelling meer te bewijzen, geene ondeugd te bestraffen, geene deugd aan te bevelen hebben, die niet reeds bewezen, bestraft of aanbevolen was. En het getal der <hi rend="i">goede</hi> teksten, teksten, zoo als ik ze boven beschreven heb, werd waarlijk schaarsch.</p>
  <p>Ondertusschen leerde ik mijne gemeente meer in 't bijzonder kennen en mij aan haar hechten; en wanneer ik dan toch, daar de nood drong, weder eene leerrede maken moest, zweefde mij dikwijls een of ander voor den geest, dat uit de huizen mijner gemeenteleden op mijne kamer was medegegaan. Nu eens was het eene heerschende verkeerde denkwijze, dan ondeugden of rampen, die ik gezien had, dan weder de opvatting en invloed mijner prediking, die ik had opgemerkt. En ik ben overtuigd, dat ik op die wijze aan mijne gemeente zelve mijne vorming tot haar her-<pb n="78"/>der en leeraar verschuldigd ben. Vele bijzonderheden hiervan zweven mij op dit oogenblik voor den geest; maar zij zouden den lezer misschien even nietig voorkomen, als ze mij belangrijk zijn. Ik wil dus dien tusschentijd voorbijgaan, en alleen zeggen, hoe ik nu, over mijn eersten kanselarbeid oordeel, en mijn tegenwoordigen zoek in te rigten.</p>
<p>Wanneer ik nog terug zie op die langdurige worsteling, waardoor uit den theologant en rhetor een dorpspredikant geboren werd, dan heb ik geen berouw van mijne studie, dan schaam ik mij mijne eerste gebrekkige proeven niet. De godgeleerdheid, hoewel zij veel heeft, dat menigeen afschrikt, is eene nuttige en noodige wetenschap, en zonder haar met ijver en oordeel beoefend te hebben, zal wel niemand een uitnemend leeraar worden. Maar daarom behoeft men nog geene godgeleerde preken te maken. Het is hiermede, als met de grondslagen van een huis: zij moeten stevig, maar zij moeten bedekt wezen. De gemeente is evenmin een letterkundig gehoor, als de Bijbel eene kritiek van <hi rend="sc">kant</hi> is. Ook worden de menschen niet overtuigd enkel door het geregeld toetellen van genommerde bewijzen, evenmin als zij bekeerd worden door de opsomming van drangredenen tot de deugd. En dit is wel zeker, dat, moesten wij onze toehoorders eerst tot goede theologanten vormen, om er zoodoende goede christenen van te maken, onze zalige hemel geweldig leeg zou zijn.</p>
<p>Dit was zeker het hoofdgebrek mijner eerste leerredenen. Zij waren te veel godgeleerde verhandelingen,
<pb n="79"/>
en de kerk van <hi rend="i">Mastland</hi> was niet tot een gehoorzaal gebouwd. Daarbij werden ze zeker te stijf voorgedragen; maar dit acht ik minder een gebrek, dan wel eene onvermijdelijke eigenschap van den jeugdigen redenaar. Ik was toen (in een goeden zin) <hi rend="i">acteur</hi>, gelijk ik later <hi rend="i">spreker</hi> werd: dat is, ik <hi rend="i">voerde</hi> toen mijne stukken <hi rend="i">uit</hi>, maar toch <hi rend="i">mijne</hi> stukken; ik <hi rend="i">stelde</hi> gebrekkig <hi rend="i">voor</hi>, wat ik gedacht en gevoeld had op mijne kamer, maar <hi rend="i">ik</hi> had het toch gedacht en gevoeld: daarom berouwt het mij niet. Ik geloof zelfs, dat niemand, die van het belang der zaak doordrongen is, zich terstond zoo geheel vrij kan gevoelen op den kansel; en dat de jonge mensch, die dadelijk de vrijmoedigheid heeft om een <hi rend="i">spreker</hi> te zijn, ligtelijk spoedig de onbeschaamdheid zal hebben om een <hi rend="i">babbelaar</hi> te worden.</p>
<p>Maar als men zich nu meer te huis gevoelt op den kansel en in zijne gemeente, hoe zal men dan het nuttigst spreken? Ook deze vraag wil ik nog uit mijne ondervinding trachten te beantwoorden, ofschoon sommigen het misschien vermetel en anderen vervelend zullen vinden; maar gelijk ik de vrijheid had, van al of niet te schrijven, zoo behoudt ieder de vrijheid aan zich, om al of niet te lezen.</p>
<p>Wat zijn onze leerredenen? Geene godgeleerde verhandelingen, en zelfs geen eigenlijk of enkel onderwijs in de godsdienst- en zedeleer; ook geene eerste evangelieverkondiging, gelijk de taak is der zendelingen; het zijn toespraken tot eene gemeente, en wel liefst tot <hi rend="i">onze</hi>
<pb n="80"/>
gemeente, bij hare openlijke vereering van God en den Heiland; toespraken, waarbij een gedeelte van Gods woord wordt ten grondslag gelegd, naar het voorbeeld der oude Joodsche synagoge. Dit wacht de gemeente ook van ons, en van daar, toen ik meer onder het algemeen omging, dat ik ook alleen van <hi rend="i">verklaring</hi> en <hi rend="i">toepassing</hi> hoorde spreken, en niet van dat kunstige, afgetrokkene tweede deel, waaronder zoo vele hoorders mij hadden verlaten.</p>
<p>Wij hebben dan over en naar den bijbel te <hi rend="i">spreken</hi> tot die menschen daar, gelijk ze zijn, gelijk wij ze kennen; die menschen, met hunne sterfelijkheid en hunne eeuwige bestemming, met hunne dwaasheden en hunne zonden. En die spreekt, moet wat te zeggen hebben; iets, dat hij weet, of gelooft, of gevoelt, of wil; iets, dat hem op de lippen brandt, waarmede hij hoog is ingenomen: - Ziedaar het beginsel onzer prediking, al het overige is broddelwerk.</p>
<p>En die aldus spreekt, het is niet genoeg, dat hij ingenomen is met de <hi rend="i">zaak, waarvan</hi> hij spreekt; hij moet ook gehecht zijn aan de <hi rend="i">menschen, waartoe</hi> hij spreekt. Hoe zijn die menschen? Waartoe komen ze? Hoe hooren zij ons? Doorgaans gevoelen zij, al is het slechts flaauw, hunne behoefte aan de godsdienst; maar dit gevoel is bij velen sluimerende, bij weinigen zoo sterk, dat zij ingespannen, ook met moeite, blijven luisteren; het moet worden opgewekt, de mensch in hen moet worden wakker geschud. Wij willen van waarheden hen overtuigen? Goed. Maar wij moeten
<pb n="81"/>
eerst hen zoeken te bewegen, om naar die waarheden te luisteren. En als zij al luisteren, dan moeten wij nog niet verwachten, dat zij zullen aannemen, wat goed betoogd is. Verreweg de meesten hebben, of geene bepaalde denkbeelden, en dan nemen zij ze moeijelijk meer aan, nu ze eenmaal volwassen zijn, of zij hebben een bepaalden vorm van denken, en vaste stellingen, vrienden hunner jeugd, waarvan ze zich niet zullen laten scheiden: wat daarmede overeenkomt, nemen zij aan, wat daartegen strijdt, verwerpen zij als <hi rend="i">per se</hi> onwaar, en misschien verwerpen zij daarbij ook, eens vooral, u die het zegt.</p>
<p>Zoo schijnt dan de weg tot het <hi rend="i">verstand</hi> onzer meeste hoorders ons afgesloten? Niet geheel, hij is slechts versperd. Daarenboven staan ons nog twee wegen open, waarvan menige zijweg tot de hersenen voert, de weg tot het <hi rend="i">geweten</hi> en de weg tot het <hi rend="i">hart</hi>.</p>
<p>Het <hi rend="i">geweten</hi> is in iederen mensch een onwraakbare getuige, die wel eens sluimert, maar zelden diep slaapt. Ook waar het verstand weigert, de waarheid aan te nemen, wordt het geweten dikwijls daardoor getroffen. En waar zullen wij beter den weg tot hetzelve geopend vinden, dan in het bedehuis, waar de zondaar zich voor het aangezigt des Heiligen Gods stelt? Die daar zich verhardt, die is elders zeker allermoeijelijkst te treffen.</p>
<p>En het <hi rend="i">hart</hi> is toch ook bij geenen mensch geheel en al voor edele aandoeningen gesloten. Dat moge zoo schijnen, als woeste driften zich geheel van hem meester hebben gemaakt, maar als deze bedaren, dan zal
<pb n="82"/>
hij toch voor zachter gevoel nog wel vatbaar zijn. De grootste booswicht weent soms heete tranen, bij de gedachte aan zijne moeder of aan zijne kinderen.</p>
<p>Dat zijn nu de wegen, langs welke onze hoorders voor ons toegankelijk zijn, niet juist, om ze op een oogenblik van ingewortelde vooroordeelen te genezen, of van ingekankerde gebreken te bekeeren, maar om toch een heilzamen invloed op hen uit te oefenen, al is het langzaam en ongemerkt. Maar daartoe behoort dan ook vurige en onvermoeide ijver voor de goede zaak, en hartelijke liefde tot uwe medemenschen, die vooral, die aan uwe zorge zijn toevertrouwd. O, een hoorder bemerkt het zoo spoedig, of gij tot hem spreekt, omdat gij belang in hem stelt; even als het kind het u in de oogen leest, of gij een kindervriend zijt. En wat gij als vriend hem onderrigt, hem opbeurt, hem waarschuwt, dat neemt hij juist van u gaarne aan, terwijl hij het van een ander zou weigeren. Daarom beschuldig ik dan nu ook de logica en de dogmatiek en de homiletiek niet meer, dat ze mij nog geen preken geleerd hadden.</p>
<p>En nu het <hi rend="i">onderwerp</hi>. Ik dwaas, dat ik zoo lang naar een <hi rend="i">goeden</hi> tekst zocht, en vreesde, dat de bijbel mij te klein zou worden! Zoo dikwijls ik de kerk binnentrede, die plaats der aanbidding van den Oneindige, den Onzienlijke, is daar niet oneindig veel te zeggen tot verheerlijking van dat onbegrijpelijk groote Wezen? Stel ik mij mijne gemeente voor en mij zelven daarbij, zondaren als we zijn, misschien morgen een lijk, die
<pb n="83"/>
menschen met hun duizendvoudig verschillend karakter en lot, en ik sla dan de gewijde bladeren open, is er niet oneindig veel daaruit te leeren, daaruit te putten tot bemoediging en tot waarschuwing? En al is het niet geheel nieuw of onbekend, al heb ik er zelf vroeger reeds over gesproken, wordt het nog wel genoeg bedacht en beleefd? Neen zeker, mijn leven is niet lang genoeg, om alles te zeggen, wat ik uit en naar mijnen bijbel te zeggen heb.</p>
<p>Maar <hi rend="i">hoe</hi> zal ik spreken? Want wanneer ik ijver en liefde op den voorgrond stel, dan bedoel ik niet dien gemakkelijken ijver en die zoetsappige liefde, die door de opgewondenheid en teederhartigheid van eenige oogenblikken, het nadenken van eene geheele week zoekt te vergoeden. O! het is een gevaarlijke driesprong voor ons, als wij eens een onbedacht, maar warm woord gesproken hebben, en de goede gemeente daarmede zoo is ingenomen. Alle inspanning kost moeite, en hoe gemakkelijk schijnt het niet, zonder studie te kunnen stichten! ‘Maar men ondervindt toch dikwijls, dat een hartelijk woord, haastig opgeschreven of voor de vuist bedacht, meer treft, dan eene wel bewerkte rede?’ Ik heb het ook meenen te ondervinden, maar bij nadere ondervinding ontdekt, dat het minder treffende daaruit niet voortkwam, dat mijne rede <hi rend="i">wel</hi> bewerkt, maar juist dat ze <hi rend="i">verkeerd</hi> bewerkt was. En wat dat haastige woord betreft, zou het bij ons de regte ijver zijn, die bekoelt op de studeerkamer? En bij de gemeente de ware en <hi rend="i">blijvende</hi> indruk, die zoo spoedig verwekt wordt?</p>
<pb n="84"/>
<p>Wat hebben wij te bewerken in onze leerredenen? Mij dunkt vooral <hi rend="i">waarheid, orde</hi> en <hi rend="i">eenvoudigheid</hi>. De <hi rend="i">waarheid</hi> van hetgeen wij zeggen, moet de vrucht zijn van eigen onvermoeid onderzoek. De bijbel en de menschen zijn het vooral, waarover wij heldere, bepaalde denkbeelden moeten hebben: want ik kan bij eigene ondervinding getuigen, dat als wij geene heldere begrippen verwekken, dit dikwijls komt, omdat het onze eigene begrippen aan genoegzame helderheid ontbreekt. De eenige tekst, dien ik nu niet <hi rend="i">goed</hi>, althans voor mij niet goed acht, is zulk een, dien ik niet genoeg versta.</p>
<p>Nu de <hi rend="i">orde</hi>. Hier komt mij mijn schetsencollegie te pas, maar het staat veel verder op den achtergrond, dan voor vier jaren. Ik wil ook voor geene preekmethode meer partij trekken, en geloof, dat iedere methode goed is, die natuurlijk en doelmatig is. 't Is bij voorbeeld <hi rend="i">natuurlijk</hi>, als ik vooraf iets te zeggen heb, dat ik eene voorafspraak houde; maar wat behoef ik mij anders daarop te pijnigen? De toehoorders weten immers reeds, dat zij in de kerk zijn, dat zij er zullen bidden en 't evangelie hooren verkondigen? Zelfs zou het mij hinderen, eene voorafspraak te houden, als mijn gemoed vol is om te danken en te bidden. Waarom ook bij zulk eene gelegenheid de voorafspraak of inleiding niet na het gebed?</p>
<p>En nu de leerrede. De tekst moet worden uitgelegd. Goed, als dit noodig is. Somtijds zijn de bijbelwoorden eenvoudig en bekend, dit wint dan plaats voor een
<pb n="85"/>
hartelijk en nuttig woord tot de gemeente. Somtijds is het ons opzettelijk oogmerk, eene duistere of dikwijls misbruikte plaats beter te doen verstaan, dan wordt de geheele leerrede uitleg. Zoo geloof ik, dat het <hi rend="i">doel</hi> van ons spreken, nog meer dan ons <hi rend="i">onderwerp,</hi> de natuurlijke orde onzer rede bepaalt. Is ons doel te overtuigen, dan moeten wij natuurlijk de geregeldste orde van bewijsvoering zoeken. Is ons doel te treffen, dan behooren wij den gang der menschelijke aandoeningen te volgen. Willen wij vergelijken, dan moeten wij punten van overeenstemming opnoemen. Zullen wij verhalen, dan is de volgorde der gebeurtenissen onze leidraad. En zoo, dunkt mij, heeft alles zijne eigenschap, en de <hi rend="i">kunst</hi> is alleen, om tot de ware <hi rend="i">natuur</hi> der zaak door te dringen.</p>
<p>Maar de toepassing toch nog? Ja, mijn lezer, ik ben eenigen tijd met mijne gemeente het hieromtrent niet eens geweest. Zij wilde eene uitgewerkte, gebijzonderde toepassing, en ik gaf alleen of eene hartelijke toespraak tot besluit, of ik sprak tusschenbeide een toepasselijk woord, waar ik meende, dat het de plaats was. Daar ik evenwel bemerkte, dat hetzelfde gezegde aan het einde, meer doel trof dan in 't midden, schik ik mij al meer naar den wil der gemeente, waar ik dit doen kan. Het is wel <hi rend="i">natuurlijk,</hi> dat de nadruk bij eene ernstige rede sterker wordt tegen het einde; maar als er toch altijd zoo eene afzonderlijke toepassing noodig is, geloof ik, dat, of de gemeente te koud is onder onze leerrede, of onze leerrede te koud voor de gemeente.</p>
<pb n="86"/>
<p>En nu nog bij <hi rend="i">waarheid</hi> en <hi rend="i">orde</hi> de gulden <hi rend="i">eenvoudigheid,</hi> die voor alles de kortste, zuiverste en helderste uitdrukking weet te vinden, die de scherpe hoeken der kunst effen maakt, en in de natuur der zaak de schoonheid der uitdrukking vindt; de eenvoudigheid, die spreekt in de eigene taal der hoorders, maar die taal zuivert, in hunne eigene denkbeelden, maar die veredelt: neen, de arbeid, dien wij daaraan doelmatig besteed hebben, zal onze <hi rend="i">bewerkte</hi> leerredenen niet minder nuttig dan andere maken; veel nuttiger integendeel, omdat die arbeid ons nader bij onze hoorders brengt, in plaats van ons verder van hen te verwijderen.</p>
<p>Maar ik mag niet langer uitweiden. Ik heb mij door een geliefkoosd onderwerp reeds verder laten wegslepen, dan menig lezer aangenaam zijn zal. Alleen nog wil ik er bijvoegen, dat ik slechts de slotsom van eigen nadenken en ondervinding heb willen opgeven, geenszins mijne denkbeelden anderen tot wet stellen. Voor mij hebben ze dit voordeel, dat onderwerpen, denkbeelden, woorden, nu van alle zijden voor mij opwassen, als schoone papavers in het wild; dat de kunst den ijver zoo niet meer in een harnas kleedt, maar hem vriendelijk de hand biedt; dat ik geen bloem of vrucht behoef voorbij te gaan, die aan den weg mijner rede groeit; en dat een weinig beter, dan voor drie jaren, mijne Mastlandsche gemeente wakker blijft.</p>
<p>Somtijds zou ik wel moedeloos worden omtrent de vruchten mijner prediking, wanneer ik de menschen des
<pb n="87"/>
maandags altijd terag vind, zoo als ik ze des zaturdags gelaten heb; maar ik heb leeren inzien, dat er een weinig jeugdige aanmatiging gelegen is in onze eerste verwachting van die vrucht onzer prediking. Is het niet, of wij op eens zouden doen, wat een ander in lange jaren niet kon? En als wij tot ons zelve inkeeren, hebben <hi rend="i">wij</hi> zoo spoedig onze dwalingen en zonden afgelegd? Zou daarenboven ook niet de beste vrucht in 't verborgen rijpen? O, als wij t' elken maal maar eene enkele booze gedachte konden wegnemen, ééne slechte daad keeren, één droeven traan afwisschen, één oogenblik van nadenken verwekken, ééne knaging des gewetens of opwekken of bedaren, hoe rijk en groot en heerlijk zou dan onze oogst zijn in de toekomst van Christus!</p>
</div>
<div type="chapter">
<pb n="88"/>
<head rend="h3">VI. De haan.</head>
<p>‘Weet gij het al? Het geheele dorp is er vol van!’</p>
<p>‘Wat, wat dan?’</p>
<p>‘Daa’ is een haan gedood, denk eens, met moedwil vermoord!’</p>
<p>‘Nu, wat is dat?’</p>
<p>‘Wat het is? Wel het was des burgemeesters haan!’</p>
<p>Die prachtige haan van den burgemeester! Wat wandelde hij daar deftig over de straat, terwijl het gitzwarte lijf zich golvend bewoog bij iederen stap; de borst vooruit, den grooten, witten kuif omhoog: zoo achtbaar, als voor vijftig jaren de schoonste gepoederde paruik prijkte boven den zwarten gekleeden rok.</p>
<p>Mij dunkt, er is in den haan zoo iets van het ernstige, achterdochtige, wraakzuchtige Turksche karakter; alleen maakt hij van zijn kippenhok geen gesloten harem, omdat hij geene kapoenen heeft, om het te
<pb n="89"/>
bewaken; maar niet minder jaloersch, wandelt hij zelf aan het hoofd van zijne vrouwenschaar.</p>
<p>Maar het was niet alleen de algemeene hanenaard, die den overledene bezielde. Het is, of de hoogmoed van ons menschen ligt onze huisdieren besmet, die wij toch van onze nederigheid, wijsheid of edelmoedigheid niet kunnen overdoen. Zoo grinnikt en springt het paard in zijn blinkend tuig; zoo laat de hond van den rijke zijne tanden zien of gevoelen aan den schamelen bedelaar; zoo stapte onze haan daarheen, als de burgemeester der Mastlandsche hanen, en geen gewone boerenhaan kwam straffeloos in zijne nabijheid, als hij niet nederig voor hem uit den weg ging. En dit gaf nog wel eens een ernstig gevecht, daar de hanen en de groote mogendheden niet gaarne een ander regt, dan dat van den sterksten erkennen.</p>
  <p>Maar behalve met zijns gelijken, had onze haan nog met andere vijanden te strijden. De dorpsschool, gelijk gezegd is, lag aan het einde van de straat. De meeste schoolkinderen moesten dus die straat op, het huis van den burgemeester voorbij. Het was den deftigen haan al eene ergernis, dat deze springende en dartelende troep zoo digt langs huis en tuin draafde, zonder eenig bewijs van eerbied en ontzag. Maar als dan de kinderlijke moedwil hem en zijne kippen steentjes voor broodkruimels voorwierp, of ze binnen de limiten van den kippenloop terugdreef, gloeide zijn kam van verontwaardiging. Den geheelen troep durfde hij evenwel niet aan, en retireerde dus met kor-<pb n="90"/>ten, onwilligen stap en dreigend gekloek. Maar wee den armen kleine, schuldig of onschuldig, die zich van de hoofdmagt der schoolkinderen verwijderde en hem te na kwam! Meer dan eens was hij zulk een kleinen dreutel naar het gezigt gevlogen, niet zonder gevaar voor oogen of neus; en de moeders zouden zich reeds lang de zaak hebben aangetrokken, maar nu stilden zij de verschrikte en schreeuwende kinderen met eene kleine snoeperij of met een oorvijg: want - het was des burgemeesters haan.</p>
<p>Tot dusverre het merkwaardigste, dat er van den vermoorde te zeggen valt; nu nog iets over den moordenaar.</p>
<p>Ruim een half uur gaans buiten het eigenlijke dorp, maar nog binnen deszelfs wereldlijke en geestelijke jurisdictie, ligt eene buurt, genaamd de <hi rend="i">Hokkendam</hi>. Hooge prachtige ijpen en esschen verheffen er hunnen kruin, en vruchtbare bouw- en weilanden strekken er zich aan alle zijden uit, zoodat het bij dien rijkdom der natuur den wandelaar nog meer in het oog valt, dat de woningen der menschen daartegen zoo armoedig afsteken. Meestal zijn het ware hutten, naauwelijks tegen een zwaren stortregen of een hevigen rukwind bestand. De deuren hangen scheef en slepen over den grond, van de glasruiten zijn meestal weinig meer dan eenige scherven over, en op de vermolmde rieten daken wast het mos en gras en huislook welig, terwijl die daken zich soms niet eens meer uitstrekken over de half ingevallen schuurtjes. Enkele huisjes slechts zijn, wel weinig
<pb n="91"/>
beter gebouwd, maar toch iets beter onderhouden, en zij bewaren niet zonder moeite hunnen stand door tapperij of winkel, of door een paar koeijen, die daarin des winters hun verblijf hebben. Des te meer verrast ons op eens, midden in deze buurt, een sierlijk geverwd hek, een wel stijve, maar ook nette en wel voorziene bloemtuin, en daarachter eene fraaije boerenwoning, waarvóór het blinkend kopergoed prijkt: - de woning van <hi rend="sc">arij ploegstaart</hi>.</p>
  <p><hi rend="sc">Arij ploegstaart</hi> is een man in de volle kracht zijns levens, sterk en gespierd van ligchaamsbouw, - en hetgeen vreemder is aan zijnen landaard - vlug en vrolijk van geest en van uitzigt. In vroeger jaren slechts een daglooner, wist hij door zijne vlijt zich langzamerhand in eigen doen te zetten, vaarbij eene voor zijn stand vrij groote erfenis hem te hulp kwam. Sedert dien tijd schijnen misgewas en veeziekte hem steeds te zijn voorbijgegaan, en is dus, door de hooge prijzen van een en ander, zijne bezitting in dezelfde mate aangegroeid, als die van anderen afnam. Nu is hij een der grootste grondbezitters, en draagt met regt den naam van koning van den <hi rend="i">Hokkendam</hi>; niet alleen, omdat hij er de eenige rijke is onder vele armen, maar omdat hij bijna de geheele bevolking, des zomers op zijn land en des winters in de vlasschuur en op den dorschvloer, bezig houdt, en dus een onbepaald gezag over dezelve uitoefent. Omtrent <hi rend="i">Mastland</hi> gedraagt hij zich eveneens, als eene bijna onafhankelijke volkplanting omtrent het moederland, Hij erkent in naam het gezag der dorps-<pb n="92"/>overheden, waartoe hij zelf niet behooren wil, maar doet in de daad geheel, wat hij wil. Gelukkig voor de buurt en den predikant, is hij een getrouw kerkganger, en gaat met den leeraar gaarne vriendschappelijk om.</p>
<p>Lang reeds hadden andere bezigheden en bezoeken mij verhinderd, dit belangrijk lid van mijne gemeente, volgens belofte, met mijne vrouw een bezoek te geven. Eindelijk begaven wij ons op weg. Het was een schoone dag in het begin van September, de grootste warmte van den dag was reeds voorbijgegaan, en het gezigt van de velden, die met een schoonen oogst bedekt of daarvan eerst kort geleden ontdaan waren, was regt geschikt om onze wandeling aangenaam te maken. Hier maaide men de zomerschoof of plukte het laatste vlas; daar ploegde men den grond of zaaide het wintergraan, terwijl het vee zich verlustigde in eenen overvloed van gras, en hier en daar een paard, na volbragt dagwerk, galoppeerde of rolde door de weide. Regt genoegelijk gestemd, kwamen wij aan den <hi rend="i">Hokkendam</hi>. Bij het gezigt van de hutten dezer buurt, griefde het mij, dat de inrigting der menschelijke zamenleving de rijkdommen verplaatst, van de velden, waarop zij te huis behooren, in de geldkisten der rijken. Maar te gelijk vielen ons ook de torentjes in het oog op de schoorsteenen van <hi rend="sc">arij ploegstaart</hi>, en ras daarna hek en tuin en woning.</p>
<p><hi rend="sc">Ploegstaart</hi> stond zelf voor zijne woning, met de korte pijp in den mond en klompen aan, geheel als een arbeider gekleed; alleen een pet van wat nieuwer fatsoen en beter allooi, benevens zijne luidruchtige stem
<pb n="93"/>
en iets welvarends in zijn geheele voorkomen, onderscheidde hem van zijn werkvolk, waaraan hij juist eenige orders gaf. Hij zag ons wel, maar ging daarmede rustig voort: daar wij tóch tot hem kwamen, behoefde hij tot ons niet te komen. Zijne verwelkoming bestond in eene bestraffing, dat wij niet eer gekomen waren, gelijk dit zoo wat tot de oud vaderlandsehc zeden, en wel tot de lastigste, schijnt te behooren. Dit duurde, zoo lang wij het huis omgingen, de voordeur voorbij, het nette straatje over, om de achterdeur in te gaan. Binnen gekomen, moesten wij dezelfde bestraffing, met adsistentie van zijne vrouw, nog eens aanhooren, repliceerden gedurig met eene verontschuldiging, en belandden eindelijk in den kring van vrouw en kinderen, waarbij later meid en knecht en arbeider hunne stoelen aanschoven: want afgezonderd van zijne bedienden te zitten, rekende <hi rend="sc">ploegstaart</hi> tot de naäping der stadszeden, het bederf van den boerenstand. Ik moet bekennen, dat die ruime huiselijke kring iets aartsvaderlijks heeft; maar hij mijne gesprekken is het mij wel eens hinderlijk, door minstens een half dozijn kinderen en bedienden, die geen woord medespreken, maar des te scherper toeluisteren, te worden aangegaapt.</p>
<p>De manieren van den huisvader hadden, ook bij zijne eerste strafpredikatie, iets gulhartigs, waardoor men hem die niet euvel dui den kon. Maar bij die gulhartigheid, toonde hij eene zekere opzettelijke lompheid, die men wel aan zijn vroegeren stand kon toeschrijven, maar die hij toch zelf meer zocht, dan ontweek. Schoon
<pb n="94"/>
hij het woord denkelijk nooit gehoord had en zeker niet verstond, legde hij zich toe op eene zekere <hi rend="i">grata negligentia,</hi> die ook inderdaad meer kluchtig dan hinderlijk was. Bij ons binnenkomen duwde hij mijne vrouw der zijne in de armen, zoodat het op eene vrij onzachte omhelzing uitkwam; daarop smeerde hij een dwijl over de tafel, en pakte toen een paar jongens bij de lurven, om plaats voor ons te maken; vervolgens werd mij natuurlijk een pijp gegeven, met de vraag, of ik ook, zoo als de meeste Dominé's, van mijn <hi rend="i">eige bogt</hi> rookte, en - zoo waren we dan eindelijk rustig gezeten.</p>
<p>Het onthaal was gul, het gesprek levendig. Bij al het ongegeneerde van zijne woorden en manieren, gaf <hi rend="sc">ploegstaart</hi> blijken van geest en oordeel. Hij verheelde zijne lage afkomst niet, maar nam veeleer de eerste gelegenheid te baat, om die te verhalen, en den zegen Gods te roemen, die hem zoo ver gebragt had. Hierdoor bragt hij van zelf het gesprek op godsdienstige onderwerpen, en verraadde daarbij eene meer dan gewone bijbelkennis en zelfs verlichte denkbeelden. Overigens roemde hij het geluk van de stille onafhankelijkheid, die hij genoot, en waarboven of buiten zijne wenschen zich niet uitstrekten. En, gelijk de lezer zich kan voorstellen, ik had deze eerste maal meer te lagchen en te knikken, dan te spreken, hetgeen mij niet onaangenaam was.</p>
<p>Zijne vrouw scheen eene vriendelijke, goede boerin; maar behalve, dat de vrouwen op het land doorgaans bij
<pb n="95"/>
de eerste ontmoeting met hun postuur een weinig verlegen zitten, scheen vrouw <hi rend="sc">ploegstaart</hi>, door eene stilzwijgende overeenkomst, de leiding van het gesprek geheel aan haren man over te laten, doch schonk en sneed en smeerde daarentegen des te ijveriger.</p>
<p>Mijne vrouw had zich daardoor al meer en meer naar onsen kant omgewend, en toen wij nu eindelijk voor rijtuig bedankten en met een heerlijk maanlicht de terugreis aannamen, waren wij naauwelijks het groene hek door, of zij viel uit: ‘Wel, dat is een aardige boer, <hi rend="sc">willem</hi>; zoo hebben wij er geen op het dorp. Dat is een man uit een boek, geheel boer en toch zoo verstandig en aardig. Ik denk, dat wij nog al eens dikwijls naar den <hi rend="i">hokkendam</hi> zullen wandelen.’</p>
<p>‘'t Is mogelijk, <hi rend="sc">keetje</hi>; maar wij kennen den man nog niet regt.’</p>
<p>‘Wel mij dunkt, dat wij hem al redelijk wel kennen. Hij is ten minste nederig en hartelijk en, naar 't schijnt, godsdienstig ook.’</p>
  <p>‘Aan zijne nederigheid twijfel ik juist het meest. Het is goed, dat men zich zijne afkomst en manieren niet schame, maar men kan ook juist daarop roem dragen. 't Zou al zeer wonder wezen, wanneer iemand, die door bekwaamheid en ijver zoo ver kwam, die op zijne plaats zoo onafhankelijk en magtig is, en voor dat alles uitkomt, regt nederig was. En wat zijne hartelijkheid betreft, ik heb nog zelden innige vertrouwde vrienden gevonden onder diegenen, die het den eersten avond al schijnen. Schoothondjes zijn allemands-vrien-<pb n="96"/>den, terwijl de deftige kardoes, de knorrige mop en de nijdige bulhond voor hunnen meester zouden sterven.’</p>
<p>‘Kom, kom, gij zijt een achterdochtig mensch, en zoekt altijd sproeten en pokkeputten, ook op het fraaiste gelaat. Ik voor mij wil dan dien aardigen boer gaarne spoedig weer eens bezoeken.’</p>
<p>‘En als nu dezelfde aardigheden eens telkens terugkeerden? Ik heb wel professoren gekend, die ieder vreemdeling op dezelfde geestige gezegden onthaalden: het waren hunne schoorsteenstukken van 't salet, bij ieder bezoek zag men ze weer. - Maar met dat al, <hi rend="sc">cornelia</hi>, als zijne gulhartigheid en zijne godsvrucht welgemeend zijn, blijft hij toch eene aanwinst voor onze beperkte conversatie, al blijft hij dan ook geen <hi rend="i">man uit een boek</hi>. En ik heb nog al gedachte, dat dit zoo zijn zal.’</p>
<p>&nbsp;</p>
<p>Maar het wordt tijd, dat wij tot den haan terugkeeren: wij zouden het beest bijna geheel vergeten.</p>
<p>&nbsp;</p>
<p>De bladeren waren reeds van de boomen gevallen en werden voor de eerste maal met eene dunne laag sneeuw bedekt. Het was zaturdag morgen, en de school ging uit. Ook de kinderen van <hi rend="sc">arij ploegstaart</hi> gingen, daar er een goed zandpad naar het dorp lag, den winter dóór school, en de jongsten werden daarbij door de oudsten geleid en beschermd, - zoo als kinderen leiden en beschermen. Althans zij kwamen altijd heelhuids, al was het juist niet altijd met heele of schoone kleederen, aan den <hi rend="i">hokkendam</hi> te regt.</p>
<pb n="97"/>
<p>Daar stond Meester <hi rend="sc">baljon</hi> op de straat, naast de schooldeur, en beslechtte de twisten over den eigendom der kleine klompen, en draaide een en anderen pet regt en stuitte enkele springers in hun wilden loop; met het laatste meisje avanceerde hij naar het midden der straat, vervolgde toen met het vuur zijner oogen de schooljeugd tot voor het huis van den burgemeester, boog tegen het mijne en draaide zich om; - alles, gelijk hij dit reeds dertig jaren lang had gedaan, des zomers met de handen op den rug, en des winters met de regterhand in de borst en de linker in den broekzak.</p>
<p>Van zaturdag morgen tot maandag geen school! Dat vooruitzigt deed de kinderen, zoo als iedere week, eenige duimen hooger en eenige voetstappen verder links en regts springen. De weg vlak regtuit, is voor de kleinen de marsch van een strafbataillon. Zij dwaalden en krielden dan ook nu dooreen, en daar zij een bok in het oog hadden, draafden zij, vlugger dan anders, het burgemeesters-huis voorbij. Op eens werd het hoofdcorps door een noodgeschrei terug geroepen. De kleinsten hadden den versnelden marsch niet kunnen volgen, en de vreeselijke haan had van die gelegenheid gebruik gemaakt, om al de beleedigingen van deze week op een der achterblijvers te wreken. De kleine <hi rend="sc">arij ploegstaart</hi>, een knaapje van zes jaren, had den aanvaller willen ontvlugten, maar was juist daardoor over de natte sneeuw uitgegleden, en lag nu op den rug, onder de klaauwen en snavel van den algemeenen vijand, schreeuwende uit al zijne magt. Er kwam spoedig ontzet, en de kleine kwam zonder gevaarlijke kwetsuren
<pb n="98"/>
vrij. Hij bragt evenwel slijk, bloed en tranen genoeg te huis, om derwaarts ook het verhaal van het gebeurde over te brengen. De oudsten hadden het anders maar liever voor zich gehouden, en hunne berekening was niet ongegrond. <hi rend="sc">arij</hi> was vaders naamgenoot en lieveling, en zoodra had hij niet bevende en snikkende zijn verhaal gedaan, of de ontvangst der anderen bestond daarin, dat vader den een bij zijne ooren, den ander bij den kraag en de derde bij hare muts nam, ze dooreen en over den dorpel in huis schopte, en eenige bastaardvloeken achterna wierp:- want andere vloeken gebruikte hij nooit, maar was toch niet gaarne geheel zonder.</p>
<p>Maar deze huisvaderlijke beschikkingen voldeden <hi rend="sc">ploegstaart</hi> nog niet, inzonderheid toen het knaapje dien avond door een harde koorts werd aangetast, die men aan schrik, wonden en vermoeijenis scheen toe te schrijven. De koorts en de schrik weken nu van het kind wel spoedig, maar niet de wrok uit het vaderlijke hart. De trotsche vijand van zijn kroost, stapte toch nog vrij en ongestraft met zijn paauwentred over de Mastlandsche straten. Bovendien droeg onze buitenman den burgemeester geen bijzonder goed hart toe, daar beiden te onafhankelijk waren, om elkander niet wel eens in den weg te treden. Hij bezat evenwel slimheid genoeg, onder zijn uiterlijk voorkomen van losse openhartigheid, om eenige weken te wachten, en intusschen naar eene geschikte gelegenheid uit te zien voor de geduchte strafoefening, die hij in den zin had.</p>
<p>Het was op eenen marktdag, waarop vele inwoners
<pb n="99"/>
afwezig waren en ook de burgemeester zijne slede had ingespannen, om met zijne vrouw over de dikke sneeuw stadwaarts te rijden, dat <hi rend="sc">ploegstaart</hi>, eer hij zelf ook van huis ging, een paar kleine gaauwdieven van den dijk in het werk stelde. De moordenaars slopen met touw en stok en strik gewapend naar het dorp, en wisten door een omweg ongemerkt in den burgemeesterlijken tuin door te dringen. De haan, gelijk verwacht was, stond pal en verdedigde zijn terrein. Maar terwijl hij den een aanvloog, werd hij door den ander handig bij de vleugels gegrepen, de eene strik hem over het hoofd geworpen en met den anderen hem de pooten aaneengesnoerd; en de dappere strijder stikte in zijn laatate gekraai!</p>
<p>Dit alles geschiedde in weinige oogenblikken, bij eene achteraf gelegene mistvaalt, en werd door niemand gezien. Ever onbemerkt gelukte het hun, den haan aan een spijker in den huismuur op te hangen, met een papier er boven, waarop met groote letters te lezen stond: <hi rend="sc">straatschender</hi>.</p>
<p>De dag liep stil ten einde, de nacht ging ongestoord voorbij, maar de volgende morgen..... o die morgen!</p>
<p>De burgemeester was des avonds laat te huis gekomen, en voor de meid was dit een onbetaalbare dag geweest, om, juist aan een anderen hoek van het huis, te vrijen. De nacht had alles met zijnen sluijer, die zooveel kwaads verborgen houdt, bedekt. Des morgens juist te acht ure,- want Meester <hi rend="sc">herman baljon</hi> was een man van zijn tijd, - begon de klok te luiden;
<pb n="100"/>
en bij het eerste gelui sloot de burgemeester zijne pijp met het zilveren dopje, zette de slaapmuts regt en nam den bak met gerst in de hand, alles, alsof er niets gebeurd was. Maar daar trad hij naar buiten, zag eerst naar de lucht en toen naar de hoenders, en riep en schudde met den bak, en riep nog eens, en kreeg alleen kippen te zien, en ging het huis om,.....en op eens wierp hij den bak gerst op den grond, brak zijn pijp, struikelde over zijn pantoffel en stortte zoo ademloos naar binnen, waar hij in zijn leuning-stoel nederzonk; terwijl het bloed hem neus en ooren dreigde uit te springen.</p>
<p>De burgemeesters-vrouw, even prompt op haar tijd, had met het begin van het klokgelui thee gezet en begon met het einde daarvan de boterhammen te smeren. Hoe weinig zij nu ook gewoon was, zich in den rustigen gang harer werkzaamheden te laten storen, hield zij thans evenwel een oogenblik het mes onbewegelijk in de regterhand en het brood in de linker, rigtte haar rustig oog op den dierbaren echtvriend en vroeg dood bedaard: ‘scheelt er wat aan?’</p>
<p>Deze vraag bespaarde welligt onzen goeden <hi rend="sc">van der zanden</hi> eene beroerte: want door het contrast van die drooge woorden met zijne hevige gemoedsbeweging, was het, als of de dam van schrik werd doorgestoken, die zijne hartstogten terug hield. De beklemde lippen openden zich, nog bevende van woede. Gewone aardsche woorden konden hem niet voldoen, zoodat hij hemel en hel bijeen vloekte. Dit was voor zijne
<pb n="101"/>
vrouw geene alledaagsche zaak, zij wachtte het alleen na eene of twee vaste jaarlijksche vergaderingen, waar buitengewoon gedronken werd; en daar nu de vloektaal wel krachtig is, maar evenmin welluidend, als duidelijk, zoo hervatte zij bedaard het smeren van de boterhammen, in afwachting van nader uitleg. Maar ongelukkig voor haar zelve, gelukkig evenwel voor het bloedrijke burgemeesterlijke gestel, kwam juist de meid binnen, die zeker wel een weinig schuld had, maar toch nergens van wist; en deze werd met de uitgezochtste scheldwoorden naar boven gezonden, om haar kist te pakken en te vertrekken, zonder dat zij er nog regt achter kon komen, door wat gruweldaad zij dit verdiend had. Hierop volgde de veldwachter, een arm man, die een groot gezin had, geheel van den burgemeester afhankelijk was, en naar gewoonte deszelfs orders kwam vragen; en deze goede ziel kromp bij de ongewone ontvangst ineen als een aal, en boog al dieper en dieper bij ieder scheldwoord.</p>
<p>Nu was dan toch eindelijk het burgemeesterlijke gemoed genoeg ontlast, om, langs den stroom zijner woorden, ook zijne gewone drie boterhammen en drie kopjes thee door de keel te laten; daarop zocht hij zijn dopje op, kreeg een nieuwen aanval van woede bij het gezigt van het corpus delicti, en raasde daardoor nog een weinig tegen een paar arme buren, die niets gezien hadden en toch alles hadden moeten zien.</p>
<p>Ondertusschen groepeerden zich langzamerhand buren en vrienden op de dorpsstraat bijeen. Die met den
<pb n="102"/>
rug naar des burgemeesters huis of er verre van daan stonden, lachten; de anderen behandelden de zaak ernstig; eenige moeders konden naauwelijks de luidruchtige uitdrukking hunner vreugde bedwingen, en de oude redenaars van den dijk verklaarden zich tegen alle straatschenders, zoowel den vermoorde als zijne moordenaars. Maar hetgeen eigenlijk ieder van zijnen buurman weten wilde, wist niemand; en schoon dien ganschen dag ieder schoft te lang werd gemaakt, vele aardappelen tot moes kookten en veel pap aanbrandde, wist men des avonds nog wel een en ander te bedenken, die het feit zou hebben <hi rend="i">willen</hi> plegen, maar niemand, die het kon <hi rend="i">gedurfd</hi> hebben.</p>
<p>De zaak vernemende, had ik mij diep dag stil binnen gehouden, sprak er ook de volgende dagen zoo weinig mogelijk over, maar vernam ondertusschen alles, wat er te vernemen was, door de tweede hand, inzonderheid door mijn getrouwen adjudant, Meester <hi rend="sc">baljon</hi>.</p>
<p>De zondag kwam, - men was nog niet wijzer. De kerk was voller dan gewoonlijk, zelfs de vaste slapers spitsten de ooren, en bij het uitgaan was bijna niemand tevreden, dat ik den dooden haan had laten rusten en eenvoudig het evangelie gepredikt.</p>
<p>Maar des maandags morgens zat de burgemeester te ontbijten en had het nootlottig papier in de hand, toen hij plotseling opsprong, zoodat zijne vrouw bedaard op zijde ging, om hem in alle rigtingen den weg vrij te laten. Met de woorden: ‘dat had ik vroeger moeten
<pb n="103"/>
bedenken!’ en met het doodvonnis in de hand, liep hij gezwind de dorpsstraat over en op het schoolhuis toe. <hi rend="sc">herman baljon</hi> had de slaapmuts na het luiden van de klok weer opgezet, om daarvan zoo lang mogelijk genot te hebben, en zat pennen te vermaken in de school: want bezigheden van <hi rend="i">studie</hi> deed hij nooit in het huishoud-vertrek. Bij het haastig binnenkomen van den burgervader, spouwde hij van schrik eene pen geheel open, in plaats van er eene split in te maken, en nam de slaapmuts af.</p>
<p>‘Meester, spoedig al uwe schoolschriften nagezien; en als dat niet genoeg is, al de hand teekeningen op het dorpshuis; ik moet weten, wie dit vod geschreven heeft, hoort gij?’</p>
<p>Meester <hi rend="sc">baljon</hi> hoorde, en boog, en nam met die buiging de hagchelijke taak op zich. Zoodra er niet meer over den haan gesproken werd, werd ook de toon van den burgemeester vriendelijker, en beide dorpswaardigheden wandelden nog eens het kerkhof over. Ik zag het uit mijn slaapvertrek, daar ik juist bezig was met op te staan, en het scheen mij geen gunstig voorteeken voor de rust van deze week.</p>
<p>Deze maandag was voor <hi rend="sc">baljon</hi> een dag van ongewone inspanning, des avonds ontving hij vele authentieke stukken van het dorpshuis, ook bij mij kwam hij nog kerkelijke acten nazien, dien nacht verbrandde hij twee kaarsen extra; en - nog vond hij het niet, om eene zeer eenvoudige reden, waaraan de burgemeester niet gedacht had.</p>
<pb n="104"/>
<p>Bleek van het nachtbraken, meldde hij zich dings-dag morgen voor half negen bij den burgemeester aan; reeds een uur lang, zelfs onder het luiden, had hij bedacht, met wat woorden hij zijn troosteloos rapport zou indienen, maar de geheele aanspraak werd hem afgesneden door de vraag:</p>
<p>‘Nu, wiens hand is het?’</p>
<p>‘Ik...... ik weet het niet.’</p>
<p>‘Gij zijt een droomer, zeg ik u.’</p>
<p>‘Maar..... maar de burgemeester gelieve te bedenken, dat de letters op dit papier, geteekende druk-letters zijn; en daarbij verandert geheel het eigenaardige.....’</p>
<p>Het gezigt van het noodlottig papier bragt zijn Edel Achtbare in nieuwe woede, en met een dreigend oog riep hij uit: ‘drukletters, ja, ik zal u met drukletters betalen, lomperd!’</p>
<p>Dit woord klonk den goeden meester, die juist eene aanmaning voor achterstallige dorpslasten wachtende was, als een donderslag in de ooren; maar hij begreep, dat het best was, de bui te ontwijken, en vertrok.</p>
<p>Een droomer! Ja wel droomde hij nog half, van den slapeloozen nacht en de vergeefsche inspanning. Het was juist schrijfmorgen op de school, en dan waren de kleinen nog al rustig. Toen nu alle pennen zoo krasten, dommelde Meester <hi rend="sc">baljon</hi> in, en droomde van schriften en handteekeningen, die in woest geweld dooreen dansten, en waarachter eenige drukletters uit den grond opkwamen, die algrooter en grooter werden, tot op eens
<pb n="105"/>
al het schrift door een stroom van hanenbloed werd uitgewischt, en de goede man verschrikt ontwaakte en zich het klamme zweet van het voorhoofd wischte.</p>
<p>Ondertusschen begreep de burgemeester, die bij de gewone stemming van zijn gemoed niet onredelijk was, al spoedig, dat meester, veldwachter, noch buren eenige schuld aan het feit hadden; en zoo kwam de zaak tot een kalm status quo, dat gewoonlijk op deze woelige aarde de plaatsvervanger is van ware rust en vrede. Dit status quo zou waarschijnlijk wel onbepaald zijn verlengd geworden, en dan had de tijd, die reeds zooveel kwaad heeft doen vergeten, ook dezen dooden haan al spoedig in zijn grooten reiszak ingepakt, maar.....</p>
<p>Het is weinig menschen gegeven, het goede, aardige of wat er ook opmerkelijks is, dat zij gedaan hebben, te verzwijgen. Het draait sich om en om in hun geheugen, het kijkt hun de oogen uit, het brandt hun op de tong, en sluipt eindelijk ongemerkt tusschen de tanden door. Want er is geen woord, dat zwaarder op de onderlip weegt, dan het woord <hi rend="sc">ik</hi>: er behoort veel spierkracht toe, om het binnen te houden; en ontsnapt het eens, hoe veel woorden sleept het niet met zich!</p>
<p><hi rend="sc">Job wijsland</hi> is een eerzaam winkelier op ons dorp: rustig van aard, goedhartig, vrolijk en, schoon hij ook vrij wel denken en spreken kan, met de gelukkige gaaf bedeeld, om bij ieder, die gaarne spreken wil, aandachtig te luisteren. Dit maakt hem bemind, en doet, gevoegd bij zijne bekende eerlijkheid, ook zijnen winkel goed.</p>
<pb n="106"/>
<p>Ook bij <hi rend="sc">ploegstaart</hi> was de brave <hi rend="sc">job</hi> altijd welkom; en even na nieuwjaar stapte hij, naar jaarlijksche gewoonte, den weg naar den <hi rend="i">hokkendam</hi> op, om met hem te rekenen en verder wat te praten bij de warme plaat. Hij vond onzen vriend alleen te huis, daar vrouw en kinderen (zoo zeide hij) bij Grootje waren; <hi rend="sc">ploegstaart</hi> wierp een groot wortel-end van een boom op de plaat, en tapte eene kan best bier. Er werd veel en vrolijk gepraat; <hi rend="sc">job</hi> haalde nog eens, daar hij het hier veilig doen kon, de kluchtige woede van den burgemeester op; <hi rend="sc">arij</hi> liet zich een en ander ontvallen, en ten slotte werd er hartelijk gelagchen en <hi rend="sc">wijsland</hi> de hand op den mond gelegd.</p>
<p>Lezers! kent gij iemand, die zwijgen kan, zwijgen als het graf? Geef hem de hand en kies hem tot uwen vriend. Maar is hij getrouwd, en kan hij het nog? Kan hij het waarlijk nog? O druk hem dan aan uw hart, en maak hem vooral tot uwen boezemvriend.</p>
  <p><hi rend="sc">Job wijsland</hi> was geen babbelaar, en <hi rend="sc">ploegstaart</hi> wist, dat hij niemand veiliger zijn geheim vertrouwen kon. Maar <hi rend="sc">job</hi> had eene vrouw, die in anderen en voor zich zelve van de kunst van zwijgen een geweldigen afkeer had. Een weinig scheel, een weinig mank, een weinig krom van rug, een weinig rhumatiek in de handen, had zij geen harer leden zoo geheel tot hare beschikking, als de tong en de ooren. Bij haar in den winkel werden alle leerredenen beoordeeld en godsdienstige redevoeringen gehouden, het nieuws werd er uit den dop gebroken of groeide er in korte oogen-<pb n="107"/>blikken verbazend aan, het kwade werd er onder het mikroskoop gezet, en plannen beraamd, die de mans naderhand als hunne eigene denkbeelden uitvoerden: met een woord, het spreken van vrouw <hi rend="sc">wijsland</hi> deed den winkel niet minder goed, dan het zwijgen van haar man.</p>
<p>Hoeveel duizenden woorden waren er aan die smalle toonbank niet reeds gewisseld, sedert het eerste lood koffij op dien rampzaligen morgen gehaald was! En nog, - hoe spijtig! - wist vrouw <hi rend="sc">wijsland</hi> niets anders over den haan te zeggen, dan eene strafpredikatie tegen het dartele en godlooze geslacht dezer eeuw, en tegen den nijd, die de braafste menschen geen rust liet: - de burgemeester was een goede kalant in haar winkel.</p>
  <p>Juist op dien avond en den volgenden dag, daar er vreemdelingen over waren en dus het oude weer nieuw werd, sprak vrouw <hi rend="sc">wijsland</hi> veel over den haan en den goeden burgemeester. <hi rend="sc">job</hi> zweeg. Nu, dit was hem in huis niet vreemd. Maar hij zweeg, vooral toen hetzelfde gesprek nog eens terugkwam en de vrouw met hare gissingen en vermoedens zoo geheel van den weg af was, - hij zweeg alleen met de tong, hij glimlachte. Dit lagchen was vrouw <hi rend="sc">wijsland</hi> bedenkelijk, zij polste, zij dreigde, en eer zij insliep, wist zij althans, dat hij meer wist. Reeds vroegtijdig werd zij wakker, en ging in hare gedachten na, waar haar man al zoo geweest was in de laatste dagen, en wien hij kon gesproken hebben. Op eens schoot haar het lang vergeten onheil van het ver-<pb n="108"/>schrikte en gekwetste kind te binnen, zij viel haren man met grof geschut aan, waagde eene stoute gissing, beloofde te zwijgen- te zwijgen, waaraan zij zou gebarsten zijn!- genoeg, <hi rend="sc">job wijsland</hi> schond letterlijk zijn geheim niet en toch wist het zijne vrouw. <hi rend="i">Hij</hi> zeide het immers niet, maar <hi rend="i">zij</hi> zeide het en hij sprak het niet tegen.</p>
<p>Tegen den volgenden zondag, had vrouw <hi rend="sc">wijsland</hi> de vrouw en zuster van den molenaar gevraagd. De vrouwen mogten eigenlijk elkander niet zetten; maar de mans waren neven en vrienden, en elkanders kalanten: de vrouwen hielden dus ook, zoo het heet, de vriendschap aan. Het was zondag avond, en het gezelschap zat bijeen. Men dronk koffij, - dit sprak van zelf. Men at boterhammen met rookvleesch en beschuitjes met suiker, - dit ook. En dat evenzeer van zelf sprak, was, dat eerst de preken van dien dag werden besproken, en daarna het nieuws van de afgeloopene week uit alle hoeken bijeen gezocht.</p>
<p>Ik heb dikwijls opgemerkt, dat wanneer menschen, die elkander niet mogen lijden, vriendschappelijk bijeen zijn, de gal, die zij eigenlijk elkander gunnen, over de afwezigen te rijkelijker wordt uitgestort. Althans, daar de drie nichten even spraakzaam en even belangstellend in de kerk en in hare naasten waren, was de namiddagpreek ‘maar weer zóó zóó geweest,’ en werden, toen dit afgehandeld was, de jonge meisjes van het dorp gemonsterd, of geen hunner ongepaste kleederen droeg of ontijdige vruchten beloofde: - er
<pb n="109"/>
was weinig nieuws: - om nu eene van die pijnlijke tusschenpoozen aan te vullen en het vuur van het gesprek wat op te rakelen, deed de molenaarsvrouw den dooden haan nog eens herleven. Hier werd het gezigt van vrouw <hi rend="sc">wijsland</hi> bedenkelijk: zij snuifte, evenwel bewaarde zij haar geheim. Zij zeide alleen; ‘zij zou wel......, maar men kon alle dingen zoo niet zeggen; - men zocht wel eens op het dorp, wat buitenaf te vinden was; - de armen werden wel eens beschuldigd, omdat men de rijken niet aandurfde; - maar 't was beter, van die dingen niet veel te spreken, om de rust niet te storen.......’</p>
<p>Eer de volgende zondag daar was, wist het gansche dorp, ergo ook de burgemeester, wie het hanenbloed op zijn geweten had: - niemand had het gezegd.</p>
<p>Ik wist het ook. Het verwonderde mij dus niet, dat <hi rend="sc">arij ploegstaart</hi> bijna de eenige was, - eenige goede oude vrome zielen uitgezonderd, - die aandachtig luisterde, en daardoor het bliksemend oog van den burgemeester, dat van tijd tot tijd op hem rustte, niet bemerkte, voor zijn Edel Achtbare zich verstoord omwendde, toen <hi rend="sc">arij</hi> bij het uitgaan der kerk hem groette.</p>
<p>Nu moest de bom losbarsten. <hi rend="sc">ploegstaart</hi> was juist in het regthuis, had daar zijne korte pijp aangestoken, gaf zijne orders om in te spannen, en dacht er over na, of hij zich ook in het gezigt van den burgemeester kon vergist hebben, toen de veldwachter hem al buigende en bevende verzoeken kwam, om eens bij den burgemeester aan huis te komen.</p>
<pb n="110"/>
<p><hi rend="sc">Ploegstaart</hi> was op alles voorbereid, en in het volle gevoel zijner onafhankelijkheid begaf hij zich op weg, zoo als hij was, op de klompen en rookende. Zonder veel aandienens trad hij binnen, en wachtte de kans niet af, of hem een stoel zou worden aangeboden: hij nam er zelf een.</p>
<p>‘Nu weet ik het: <hi rend="i">gij</hi> hebt den haan vermoord!’ deze woorden werden haastig en afgebroken hem toegeduwd, met eene stem, die van toorn beefde. Meer kon de man niet uitbrengen.</p>
<p>‘Is 't anders niet?’ was het antwoord. ‘Dat is uw zaak; maar ik weet, dat hij mijn kind bijna de oogen uitgepikt en eene ziekte op 't lijf gejaagd heeft: dat was in mijn zaak.’</p>
<p>Met deze woorden stond onze <hi rend="sc">arij</hi> op, zette bedaard zijn stoel weg, klopte zijne pijp uit en ging heen, waarna hij inspande en wegreed, zoo gerust, alsof er niets gebeurd was, en zelfs eenigzins verligt, omdat zijn geheim nu geen geheim meer was. Evenwel was hij voorzigtig genoeg, om alleen te lagchen en niets toe te stemmen, als er van den haan gesproken werd, gelijk natuurlijk nu weder dagelijks het geval was.</p>
<p>Maar nu de gevolgen!</p>
<p>Het eerste was, dat <hi rend="sc">ploegstaart</hi> in openlijke onmin geraakte met zijne verraders. Hij liet voortaan zijn graan niet meer bij den molenaar van het dorp malen, en nam zijne winkelwaren bij <hi rend="sc">jochim wijsland</hi>, die binnen kort uit broederliefde een soortgelijken winkel, als <hi rend="sc">job</hi> hield, had opgezet.</p>
<pb n="111"/>
<p>En de burgemeester - ja, die begreep bij nader indenken, dat er toch weinig aan de zaak te doen was, daar de eigenlijke moordenaars zich nog altijd schuil hielden en de schuldige niets bekend had, terwij] ook de bewijzen verre zouden te zoeken zijn. Hij schaamde zich ook een weinig, om een crimineel proces over een haan te entameren. Er was dan geen <hi rend="i">directe</hi> straf uit te denken; maar op kleine plaatsen, mijne lezers, daar directe en wettelijke straffen doorgaans te omslagtig, te moeijelijk en te kostbaar zijn, behelpt men zich in dat geval met <hi rend="i">indirecte</hi> en heimelijke straffen, die even goed doel treffen en zelfs nog scherper wonden.</p>
<p>Februarij werd de dorpsomslag gereed gemaakt, die doos van <hi rend="sc">pandora</hi> in elke kleine gemeente! En de burgemeester wist ditmaal te bewerken, dat de schuldige hooger dan gewoonlijk werd aangeslagen.</p>
<p><hi rend="sc">Arij ploegstaart</hi> ontving het aanslagbiljet, smeet het eerst op den grond, maar nam het toen weer lagchende op en zette op de keerzijde (weder met drukletters!):</p>
<p><table>
<row><cell>Jaarlijksche dorpsomslag. . . . .</cell>
<cell>ƒ 80</cell></row>
<row><cell>Daarenboven een zwarte haan met een witte kuif.</cell>
<cell>ƒ 20</cell></row>
<row><cell> </cell>
<cell><hi rend="u">          </hi></cell></row>
<row><cell>Somma</cell>
<cell>ƒ 100</cell></row>
</table></p>
<p>Zoo werd het biljet terug gezonden en de honderd gulden voldaan. - Nieuwe woede, nieuwe twisten! -</p>
<p>‘Maar nu werd het toch tijd, dat gij, als verkondiger van het evangelie der liefde en herder der gemeente, er u mede moeidet?’</p>
<pb n="112"/>
<p>Ja, mijne lezers! ik wil u gulhartig bekennen, dat het mij allermoeijelijkst valt, in het bijzonder vermaningen en bestraffingen uit te deelen, hoe gemakkelijk en vrijmoedig ik dit in het algemeen van den kansel doe. Ik geloof, dat het minder uit vrees voor de menschen is, dan wel uit beschroomdheid om in den meesterachtigen, bitteren toon te vallen, en daarbij uit eene zekere, niet altijd wijze en geoorloofde zucht, om met alle menschen vrienden te blijven. Ik ga dikwijls uit met het vurigste voornemen, maar onder weg klemt mij de vermaning of bestraffing in de keel vast, zoodat het mij regt benaauwd wordt; doe ik den mond open, dan blijft ze mij aan tong en verhemelte kleven, en komt zij er eindelijk uit, dan is de kracht er af en de geest er uit. Dan zeggen de menschen: ‘wat is onze Dominé toch goed!’ En ik kom te huis en werp mijn steek op de tafel, en zeg: ‘klein-geloovige, vaar was uw ijver, uw moed?’</p>
<p>Evenwel beproefde ik, of ik den verbrokenen dorpsvrede herstellen kon. Maar ieder, bij wien ik mij aanmeldde, had zooveel redenen, waarom hij <hi rend="i">juist nu</hi> den vrede niet bewaren kon; niemand had zelf de eerste aanleiding gegeven; ieder was het van harte leed; mij nam men het niet kwalijk; 't was jammer, maar het kon nu niet anders:- en zoo kwam ik telkens te huis zoo als ik was uitgegaan.</p>
<p>Mijne hoop was nu op den tijd gevestigd, ofschoon op eene kleine plaats de tijdstroom niet zoo spoedig scherpe hoeken effen slijt, omdat er minder golving, minder
<pb n="113"/>
afwisseling is. En desniettegenstaande is alles uitnemend stilzwijgend afgeloopen. Alle partijen zijn verzoend. <hi rend="sc">arij ploegstaart</hi> gaat reeds weder om, met winkelier en molenaar, en vrouw <hi rend="sc">wijsland</hi> vindt hem zulk een goddeloozen spotter niet meer. Ja, mijne eigene oogen hebben gezien, dat de burgemeester hem verleden week een hand gaf. Zoudt gij nu nog denken, dat men op <hi rend="i">Mastland</hi> niet wist te vergeven en te vergeten?</p>
<p>Eenige kleine bijzonderheden moet ik hier evenwel aanteekenen. Het malen buiten het dorp is verbaasd ongelegen en kostbaar, de winkelwaren van <hi rend="sc">jochim wijsland</hi> zijn duurder en slechter; en <hi rend="sc">van der zanden</hi> heeft een stuk weiland noodig, dat <hi rend="sc">ploegstaart</hi> in eigendom toekomt.</p>
<p>O gij verzoening dezer wereld, wat zijt gij? De eigenbaat maakt de deur wel weder open, om de tegenpartij binnen te laten, maar in iederen hoek van het vertrek glinsteren nog de oogen van den nijd!</p>
<p>Evangelie van genade en liefde en zaligheid! Ieder prijst u en neemt uwe woorden op de lippen; maar komt het aan op daden aan van zelfverloochening en edelmoedigheid, strijdt gij tegen toorn en verbittering - ach! een doode haan heeft meer invloed bij diezelfde menschen, die u prijzen, dan gij!</p>
</div>
<div type="chapter">
<pb n="114"/>
<head rend="h3">VII. De winter buiten.</head>
<p>Eens zat ik te <hi rend="i">Amsterdam</hi> bij mijne aanstaande schoonouders. Het was na den middag, en dat zegt in de twee laatste maanden des jaars gewoonlijk zooveel als <hi rend="i">het was schemeravond</hi>. Wij tuurden, met ons beide natuurlijk, op de warrelende sneeuwvlokken, die in duizenderlei vormen en kringen door een zweefden, maar toch altijd ongemerkt daalden, en zachtkens smolten, en weer door anderen vervangen werden: - het treffend evenbeeld van de droomen onzer verbeelding, in de lucht gevormd en in het slijk opgelost!</p>
<p>Ook wij gaven ons aan die zoete droomen over, de onschuldige uitspanning der liefde. Maar als wij ons nu een dorp en eene pastorij, en wat niet al meer, in de lucht gebouwd hadden, kwam er bij mijn meisje op eens een zeer prozaisch, een echt Amsterdamsen denkbeeld
<pb n="115"/>
tusschen beide: ‘alles goed, <hi rend="sc">willem</hi> maar; die <hi rend="i">winter buiten</hi>, o die moet verschrikkelijk lang vallen!’ - ‘Lang vallen, <hi rend="i">ons</hi> lang vallen, <hi rend="sc">kee</hi>?’ - Nu, gij bemerkt het al, lezer, als gij ten minste geen ijskoud oud vrijer zijt, hoe deze zamenspraak afliep.</p>
<p>Maar in de daad, een <hi rend="i">winter buiten</hi>, dat is voor een Amsterdammer een verschrikkelijk denkbeeld. Wanneer hij bij toeval, in een dikken jas gewikkeld, zich zoo ver buiten de poort waagt, dat bij de besneeuwde velden en bevrozene slooten of waterplassen ziet, en wanneer hij dan, midden uit dat gebied des doods, een klein dorpje de witte daken ziet opsteken of uit eene eenzame woning den rook ziet opgaan; dan komt er een gelijksoortig gevoel bij hem op, als wij ons in den Rus voorstellen, die met eene verbanning naar <hi rend="i">Siberië</hi> bedreigd wordt.</p>
<p>Het is dan ook zoo, hij, die buiten alleen het groen en de bloemen, het gezang der vogelen en der maaijers zoekt, mag met primo November wel haastig inpakken, om in de digte steenklompen der groote steden leven en warmte en gezelligheid te zoeken, even als de bijen in hun digt bevolkten korf. En ik geloof waarlijk, (ofschoon zij het mij nooit gezegd heeft) dat mijne lieve wederhelft er eenige opgewektheid toe gevoelde, toen de eerste najaarsstormen onzen tuin plunderden, de gele bladeren de paden dekten, en de herfstdraden en druipende takken die bijna afsloten. Ik kon het haar ook niet ten kwade duiden; ja, ik moest veeleer den moed bewonderen, waarmede zij iedere klagt bedwongen iederen zucht smoorde. Het was toch niet enkel de
<pb n="116"/>
gewone <hi rend="i">winter buiten,</hi> de schrik van den stedeling, die ons te wachten stond, het was een <hi rend="i">overmaassche winter</hi> met al zijne bezwaren te land en te water; het was geene ballingschap, neen, eene gevangenis.</p>
<p>Overal zijn de velden in den winter doodsch en de boomen kaal; maar waar telkens eene diligence over den straatweg rolt, waar wandelpaden dorpen en steden verbinden, daar blijft men toch bewoner der beschaafde wereld, en de dorpen zijn er alleen voorposten der steden. Maar om onze eilanden heen, jagen de rivieren hare schuimende golven of stuwen hare krakende ijsschotsen voort, en scheiden hem, die geen dringenden haast, geen ontwrikbaren moed en geen gehard ligchaam aan het veer medebrengt, van de overzijde, waar misschien hartelijke vrienden of betrekkingen hem reikhalzend verwachten. En de wegen - het is waarlijk spotten, ze nu nog wegen te noemen; de barre heide mag met grooter regt dien naam dragen. Verbeeld u, lezer, een lang uitgestrekten modderpoel, die geen water meer verzwelgen kan; een reep klei, door honderden paardepooten en wagenwielen gekneed, en waarin het wagenspoor door twee strepen water wordt voorgesteld. Wee uwer, als gij onbekend en ongewapend het einde van dien langen, regten weg zoekt te bereiken! Gij hebt een Tantalus-arbeid ondernomen. Gij zet den voet neer, en weet niet, waar hij eigenlijk zal blijven staan; gij wilt een stap doen, en moet den voorman van uwe beenen niet alleen opheffen, maar met geweld lostrekken, terwijl het andere been ondertusschen een
<pb n="117"/>
zijweg kiest. Hier wordt u de schoen of laars uitgetrokken, trots den besten laarzenknecht, daar s]eept eene onweerstaanbare magt u tot de knieën in het diepe wagenspoor. Wilt gij draven, de versnelde beweging werkt alleen op uw bovenlijf en gij valt voor-over; zult gij stappen, gij moet de armen uitsteken, om niet ter zijde te tuimelen; stilstaan is een zware arbeid en rusten eene onmogelijkheid: geen boom zelfs is er, waartegen gij kunt leunen! Maar daar ziet gij een boer van een zoogenaamd voetpaadje of <hi rend="i">kantpaadje</hi> gebruik maken. Gij wilt het ook beproeven, - maar ach! een voetpad is hier te land eene hooge, glibberige, afgeronde laag klei, of eene volgreeks van verbrijzelde en omgewoelde steenen - dubbel gelukkig, als gij er na eenige vergeefsche pogingen van afstapt, zonder de enkels in de steenkuilen bezeerd of in de sloot uw afgetobd ligchaam wat bekoeld te hebben.</p>
<p>‘Maar kunnen wij dan niet rijden?’ vroeg mijne <hi rend="sc">cornelia</hi>, toen zij, na eene cordate proefneming, van zulk eene wandeling, of liever <hi rend="i">worsteling</hi> had afgezien, ‘'t Zal slecht gaen,’ antwoordde droog weg de boer, bij wien wij te zamen den avond doorbragten: ‘ze binne schoon.’</p>
<p>‘Wie zijn schoon?’</p>
<p>‘Wel, de waegens; Keesbuur heit alleen nog een vuilen.’</p>
<p>‘En waar zijn de uwe dan, als ze schoon zijn?’</p>
<p>‘Wel, op zolder, jufvrouw.’</p>
  <p>Dit laatste zeide de man met eene zekere verwonde-<pb n="118"/>ring, als of hij zeggen wilde: ‘hoe kan een verstandig mensch, na Allerheiligen, een wagen in de benedenverdieping zoeken?’ Mijne vrouw liet zich echter niet daardoor afschrikken, dat men haar voor onnoozel hield, en vervolgde haar onderzoek:</p>
<p>‘En waarom houdt uw buurman dan zijne wagens vuil, en gij niet?’</p>
<p>‘Ik hoef niet te schepen.’</p>
<p>Zij was nog even wijs. Wat zij nu uit eene zekere schaamte of bescheidenheid niet verder durfde vragen, is misschien ook voor de meeste lezers even duister, als het mijne vrouw was; <hi rend="i">ik</hi> zal het dus maar zeggen: ‘de buurman moest, zoo lang het open water bleef, wekelijks het gedorschte koren scheeprijden.’</p>
<p>Nu had mijne vrouw toch nog eene groote begeerte, om de reis per <hi rend="i">vuilen wagen</hi> te ondernemen, maar toen zij den volgenden dag eens naar het einde der dorpstraat wandelde en het langzaam voortsukkelen van zulk een wagen zag, verging haar reeds de eerste lust die naderhand door eene kleine proefneming voor altoos genezen werd. Mij dunkt, wij zitten daar nog, aan elkander vastgeklemd, om niet ter zijde van den wagen af te vallen, onwillekeurig van 't eene einde der bank naar het andere geschoven: daar zinkt een wiel tot de as in het slijk, en maakt een hellend vlak van de harde zitplaats; daar springt het weer op voor een harde kluit, en wij springen elkander in de armen; ras daarop werpt een der achterpooten van onze sterke paarden ons slijkklompen in 't gezigt; eindelijk valt een
<pb n="119"/>
paard, en breken de strengen, en houden wij een vierendeeluurs halt op vijf minuten afstand van onze woning: ‘Neen,’ sprak mijne <hi rend="sc">cornelia</hi>, toen wij bij den helder flikkerenden haard onze verkleumde leden warmden en te gelijk het angstzweet afwischten: ‘Neen, <hi rend="sc">willem</hi>: reize, wie reizen wil; maar op <hi rend="i">Mastland</hi> is het: <hi rend="i">Oost, west, 't huis best!</hi>’</p>
<p>Eindelijk begint ook de negentiende eeuw zich over de eilanden van klei te ontfermen, en bruikbare wegen er door te trekken, die misschien weldra ook aan <hi rend="i">Mastland</hi> de hand zullen reiken, om het uit zijn verborgen hoek te voorschijn te brengen en de deur zijner wintergevangenis open te maken. Of het daardoor, met vrijheid, gemak en beschaving, ook aan zedelijkheid en waar levensgenot winnen zal, wil ik nu niet beslissen; maar zeker, men moest uit eene groote stad en aangenamen kring hierheen met ons verhuizen, om te weten, wat het zeggen wil: <hi rend="i">een winter buiten</hi>.</p>
  <p>Evenwel, hoe verschrikkelijk het overige van den winter dan ook zou moeten zijn, in de maand November ging het ons even als iemand, die gasten wacht, en onder drukke toebereidselen daarvoor een rumatiek been of eene kwade kies vergeet. Een nieuwe werkkring had zich in de laatste helft van October voor mij geopend De boerenjongens kwamen na het delven der aardappelen, en de meisjes na het stallen van het vee, de catechisatiebanken bezetten, en - kostten mij bange uren; de kersmis en jaarwisseling begon ook van verre te dreigen; en de dorpelingen wachtten mij om te <hi rend="i">kort-<pb n="120"/>avonden</hi>: - tusschen beide gezegd, een twijfelachtig woord, dat evenzeer het <hi rend="i">korten van den avond</hi> als een <hi rend="i">kort en weinig beduidend avondbezoek</hi> kan beteekenen.</p>
<p>En mijne <hi rend="sc">cornelia</hi>? - O, met den besten wil had zij geen tijd om zich te vervelen. De wintervoorraad, die overal in ons lieve vaderland nog al zorgen baart, gelijkt hier waarlijk naar het approvianderen van een schip, dat vier of vijf maanden lang niets dan den hemel boven zich en de zee rondom zich te wachten heeft. Gelukkig, dat de oudere huismoeders het onderrigt van eene aankomelinge elkander als uit de handen rukten; dat de eene kwam helpen en de andere raden, de eene zouten en de andere worst stoppen, terwijl mijne goede vrouw met een peinzend, half beschroomd, half spottend gelaat aanhoorde, heen en weêr draafde, toezag, medewerkte, en toch eigenlijk van den aanstaanden nood nog het regte begrip niet had; zoodat er in den eersten winter nog wekelijks iets te kort kwam: nu een citroen en dan een borstel, nu een pijp kaneel en dan een flesch brandewijn, en zoo voorts.</p>
<p>En deze huiselijke November-storm trof niet alleen het vrouwelijk geslacht. Ach neen! zelf moest ik de schoenen aanbinden en den wandelstok opvatten, om goede aardappelen uit te kiezen, om een vet varken te waarderen en het afhakken van eene koe te besturen; - ik, die met wist dat er twee soorten van aardappelen waren, die nooit een varken in zijn hok bezocht of eene koe van binnen bezien had! Het was waarlijk mijne schuld niet, dat de aardappelen eetbaar waren, dat
<pb n="121"/>
het vleesch kon gesneden en gekaauwd worden, en dat er aan onze eerste hammen ook nog vet gevonden werd!</p>
<p>Maar als nu deze zware najaarsarbeid vras afgeloopen en onze winterhuishouding geregeld, gevoelden wij ook ongekende aandoeningen van zelfvoldoening, en bovenal van dankbaarheid. Met een grimlach van kinderlijke vreugde en vrouwelijken trots op het gelaat, voerde mijne <hi rend="sc">cornelia</hi> mij huis en schuur en kelder door. Zij toonde mij de nette, welvoorziene turf- en houthokken en de goed bezorgde aardappelen; zij beschreef mij den inhoud van alle potten in den kelder, van alle blikken op de provisiekamer; en wij warmden ons aan het een en vergastten ons aan het ander, in het blij vooruitzigt, van daaraan den geheelen winter geen gebrek te zullen hebben. In de stad, ja, daar had ik leeren bidden: <hi rend="i">Hemelsche Vader! geef ons heden ons dagelijksch brood!</hi> Maar dat brood stond altijd gereed vóór mij; dagelijks zag ik alles in overvloed uitgestald, wat de dag noodig had; en gelukkig had de sleutel tot dien overvloed, het alvermogende geld, mijne goede ouders, en dus ook mij nooit geheel ontbroken. Wat onderscheidde dan den winter van den zomer? In beide leeft men immers van geld? Maar hier zag ik nu eerst regt, wat de scherpe geesel is des winters, niet koude, maar gebrek, maar honger, waardoor het vee zou sterven op de bevrozene weide en de mensch op den afgemaaiden akker, zonder de alomtegenwoordige zorge van Hem, die de mieren hunnen voorraad leert opleggen en de bijen hare
<pb n="122"/>
korven doet vullen, Hem, die zelfs de jonge raven hoort!</p>
<p>Ondertusschen was het December geworden, de treurige, donkere <hi rend="i">wintermaand</hi>. Nu zou dan de <hi rend="i">winter buiten</hi> eerst regt beginnen. Maar andere winters mogt deze maand ondragelijk lang vallen, nu kwam zij juist van pas: want ik verheugde mij, dat de nevels en stormen een ringmuur om mij henen sloten, die de afleiding van mij weerde en mij rust gaf voor mijne vele bezigheden. Ook <hi rend="sc">cornelia</hi> had eerst nog zoo veel op te ruimen, en daarna zoo vele uitgestelde bezoeken te doen, dat het kersfeest daar was, eer wij er aan dachten. Of neen, ik dacht er wel aan, en het kwam mij veel te vroeg. Met welk eene inspanning worstelde ik mij door de drokke beurten van deze dagen! Hoe ruim haalde ik adem, toen, na zoo veel arbeids, ook de wenschen en beden van den Nieuwejaarsdag waren uitgesproken! En hoe welkom was ons, na de bezoeken en brieven, complimenten en bedelarijen van dien dag, de eerste morgenstond, waarop wij tot elkander konden zeggen: ‘dezen dag hebben wij vrij!’</p>
<p>He was een schoone winterdag. Helder was de lucht en een fijne oostewind dreigde vorst, maar vrolijk schenen de zonnestralen en kaatsten terug op de besneeuwde velden; terwijl het geboomte bij ieder windje sneeuw en rijp van den kruin schudde, als of het nu reeds de winterboeijen wilde slaken. Alles riep ons toe: ‘nu is het nog wel winter en de koude zal nog strenger nijpen, maar de zon gaat ook al hooger en hooger op: weldra wekken hare stralen de velden tot
<pb n="123"/>
een nieuw leven en blaast de zachte adem van den lentewind ijs en sneeuw en rijp daarhenen.’</p>
<p>Zelfs de invallende vorst maakte ons de maand Januarij vrolijk en gezellig, want zij gaf ons de langgewenschte gelegenheid, om bezoeken op andere dorpen te geven of van daar te ontvangen. Mijne naburen verlangden, zoo wel als ik zelf, om het hoofd, door den arbeid verhit, in de zuivere lucht te verkoelen; en mijne <hi rend="sc">cornelia</hi>, zoo verstoord op de modderpoelen en het onstuimige water, betrad met een opgeruimd hart den bevrozen grond en de gladde ijsbaan. Waarlijk, ook de maand Januarij had geen enkelen dag te veel.</p>
<p>Eindelijk kondigde de Almanak Februarij aan, die twijfelachtige maand, die somtijds nog van hare voorgangster de vinnige koude vervolgt, somtijds reeds op de stormen van haar opvolgster preludeert, maar toch altijd, volgens oude herkomst, verpligt is, ons eenige zomersche dagen te leveren. Op den tweeden dag van dezen maand stond de oude tuinman der pastorij reeds vroegtijdig voor het hek, belde aan, trad naar binnen en zette zich voor mij in postuur, zonder een woord te spreken, terwijl zijn gezigt scheen te zeggen: ‘ik ben hier geroepen: wat moet ik nu doen?’</p>
<p>‘Wel, <hi rend="sc">ariaan</hi>, wat hebt gij?’</p>
<p>‘Wel Dominé! 't Is vrouwendag.’</p>
<p>‘Zoo? dat wist ik nog niet. Maar gij hebt toch geen vrouw meer noodig?’</p>
<p><hi rend="sc">Ariaan</hi> vond het zeer ongeschikt, dat ik hem, zoo
<pb n="124"/>
als hij meende, voor den gek hield; en toen hij bemerkte, dat ik in de daad niet wist, wat de vrouwendag voor een tuinder is, daalde ik eenige percenten in zijne achting, en stond op mijne beurt vrij onnoozel voor hem.</p>
<p>Om kort te gaan, de man kwam mijn broeibak aanleggen, mijn moesland in zijne gedachten verdeelen, den grond spitten, het hout hakken, en al die gewigtige werkzaamheden met mij overleggen, die een geheel jaar lang voorraad en genoegen opleveren. O! met welk eene vreugde stak ik daarbij zelf de spade in de grond, als of ik de lente van onder de bevrozen korst zou uitspitten; met hoe veel zorg en wijsheid zocht ik de warmste plekjes op, om het eerste zaad er zelf in te strooijen, zoo onhandig, dat het naderhand in allerlei verwarde strepen en veel te digt opkwam; en hoe mat ik de kleine ruimte onder de broeiramen uit, om er toch alles in te kunnen zaaijen en planten, wat eene broeiraam kan opleveren: zóó veel vierkante voeten salade en postelein, en zóó veel vierkante duimen sterkers en radijs! - Nu, het ging mij alles vrij dom af, tusschen ons gezegd; maar met dat al, <hi rend="sc">cornelia</hi> en ik hadden nimmer met zoo veel genot getuind, in het midden van den zomer niet, dan toen wij weinige dagen later in een vriendelijken zonneschijn de paden doorkruisten of liever tusschen de stokjes door gingen, die de landkaart der nieuwe paden teekenden. Ik wees haar al de veranderingen aan, die ik in den ouderwetschen aanleg had noodig gekeurd: wáár de
<pb n="125"/>
bloemperken zouden prijken en de zitbankjes ons wachten, wáár de erwten zouden bloeijen en de boonen zich zouden slingeren; en kort daarop kwam zij verheugd met het eerste bloempje binnen en sneed ik zelf de eerste salade af. - Nu was het immers geen winter meer? - Neen, nu was het voor ons geen winter meer. In de Maartsche buijen hoorden wij alleen zijn afscheid: want de boomen, die hij schudde, droegen immers al bladeren en bloemen, in de knoppen zorgvuldig ingewikkeld?</p>
<p>Lezers! wij hebben sedert dien tij nog drie <hi rend="i">winters buiten</hi> doorgebragt, en nooit een oogenblik verlangd, om het winterveld met de opeengepakte huizen, en den slapenden tuin met glurende overburen te verwisselen; en mij dunkt, vier winters op een afgelegen kleidorp zijn genoeg, om alle romantische droomen omtrent het zalig buitenleven te doen verdwijnen, en alleen de naakte werkelijkheid over te houden.</p>
<p>En nu willen wij eens afrekenen, gij stedeling, die met een zoo medelijdenden grimlach op ons, arme buitenlieden, nederziet. Het is bij u ook donker en ook koud, even als bij ons; en tegen de koude hebben wij ook een haard, en van de donkere dagen genieten wij ten minste nog al het licht. Maar de schoone natuurtooneelen, waarmede God ook den winter versierd heeft, ziet gij in uwe straten en op uwe markten niet. Neem eens de sneeuw. Hoe schitterend en prachtig dekt dat kleed de velden, en tooit die dos het geboomte: als met een helder laken, waarover diamantgruis is
<pb n="126"/>
uitgespreid, zijn de weiden en akkers bekleed; en gelijk de zwaan klapwiekt met hare vleugels, zoo schudden de boomen hunne takken. In de stad is er ook sneeuw gevallen. Maar in vuile klompen valt ze van de schoorsteenen, en in zwart water druppelt ze treurig van de daken; terwijl een vale laag de straten bedekt, tot modder getreed en gekneden, in kleur aan het zand gelijk, dat de woning van een rijken zieke aanwijst; en verdrietig ruimt men die breijige pap en dien vuilen modderstroom weg, die de eene buurvrouw of dienstmaagd de andere op het grondgebied zoekt te schuiven, die misschien nog vast vriest en de straten gevaarlijk maakt, en naauwelijks heldere sneeuwballen genoeg voor de spelende jeugd oplevert.</p>
<p>‘Maar het is ook geen sneeuw of ijs, dat den winter aangenaan maakt bij ons; het zijn de menschen, het is gemak, gezelligheid, vermaken.’ - Ik geloof gaarne, dat hij, die gewoon is, zich dagelijks onder eene menigte menschen te bewegen en met velen in aanraking te tomen, iets ondragelijk ledigs vinden zou in onze schaars betredene straat, en zich moeijelijk zou kunnen gewennen, om maanden achtereen, dag aan dag dezelfde gezigten te zien, daar de winter geene vreemdelingen op het dorp brengt. Hij blijve, daar hij is. Maar gelooft gij wel, dat hetzelfde gevoel van eenzaamheid mij drukt, wanneer ik eenigen tijd door eene woelige, volkrijke stad omzwerf? Het wordt mij dan zoo eng, als of ik van allen verlaten en alleen op de wereld woonde, daar niemand mij kent en niemand
<pb n="127"/>
zich om mij bekommert, en ik gevoel mij eerst weder te huis, als ik de vrije natuur rondom mij en Gods ruimen hemel boven mij zie.</p>
<p>Daar nu toch het rustig buitenleven ons tot philosopheren opwekt, willen wij deze zoo verschillende gewaarwordingen eens menschkundig zoeken te verklaren. De zamenleving is oorspronkelijk eene uitbreiding van het huiselijke leven. De herderstammen zijn het naast aan dezen oorsprong gebleven, de koopsteden zijn daarvan het verst afgeweken, maar landbouwende dorpen houden het midden tusschen beide. Zoo kennen bij ons, waar zeldzaam een vreemdeling zich nederzet, alle inwoners elkander; velen zijn aanverwant en behuwd met elkander, allen hebben gedachten en herinneringen met elkander gemeen; het burgerlijk, zoo wel als het geestelijk bestuur is in ééne hand; geen verschil van godsdienst of levenswijs delft eene wijde klove tusschen ons; met één woord, wij leven als broeders en zusters. Dit laatste vindt gij misschien overdreven, en ik voor mij vind de vergelijking bij uitstek juist, daar immers in een groot huisgezin tusschen broeders en zusters al vrij wat geklopt en gekeven wordt: er zijn altijd donkere buijen aan den hemel van broedermin en huiselijk geluk. Hieruit volgt, dat ik vooral, de geestelijke vader van het groote gezin, nog half te huis ben, als ik mijn huis verlaat, daar ik in den donker iedere woning en van verre ieders stem onderscheiden kan. Daarentegen gevoel ik mij eenzaam en verlaten, omtrent als een knaap, die uit
<pb n="128"/>
het ouderlijke huis op de kostschool komt, wanneer ik eene stad bezoek, en daar tusschen duizenden menschen doorloop, met wie ik niets anders gemeen heb, dan dezelfde straatsteenen, en die niets van mij verlangen, evenmin als ik van hen, dan dat vrij elkander niet omverloopen.</p>
<p>Het is natuurlijk, dat met de uitbreiding van het maatschappelijke stelsel, meer en meer de huiselijkheid der maatschappij moest verloren gaan. Het gaat den stedeling niet aan, hoe de naam van zijn naasten buurman is. <hi rend="i">Medeburger</hi> te zijn, zegt hier niet meer, dan <hi rend="i">medemensch</hi> te wezen. Die dus, zonder in zijne eigene levenswijze bespied of gehinderd te worden, den <hi rend="i">mensch</hi> in zijne verschillende gedaanten en bemoeijingen, in zijn gewoel en zijnen arbeid, zijne hoogste beschavingen laagste verdorvenheid beschouwen wil, ga in groote steden wonen. Maar bij ons, in plaats van dien woeligen droom des levens, waaarin duizend beelden den bedwelmde voorbij zweven, kalmte, rust, tijd om zich met God, de natuur en de menschenwereld te verzoenen; - of ook wel, wanneer men niet genoeg in- en uitwendige bezigheid heeft, tijd om zich te vervelen.</p>
<p>Van dit laatste zal dus alles afhangen; want die zich buiten <hi rend="i">verveelt</hi>, zal wel naar de <hi rend="i">vermaken</hi> der stad verlangen. Ik wil die vermaken niet geheel verwerpen; ik zou daarmede tevens veel genoeglijke dagen van mijn leven ondankbaar moeten vergeten of zwartgallig veroordeelen. Zij zijn aangenaam en goed voor hem,
<pb n="129"/>
die er tijd en lust en geld voor heeft, en ze met een goed geweten geniet. Acht ik ze minder dan vroeger, het is misschien voornamelijk, omdat mijn stand mij den toegang tot de meeste afsluit. Maar die toch zulk een gedurigen roes, zulk eene onophoudelijke verwisseling van tooneel noodig heeft, om een ondragelijk ledig in zijn binnenste aan te vullen; ik vrees, dat zijn hoofd niet wel gesteld, zijn hart niet wel geplaatst is.</p>
<p>Maar nu nog een woord, dat de schaal des geluks aan onze zijde vreeselijk zal doen rijzen: - <hi rend="i">conversatie</hi> - o ja! ik benijd u, die onder vele duizenden woont, en uit die duizenden vrijelijk de u aanverwante zielen uitkiest, om daarmede den arbeid te overleggen, de vreugde te genieten, de bezwaren te dragen. Ik herinner mij daarbij den akademietijd, toen ik den jongeling, die mij beviel, op mijne kamer noodigde, zonder te vragen: ‘van wat plaats of rang zijt gij?’ toen de vriendschap zich vormde zonder namen en betrekkingen, alleen uit behoefte van het hart. Het komt mij voor, dat ik toen aan een ruimen disch was aangezeten, waar ik naar eigen smaak kon rondtasten, terwijl ik nu met de toegetelde schotels moet tevreden zijn, al is het, dat de reuk mij al tegenstaat.</p>
<p>Edoch - de stad is geene akademie. Hoe weinigen, die in het genot dezer zalige vrijheid leven! Bij de meesten wordt de conversatie door betrekkingen en niet door keus bepaald, en vooral in onzen stand is zij nimmer geheel vrij. En dit zoo zijnde, stedeling, meent gij, dat ik uwe rookende heeren en opgeschikte dames
<pb n="130"/>
u benijde? Neen, ik verlang naar u niet, oefenscholen der maatschappelijke huichelkunst, plaatsen van gemeenschappelijke verveling!</p>
<p>En nu <hi rend="i">mijne</hi> conversatie. Vrienden, waarmede overeenkomst van gevoel en beginsel mij vereenigt, heb ik ook deels onder de naburige predikanten, deels in de gemeente. Ik wil echter niet verbergen, dat ik ook hier wel eens gedrongene, vervelende bezoeken afleg; maar ik kan die ten minste afbreken, wanneer ik wil, daar ik minder aan de boerenhangklok verbonden ben, dan ik aan de stadspendule zijn zou. En voert mij nu keus en pligt beide aan den haard van eenvoudig verstandige, waarlijk vrome gemeenteleden, o veracht dan den aartsvaderlijken boerenhaard, veracht zelfs de arbeiders-vuurplaat en de walmende lamp niet. Het gesprek, daarbij gehouden, kan tegen menig koffijhuisonderhoud opwegen. Het is zoo, de ontwikkeling hunner denkbeelden en de uitbreiding hunner kennis gaat geen gelijken tred met die van den beschaafden stedeling. Maar het natuurlijk gezond verstand verloochent zich ook hier niet, en missen zij veel wijsheid, ook veel dwaasheid is hun onbekend; en het waarachtig braaf, nederig en godvruchtig gemoed heeft eene onbegrijpelijke aantrekkelijkheid in elken kring, in iederen stand.</p>
<p>Maar veel, dat hierop betrekking heeft, zullen latere schetsen den lezer nader leeren kennen. Voor ditmaal heb ik mijn doel bereikt, wanneer hij niet meer een zoo vreeselijk benaauwd gezigt zet, zoodra er gesproken wordt van een <hi rend="i">winter buiten</hi>.</p>
</div>
<div type="chapter">
<pb n="131"/>
<head rend="h3">VIII. De ringbroeders.</head>
<p>Neen, gij begrijpt het niet, gij, die dagelijks met uwe gelijken omgaat, welk een genot het voor ons dorpspredikanten is, elkander te ontmoeten. Op ons dorp zijn wij in zeker opzigt gelijk aan den Koning, die ook eenig in zijne soort is en zelden eene bevriende Majesteit te gast heeft. De vergelijking schijne wat aanmatigend, zij is daarom nog niet valsch; en van de sterren af gezien, zal het gebied van Neêrlands Koning en van mij zoo veel niet verschillen.</p>
<p>Wij zijn eenig in onzen kring, en het schijnt velen benijdenswaardig, in de kerk aller oogen te boeijen, op de straat aller hoeden in beweging te brengen en in de huizen de zachtste of hoogste zitplaats te bezetten. Ja, ik wil het maar bekennen: toen ik, reeds als kind,
<pb n="132"/>
mijn tegenwoordigen stand begeerde, was het misschien meer de verhevenheid ran den predikstoel, dan het verhevene van de godsdienst, dal mij bekoorde.</p>
<p>Evenwel, van alle genot wordt men eens oververzadigd; het vermoeit op den duur, altijd naar beneden te zien, en eerbewijzingen kunnen vervelen, even als uitgezochte geregten ons gaan tegenstaan. Daarbij komt, dat wij in het gesprek altijd leeraar, bijna nooit leerling zijn, en het misschien ook in onze gemeente ongaarne willen wezen. Althans in ons eigenlijk vak is dit zeker het geval, zoodat de geest, door gedurig voortbrengen en afleveren, toch eindelijk mat en ledig wordt, en er goede boeken noodig zijn, om die ledige ruimte in onze hersenkas weder aan te vullen. Wel hem, die dus in zijne boeken wijze en brave vrienden vindt! Maar dit zegt toch weinig meer - vergeeft mij de lage vergelijking - dan als of wij zeiden: ‘wel hem, die in den winter gedroogde of gezulte boonen heeft:’ de versche smaken beter. Evenzoo is ons de omgang met kundige, welgezinde ambtsbroeders: hij geeft leven aan onzen geest en kracht tot ons werk.</p>
<p>Ik verlangde dan ook naar dien omgang, en het was mij regt aangenaam, dat de eerste gewone ringsvergadering mij in staat stelde, nader kennis te maken; zoo werd de mij eigene langzaamheid in de keus van vriendschap en omgang, een weinig bespoedigd en gemakkelijk gemaakt.</p>
<p>De eenigzins kerkelijke lezer weet, dat onze Hervormde Kerk in classes, en iedere classis in ringen
<pb n="133"/>
verdeeld is; en dat elke ring hare gezette vergaderingen heeft. De onze, uit tien predikanten bestaande, vergadert in Mei en September, op eene plaats, die voor allen zoo veel mogelijk gelegen is. Daarheen wenden zich dan vroegtijdig de bontgeschilderde wagens, met grijze broeders beladen, de boeren-speelwagens met anderen, die door gedienstige ouderlingen gebragt worden, en een paar rappe voetgangers, die het naast bij de plaats der bijeenkomst wonen. Ook mijn persoon was nu tegenwoordig en werd als nieuweling verwelkomd. Ik gedacht aan de spreuk, die mijne moeder mij reeds op hare knie geleerd had: <hi rend="i">hooren, zien en zwijgen;</hi> en waarlijk, deze spreuk was hier niet moeijelijk na te leven. Op enkele uitzonderingen na, hebben wij predikanten een zwak (ik zal mij zelven maar niet vrij spreken), dat ons wel eens, zonder dat wij het zelve bemerken, onbescheiden doet worden. Wij zijn zoo gewoon, eene gemeente te zien, die luistert, of althans moest luisteren, en ook in de huizen van vele gemeenteleden hoort men in ons zoo gaarne den leeraar, dat wij, zoodra wij ons op onze plaats gevoelen, als van zelve de leiding van het gesprek op ons nemen. Dit wordt eene diep ingewortelde gewoonte, - ja bijna eene volstrekte behoefte, gelijk alles, wat den menschelijken hoogmoed streelt. En zijn wij nu velen bij elkander, dan schijnt er dikwijls om die leiding van het gesprek een wedstrijd te ontstaan, die woorden en denkbeelden al zonderling dooreen doet woelen. Althans; toen ik daar zoo <hi rend="i">zwijgend zag en hoorde</hi>,
<pb n="134"/>
kwam mij de fraaije kanarievogel van mijne moeder in de gedachte, die welluidend zong, zoo lang hij alleen was; maar naauwelijks waren er in dezelfde kamer nog meer opgehangen, of de toonen werden al scheller en scheller, daar de een tegen den ander wedijverde tot in de hoogste octaven der vogelenmuzijk.</p>
<p>Evenwel, de ontmoeting was regt gul en hartelijk. Maar het eerste gesprek werd al schielijk afgebroken door den hamerslag van onzen Praetor, die de vergadering opende. Van die vergadering zal ik de geheimen niet verraden, maar het volgende ligt mij toch op het hart.</p>
<p>Ik herinner mij, dat ik in zekere boekjes uit den tijd der organisatie van ons kerkbestuur, veel over het nut der ringsvergaderingen gelezen heb. Zij moesten worden ingerigt tot godvruchtige bijeenkomsten, ja tot oefenscholen der geleerdheid. De oudere broeders moesten daar geregeld aan de jongeren mededeeling doen van hunne verkregene ondervinding, gelijk dezen er de vorderingen der nieuwere studie konden bekend maken; gewigtige onderwerpen uit het gebied der godgeleerdheid moesten er behandeld en beoordeeld worden, moeijelijke plaatsen en leerstukken verklaard, - o wee! <hi rend="i">mundus vult decipi</hi>.</p>
<p>‘Maar vindt gij dan de ringsvergaderingen nutteloos en ondoelmatig?’ Gansch niet, mits men ze neemt voor hetgeen zij zijn en zijn kunnen. Alleen ben ik een weinig te laat geboren, om te kunnen meenen, dat eene idée genoeg is om iets schoons en goeds daar te stellen, dat aanschrijvingen en wetten de menschen
<pb n="135"/>
vormen, en tabellen en rapporten hart en geest dwingen. Ik bemin die twee dagen van broederlijk <hi rend="i">genoegen</hi>, en bemin hen bovenal, die het <hi rend="i">miscere utile dulci</hi> verstaan; maar hoe kan men verwachten, dat menschen, die tweemalen in het jaar zich ontspannen om eenen dag te zamen door te brengen, daar eene massa geleerdheid en vroomheid zullen medebrengen, om die tegen elkander uit te wisselen? Hoe kan men trachten, zoo veel verschil van studie en zienswijze in weinige uren tot een te brengen, daar velen elkander buiten die weinige uren zelden zien? Waarlijk, er is ware vroomheid, grondige geleerdheid, hartelijke vriendschap genoeg te vinden in den omgang van dorpspredikanten; maar daartoe is het bezoek van goede naburen oneindig beter geschikt, dan die weinige bijeenkomsten, die onze eeuw van maatschappijen en genootschappen daartoe heeft willen in pacht nemen; ofschoon ik gaarne de uitzonderingen op dezen regel erkennen en eerbiedigen wil, waar plaatselijke en tijdelijke omstandigheden die toelaten of daarstellen.</p>
<p>&nbsp;</p>
<p>Zoo was ik dan nu als ringbroeder ingelijfd, en vervolgde mijne bijzondere kennismaking. Op menigen maandag vooral, wandelden mijne lieve vrouw en ik naar naburige dorpen of reden naar verder afgelegene. De plaatsen zal ik niet noemen, gij zoudt ze toch op de kaart moeijelijk vinden, daar <hi rend="i">Mastland</hi> er niet eens op staat. Alleen wil ik de voornaamste resultaten onzer kennismaking u mededeelen.</p>
<pb n="136"/>
<p>In die mededeelingen mag niemand anders de eerste plaats bekleeden, dan gij, mijn onvergetelijke vriend <hi rend="sc">meijerburg</hi>, wiens grijze haren ik met zoo bittere tranen zag ten grave dalen, en die nog de eerste plaats bekleedt in mijn hart! - Hoe dikwijls herinneren wij ons nog, <hi rend="sc">cornelia</hi> en ik, dien middag, toen wij, na ruim een uur gaans, voor het eerst zijne woning binnen traden! Gulhartig verwelkomde hij ons, en zijne vrouw ontving ons als oude vrienden. Ik las terstond iets vaderlijks en moederlijks op hun gelaat, en zij kinderlijken eerbied op het mijne. ‘Broeder,’ zoo sprak hij, ‘wanneer gij aan de beginselen uwer intrede getrouw blijft, dan werken wij in éénen geest en kunnen elkander nuttig zijn. Ik kan u misschien van dienst wezen met eene veertigjarige ondervinding, en gij zult mij genoegen doen met mij van tijd tot tijd mede te deelen, wat er al zoo in de godgeleerde wereld omgaat: want ik kan dat alles nist meer zoo lezen, als vroeger, daar mijne jaren klimmen en mijn sober inkomen mij belet, boeken te koopen. Maar dit smart mij niet; ik heb het beste Boek behouden en mijne kinderen met eere groot gebragt.’</p>
<p>Gedurende dit gesprek trok er eene ligte wolk over het vriendelijk gelaat der goede oude, en zij haastte zich, om met een gulle noodiging in te vallen. Tot de beminnelijke eigenschappen der vrouw, al is het niet altijd geheel van ijdelheid vrij te pleiten, behoort, dat zij gaarne de versleten naden en verschoten stukken der kleederen bedekt, en een waas van welvarendheid zoekt
<pb n="137"/>
te verspreiden over de ledige beurs en het bekommerde hart; waardoor menigmaal de eenvoudigste huismoeder met een fijnen takt het gesprek eene andere wending weet te geven, zoodra het de geheimen harer sobere huishouding ontdekken zou.</p>
<p>Van het eerste oogenblik af, was ik dan bijzonder met mijne bejaarde naburen ingenomen. Eene zekere voorzigtigheid evenwel, die wel eens in wantrouwen ontaardt, liet mij nog niet toe, mij geheel aan hen te verbinden, in de verwachting, dat hun karakter ook wel eene ongunstige zijde hebben zou, gelijk dat van alle menschenkinderen. En ik was eerst gerust, toen ik die schaduwzijde ontdekt, en zeer onbeduidend gevonden had.</p>
<p>Hoe dikwijls hebben wij naderhand nog dien weg betreden in de drie jaren onzer nabuurschap! De zonneschijn schrikte ons niet af in den zomer, zoo min als in den winter de vroeg invallende avond; ja dikwijls zag een flonkerende sterrenhemel ons terugkeeren van den huisselijken haard, waarop om onzentwil een helderbrandend kersblok was aangelegd. Kwam mij eene onverwachte moeijelijkheid voor, - en welk proponent, die predikant wordt, treft geene moeijelijkheden aan in de kerkelijke en armenwetten, die hem niet geleerd zijn, en in de herderlijke zorgen, die hem niet geleerd konden worden? - Kwam mij eene moeijelijkheid voor, dan was eene wandeling naar <hi rend="sc">meijerburg</hi> gewoonlijk genoeg, om mij uit alle bezwaar te redden. En behoefde mijne vrouw moederlijken raad of hulp, of den
<pb n="138"/>
troost, dien het hart in het hart uitstort, dan waren hare schreden derwaarts gerigt, of de goede oude vrouw kwam haar zelve in den nood bijstaan.</p>
<p>Hoe weinig nieuws ook onze kleine kring scheen op te leveren, aan gesprek ontbrak het ons bij <hi rend="sc">meijerburg</hi> nooit. De vriendschappelijke belangstelling maakt kleinigheden gewigtig. En buitendien, zonder in de geleerde wereld naam te hebben gemaakt, bezat de oude man eene grondige en heldere kennis, en paarde vastheid van beginselen aan vrijheid van opvatting. Het geloof in <hi rend="sc">christus</hi> leefde in hem, en de waarheid had hem waarlijk vrij gemaakt. Hij had daarom zijne denkbeelden niet in oude stelsels verwrongen, en vreesde het nieuwe niet: het kon hem immers de vastheid van zijn geloof niet ontnemen? en hij wilde gaarne nog wat leeren, al was het in den avond van zijn leven.</p>
<p>Ach! zij zullen nimmer wederkeeren, die onvergetelijke avonden, bij de gezellige koffij en oudvaderlandschen haard, en bij nog gezelliger vriendenkout doorgebragt!</p>
<p>Door afkoop van het <hi rend="i">annus gratiae</hi>, had ik reeds verleden jaar in hetzelfde huis een nieuwen nabuur te verwelkomen, een <hi rend="i">tijdgenoot</hi>, een <hi rend="i">akademiekennis</hi>. Zeker, dit klonk fraai. Het moest gemeenschappelijke herinneringen opwekken en oude kennis weder aanknoopen; maar niet alle herinneringen zijn aangenaam en niet alle kennis is gunstig.</p>
<p>Mijn nieuwe nabuur was aan de akademie weinig gezien geweest. Aan de akademie toch wordt veel over het
<pb n="139"/>
hoofd gezien: eene lage afkomst, zonderling of woest karakter, vrije beginselen en zeden zelfs, maar niet gebrek aan <hi rend="i">verstand</hi>, aan <hi rend="i">moed</hi> en <hi rend="i">wereldkennis</hi>. Men moet zich kunnen handhaven op het tooneel der akademische zamenleving, of anders in een verborgen hoek zich terugtrekken, waar men voor bespotting veilig is. <hi rend="sc">van der ploeg</hi> - deze naam scheen al eene boersche afkomst aan te duiden - had een en andermaal beproefd, eenige vertooning te maken, maar zijne geleerdheid vond men niet geleerd genoeg en zijne aardigheden volstrekt niet aardig, zoodat hij spoedig als een stijve klaas werd uitgelagchen of als een arme sukkel beklaagd; daarop was hij in het duister teruggekeerd, had met zweet en tranen zijne examina en proefpreek gedaan, daarop een paar jaren als proponent omgezworven en nu gelukkig eene vaste bestemming gevonden.</p>
<p>Ziet daar mijne <hi rend="i">herinnering</hi>, mijne <hi rend="i">kennis</hi>. Nu, wat hij niet was, kon hij nog geworden zijn; ook zijn studentendeugden nog niet altijd maatschappelijke deugden, en omgekeerd; en ten slotte wist ik toch geen eigenlijk kwaad van <hi rend="sc">van der ploeg</hi> en hadden wij nimmer twist gehad, zoodat ik in eene vriendschappelijke stemming naar hem toe wandelde. Maar hoe stond ik verbaasd, toen ik hem ontmoette! Die goede <hi rend="sc">van der ploeg</hi>, die altijd tusschen ons studenten met een gluipend oog en gedoken hoofd doorging, als een smokkelaar tusschen commiezen, wat was zijn voorkomen veranderd! Met deftige schreden, het hoofd opgeheven en de hand in de borst, kwam hij mij te gemoet; een
<pb n="140"/>
genadige grimlach schilderde zich rondom zijnen mond, en de woorden: ‘hoe vaart gij, Collega, en hoe vaart mejufvrouw uwe beminde?’ werden meer gereciteerd, dat uitgesproken. Ik kon mij niet verzadigen in de beschouwing van zijn eerwaarden persoon, vooral toen een boer van zijn kerkeraad het gezelschap kwam vermeerderen. Waarlijk, alles was zoo deftig aan hem, tot het houden van zijne pijp toe, dat ik er al vrij onnoozel in het oog van ‘broeder ouderling’ moet hebben bijgezeten.</p>
<p>Daarbij geeft het bezoeken van een huis, waarvan de vorige bewoners mijne hartelijke vrienden waren, mij altijd een weemoedig gevoel. Ik zie dan alles, stoel en tafel, haard en klok, servies en schoorsteenstuk, gelijk het vroeger was; en alle vernieuwing en verfraaijing, die nieuwe bewoners gewoonlijk aanbrengen, is mij eene ergernis, eene ontwijding van dat alles, waarop mijn oog zoo dikwijls om der bewoneren wil, met welgevallen gerust heeft. Zoo ging het mij ook nu. Terwijl Collega <hi rend="sc">van der ploeg</hi> met den buigenden ouderling over de hooge waarde zijner bediening sprak, zoo afgepast, als of hij een gememoriseerd stuk voordroeg, zag ik daar tegenover mij nog den ouden trijpen leuningstoel en daarin mijn waardigen grijzen vriend <hi rend="sc">meijerburg</hi>, en nog hoorde ik hem zeggen: ‘Mijn zoon! ik bedroef mij altijd, als ik van Dominé's-toon en geestelijke deftigheid hoor, of die zelf opmerk. Dat onze stemming ernstiger zij, dan die der wereld rondom ons: wij hebben ook ernstige bezigheden; maar die ernst
<pb n="141"/>
moet het leven zijn onzer ziel en niet het blanketsel van ons gelaat of het keurslijf onzer woorden. Het is niet ernstiger of waardiger, wanneer ik tot u zeg: ‘Collega, gij zoudt eens kunnen rooken,’ dan als ik op onzen gewonen toon spreek: ‘kom buurtje, nu eerst een pijp gestopt.’ Ik vrees altijd, dat zulk een vertoon uit een hoogmoedig hart voortkomt, en dat het de onbeduidendheid van het karakter en de ledigheid van den geest bedekken moest; op zijn best genomen, is het toch altijd eene dwaze gewoonte, dat men de onnatuurlijke stemming van den predikstoel naar huis medeneemt, in plaats van de natuur uit zijn huis en kring op den predikstoel over te brengen. Een boer moge deze gemaakte deftigheid aangapen, bij verstandigen en weldenkenden benadeelt zij onbegrijpelijk veel onzen zedelijk en invloed.</p>
<p>Zoo had ik mij te gelijk met den doode en den levende onderhouden, en keerde, na eenig algemeen gesprek en belofte van nader aanhouden der kennis, huiswaarts. Weldra vernam ik nog een en ander, dat ik niet kan nalaten, ook aan mijne lezers mede te deelen.</p>
<p>Tot de zwakheden van mijn overledenen grijzen vriend behoorde, dat hij gaarne toonde, wel oud maar vrij van vooroordeel te zijn. Bij oppervlakkige en bekrompene menschen, had hem dit het voorkomen van een groot liberaal gegeven, hoewel hij dit, in den gewonen ongunstigen zin van het woord, volstrekt niet was. Zelfs helde zijne denkwijs tot het oud-regtzinnige over; maar hij wilde alleen niets goedkeuren, omdat
<pb n="142"/>
  het oud was, en allerminst door schelden en veroordeelen het nieuwe bestrijden. Genoeg, om hem eene zekere partij in de gemeente tegen te maken, die, sedert de afscheiding in onze vaderlandsche Kerk begon, het hoofd hooger opstak. Dit had zelfs den laatsten avond zijnes levens bewolkt, en zijne levenszon minder helder doen ondergaan. Deze partij nu had vooral de beroeping van <hi rend="sc">van der ploeg</hi> doorgedrongen, hetgeen anderen zich hadden laten welgevallen, om zoo doende, gelijk zij meenden, vrede en eendragt in de gemeente te bewaren of te herstellen. De proefpreek, een weinig naar hunnen geest ingerigt, was dan ook onberispelijk, en de eerste kennismaking beloofde veel; edoch - toen deze eijeren eenige weken gebroed waren, bragten zij geene hupsche kiekens, maar stank en verrotting voort: want wel beschouwd, was de regtzinnigheid van <hi rend="sc">van der ploeg</hi> voor een groot deel hoogmoed: hij wilde uitmunten en het werk van zijn voorganger verbeteren. Toen nu deze hoogmoed tegen den hoogmoed der vromen botste; toen zij hem op den geestelijken weg wilden leiden, en hij hun de wet stellen; toen begon men in te zien, dat hij toch de regte man niet was, en er niet in zat, wat er buiten op zat, en men haatte en kwelde hem nog meer, dan zijn waardigen voorganger. De slotsom is, dat hij sedert dien tijd zich meer aan ons aansluit, in plaats van onze weifelende gemeenteleden tot zich te trekken; en dat, daar hij toch in den grond niet kwaad is, de ondervinding hem al een weinig wijzer doet worden; zoodat deze harde leer-<pb n="143"/>meesteres, met Gods hulp, nog wel van <hi rend="sc">van der ploeg</hi> maken zal, wat van hem te maken is.</p>
<p>&nbsp;</p>
<p>Het aandenken eens onvergetelijken vriends heeft mij te lang op ééne plaats opgehouden: wij zullen dus bij mijne andere naburen slechts een kort bezoek afleggen.</p>
<p>Op een goed half uur afstands van <hi rend="i">Mastland</hi> staat sedert zes jaren mijn brave vriend <hi rend="sc">rusters</hi>, insgelijks een <hi rend="i">tijdgenoot</hi> en <hi rend="i">akademiekennis</hi>. Rondborstig als een Zeeuw, somtijds ruw in zijne uitdrukkingen, maar altijd edel in zijne bedoelingen, is hij zich bij den overgang van student tot predikant volkomen gelijk gebleven. Hij mist in de zamenleving den fijnen takt en de hoogere beschaving, in de studie het wijsgeerig oog en de grondige kennis, noodig om in een en ander uit te munten; maar zijn rondborstige toon en zijn open oog teekenen opregtheid en vastheid van overtuiging, en geven hem een zedelijken invloed op zijne gemeente, die niet zelden de hoog beschaafde en geleerde man mist. Zoo had ik hem gewacht en zoo vond ik hem, en durfde mij daarom spoedig en gerust aan hem aansluiten. Zoo ergens, dan is het onder ons beide de waarheid, dat verschil van karakter bij overeenkomst van beginselen, de hechtste vriendschap kweekt. Draaft hij wat hard op een eenmaal aangevat denkbeeld door, dan trek ik hem bij de rokspanden terug; en doet mijne natuurlijke bedaardheid en omzigtigheid mij te zeer en te lang weifelen, dan moet ik zwichten voor de kracht van zijn helder oog, en voor eene stem, die hij
<pb n="144"/>
nimmer aan banden legt. De belangen onzer gemeenten, somtijds ineenloopende en meest naauw verwant, geven ons ruime stof van onderhoud en zelfs van vriendschappelijken strijd. Zonderling verschillend is somtijds de wijze, waarop wij dezelfde zaken aanvatten; de mijne - vergeeft mij, dat ik het zelf getuig - is dikwijls verstandiger, altijd voorzigtiger; en toch weegt zij niet altijd op tegen zijn ‘regt door zee.’ Wij zijn gelijk aan twee kinderen, waarvan het eene altijd angstig voor de voeten ziet en het andere wild en onbezorgd draaft en speelt, en waarvan toch het eerste dikwijls (naar oud-vaderlijke of moederlijke spreekwijze) <hi rend="i">in het hoekje</hi> is, <hi rend="i">waar de slagen vallen</hi>.</p>
<p>Alleen des maandags morgens bezoek of ontvang ik mijn vriend <hi rend="sc">rusters</hi> minder gaarne, dan op andere dagen. - En waarom dan juist? - Ik zal het u zeggen. Treedt hij op dien morgen bij mij binnen of verwelkomt hij mij bij zich, dan is zijne eerste vraag: ‘hoe vaart gij?’ en zijne tweede, die er onmiddellijk op volgt: ‘wat hebt gij gisteren gehad?’ Om het antwoord op deze laatste vraag is het eigenlijk ook nog niet te doen; ten minste hij valt vrij spoedig in: ‘ik heb behandeld, -’ en nu volgt eerst de tekst, dan het thema, dan de schets, deel voor deel en punt voor punt; en word ongeveer te moede, alsof mijn chirurgus mij zijn receptenboek voorlas. - Laat men mij zeggen: ‘ik heb die geschiedenis of dat gezegde behandeld: wat is ze schoon, of wat is het rijk! Laat ons dan den Bijbel in de hand nemen, en de kracht
<pb n="145"/>
der uitdrukkingen in het oorspronkelijke, den zamenhang van denkbeelden of gebeurtenissen nagaan; maar <hi rend="i">schetsen</hi>, - ik koop daarvan deelen vol voor eenige stuivers.... Doch ik zou zoo doende weder tot een onderwerp terugkeeren, waarvan ik vroeger misschien reeds te veel gezegd heb; mijn vriend heeft dan zoo zijn stokpaardje en ik ook, en zijn zijne schetsen keurig net in zijn oog, koud en afgepast is toch zijne Evangelieprediking niet. Welaan, ik wil mij zelven de boete opleggen, om aanstaanden maandag, als het weder gunstig is, hem op nieuw te bezoeken en geduldig toe te luisteren. En is misschien met zijne belangstelling in de goede zaak een ligte zweem van eigenliefde vermengd, ik zal ze verschoonen, en denken: ‘ligt, dat nog eens iemand plan en behandeling prijst, eer de vlijtig bewerkte preek wordt weggelegd; onze vrouwen laten toch ook gaarne een fraai servies of kostbaar zilverwerk of net gevouwen tafelgoed nog eens zien, eer het voor langen tijd in een donkere kast of kabinet wordt weggesloten.</p>
<p>&nbsp;</p>
<p>Wenden wij ons naar de tegenovergestelde zijde van het eiland, dan vinden wij, op een goed uur afstands, mijn grijzen nabuur <hi rend="sc">marklan</hi>. Na het betreden van een eenzamen dijk, door zwaar geboomte overschaduwd, ontdekken wij eindelijk eenige hutten, eene bouwvallige kerk en daar achter eene oude, sombere pastorij. Dat alles is vrij doodsch, maar er komt spoedig leven in: want onze komst brengt een koar van
<pb n="146"/>
drie, vier honden in beweging, waartusschen de brommende stem eener oude dienstmaagd het recitatief zingt; Dominé moet er zelf bij komen, om de meid en de honden te stillen, en niet dan morrende trekken zij af. Nu eerst kan het tuinhek worden open gedaan en de goede oude Broeder, met de gebloemde kamerjapon aan en het zwarte kapje op, heet ons welkom. Een paar vette katers worden nog van de stoelen met kussens gejaagd, en - wij komen te zitten.</p>
<p>‘Gij zult immers koffij drinken, Collega?’ - ‘Gaarne, de wandeling maakt dorstig.’ - Lezer! zijt gij wat bijzonder vies, wisch dan heimelijk het kopje nog eens om: oude lieden zien zoo nauw niet meer. Drink overigens vrij koffij, zonder vrees voor de bedwelmende of opwindende kracht, het <hi rend="i">narcotische</hi> geloof ik dat de geleerden zeggen. Zoo iets is hier onbekend.</p>
<p>De oude man schijnt u misschien niet zeer spraakzaam. Dat komt maar, omdat men eerst alle zaken en alle menschen bij het regte handvatsel moet aangrijpen. Begin slechts te spreken over het nieuws van de laatste boekzaal of het laatste sijnode, over kerkelijke wetten en reglementen, over vacaturen en vacatuurgelden; ik verzeker u, dat gij hier leeren zult. Sedert 45 jaren op deze afgelegene plaats woonachtig, overziet hij van hier rustig en geregeld de geheele kerk; even als een rentenier, die een groot vriend van reisbeschrijvingen en couranten is, en zich geheel te huis gevoelt in <hi rend="i">China, Afghanistan, Spanje</hi> en <hi rend="i">Algiers</hi>, ofschoon hij nooit zijne woonplaats, veel min zijn vaderland verlaten heeft.</p>
<pb n="147"/>
<p>Er zijn nog andere punten, waarop Collega <hi rend="sc">marklan</hi> sprekend en zelfs welsprekend is. Bezoek hem slechts in het najaar en noem maar één artikel van den wintervoorraad, zoo hebt gij het uurwerk van het gesprek opgewonden, en behoeft u niet verder te vermoeijen om het gaande te houden. Naauwkeurig weet hij u de juiste marktprijzen te noemen, en rekent zelfs met halve centen; en menigeen zijner raadgevingen en huishoudkundige opmerkingen hebben mij wezenlijke diensten bewezen.</p>
<p>En nu verder is met weinig woorden zijn karakter te beschrijven: voor zich zelven doorgaans in eene gelijkmatige, opgeruimde stemming, zou hij gaarne de geheele wereld in vrede en zijne gansche gemeente eenmaal in den hemel zien; en hij draagt niemand een kwaad hart toe, of het mogt <hi rend="sc">levi</hi>, den slager, zijn, die ten spijt van zijne waakzaamheid, hem nu en dan een half ons vleesch te weinig brengt.</p>
<p>‘Dat is nu alles goed en wel; maar wat is <hi rend="sc">marklan</hi> als predikant? wat heeft de gemeente aan hem?’ Ja, lezer, ik sta waarlijk verlegen, wat ik u hierop antwoorden zal. Al meer en meer begint de goede oude man zich over de koelheid zijner gemeente te beklagen, en deze wederkeerig over de zijne. De waarheid is misschien, dat leeraar en gemeente te zamen zijn koud geworden, en nu elkander niet kunnen verwarmen. Ik geloof zelfs, dat <hi rend="sc">marklan</hi>, na vijf en twintig jaren de gemeente gesticht te hebben, begrepen heeft, dat hij nu stichting genoeg had opgezameld
<pb n="148"/>
voor de volgende vijf en twintig jaren, en dat hij de kinderen wel op dezelfde wijze op den goeden weg leiden kon, als hij het de vaderen gedaan had. Hieruit is een zekere cursus ontstaan, dien geoefende hoorders, althans van 14 dagen voor kersmis tot 14 dagen na pinksteren, niet <hi rend="i">na</hi>rekenen, maar <hi rend="i">vooruit</hi>rekenen kunnen; terwijl zij gedurende de overige maanden uit den voorzang, op het kerkbord aangekondigd, althans uit de voorafspraak, tekst en leerrede gissen. Doch aan de andere zijde is het ook waar, dat de gemeente uit de <hi rend="i">Marklansche</hi> preken, die toch in het wezen der zaak goed zijn, nog op verre na niet geleerd heeft, wat daar uit te leeren is; en dat zij moeijelijk een vredelievender herder of hartelijker vriend onder alle omstandigheden, zoude kunnen opsporen. Maar de gewoonte doet deze goede zijde van zijne dienst hoe langs zoo meer voorbij zien.</p>
<p>Onder deze omstandigheden, ontstaat er een zonderlinge strijd. De gemeente gunde zoo gaarne den waardigen grijsaard zijne welverdiende rust, en deze kan van zijne gemeente <hi rend="i">cum annexis</hi> niet scheiden. Het kerkbestuur laat de pastorij, nog meer dan noodig is, vervallen, maar de oude man vindt haar nog vrij goed bewoonbaar. De gemeente bezoekt schaars de kerk, en <hi rend="sc">marklan</hi> preekt te ijveriger voort. Kortom, men is bereid, om in de boekzaal de loftrompet over hem op te steken, of op zijn graf te weenen; alleen naar het vijftigjarig jubilé, dat hij zich vast voorstelt, verlangt men niet. Zal de dood ook hier vreedzaam het pleit
<pb n="149"/>
beslechten, gelijk hij reeds zoo menige twistzaak heeft uitgewezen? - Ondertusschen heeft de lezer vrijheid, om uit dit (geenszins zeldzame) geval alle gevolgen te trekken, die hij zal meenen te behooren; mij is het onderwerp te teeder: met een grimlach begon ik, er over te schrijven; verder gaande, zouden mij de tranen uit de oogen springen.</p>
<p>&nbsp;</p>
<p>Er is nog ééne plaats in mijne nabuurschap, grooter en rijker dan de overige. Men beroept er dan ook een predikant, en sedert twee jaren heb ik aldaar, door een nieuw beroep, de aanwinst gedaan van een <hi rend="i">geleerden</hi> nabuur.</p>
<p><hi rend="sc">Falk</hi>, onze tegenwoordige ringbroeder, was mij te voren persoonlijk onbekend, als zijnde van eene andere akademie; het verheugde mij evenwel, dat de keus op hem viel, daar de roem zijner uitstekende kunde hem reeds was vooruitgegaan. Nu ben ik zóó geleerd niet, dat ik als een steunpilaar der wetenschappen op mij zelven kan blijven staan, schoon ik misschien als bruikbare specie tusschen andere steenen aan het gebouw onzer vaderlandsche theologie ben ingemetseld. Ik behoef dus eenige hulp en medewerking, om den opgezamelden schat van geleerdheid, hoe groot of klein die dan ook zijn moge, wel te bewaren, goed te bewerken, gedurig te vermeerderen; en ik ben, Gode zij dank, wel gansch niet vrij van eigenliefde, maar toch niet verwaand genoeg, om niet gaarne van anderen te leeren. Ik wachtte dus hier een degelijken en nuttigen omgang, en verheugde mij daarover reeds in voorraad.</p>
<pb n="150"/>
<p>Wij bezochten en verwelkomden Collega <hi rend="sc">falk</hi>. Hij was een kort, eenigzins zwaarlijvig man, met een hoog gewelfd voorhoofd en doordringende oogen. Zijne stem was krachtvol, zijne woorden kort en kernachtig. Hij was niet, wat men een droogen kamergeleerde pleeg te noemen, maar een man, blakende van ijver voor de wetenschap, en toch niet geheel vreemdeling in het dagelijksche leven; alleen zweefde een trek van ongeduld om zijne lippen, als een gewoon, alledaagsch gesprek wat lang duurde: zoo ongeveer, als iemand, die eene gewigtige conferentie komt houden, en daarin door het spelen van de kinderen des huizes wordt verhinderd.</p>
<p>Mevrouw <hi rend="sc">falk</hi> - want zoo liet zij zich gaarne noemen, als vrouw van een Theol. Doctor - Mevrouw <hi rend="sc">falk</hi> ontving ons vriendelijk: zietdaar alles, wat ik van haren omgang zeggen kan. Bedrieg ik mij? Of verdooft het zonlicht de maneschijn? Maar ik heb meenen op te merken, dat geleerde mannen dikwijls al zeer onbeduidende vrouwen hebben. Althans bij Mevrouw <hi rend="sc">falk</hi> was het geheele discours terug te brengen tot één thema: <hi rend="i">de Dominé</hi>; haar geheele aanzijn scheen opgelost in bewondering van haren echtgenoot, en in dit opzigt was zij, schoon in hooger stand en op beschaafder manier, een sprekend evenbeeld der echtgenoot van Meester <hi rend="sc">herman baljon</hi>.</p>
<p>Het belangrijk gesprek van <hi rend="i">Dominé</hi> moest dan de onbeduidendheid van Mevrouw vergoeden, en was daartoe ook wel in staat. Met mijne gewone berekening, had ik mij voorgenomen, deze eerste maal
<pb n="151"/>
niet geleerd te zijn, maar mij tot eene eenvoudige kennismaking te bepalen. Ook de wellevendheid, der vrouwen verschuldigd, scheen mij dit te vorderen. Maar mijn voornemen leed schipbreuk. <hi rend="sc">falk</hi> was veel te blijde, na eenige drukke en woelige weken een gestudeerd man te ontmoeten, en volstrekt niet gewoon, naar het begrip zijner vrouw zijn gesprek in te rigten: rij luisterde toch, verstaan of niet verstaan, met eerbiedige aandacht, en zag hem onafgebroken bewonderend aan, terwijl <hi rend="sc">cornelia</hi> met een spotachtig gelaat de groep overzag. Ik moest dus geleerd zijn, <hi rend="i">nolens volens</hi>. Wij zagen elkander onder de oogen, - ik kwam er nog al redelijk wel af.</p>
<p>Maar het kan een mensch, die in twee jaren geen twee malen latijn sprak, (een enkele kunstterm uitgezonderd, dien ik met mijne Medici wisselde) toch wel eens gebeuren, dat hij in den haast een woord verkeerd aanvat; en, daar niemand op <hi rend="i">Mastland</hi> weet, wat kerkelijke geschiedenis eigenlijk is, kan wel eens bij ongeluk een kerkvader of ketter der eerste eeuwen van zijne plaats geraken. In zulk een geval viel het mij wat hard, terstond door Collega <hi rend="sc">falk</hi> op de vingers te worden getikt. Mij dacht, hij zat daar tegenover mij als een eerzuchtige schaker, die bij het minste verzien van zijne partij dadelijk de vingers op het bord heeft.</p>
<p>Ik heb naderhand <hi rend="sc">falk</hi> nog menigmalen bezocht, en hij mij. Ik leer gedurig van hem, en hij zegt buitenaf, dat hij veel genoegen vindt in den omgang met zijn <hi rend="i">kundigen</hi> nabuur. En toch kan ik tot nu toe,
<pb n="152"/>
op weg naar zijne woning, een zeker gevoel niet van mij weren, dat meest overeenkomt met de stemming, waarmede ik, op weg naar een professoraal collége, mijne responsie nog eens bij mij zelven herhaalde; en, of ik het mij zelven ontveinze of niet, de stoelen bij <hi rend="sc">rusters</hi> zijn zachter.</p>
<p>O gij, groote geleerden, weest ons toch wat barmhartig! Zet niet al den last uwer kunde ons op het hoofd! gij drukt onze zwakke hersenen; en houdt uw schitterend licht ons niet zoo digt voor de oogen! gij verblindt ons maar.</p>
<p>&nbsp;</p>
<p>Maar het was mijn oogmerk niet, eene beeldengalerij van al mijne ringbroeders den lezer te openen; ik wilde hem alleen eenig denkbeeld geven van den kring, waarin ik mij beweeg. Mij bekruipt zelfs, na al het geschrevene, de vrees, of ik in sommiger oog niet reeds te veel gedaan heb. De eerbied voor onzen stand doet het hen voor heiligschennis houden, dat men het gordijn hier iets hooger ophaalt. Bij mij heeft juist het tegendeel plaats. Diep overtuigd van de hooge waarde van onzen stand, acht ik onze gebreken te meer van gewigt. Het menschelijke in ons mag wel bekend worden, vooral aan ons zelve. Ik heb dus geen berouw van het geschrevene. Ik zou zelfs.... indien ik niet.... <hi rend="i">Punctum</hi>.</p>
</div>
<div type="chapter">
<pb n="153"/>
<head rend="h3">IX. Het huisbezoek.</head>
  <p>Het heugt mij nog, dat ik, als een aankomende jongen, bij een neef van mijn vader, of liever bij zijn jongste zoontje te visite was. Die neef was een welvarend koopman, ijverig en braaf, maar een weinig luchtig en gansch niet kerksch. Wij jongens hadden juist eene van die pausen, die zoo onwillekeurig en zoo onaangenaam zijn, en zoo wel in de kinderspelen als in de gezelschapszaal voorkomen. Om toch iets te doen, tuurden wij door de glazen. Reeds lang hadden wij het oog gehad op twee heeren, die gedurig schenen te naderen, en gedurig weer verdwenen. Zij waren in het zwart gekleed: de een met een korte broek, de ander met een lange; de een met een driekanten hoed en de ander met een ronden, terwijl de laatste een boek in folio onder den arm hield. In onze kinderlijke eenvoudigheid - of laat ik meer naar waar-<pb n="154"/>heid spreken: in onze jongenswijsheid, verdiepten wij ons in gissingen omtrent de bedoeling dezer twee deftige personen. Eindelijk meende mijn neefje het gevonden te hebben. Hij had dien eigen morgen twee beambten van de personele belasting zien rondgaan, en vroeg nu op den toon van iemand, die een raadsel heeft uitgevonden: ‘Vader, komt de Dominé ook biljetten rondbrengen of geld ophalen?’ Neef antwoordde niet, maar na even in het spiegeltje te hebben gezien, zeide hij: ‘<hi rend="sc">amalia</hi>, dat zult gij wel voor mij waarnemen; ik ben op mijn kantoor en heb het druk. Hoor!’</p>
<p>Nu was ons de zaak althans niet helderder geworden. Veeleer was er nog eene onbegrijpelijkheid bijgekomen, daar Neef juist een oogenblik te voren had geklaagd, dat hij het <hi rend="i">volstrekt niet druk</hi> had.</p>
<p>Er werd aangescheld. Dominé M - en de Heer A - werden aangediend. Zij traden binnen en zetten zich neder, terwijl neefje en ik naar een hoek van het vertrek retraite maakten, om van daar alles op te nemen. Het groote boek werd op de tafel opengelegd, en nu begon het gesprek.</p>
<p>‘UE woont hier altijd nog in hetzelfde huis, Mevrouw?’</p>
<p>‘Om u te dienen, Dominé.’</p>
<p>‘En de naam van Mijnheer is....?’</p>
<p>‘Om u te dienen, Dominé.’</p>
<p>‘En uw oudste dochtertje <hi rend="sc">johanna</hi>, is die nog in huis?’</p>
<pb n="155"/>
<p>‘Verzoek excuus, Dominé; zij is binnen kort van haar derde kind bevallen.’</p>
<p>‘Ah zoo, dat wist ik niet.’</p>
<p>Zoo ging het voort. Ook mijn neefje werd genoemd; ik beefde reeds, maar bleef vrij. De heer met den ronden hoed snuifde.</p>
<p>Nu werden de meiden binnen geroepen, en zetten zich vrij links op een paar stoelen, waarop zij anders nooit zaten. Daarop volgde eene aanspraak, waarvan ik niets begreep, neefje en de meiden evenmin. Hierna begon Dominé M - de meiden te vragen, of zij wel te kerk gingen, en wat zij dan dachten en gevoelden, en of zij wel baden, enz. Daar hierop geen antwoord kwam, vreesde ik, dat toch eindelijk de beurt eens aan mij mogt komen, sloop stil langs den muur, naderde gelukkig onbemerkt de deur, en ontsnapte.</p>
<p>Een oogenblik later werden de Heeren uitgelaten, de drukte van Neef was afgeloopen, ik kwam weder binnen, en alles was in zijne gewone voegen teruggekeerd. Het eenige, dat ik tot verklaring van de zaak te weten kreeg, was, dat dit nu <hi rend="i">huisbezoek</hi> heette.</p>
<p>Ook volgende jaren maakten het mij weinig duidelijker. Een algemeen denkbeeld zweefde er mij van voor den geest, als van eene kerkelijke volkstelling, vereenigd met zoo iets, dat naar biecht zweemde - ik weet het niet.</p>
<p>Eindelijk bemerkte ik, dat de aanspraak eene uitnoodiging was tot het avondmaal, maar ik begreep volstrekt niet, waartoe die uitnoodiging diende, daar
<pb n="156"/>
mijne goede ouders zoo wel ongenood als genood, daarvan gebruik maakten.</p>
<p>Op de akademie werd ik niet op die wijze bezocht. Van mijn huis en kamer in mijne afwezigheid kan ik niets zeggen: ik was ook een groot deel van het jaar en van den dag afwezig. Verder herinner ik mij niet, dat ik in mijne eerste studiejaren het woord <hi rend="i">huisbezoek</hi> heb gehoord.</p>
<p>Tegen het einde evenwel van mijn akademietijd hoorde ik er onder oude studenten over spreken, als over een lastig gebruik in onze kerk; en enkele jonge predikanten van onze kennis klaagden over onaangenaamheden, daarop hun bejegend. Maar al deze gesprekken waren te onbestemd, om mij eenig licht in de zaak te geven.</p>
<p>Zoo werd ik predikant. Gul gezegd, wist ik nog volstrekt niet, wat ik eigenlijk bij deze gelegenheid spreken moest. Daarbij kwam de onaangename herinnering uit de dagen mijner kindschheid, zoo moeijelijk te vergeten. Kortom, ik stelde uit, zoo lang ik kon; maar tegen mijn eerste paaschfeest, waarop te gelijk het avondmaal gevierd zou worden, moest ik òf ziek zijn òf huisbezoek doen: er was geen derde mogelijk.</p>
<p>Misschien zou ik het eerste gekozen, en werkelijk van angst ongesteld geworden zijn; maar gelukkig leefde mijn vriend <hi rend="sc">meijerburg</hi> nog, en ik begaf mij met een bezwaard hart naar dien getrouwen raadsman.</p>
<p>‘Zeg eens, mijn beste vriend, hoe moet ik toch huisbezoek doen?’</p>
<p>‘Wel, geheel op uwe eigene manier, zoo als uw hart het u ingeeft.’</p>
<pb n="157"/>
<p>‘Maar ik heb er nog geene manier op, en mijn hart geeft mij volstrekt niets in, dan dat ik oneindig liever te huis bleef.’</p>
<p>‘Komaan dan. Gij gaat met uwen ouderling huis aan huis, daar er bij u geene Roomschgezinden zijn; gij vraagt naar de bewoners; die lidmaten zijn, noodigt gij aan het avondmaal, mits zij dat in eene waardige stemming wenschen te vieren; verder schikt gij u naar de omstandigheden; - ziedaar alles.’</p>
<p>‘ Alles? Dus heb ik dan alleen dezelfde boodschap van huis tot huis rond te dragen en van vijf tot vijf minuten te herhalen?’</p>
<p>‘Ja, en daarbij nog een weinig op uwe woorden toe te zien, dat de achterdocht van onzen tijd er geen venijn uit zuige. Bij onbekende of verdachte leden is eene algemeene formule best; zelfs kan het tusschen beide geen kwaad, dat men u niet regt versta.’</p>
<p>‘Nog erger. Het is dan niet alleen eene formule, ook nog een huichelachtig vertoon!’</p>
<p>‘Vriendlief, ik moet u waarschuwen voor een gebrek, doorgaans welgezinde jonge lieden eigen. Wil niet, voor de eerste maal, te veel doen. Al deed het niets anders, zoo zal uw eerste huisbezoek u de zaak een weinig meer eigen, en het personeel van uwe gemeente een weinig beter bekend maken. Het kan niet missen, of naderhand zult gij u een eigen huisbezoek vormen, naar uw karakter en dat van uwe gemeente. Dan zult gij veilig doen, wat nu gewaagd wezen zou. En nu, goede reis! Zoek alleen nog, als het van uwe
<pb n="158"/>
keus afhangt, een vertrouwden en verstandigen ouderling mede te nemen.’</p>
<p>Ik keerde naar huis en was ditmaaal over mijn vriend maar half voldaan. Ik had meer gewacht en meer gewild, en de vrees voor het ongewone werk was maar gansch niet weggenomen.</p>
<p>Op den bestemden dag kwam des morgens mijn ouderling mij afhalen. Gelukkig was het een mijner beste gemeenteleden, iemand van goed gezond oordeel, met de plaatselijke omstandigheden naauwkeurig bekend, vrijmoedig en toch bescheiden. Met zijne gewone eenvoudigheid onderrigtte hij mij omtrent eenige bijzonderheden, die men gaarne wilde of althans gewoon was; wees mij de gewone stations aan, waar Dominé met de koffij of thee werd gewacht, en teekende een enkel huis met een zwarte kool, omdat vorige predikanten er wel eens onaangenaamheden hadden gehad: - een heerlijk vooruitzigt, voor mij inzonderheid, die <hi rend="i">in</hi> het gevaar zelden beef, maar des te mee <hi rend="i">voor</hi> hetzelve!</p>
<p>‘Gij denkt zeker het dorp zelf in éénen dag af te doen, Dominé?’</p>
<p>‘Ja, als dat altijd zoo gedaan is.’</p>
<p>‘Dan mogen wij wel nergens gaan zitten, eer wij bij <hi rend="sc">wijsland</hi> komen. <hi rend="i">Zij</hi> wacht ons.’</p>
<p>‘Nu, goed zoo.’</p>
<p>Wij gingen op reis. Ik had mij reeds voor eenigen tijd, op raad van <hi rend="sc">meijerburg</hi>, een zakboekje aangeschaft (van het <hi rend="i">folio</hi>-register had ik nog eene sombere gedachtenis), om daarin de namen van al mijne gemeenteleden
<pb n="159"/>
en hunne huisgenooten aan te teekenen. Dit boekje, naderhand nog meer volledig gemaakt en gedurig bijgehouden, heeft mij dikwijls uitnemende diensten bewezen, en wel de eerste bij dit huisbezoek.</p>
<p>Wij traden bij mijn naasten buurman binnen, een achterhoudend, onaangenaam mensch, van wien ik nog niet wist, of hij mijn vriend of vijand was. Er stonden twee stoelen gereed, waarvoor wij vriendelijk bedankten. Het was duidelijk, dat men dit gewacht had: het werd niet voor de tweede maal gevraagd. Ondertusschen waren meid en knecht binnen gekomen, en de eerste zat, de laatste stond als een standbeeld. De ouderling nam zijn hoed af, - dit was een vriendschappelijke wenk, dat ik het ook zou doen; de mannen des huizes volgden, de vrouwen sloegen de oogen neder en vouwden de handen. Mijn keel was beklemd. Gelukkig viel mijn oog op mijn zakboekje, en ik vroeg nog eens, schoon ik ze al lang wist, naar al de namen. Hierdoor werd mijne tong losgemaakt, zoodat ik de formule kon uitbrengen, die ik reeds vijftigmaal bij mij zelven had opgezegd: ‘<hi rend="i">gij kent</hi> de reden van mijne komst; <hi rend="i">gij weet</hi>, dat het binnen kort avondmaal is; <hi rend="i">wij vertrouwen</hi>, dat gij het belang van die plegtigheid gevoelt, enz. enz.’ De huisvader zeide zeer afgemeten: ‘Ik dankje wel, Dominé!’ en vervolgde terstond: ‘Gij treft geen mooi weer bij den ommegang;’ de huismoeder had de oogen weder geopend en vervolgde haar werk aan een half geschelden aardappel; meid en knecht gingen heen, zonder iets anders te doen, dan heen te gaan; en zoo was dit <hi rend="i">huis bezocht</hi>.</p>
<pb n="160"/>
<p>En wat zoudt gij mij nu verder vergezellen, mijn lezer? Het is alles: <hi rend="i">da capo!</hi> en nog eens: <hi rend="i">da capo!</hi> van huis tot huis.</p>
<p>Evenwel, er waren enkele uitzonderingen.</p>
<p>In de eerste plaats die huizen, die van ouds als geschikte rustpunten waren uitgekozen, en waar een blaadje met eenige dikke sneden koek, benevens een groote koffijkan, aanduidden, dat er de stoelen niet voor de leus waren gereed gezet. Zoodra dan ook hier de gewone aanspraak had plaats gehad, scheen ieder wel tevreden, dat de goede God nu het zijne had gehad, en het overige was een bezoek als alle andere bezoeken.</p>
<p>Eene tweede uitzondering maakten die huizen, waarvan mijn brave ouderling mij te voren had gezegd: ‘deze menschen zijn voor het goede.’ Hier wachtte ons een godsdienstig gesprek. Of neen, een eigenlijk <hi rend="i">gesprek</hi> kan ik het niet noemen. Het was een zekere repliek, in treurigen klaag- en preektoon, in plaats van het gewone: ‘dankje wel;’ een repliek, even stijf en onnatuurlijk, maar nog een weinig meer gerekt, dan mijne aanspraak. Antwoord werd er overigens niet op gewacht. Ik had ook wel mogen zeggen: ‘dankje wel.’</p>
<p>Eene derde uitzondering, gelukkig zeldzaam, troffen wij daar aan, waar de man bijna met een hoofdschudden mij aanhoorde en de vrouw voortging met aardappelen schellen of kousen breijen: het laatste vooral, bemerkte ik naderhand, was eene formele oorlogsverklaring; maar op de voornaamste ontmoeting van deze soort zullen wij later terugkomen.</p>
<pb n="161"/>
<p>Het was een donkere avond. Onder eene echte Maartsche bui keerden wij huiswaarts. Nadat ik mijn goeden ouderling hartelijk had dank gezegd, zette ik mij bij den haard neder, gevoelloos, gedachteloos, uitgeput. Reeds driemalen had mijne vrouw gevraagd: ‘wat hebt gij dan nu toch gedaan van daag, <hi rend="sc">willem</hi>? Wat hebt gij gezien en gehoord? Vertel eens wat.’ Eindelijk antwoordde ik verdrietig: ‘Wat ik gedaan heb, <hi rend="sc">kee</hi>? <hi rend="i">Bekend gemaakt</hi>, wat ieder reeds wist, en <hi rend="i">vertrouwd</hi> en <hi rend="i">gehoopt</hi>, wat ik niet wist. Wat ik gezien heb? Handenvouwen zonder bidden. En gehoord? Bedanken zonder dankbaarheid. Alles poppenspel!’ En zoo sprekende verzonk ik weer in mijne vorige dofheid, waaruit voor dezen avond mijne goede vrouw mij niet kon opwekken. Des nachts droomde ik van niets anders, dan van zwijgende ouderlingen, buigende huisvaders en biddende moeders; en toen <hi rend="sc">cornelia</hi> mij des morgens riep, antwoordde ik, nog slaapdronken: ‘dankje wel, ik zal niet gaan zitten,’ zoodat ik door haar luid lagchen werd wakker gemaakt.</p>
<p>De volgende week zat ik weder hij <hi rend="sc">meijerburg</hi>, en mijn eerste woord was:</p>
<p>‘Indien ik kon, ik zou het huisbezoek afschaffen.’</p>
<p>‘En indien <hi rend="sc">ik</hi> kon,’ was het antwoord, ‘ik zou het verbeteren. Maar zeg mij dan eens: wat is u toch overkomen?’</p>
<p>Ik verhaalde.</p>
<p>‘Ik wensch u geluk, mijn vriend, dat gij maar op ééne plaats het hoofd hebt gestooten. Gij zijt er wel
<pb n="162"/>
afgekomen, en uw eerste huisbezoek heeft ten minste geen kwaad gedaan.’</p>
<p>‘Geen kwaad gedaan! En waarom dan eene instelling niet afgeschaft, waarvan het al bijzonder wel is, als ze geen kwaad doet?’</p>
<p>‘Niet te haastig. Ik sprak alleen van het <hi rend="i">eerste</hi> huisbezoek. Zie, ik weet bij ondervinding, dat men zelfs met grijze haren moeijelijk herstellen kan, wat jeugdige drift de eerste maal bedorven heeft. Maar ik zal meer zeggen: uw eerste huisbezoek heeft zeker goed gedaan. Het heeft u en de gemeente weder een weinig nader tot een gebragt. En is het vreemd, dat gij van beide kanten daarbij nog wat stijf waart? Dat is immers bij gewone bezoeken ook zoo? De geheele zamenleving heeft hare formulen: formulen over het weder en over de staatkunde, formulen van gelukwensching en rouwbeklag, van verwelkoming en afscheid; en zouden wij ze dan in het godsdienstige kunnen missen? Zulke formulen zijn noodzakelijk in deze wereld, even als beschilderde raamschermen, die verhinderen, dat men ons in de glazen zie, of als een sluijer, die evenzeer een schoon als een leelijk gelaat bedekt. Naderhand zal uw omgang met de meesten vrijer worden, uwe woorden zullen meer in het hart tasten, en gij behoudt alleen de formule, waar de omstandigheden u verhinderen eenig nut te hopen, of waar zelfs twist en ergernis te vreezen is.’</p>
  <p>‘Dat moge nu alles waar zijn; maar ik zie nog volstrekt niet in, waarom daartoe het geregeld huisbe-<pb n="163"/>zoeken noodig is. Die vaste tijd, die vaste noodiging, dat vaste gezelschap van een ouderling, dat alles maakt het stijve nog oneindig stijver. Kan ik niet dagelijks oneindig beter mijne gemeente bezoeken?’</p>
<p>‘Tot antwoord, mijn vriend, wil ik u mijn eigen wedervaren verhalen. - Toen ik predikant werd, waren het juist de dagen van vrijheid en verlichting, en ik had al vrij wel mijn deel aan die algemeene koorts: <hi rend="i">afschaffen, vernieuwen</hi>, was mijne leus. Over het huisbezoek dacht ik, even als gij nu, en misschien nog overdrevener. Als ijdel vertoon en geteem verachtte ik het, en liet het al meer en meer na. In die dagen was dit gemakkelijker te doen, dan nu. Alles werd toch <hi rend="i">omgewenteld</hi>. Ik zou dan nu als vriend, als een vaderlijke vriend mijne leden bezoeken, en op mijn natuurlijken toon hen toespreken. Wat was het gevolg hiervan? Een deel der gemeente haalde mij aan, en ik kwam er dikwijls; een ander deel stootte mij eenigzins af, en ik kwam er hoe langs zoo minder. Bij de welvarenden werd ik genoodigd; de armen zagen mij vreemd aan, als ik binnentrad. Dit maakte mij ongewone bezoeken hoe langs zoo moeijelijker; en wat moeijelijk is, stelt men al ligt uit. Kortom, er ontstond langzamerhand eene vervreemding tusschen het grootste deel mijner gemeente en mij, die zelfs in de kerk en op de catechisatie zigtbaar was; en mijn hooggeroemd herderlijk bezoeken mijner schapen, ging al meer en meer in gewone <hi rend="i">conversatie</hi> met enkele vrienden over. Toen werd ik wakker, en besloot, om weder getrouw huisbezoek
<pb n="164"/>
te doen. Het kostte mij waarlijk veel, maar ik hield vol. Vooral in het leeren der kinderen vond ik een belangrijk onderwerp van gesprek; het kerkgaan werd nu ook beter, daar men zag, dat ik dit naging; enkele bezwaren tegen de avondmaalsviering vielen weg; en had ik ook op vele plaatsen niets anders dan <hi rend="i">huis</hi>bezoek gedaan, dit opende mij gemakkelijker de deur des huizes, om later terug te komen. Niet alles, wat noodig was, kon zeker in weinige oogenblikken en in bijzijn van een ouderling worden afgehandeld; maar het kwam mij dan toch in de gedachte; en ik heb mij tot eene vaste gewoonte gemaakt, bij ieder huisbezoek aan te teekenen, wáár ik nog eens alleen denk terug te komen. Die latere bezoeken doe ik dan meestal zoo, als bij toeval, zoodat het stijve en gedwongene daarbij weg valt. En zoo ben ik weder geworden, wat ik van den beginne af had moeten blijven: de herder der geheele gemeente, waarin overal voor mij de deur open staat.’</p>
<p>‘o Mijn vriend!’ dus vervolgde <hi rend="sc">meijerburg</hi> op hoog ernstigen toon; ‘leer van een oud man, die dikwijls gedwaald heeft. Verwerp niet te spoedig uiterlijkheden in de godsdienst, omdat het dikwijls niet meer dan uiterlijkheden zijn. Tracht ze liever op nieuw te bezielen en eene betere rigting te geven. Geloof mij, zonder uiterlijken regel en vasten band, blijven weinig menschen godsdienstig; en ook wij zelve verflaauwen, als wij niet eens op onzen tijd geroepen worden. En blijft al de stemming van velen altijd gesloten of koud omtrent u, een hartelijk woord vindt toch hier en daar
<pb n="165"/>
een goeden ingang. <hi rend="i">De groote Zaaijer, die uitging om te zaaijen</hi>, strooide ook veel zaad vergeefs; wel nu, ga vrij negen huizen nutteloos uit en in, zoo uwe komst in het tiende maar gezegend zij. Maar bepaal uw huisbezoek dan ook niet tot een zoo korten en afgepasten tijd; neem er een dag meer voor; maak, zoodra gij u daartoe eigen genoeg gevoelt, meer gebruik van de aangeboden stoelen: dit zal de menschen ook vrijer maken. En dan eerst zult gij ondervinden, wat ik u reeds heb gezegd, dat gij u een eigen huisbezoek vormen zult. Men spreekt niet goed, zoo lang men opzegt.’</p>
<p>Zelden nog had ik mijn grijzen vriend met zoo veel vuur en zoo lang in eenen adem hooren spreken, en nu bemerkte ik eerst, wat een vorig maal zijne bedoeling was geweest; hij wilde mij eerst zelfs iets doen ondervinden, om daarna het overige met zijne eigene, duurgekochte ondervinding aan te vullen. Waarlijk, zijne les is mij niet nutteloos geweest; en al twist ik bij den vasten <hi rend="i">omgang</hi> nog dikwijls met mij zelven, en bid daarbij om meer van den Geest, die in <hi rend="sc">christus jezus</hi> was; al is mij menig bezoek nog onaangenaam en menig ander onbeduidend, nooit meer heb ik na dien tijd gezegd: ‘ik zou het huisbezoek wel willen afschaffen.’ Zelfs heb ik het nut leeren inzien van ons vast geleide, dat mij nog lang nutteloos scheen. De broeder ouderling, hoezeer meestal eene stomme figuur, was mij toch ook menigmaal bij kwalijk gezinden een noodige getuige, en als hij aanzien en goeden wil had, bij den minderen stand een getrouwe hulp.</p>
<pb n="166"/>
  <p>En nu denk ik nog menigmaal terug aan mijne eerste kennis, als kind met het huisbezoek gemaakt. Wat mij toen duister was, is mij nu duidelijk. In eene groote stadsgemeente kan het huisbezoek nooit worden, wat het bij ons zijn kan, een vaste band tusschen den geestelijken vader en zijne kinderen. Het is een zoo ontzaggelijk groot huisgezin, met 8, 12 ja, meer dan 20 vaders. Het grootste deel hoort anders nooit de stem van den predikant: ten minste niet, dan van den predikstoel. De armen zijn verwilderd, en hebben de ware achting voor hem veelal verloren. De meeste rijken zijn hem evenzeer vreemd, en wachten, aan den verfijnden toon der zamenleving gewoon, geene godsdienstige lessen af in hunne woning. Er wordt geene kennis aangeknoopt, omdat die toch niet onderhouden wordt. Daarbij wordt het moeijelijke werk allermoeijelijkst bij zoo groot verschil van standen, onder de drukke bezigheden eener koopstad, bij de geheele onbekendheid met wandel, zeden en denkwijze der gemeenteleden; en dit moeijelijke wordt nog moeijelijker, naar mate het vreemder wordt..... En zou toch een wel ingerigt, menschkundig en getrouw huisbezoek ook daar niet van onbegrijpelijk veel nut zijn? zouden niet vele halve Heidenen op die wijze kunnen worden opgewekt, althans hunne kinderen tot het onderwijs gebragt worden? zou misschien eene naauwere aansluiting van den predikant aan zijne wijk (waarin hij dan ook wonen en blijven moest); zou geregelde verdeeling van den kerkeraad naar de wijken, en gedurig verslag aan den-<pb n="167"/>zelven, niet de stadsgemeenten nader aan de onze brengen, waar wij ten minste elkander kennen, en geen schaap afdwaalt, zonder dat het kan worden teruggeroepen?</p>
<p>Maar wat waag ik mij ver, van <hi rend="i">Mastland</hi> in eene groote stad! Lezer, vergeef het mij. Ik had <hi rend="i">pia vota</hi> op het hart, en het bezwaarde mij, ze niet te uiten. Misschien wordt een ander hierdoor opgewekt en vindt iets beters. Het zij zoo!</p>
</div>
<div type="chapter">
<pb n="168"/>
<head rend="h3">X. Mijn kleermaker en mijn smid.</head>
<p>Duizenden - ik zal niet zeggen <hi rend="i">mijner lezers:</hi> want wie belooft er mij zoo velen? - Duizenden dan gaan den winkel van een kleedermaker of de werkplaats van een hoefsmid voorbij, zonder die op te merken; of wanneer zij er al het oog op slaan, dan denken zij eenvoudig aan het maken van een rok of het beslaan van een paard; en zien zij nu op een dorp een lap kanefas of een versleten vest voor de glazen hangen, of ontdekken zij een ouden hoefstal voor de deur, dan daalt hunne voorstelling nog lager, en zij denken slechts aan een boerenwambuis, dat wordt versteld, of een ploegpaard, dat wordt beslagen.</p>
<p>Wij, dorpelingen, wij zien anders. Onze bril - want maar zeer enkele menschen bezien de waarheid met het bloote oog - onze bril vergroot, zooals die der stedelingen verkleint. Zooals voor hen een man,
<pb n="169"/>
op zijne geldkist gezeten, een vergeten burger wordt, zoo is bij ons elke ambachtsman eene magt in den staat. De schoenmaker rigt niet zelden de schreden van den boerenstand, de kleermaker werkt door buis en kiel op het hart, de bakker weet vrouwen en kinderen den mond te snoeren, en de smid bezielt met den gloed van zijn kolenvuur al de plannen der volksdemagogen. Hebt gij dus deze staatsmagten tegen u, vindt gij zelfs in den scheerwinkel geen advokaat, - wee uwer!</p>
<p>Zoo gevoelt gij dan nu, wat belangrijk opschrift deze Schets heeft: <hi rend="i">mijn kleermaker en mijn smid?</hi> Goed; dan zal ik nu mijne belofte vervullen, en u een paar ontmoetingen op mijn eerste huisbezoek, die van de eenvormigheid der overige bezoeken afweken, verhalen.</p>
<p>Onze wandeling - van den ouderling en mij - ging langzaam en statig voort. Wij hadden de eigenlijke kom van het dorp bijna ten einde bezocht, en langzamerhand scheidden zich de huizen verder van een, en werden door tuinen, boomgaarden en kleine stukjes weiland afgewisseld. Na zagen wij aan onze regterhand een net huisje, waarvan de bloedroode steenen, de grasgroene deur en de hoog geele vensters ons reeds van verre tegenschitterden, terwijl de tuin - zoo noemen wij een klein stukje moesland met een kruispad, door palm afgepaald, en zes bloemstruiken; - terwijl de tuin, met zorg uitgewied en opgeharkt, ons vriendelijk tegenlachte. En desniettemin viel mij elke stap nader bijster zwaar; toen de bovendeur ongevraagd openging, daar men ons reeds door een zijraam had zien naderen,
<pb n="170"/>
was het, alsof eene benaauwde stiklucht mij den adem beklemde; en ik geloof zelfs, dat ik zigtbaar verbleekte, toen ik de bekende blaauwe slaapmuts zag.</p>
<p>Die blaauwe slaapmuts bedekte het hoofd van <hi rend="i">mijn kleermaker;</hi> een hoofd, dat reeds vele nachten, zoo dikwijls ik van het naderend huisbezoek droomde, mij als een <hi rend="sc">medusa</hi>-hoofd tegengrijnsde. Er was toch in de trekken van dat hoofd iets, dat mij een onwillekeurig afschuwen inboezemde. Van nature waren die gelaatstrekken regelmatig en sterk geteekend, even als het ligchaam kloek en welgevormd kon genoemd worden; maar men kon het aan alles zien, der natuur was hier geweld aangedaan. Bij den afgemeten gang bewoog zich het hoofd zoo regelmatig, de nekspieren schenen zoo verslapt, en onderlip en wangen waren zoo diep neergezakt, dat alle bloei en leven met geweld van dit krachtig en mannelijk gelaat verjaagd waren; ja zelfs het krullende haar warde achteloos op den kruin of was door den kam nederwaarts gedreven, terwijl het sprekende bruine oog onder het geplooide voorhoofd gluipend zocht weg te schuilen.</p>
  <p>Reeds had ik een en andermaal Baas <hi rend="sc">perkers</hi> gesproken, opzettelijk lang genoeg, om hem voorloopig te leeren kennen, en kort genoeg, om mij niet te spoedig bloot te geven. Begon hij dan te spreken, zoo wekte eerst een gesmoorde zucht zijne sluimerende gelaatstrekken, hij grimlachte, het glurend oog blonk en scheen meer te willen zeggen, dan de lippen mogten, en op eenen zacht slependen toon gaf hij het wel be-<pb n="171"/>dachte antwoord. Vriendelijk was hij bij uitnemendheid, maar juist die vriendelijkheid sloeg mij een ijzeren band om het hart. Er is eene vriendelijkheid, die het hart uit wil, ons te gemoet, die het voorhoofd effen strijkt en het oog wijd opent, die als een blij morgenrood over de wangen zweeft en in een gullen lach ons toestroomt, terwijl zij spreekt in onvoorbedachte woorden, die vrij en gemakkelijk de reis van het hart tot het hart afleggen. Maar er is ook eene andere vriendelijkheid, die alleen uit het hoofd en niet uit het hart voortkomt, die de vrucht is van den wil, van het overleg, om vriendelijk te zijn of - te schijnen. Regelmatig en afgepast haalt zij de gordijnen van het voorhoofd op en glinstert in de schuwe oogen. Het schijnt haar eenige moeite te kosten, de strakke trekken tot een half pijnlijken, half medelijdenden lach te verwringen; en in honigzoete, slepende woorden, wordt ons minzaamheid en liefde als met de el toegemeten of bij het pond verkocht, of liever als een aalmoes toegereikt.</p>
  <p>Oordeelde ik te hard? Maar de uitnemende vriendelijkheid, mij tot nu toe door Baas <hi rend="sc">perkers</hi> betoond, scheen mij toe van de laatste soort te zijn, en geene opzettelijke stuurschheid of verregaande lompheid had mij meer kunnen stuiten. Daarenboven meende ik in de laatste weken ongunstige voorteekenen in die strakke trekken te hebben opgemerkt: In de kerk stond hij op eene vaste plaats tegen een pilaar geleund, en moest mij wel gedurig in het oog vallen. Nu had ik sedert eenigen tijd bij sommigen mijner gezegden de wenk-<pb n="172"/>braauwen nog lager zien nederdalen, de grimlach scheen nog meer mededoogen uit te drukken, en enkele vrome vrouwen zagen al met onrust naar een ligt hoofdschudden, dat van tijd tot tijd terugkeerde en eene geduchte uitbarsting (hetzij aardbeving of onweder) voorspelde..... En nu, nu stond die blaauwe slaapmuts die alleen voor de kerk werd afgezet, regt voor mij; eene verklaring scheen onvermijdelijk; van de weinige buurvrouwen ontbrak er niet eene bij haar venster, en op de dorpsbeurs wachtte men met ongeduldig verlangen den uitslag van dit mijn huisbezoek af.</p>
  <p>Het openen der bovendeur liet ons terstond het geheele vertrek zien, waarin ons bezoek werd afgewacht; <hi rend="i">afgewacht</hi>, want er waren daarvoor toebereidselen gemaakt van tweederlei aard, de eene door de <hi rend="i">ijdelheid</hi>, de andere door de <hi rend="i">vroomheid</hi>, en beide, naar 't mij voortkwam, in den grond door den <hi rend="i">hoogmoed</hi>. Vooreerst dan had de baas den tuin opgeharkt en de bloemstruiken aangebonden, en de vrouw had de helder roode vloertegels met zand bestrooid, dat eenigzins de gebloemde vakken van een tapijt nabootste; buitendien waren de twee gereed staande stoelen nog een weinig bruiner dan anders gewreven, en weerkaatste de blinkend geschuurde plaat den gloed van een regelmatig opgebouwd vuur. Maar nog andere en gewigtiger toebereidselen wachtten ons. De folio Bijbel met koperen sloten lag opengeslagen op de tafel, en in de vensterbank stonden, op de banden van een stapel boeken, lange rugtitels met de namen van <hi rend="sc">van der kemp, smijte-<pb n="173"/>geld, hellebroek</hi> en <hi rend="sc">groenewegen</hi> te lezen; terwijl eenige naar buiten uitstekende vouwen en papiertjes de scherpe patronen schenen aan te duiden, tot verdediging van deze vesting gereed gemaakt.</p>
<p>Bij ons binnentreden zat de vrouw met den rug naar de buitendeur, maar eene vrouw, die niet erg doof is, bewaart deze houding nooit, als de kling of bel zich beweegt. Zij zag dan om, en toonde ons eene gedaante en een gelaat, die de stelling weerspraken, dat de natuur altijd de kromme lijn, de lijn der schoonheid, bevalligheid en verscheidenheid, in hare gewrochten verkiest. Alles, de ellebogen, de knieën, de schouders, maar vooral voorhoofd, neus, kin en wangbeenderen - alles was met scherpe hoeken afgeteekend; en de strakke, scherpe blikken, die zij op ons wierp, stemden met den onaangenamen indruk van gedaante en gelaatstrekken volmaakt overeen.</p>
<p>Bij onze komst en groete legde Baas <hi rend="sc">perkers</hi> een stuk bombazijn en zijne vrouw eene breikous uit de hand, die zij beide, geloof ik, juist voor statie hadden in de hand genomen. Maar bij mijne toespraak en noodiging tot het avondmaal (die, ik beken het, redelijk droog en stijf was), werd de blaauwe muts nog vóór het <hi rend="i">Amen</hi> weder opgezet en de handen der huisvrouw niet gevouwen, een ondubbelzinnig teeken, dat de aangeboden geestelijke spijs niet werd aangenomen, en zelfs opzettelijk versmaad. En toen ik nu zweeg, werd het voorhoofd der vrouw nog strakker en haar oog nog scherper, en op het gelaat van Baas <hi rend="sc">perkers</hi> schilderde zich de bekende lach, die
<pb n="174"/>
ditmaal geene minzaamheid; veeleer medelijden, of liever een verachtend beklag uitdrukte.</p>
<p>‘O ja,’ deze woorden volgden op een zucht, nog veel dieper dan gewoonlijk; ‘o ja, ik zou wel verlangen, de bondzegelen der vrije genade te gebruiken met Gods uitverkoren volk, en dáár als een arm, blind en ellendig zondaar in de geregtigheid van mijn Borg te roemen: want ik ben wel vleeschelijk, verkocht onder de zonde, maar de nieuwe mensch in mij roemt in de heerlijkheid der kinderen Gods. Maar de Geest getuigt mij, dat ik niet naderen mag met hen, die buiten het genadeverbond zijn, met onbekeerden en wereldlingen; neen, ik mag niet naderen, waar een priester van <hi rend="sc">baäl</hi>, een prediker van eigen geregtigheid het altaar bedient. ‘Vermeng u niet met dezulken,’ staat er geschreven, ‘en zit niet in het gestoelte der spotters!’ Zoo sprak Baas <hi rend="sc">perkers</hi>, en zijne vrouw sloeg de oogen zoo hoog op, en zuchtte zoo diep, als zij maar kon, en zeide toen met eene schelle stem: ‘daar zeg ik <hi rend="i">Amen</hi> op.’</p>
<p>Nu, in de stilte van mijn studeervertrek en na eenige jaren ondervinding, zou ik gemakkelijk hierop een antwoord kunnen laten volgen, zoo gepast, zoo afdoende, zoo krachtig, dat ik mijne tegenpartij op het papier in korte oogenblikken tot zwijgen bragt; maar toen - ik wil het niet verzwijgen, mijn lezer, ik was op zulk een hevigen aanval niet voorbereid, en had dus even vele kansen tegen mij, als de veldheer, die onbesuisd en hevig wordt aangevallen, eer hij het plan voor den veldtogt nog geregeld, of zelfs zijn leger nog geordend
<pb n="175"/>
heeft. Mijn tegenstander verlangde naar den strijd en zette dien voort met al de halsstarrigheid van een onverzettelijk karakter, en ik zou dien liever ontweken hebben: want altijd heb ik een afkeer van allen godsdiensttwist gehad, en hier zag ik daarin niets dan schade, schade voor den man, voor mijne gemeente en voor mij, daar eene zegepraal hem ondragelijk trotsch en eene nederlaag onverzoenlijk bitter maken zou. Om kort te gaan, mijne eerste tegenspraak was zeker zwak en flaauw, en gaf Baas <hi rend="sc">perkers</hi> gelegenheid tot eene tweede ontboezeming, nog heviger en meer persoonlijk dan de eerste. Maar toen werd er iets in mij wakker, hetzij goed of kwaad beginsel, maar dat mij op dat oogenblik uitstekend te stade kwam, en met warmte vervolgde ik den strijd, buiten mijne schuld aangevangen.</p>
<p>Ik zal dien langen woordenstrijd niet herhalen, en zou dit ook moeijelijk naauwkeurig kunnen doen: want het gelukte mij niet, mijne partij bij één onderwerp en op eenen geregelden weg van redenering te bepalen. Misschien was ik daartoe zelf niet bedaard genoeg. Althans, gedurig brak hij kort met eene magtspreuk af, of overstelpte mij met een stroom van woorden in de tale <hi rend="i">Kanaäns</hi>, die mij toen nog minder bekend was dan later. Zoo herinner ik mij, dat ik hem vroeg: ‘maar, <hi rend="sc">perkers</hi>, wat verstaat gij door dat uitverkoren volk van God, waarmede gij straks wenschtet aan te zitten? En hoe onderkent gij die van andere menschen, daar alleen <hi rend="i">God kent, die de zijnen zijn?</hi>’
<pb n="176"/>
Op deze vraag werd ik door den man begroet met de vriendelijke toespraak: ‘Ziet gij wel? Uwe sprake maakt u openbaar, dat gij geen deel aan Gods volk hebt,’ En de vrouw riep met eene raauwe stem en met sterk sprekende gebaren uit: ‘o Vreemdeling in <hi rend="i">Jeruzalem!</hi>’ De beschrijving, die nu op mijne herhaalde vraag volgde, zou ik niet woordelijk kunnen teruggeven; zóó lang was zij, zóó omslagtig en duister, zóó vol vuur uitgesproken en voortgezet, tot de adem den spreker begaf. ‘Maar <hi rend="sc">perkers</hi>,’ hernam ik, ‘laat dit alles nu waar zijn; dan is het nog alleen uwe zaak, te weten, of gij tot dit volk behoort en met vrucht avondmaal vieren kunt. Laat een ander zijn oordeel, en mij de verantwoording van mijne prediking.’</p>
<p>Ik zeide dit zeker niet zonder eenige scherpte, en had den man te gelijk in zijn zeer getast en op een geliefkoosd terrein gebragt. ‘Ja,’ riep hij uit, ‘dat is de stem der valsche profeten van onzen tijd, die roepen: ‘vrede, vrede!’ en er is geen vrede. Men moet alles maar verdragen, en de leer laten bederven en de sacramenten ontheiligen: dan is het u naar den zin. Neen, Mijnheer, dan zag het er te voren geheel anders uit in de gemeente, die het ligchaam van <hi rend="sc">christus</hi> is. Toen werden nog de wolven van de kudde geweerd, en er waren wel ketterijen, maar buiten en niet in de kerk, zoo als <hi rend="sc">paulus</hi> zegt: ‘een ketterschen mensch verwerpt,’ en: ‘doet den zoodanige uit uw midden weg;’ en <hi rend="sc">jezus</hi>: ‘hij zij u als een Heiden en tollenaar.’ En tegenwoordig zou
<pb n="177"/>
ik zoo maar moeten aanzitten met Socinianen en Arminianen, en daarbij liedjes zingen over de <hi rend="i">waarde van den sterveling</hi>, en hooren preken, dat alle menschen Gods kinderen zijn en dat Christus voor allen gestorven is. Hoor eens, Dominé! ik kan het niet langer onder uw gehoor uithouden, en als het zoo blijft, moet ik mij vereenigen met Gods arm en ellendig volk, dat al van uw kerkgenootschap is afgescheiden.’ Zoo stroomden de woorden mijnen kleermaker uit den mond, zijn oog brandde, een purperen gloed overtoog zijne wangen en herhaalde malen hief hij de handen naar den hemel. Nu werd het mij regt onaangenaam. Ik gevoelde, dat het <hi rend="i">mijne</hi> prediking en dus <hi rend="i">mijne</hi> eer begon te raken; ik werd regt warm, en wilde mij toch daarin niet toegeven. Het scheen mij evenwel noodig, mijn werk, hier voor het eerst zoo ruw aangevallen, te verdedigen; maar hoe warmer ik werd, des te meer verkoelde weder mijne partij, en trokken zijne lippen zich op nieuw tot den bekenden grimlach van innig medelijden te zamen. ‘Ach ja!’ sprak hij eindelijk met een diepen zucht en op een slependen toon: ‘Ach ja! zoo spreken de wijzen en schriftgeleerden dezer eeuw, maar hunne wijsheid is dwaasheid bij God, zij is het werk des Geestes niet. Als ik te voren een predikant zag, Mijnheer, dacht ik: ‘wat is dat toch een kundig en heilig man!’ Maar nadat de vrijmagtige God zijne onweerstaanbare hand aan mij geslagen heeft, zag ik levendig in, dat de natuurlijke mensch niet verstaat, wat des Geestes Gods is, al is hij ook nog zoo
<pb n="178"/>
hoog geleerd. Maar denk daarom niet, dat ik u haat. O neen, man! Met zielsmedelijden zie ik u daar in de kerk staan, en terwijl gij preekt, word ik zoo gesterkt, om voor u te bidden.’ - Nu werd het mij ondragelijk. Ik weet niet, hoe het kwam, maar 's mans vervloeking zou ik hebben kunnen verdragen, niet zijn hooghartig medelijden. Ik stond dan op, zette mijn stoel weg - misschien wat te hard, - en sprak - misschien wat te scherp: -‘Baas <hi rend="sc">perkers</hi>, als gij zoo over uwe leeraars denkt, hebt gij mij niet noodig; maar wat mij betreft, laat dat hatelijke bidden ook maar na, en bid liever voor u zelven, dat gij moogt worden als de kinderkens!’ Hierop zette ik mijn hoed op en vertrok, onder den uitroep van vrouw <hi rend="sc">perkers</hi>: ‘o blinde leidslieden der blinden!’</p>
<p>Gelukkig hadden wij nog eene kleine wandeling te doen, eer wij der naasten buurman aan die zijde bereikten. Eene frissche windvlaag bekoelde mij het brandende hoofd en de wandeling zelve bedaarde de bevende leden, maar mijne tevredenheid was geweken: het hart was mij innig bedroefd over die zonderlinge vereeniging van godsvrucht en bitterheid, en te gelijk onvoldaan over zich zelf; en mijn geest werd overstelpt door vele elkander verdringende, onvoltooide denkbeelden, die tijd en kalmte noodig hadden, om tot rust en vastheid te komen.</p>
<p>Zoo vervolgde ik, lusteloos en mijmerend, mijn huisbezoek, tot ik den grenspaal van het eigenlijke dorp bereikt had en langs de huizen aan de overzijde terugkeerde.
<pb n="179"/>
Al langzaam voortgaande, naderden wij den ouden, verweloozen hoefstal van onzen smit. Dezelve stond op den hoek van een breeden, met zwaar geboomte bezetten dijk. Aan beide zijden van den hoefstal stond een oude, prachtige lindenboom, waaronder iederen avond zich vele dorpelingen verzamelden: want hier is het beursplein voor praters en nieuwsgierigen, het kostelooze koffijhuis van den arbeider, des zomers onder de lindeboomen, en des winters bij het kolenvuur.</p>
<p>Hier wachtte ons dan, op een bankje voor de deur, het grijze hoofd en het kalme gelaat van den ouden smid, wiens eens gespierde, maar nu verstramde leden en gelaatstrekken, getuigden van vroegeren arbeid en aanstaande rust.</p>
<p>Ik heb altijd een kinderlijk ontzag gehad voor grijze haren, en vooral zie ik gaarne die trekken des ouderdoms, als zij kalmte, opgeruimdheid en een overblijfsel van vroegere kracht, schoonheid en geest uitdrukken. Ik zou dan reeds vroeger met onzen smit naauwer kennis hebben aangeknoopt, maar ook deze man was, naar de spreekwijze van het land, <hi rend="i">voor het goede;</hi> en deze lofspraak van 't algemeen had mij van te haastige kennismaking afgeschrikt, gelijk zij mij nu ook met loome schreden de smidse deed naderen. Ik zag echter weldra, dat mijne vrees ongegrond was geweest. Baas <hi rend="sc">klaver</hi> nam bij onze nadering eerbiedig en minzaam de bonte muts af, reikte ons hartelijk de hand, ging met ons naar binnen en kwam mijne noodiging half weg te gemoet met te zeggen: ‘Wat zou ik liever doen, dan
<pb n="180"/>
avondmaal vieren? Ik nader mijn einde, en ik gevoel hoe langs zoo meer behoefte, om mij geheel over te geven aan dien Zaligmaker, die mij tocht met zijn bloed.’ Nu moesten wij ons aan zijne tafel nederzetten, en brood en koffij met hem gebruiken, terwijl wij ons gesprek vervolgden. Ik wil niet ontveinzen, dat ik daarbij nog niet geheel op mijn gemak was, en juist meende ik nog, onder den schijn van grooten haast, stoel en brood en koffij te weigeren, toen de oude man begon te spreken en wij ons ongevoelig op ons gemak nederzetten. ‘Wij kennen elkander nog zoo weinig, Dominé,’ zoo sprak hij; ‘en zoudt gij nu ook zoo haastig weggaan? Ik was juist gestemd, om u eens wat van mijn levensloop te verhalen, als het u niet verveelde.’ Ik verzekerde hem het tegendeel, en terwijl hij de korte, zwart gerookte pijp uitklopte, vervolgde hij:</p>
  <p>‘Ik ben jong geweest op eene kleine plaats in <hi rend="i">Noord-holland</hi>, waar ik bij een Oom van moeders zijde het smeden leerde: want mijne ouders heb ik vroeg verloren. In dien tijd was ik al, zoo als de meeste andere jonge lieden, en meende zelfs boven velen uit te steken. Ik was eerlijk en matig; ik schikte mij naar den geregelden, vromen gang van Ooms huishouding; ik deed mijn pligt in het afleggen van mijne belijdenis, en ging vrij getrouw te kerk, schoon ik niet rouwig was, als de gelegenheid daartoe ontbrak; kortom, ik was al bijzonder wel over mij zelven tevreden; en spatte ik eene enkele maal eens uit, dan dacht ik: ‘ik ben jong en overigens braaf genoeg; ik behoef toch ook geen predi-<pb n="181"/>kant te worden!’ Zoo had ik de twintig jaren bereikt, toen ook mijn brave Oom kwam te sterven, en ik verder onder vreemden moest omzwerven. Mijn eerste baas was een woest, oploopend mensch, die voor niemand zweeg, en geen vloeken noch schelden ontzag; ik was niet gewoon, mij te laten vertrappen, gaf hem gelijke maat terug, en scheidde vloekende en vechtende. Mijn tweede baas was een goedhartig, vrolijk man, die liever in de herberg zat, dan in de kerk, en niet ligt eene kermis oversloeg. Dikwijls vergezelde ik hem; soms had ik wel eens een benaauwd oogenblik, als ik aan den stillen, geregelden zondag bij mijn zaligen Oom dacht, maar dat was weldra weer vergeten. Ondertusschen verachterden de zaken van mijn losbandigen baas zoo, dat ik naar eene andere huur moest uitzien. Ik kwam te wonen bij een ouden, ziekelijken man, die eene jonge, knappe vrouw had getrouwd. Er was toen veel op mij te zeggen, mijn goede Dominé: daarom had ik ook geen zegen. De man stierf, de vrouw trouwde ik en den winkel nam ik over, en meende nu juist te wezen, waar ik zijn wilde; maar de Heer kwam en tuchtigde mij. Mijne vrouw was verkwistend en los van zeden, onze kinderen waren ziekelijk, de winkel was met schulden bezwaard en moest eindelijk verkocht worden; en ik, ik merkte nog niet op, dat het de hand des Heeren was. Ik werd knorrig en lastig, en weet alles aan mijne vrouw. Mijn eenig genoegen was, door den drank nu en dan mijn verdriet te verzetten. Ondertusschen werd ik al armer en armer,
<pb n="182"/>
en begon wezenlijk gebrek te lijden. Nu was onze predikant een rijk en weldadig man, en ik begreep dat ik hem in den naderenden winter wel eens noodig kon hebben. Maar hij was natuurlijk mij weinig genegen; en om hem nu te vriend te krijgen - ik schaam mij nog, dat ik het zeggen moet, - om hem te vriend te krijgen, ging ik voor het eerst in vier jaren weder naar de kerk. Hier werd het mij al benaauwd om het hart, maar vooral werd ik getroffen door het aflezen van den tekst: <hi rend="i">Wat klaagt een levendig mensch? Een iegelijk klage van wege zijne zonden!</hi> God zij gedankt. Zijne genade schreef deze woorden diep in mijn hart. Ik had mij tot nu toe alleen over anderen en over mijn lot beklaagd. Nu begon ik tot mij zelven in te keeren, en mijn leven ernstig in te denken. Al mijn vorige deugd was enkel schijn geweest. Ik zat daar als een arm zondaar, en God alleen kon mij nog redden, dat ik niet voor tijd en eeuwigheid verloren ging. Zoo zwierf ik eenige dagen wanhopig om, tot ik rust en licht vond, om in 't gebed tot God te gaan en <hi rend="sc">christus</hi> als mijn Middelaar aan te nemen. Nu begon ik weer met nieuwen moed te werken, en ben hier op <hi rend="i">Mastland</hi> nog eens van knecht baas geworden. Dat is alles Gods werk. Had God mij niet terug geroepen, naar de verkiezing zijner genade, dan ware ik voor eeuwig verloren gegaan. Ook vermag ik nog niets uit mij zelven, maar door den Geest wedergeboren, blijf ik staande. En daarop hoop ik, als een arm zondaar, het hoofd neder te leggen, in niets roemende, dan in het kruis van <hi rend="sc">christus</hi>.’</p>
<pb n="183"/>
<p>Zoo ongeveer sprekende - want zeker heeft mijne pen een en ander woord veranderd of eenige boersche uitdrukking beschaafd - zoo sprekende, blonken <hi rend="sc">willem klaver</hi> tranen van dankbaarheid in de oogen, hij vatte de pijp weder op, stopte die stilzwijgend en schonk ons nog een kop koffij in.</p>
  <p>Ik was getroffen. Mijne verbeelding stelde tegenover dat eerwaardige, godvruchtige gelaat, de stuitende trekken onder de bekende blaauwe slaapmuts, en ik kon niet nalaten, onze ontmoeting te verhalen, waarbij mijn ouderling nog vrij wat te voegen had. De oude man schudde het grijze hoofd, zat een oogenblik in diep gepeins, en zeide toen: ‘Wel, wel! Dat valt mij toch waarlijk tegen. Al lang heb ik gemerkt, dat <hi rend="sc">perkers</hi> en ik niet eenen weg gaan. Ik mag het werk des Geestes in het hart van mijnen medezondaar niet beoordeelen, maar hij valt mij in de kerk te veel in het oog. Mij dunkt, ik zit daar voor mij zelven, en ben noch ouderling noch predikant, om de leer en de gemeente te beoordeelen; al heb ik zoo mijne eigene denkbeelden-’ De laatste woorden sprak de grijsaard langzamer en zachter uit, en hield toen stil, als iemand, die vreest, dat hij te veel zeggen zal. Dit maakte mij een weinig nieuwsgierig. Misschien was het niet goed van mij, maar ik wilde nu toch ook eens weten, hoe <hi rend="i">zulk</hi> een vroom man over mijne prediking dacht. Ik verzocht hem dan, mij rond weg te zeggen, wat hem op het hart lag, daar ik zelfs tegenspraak en ongunstig oordeel gaarne hooren wilde, wanneer ze uit een god-<pb n="184"/>vruchtig en liefderijk gemoed mij toekwamen.</p>
<p>Nu kwam er een grimlach op het ernstige gelaat van den ouden man, en na eenig bedenken, zeide hij: ‘Om u de waarheid te zeggen, Dominé, ik heb wel eens ondervonden, dat sommige predikanten wat spoedig boos worden, als men niet in alles denkt, zoo als zij, en daarom heb ik er tot nu toe niet over willen spreken. Ik bemin den vrede; want waar liefde woont, woont God. Ik hoop ook in Gods huis te komen, zoo lang ik leef en kan: <hi rend="sc">christus</hi> wordt er toch gepredikt, al was het ook onder een bedeksel. Maar er is wel eens een en ander in de kerk, dat mij niet bevalt. Van de gezangen spreek ik nu niet; ik zing ze wel niet mede en houd mij bij de Psalmen, omdat ik oud ben en daaraan genoeg heb; maar ik vind er toch ook veel goeds in, als ik ze zoo eens nalees. Maar de prediking....’ Hier hield de oude man nog eens stil. Ik verzocht hem voort te gaan. ‘Nu dan, de wijs van prediken in dezen tijd is niet, zoo als ik die in de oude boeken van mijn Oom vind, en zoo als ik die gewoon was van den bejaarden Predikant, wien ik, als een middel in Gods hand, mijne bekeering verschuldigd ben. Ik hoor wel veel goeds in de kerk, maar niet genoeg den vloek der wet voor de goddeloozen en de noodzakelijkheid der wedergeboorte; en ik vrees wel eens, dat sommigen nu met eene uitwendige, burgerlijke deugd zullen tevreden zijn, even als ik dat was in mijne jongelingsjaren. En daar moet toch iets anders met den mensch gebeuren, zal hij in genade leeren roemen. Ook zou
<pb n="185"/>
ik gaarne in de toepassing ieder naar zijn bijzonderen slaat hooren toespreken, zoo als dat vroeger gedaan werd. Maar als ik daarover minder tevreden ben, dan mompel ik maar weder bij mij zelven mijn oude spreuk: ‘<hi rend="i">Wat klaagt een mensch toch? Een ieder klage van wege zijne zonden</hi>.’ Misschien begrijpt de oude man die nieuwe preekwijze niet goed, en het gehoorde kan toch ook nut doen. Daarom, Dominé, God zegene u in uwe gewigtige betrekking, en geve mij ook door uwe dienst verlichte oogen des verstands, om te zien de wonderen zijner wet.’</p>
<p>Bij deze laatste woorden nam Baas <hi rend="sc">klaver</hi> de bonte muts van het grijze hoofd, en ik zeide onwillekeurig: ‘<hi rend="i">Amen</hi>.’ Ik was getroffen. Ook zijn oordeel was geene lofspraak geweest; maar op hoe geheel anderen toon werd die afkeuring uitgesproken, en door hoe veel liefde verzacht! Ik beschuldigde op dit oogenblik mij zelven, dat ik door een zeker vooroordeel tegen al wat <hi rend="i">voor het goede</hi> heette, een echten Christen had verzuimd, van wien ik misschien reeds veel had kunnen leeren. Nu evenwel was het te laat geworden, om het gesprek te vervolgen. Ik beloofde hem dus, dat ik spoedig zou terugkeeren, en hem de redenen, die ik voor mijne wijze van zien en van spreken meende te hebben, verklaren, terwijl ik hem voorloopig verzekerde, dat de grond en hoofdzaak van ons geloof volmaakt dezelfde waren. En te huis komende, vatte ik, bij rijper nadenken, het voornemen op, om nog eens de oudere predikwijze in onze kerk, die te dikwijls uit onkunde
<pb n="186"/>
onbepaald veroordeeld wordt, naauwkeurig te onder-zoeken, ten einde het goede daaruit over te nemen. Misschien toch lag er in het oordeel van den grijsaard eenige waarheid opgesloten.</p>
<p>Maar - zal ik mijne zwakheid verheelen? Neen, mijn lezer, ik wil er rond voor uitkomen. Voor het oogenblik was de wonde, die <hi rend="i">mijn kleermaker</hi> mij geslagen had, door <hi rend="i">mijn smit</hi> maar ten halve geheeld. Ik was ontevreden over mij zelven, daar ik tot nu toe gemeend had, allen op de best mogelijke wijze te stichten; ontevreden over mijne gemeente, onze kerk, en de leeraars der vorige eeuw; kortom, ik bragt in eene mismoedige stemming het huisbezoek van dien dag ten einde.</p>
<p>‘En hoe hebt gij het nu met <hi rend="i">uwen kleermaker</hi> en <hi rend="i">uwen smit?</hi>’ Ik zal het u zeggen, lezer. Met den laatste uitmuntend, en met den eerste dragelijk. <hi rend="i">De liefde gelooft en hoopt alle dingen</hi>, zegt <hi rend="sc">paulus</hi>, <hi rend="i">en denkt geen kwaad</hi>. Daarom nam de oude man met mijne nadere verklaring genoegen, en fronst nog maar eene enkele maal een oogenblik de wenkbraauwen, als ik over menschelijke deugd en voortreffelijkheid, en over eigene werkzaamheid tot bekeering spreek. Wat den kleermaker betreft, ik heb ham tot een onderwerp van opzettelijk en menschkundig onderzoek gesteld, eer ik mij verder aan hem waagde. Het algemeen afkeurend oordeel der gemeente, en de dwaasheden der afgescheidenen op naburige plaatsen, hebben hem nog weerhouden, ons geheel te verlaten. Hij komt dus nog nu en dan in de
<pb n="187"/>
kerk, maar laat het gedurig opzettelijk blijken, dat hij alleen om de <hi rend="i">kerk</hi> komt, en voor <hi rend="i">mij</hi> - niet ophoudt te bidden!</p>
<p>En wat is nu die bitterzoete, onaangename mensch, wiens blaauwe slaapmuts mij nog, reeds van verre, eene huivering aanjaagt? - Is hij een <hi rend="i">huichelaar?</hi> Maar ik moet der waarheid getuigenis geven. Ik zag hem later aan den oever van het graf, en dezelfde rust en vastheid bleven hem bij, zonder eenige hoop op herstel. Zoo huichelt men toch niet gemakkelijk! - Is hij dan een <hi rend="i">dweeper?</hi> Maar wat is een dweeper? Wanneer dit iemand is, die geheel door gevoel en inbeelding wordt geregeerd, dan kan men Baas <hi rend="sc">perkers</hi> moeijelijk dien naam geven: want hij onderzoekt en leest veel, oordeelt op zijne wijze zeer beredeneerd, bouwt niet op ingevingen of openbaringen buiten den Bijbel, waartoe zijne vrouw veeleer zou overhellen, en is in waarheid een <hi rend="i">Theologant</hi> onder de kleermakers.</p>
  <p>Ik voor mij geloof, vooral ook na nader ingewonnen berigten, evenzeer aan zijne bekeering, als aan die van mijn goeden smit. Maar terwijl de laatste daardoor tot een innig en hartelijk Christendom gekomen is, is bij hem de uitwerking geheel anders geweest. Door schrik voor de hel is zijn hard en onbuigzaam karakter gebogen. Hij is uitwendig ingetogen geworden, maar zijne hartstogten woeden voort onder dien uitwendigen dwang, en zijn hoogmoed heeft zich slechts verplaatst. Te voren was hij trotsch op zijne krachten en zijne ligtmisserijen, en nu op zijnen rang als uitverkoren, geroe-<pb n="188"/>pen en bekeerd Christen. Geen predikant zal hem ooit voldoen, dan die zijn hoogmoed streelt, en hem in de kerk als met den vinger aanwijst, als een voorbeeld van vroomheid: waarvoor God mij beware! - Ziedaar de reden van zijne bitterheid onder den schijn van Christelijke liefde, waarmede hij zich zelven, zoo wel als anderen bedriegt. Ziedaar ook de onpeilbare klove tusschen hem en mij, waardoor onze onderlinge betrekking alleen dragelijk zijn kan. Nu bidt hij nog voor mij; er is maar weinig toe noodig, dat hij mij vloeke.</p>
<p>‘Maar wat vermoeit gij u toch over dien eenen man? Laat den koppigen en verwaanden vent loopen!’</p>
<p>O mijn lezer! gij zijt zeker geen predikant, geen waar en hartelijk dorpspredikant. Elk gemeentelid, die ons verlaat, is ons als de verloren zoon uit de gelijkenis, een ledig in ons huis en een doorn in ons hart. En buitendien, het is om den man alleen niet, dat ik hem zoek te behouden; hem volgen ligt anderen, die nog beter zijn dan hij. Evenwel, uitwendig schijn ik hem te <hi rend="i">laten loopen</hi>, zoo omtrent als eene moeder veinst, naar het kind niet te zien, dat dwingt, om alleen te gaan. Eene opzettelijke zamenspraak zou zeker tot eene openlijke scheuring leiden, en den man, zoo consequent in zijne harde denkbeelden, tot het uiterste drijven. Maar wat geen tegenbewijs doen kan - toehoorders, gij kent de menschen immers een weinig? - dat doet een vriendelijke groet, een weinig werk voor de naald, een bezoek, als er bezwaren zijn; en wil hij nog wat leeren, wel nu, als hij te kerk is, spreek ik
<pb n="189"/>
opzettelijk zijne denkbeelden weinig of niet tegen, en doel nooit merkbaar op zijn persoon, maar leg achteloos zoo wat medicijn bij den weg: misschien raapt hij het op, zonder het mij te willen zeggen, en wordt althans niet erger, dan hij is; en een half dozijn zwakke zielen gelooven ondertusschen, zoo lang hij daar tegen zijnen pilaar staat, dat de Geest des Heeren nog van de gemeente niet geweken is.</p>
<p>&nbsp;</p>
<p>En zoo is deze Schets ten einde. Wat dunkt u, lezer? Zoudt gij wel zooveel achter <hi rend="i">mijn kleermaker</hi> en <hi rend="i">mijn smit</hi> gezocht hebben, als bij toeval uw weg u door <hi rend="i">Mastland</hi> en langs hun huis gevoerd had?</p>
</div>
<div type="chapter">
<pb n="190"/>
<head rend="h3">XI. Het aannemen van lidmaten.</head>
<p>Na het huisbezoek, dat reeds lang te voren zich als eene ijskorst om mijn hart gekneld had, ademde ik weder vrijer; en nu wachtte mij eene andere, waarlijk plegtige plegtigheid, de aanneming en openlijke inzegening van nieuwe lidmaten. ‘Ziedaar dan,’ zoo dacht ik, ‘mijn eerste oogstfeest. De oogst, dien de dood inzamelt voor den hemel, is voor ons verborgen. Wij mogen somtijds meenen, dat wij op het sterfbed reeds de zwaar geladen halmen zien; wij kunnen ons bedriegen: het is niet onze taak, maar die der Engelen Gods, het kaf van het koren te scheiden, en dit laatste te verzamelen in de schuren. Maar als wij de nieuwe lidmaten brengen tot de gemeente en tot haren Heer in den hemel, dat is <hi rend="i">ons</hi> oogstfeest; want na aanhoudend en geduldig opkweeken van hun geloof, achten wij ze rijp voor een leven op eigen verantwoording, in deze zondige wereld, rijp voor het bewaren van
<pb n="191"/>
's Heeren gedachtenis met zijne duur gekochte gemeente. Ja, er is een zekere edele hoogmoed in gelegen, als wij zeggen kunnen: ‘die plant des geloofs heb ik gekweekt,’ of, gelijk ik nu zal kunnen zeggen: ‘een ander heeft geplant, ik heb nat gemaakt en God heeft den wasdom gegeven.’</p>
<p>‘Ja, ik heb u lief, jeugdige Christenen, die juist in den tijd, waarin gij op den driesprong van <hi rend="sc">hercules</hi>, het beslissend punt van uwen levensweg staat, de hand uitstrekt naar den hemel en zegt: ‘ik wil <hi rend="sc">christus</hi> toebehooren, en niet der wereld.’ Ik heb u lief, ouden van dagen, die nog terug keert tot het werk eener verwaarloosde of onkundige jeugd, die den Heer nog belijden wilt vóór uwen dood, opdat Hij na uwen dood u belijde voor zijnen Vader. Zalig zal het ons zijn, mijne gemeente en mij, met u aan te zitten, die de plaats komt bekleeden van onze dooden, zoo wij hopen, in der Heer ontslapen. En is uwe belijdenis eenvoudig; hetgeen den wijzen verborgen is, dat wordt door God den eenvoudigen en kinderkens bekend gemaakt.’</p>
<p>Zoo sprak ik, en weende; die tranen waren mij een onuitsprekelijk genot.</p>
<p>&nbsp;</p>
<p>Lezers! Ik heb altijd de waarheid bemind, nooit ze geschroomd of vermeden. Mogt ik mij somwijlen met droombeelden vermaken, ras daarna begon ik die beelden van naderbij te bezien, met gevaar zelfs van ze geheel te verliezen. Want ik wil waken en het
<pb n="192"/>
licht zien, al is de schemering somtijds aangenamer en de moeder van genoegelijke droomen; ik wil zien, al zie ik mijne smarten.</p>
<p>Daarom, lezers, willen wij den bril der verbeelding afzetten, om met het bloote oog de waarheid te zien, ja die des noods met het vergrootglas te onderzoeten. Neemt dit ons menig ideaal weg, geeft het menige bittere teleurstelling, wat wij dan ook zien, dat is er en zal ons niet meer bedriegen.</p>
<p>Gaat dan met mij rond in mijne gemeente, de laatste dagen voor het aannemen mijner eerste lidmaten. Bij sommigen zullen wij binnengaan, bij anderen alleen door de glazen zien of hunne gesprekken op straat afluisteren; en gij zult meer zien en hooren, dan <hi rend="i">ik</hi> toen nog zag en hoorde: dank zij der Goddelijke Voorzienigheid, die zoo menigen sluijer langzaam en voorzigtig voor ons opheft.</p>
<p>&nbsp;</p>
<p>Het is 14 daag voor den tijd der aanneming. Het heeft mij eenige moeite gekost, mijne keus te bepalen tot eenigen, die ik daartoe geschikt rekende. Eigenlijk scheen mij de kunde, de min of meer ernstige stemming en het Christelijk gedrag mijner leerlingen die keus te moeten bepalen, maar daar ik de Mastlanders nog niet genoeg kende, beslisten bij de meesten omstandigheden en jaren, waarbij ik natuurlijk hunne eigene begeerte mede in aanmerking nam.</p>
<p>Zoo was er onder anderen een meisje, al vrij bedaagd, die ik als leerlinge van mijnen voorganger had
<pb n="193"/>
overgenomen. Zij had nu reeds, met eenige tusschenpoozen, twintig jaren lang de catechisatie bezocht, en ik zag niet in, waarom juist deze gedurig een nieuw geslacht rondom zich moest zien verrijzen, en zelve onbewegelijk op hare plaats blijven, als de veterane der Mastlandsche Catechisatie. Zij leerde toch vragen, zoo als ieder ander meisje vragen leerde, en scheen stil van aard en van een goed zedelijk gedrag. En desniettemin mompelde zij slechts, zoo dikwijls ik van aannemen sprak, eenige onverstaanbare woorden.</p>
<p>Ik trad dan, daar ik uit haar spreken niet regt wijs kon worden, bij hare ouders de woning binnen. Eerst een steegje, en dan weder een gangetje, en zoo kwam men aan eene kleine, bedompte binnenkamer, waarin het gezin huisde. De oude raan zat met een paar oude klompen aan, bij de vuurplaat, en had de vermoeijende bezigheid van zijne vrouw overgenomen, (zooals hij dat trouwens iederen morgen, middag en avond deed) om het vuur onder den ijzeren pot door aanhoudenden toevoer van stroo, stoppelen en vlasscheven brandende te houden. De vrouw, iets jonger en vlugger dan hij, was bezig met wasschen. Zij streek het zeepsop van de armen, wischte die af met het voorschoot en gaf mij een stoel.</p>
<p>Ik ging zitten en deed mijn voorstel. De oude man zag mij onbewegelijk aan, en knikte. Ik meende, dat hij er in toestemde en door mijne ernstige redenen overtuigd was. Maar toen ik zweeg, knikte hij nog: het was eene verzwakking der nekspieren, die hem in
<pb n="194"/>
schijn tot een jabroer maakte; overigens was de goede man wat doof en onbegrijpelijk, en had van mijne eenigzins hoogdravende aanspraak, die nog een weinig van de lucht der akademie doortrokken was, geen enkel woord verstaan. Toen ik dit bemerkte, werd ik verdrietig. Maar de oude vrouw, die, zoo als alle vrouwen, van nature wat meer gevat was op onverwacht voorkomende zaken, nam het woord voor mij op, en zeide of liever schreeuwde: ‘De Dominé wil <hi rend="sc">maartje</hi> aannemen, Vader!’ - ‘Zoo, kind,’ was het antwoord, ‘dat is goed.’ - ‘Ja, ja, gij spreekt er maar zoo over, als of het niets was, en het is toch een zwaar stuk; wat zegt gij, wâre Dominé?’</p>
<p>Op deze vraag kon ik natuurlijk geen neen zeggen. Ik was wel gekomen, om de belijdenis van <hi rend="sc">maartje</hi> aan te raden, maar niet om die ligt te doen achten. Ik sprak dus een ernstig en hartelijk woord over het gewigt der zaak, het beslissende der keus voor het geheele leven; en meende er juist bij te voegen, dat, als men dit gewigt gevoelt, men best geschikt is, om onder biddend opzien tot God, zich aan den Heiland te verbinden.... Maar toen ik begon te zeggen, dat het eene zaak was <hi rend="i">voor het geheele leven</hi>, viel de spraakzame vrouw mij in de rede:</p>
<p>‘Nu ja, daar kan ik den Dominé geen ongelijk in geven. Het is dan ook maar eens voor het geheele leven. Maar dat neemt niet weg, dat het een zwaar stuk is voor een arm mensch, vooral in dezen tijd, nu wij pas een kwaden winter achter den rug hebben en er zoo ellendig weinig verdiensten zijn.’</p>
<pb n="195"/>
<p>Nu was de beurt aan mij gekomen, om suffend op te zien: want ik verstond, even min als straks de oude man, wat dit alles beduidde. Vragen wilde ik toch ook niet. Ik bouwde dus op de praatzucht der vrouw, die geene pauze onaangevuld kon laten, en gaf een soort van twijfelend geluid, om haar tot verder spreken uit te lokken.</p>
<p>Dit had de vereischte uitwerking, ‘Wat?’ zeide zij: ‘Dominé heeft daar zoo geen rekening op; maar ik noem een zwart pak, als men het dan toch wat ordentelijk hebben wil, geene kleinigheid voor ons, arbeidersmenschen. <hi rend="sc">Maartje</hi> is een oppassende meid en heeft er al eenige jaren voor gespaard, maar dat is ze voor een deel weer met meesteren kwijt geraakt, toen ze de derdendaagsche koorts had. Nu wil ik evenwel mijn best doen. Want waarom zou <hi rend="sc">maartje</hi> ook altijd voor een ander achter staan? Haar boer zal misschien wel wat willen doen, op voorschot wel te weten....’</p>
<p>Zoo ging het voort, en ik liet den stroom van woorden rustig ten einde vloeijen. Ik was geheel uit het veld geslagen, of liever ik was op eens op een mij geheel vreemd terrein gebragt. Ik was gekomen, om te spreken over eene belijdenis, eene plegtige betuiging van geloof en hope, eene verbindtenis voor de eeuwigheid - en nu, in plaats van dat alles, had ik te spreken over een zwart pak, het onmisbaar vereischte voor het eerste avondmaal!</p>
  <p>Verdrietig keerde ik naar mijne pastorij terug. Terwijl ik daar mijmerend heenging, werd ik evenwel regtvaar-<pb n="196"/>diger omtrent de arme vrouw. Zij had toch niet geheel en al ongelijk, toen zij zeide: ‘de Dominé heeft daar zoo geen rekening op.’</p>
<p>&nbsp;</p>
<p>Zie eens, lezer, door die kleine, beslagen, in lood gevatte ruitjes, als gij er door zien kunt. Daar zitten twee bejaarde lieden bij den haard. De gloed van het vuur verlicht de grove huid en de rimpels van hun gelaat. Zij hebben eenigen tijd onbewegelijk gezeten, hij met beide handen op de knieën, zij met den regter-arm op de tafel en onder het hoofd.</p>
<p>Luisteren wij hun gesprek af.</p>
<p><hi rend="i">De vrouw</hi>. Een schelling op een ganschen dag. Wat is een mensch toch, als hij oud wordt!</p>
<p><hi rend="i">De man</hi> zwijgt.</p>
<p><hi rend="i">De vrouw</hi>. Neen, dan was het een heel andere tijd, toen ik bij Oom <hi rend="sc">aai</hi> inwoonde, die op zijn zeventigste jaar nog grif zestien stuivers verdiende. Er toch, huishuur en vuur en licht is niet goedkooper geworden, en de sergie en bombazijn ook niet.</p>
<p><hi rend="i">De man</hi> zwijgt nog.</p>
<p><hi rend="i">De vrouw</hi>. Ja, <hi rend="sc">jakob</hi>, jij doet er het zwijgen maar toe, net zoo lang, tot we een maal eten moeten overslaan, of dat je in den winter geen vuur op de plaat vindt. Kijk, ik was begoud en bezilverd, toen ik je nam; maar het heit me genoeg gerouwd. En als je nu nog wat vigileerde, om aan den kost te komen.</p>
<p><hi rend="i">De man</hi> begint nu toch ook, zoo wat dommelig, en met de mine als of hij werd wakker geschud, en
<pb n="197"/>
zegt: ‘Ik, vrouw? Wel, ik werk toch allen dag.’</p>
<p><hi rend="i">De vrouw</hi>. Nu ja, ik zeg niet, dat je te lui bent; maar meer als werken doe je ook niet, je rekent nooit vooruit, en maakt niet, dat je er bij bent. Daar is bij voorbeeld het leeren. De Dominé heeft je nu al zoo lang geplaagd, dat je hem plaisier zoudt doen, om bij hem te leeren te gaan. Daar ben je met één kwaden winter door. En je weet toch, net zoo goed als ik, dat het wel een vijfje in de week voor ons huishouden in de bedeeling verscheelt, buiten de groote armen: want de diakonie zit er goed in.........</p>
<p>Den volgenden dag kwam de man bij mij, en ontblootte het grijze hoofd en zeide: Dominé had het laatst gezegd, en hij had er met zijne vrouw eens over gesproken, en hij wilde er dan ook maar doorbijten. Want hij wierd oud van dagen, en ieder jaar kon het laatste zijn.</p>
<p>En mijne vrouw zag den man met een vriendelijken, eerbiedigen blik aan, en zeide, toen hij weg was: ‘<hi rend="i">Zalig zijn de reinen van harte!</hi> wat een eerbiedwaardig oud man is dat, <hi rend="sc">willem</hi>!’</p>
<p>Dit was een half jaar te voren gebeurd. Nu, met Paschen, werd hij aangenomen, en met November - bedeeld. En toen hij twee jaren later voor rekening der diakonie begraven werd, zeide zijne vrouw bij zich zelve: ‘Het doet mij toch nog goed, dat ik <hi rend="sc">jakob</hi> heb laten te leeren gaan: want het zijn dan al heele gemeene kisten van de algemeene armen, en zie nu eens wat een nette bruine kist!’</p>
<pb n="198"/>
<p>Volg mij verder, lezer!</p>
<p>Ik zat, tien dagen voor het aannemen, met de voeten op een vuurplaat: want het was een koud voorjaar. Ditmaal was het bij een <hi rend="i">boer</hi>. Dat zegt in de stad zoo iets, daar men den neus voor optrekt, omdat daar een boer de tegenvoeter is van een <hi rend="i">heer</hi>. Maar buiten is het een eernaam: <hi rend="i">boer</hi> is er een stand hooger dan <hi rend="i">arbeider</hi>. Evenwel maakte hier een half dozijn koeijen en een twintig bunders land de geheele boerderij uit; meer beschaving dan bij iederen arbeider was er niet; maar des te meer de eerzucht, om ook, zoo wel als de rijkste, boer te zijn.</p>
<p>‘Wel zoo, Dominé, daar doet ge eens goed aan,’ zoo heette de vrouw mij welkom; ‘ik heb u al een paar maal bij rijken <hi rend="sc">govert</hi> hier aan den dijk gezien, en gedacht: “zou Dominé bij ons toch ook niet eens komen?”’</p>
<p>Zoo ging het al pratende voort en ik stopte een pijp. Ondertusschen kwam de oudste zoon binnen, een lange slungel, met een paar groote, grove handen, een rood gezigt, en sluike, ligt blonde haren. Hij zag verbaasd op, en wist niet regt, of hij buigen moest of niet, spreken of zwijgen, zitten of staan, en deed dus niets van dit alles: - hij keerde zich om, en ging heen. - ‘Hei, <hi rend="sc">arij</hi>!’ riep zijne moeder hem achterna; maar ja wel! <hi rend="sc">arij</hi> was, met meer vlugheid, dan men hem zou hebben aangezien, door den stal henen weggeslopen.</p>
<p>‘Dat is nu toch ongelukkig,’ hijgde de vrouw, die schier ademloos binnen kwam, terwijl ik zeer bedaard
<pb n="199"/>
in mijne eenzaamheid had zitten afwachten, wie den wedloop winnen zou. ‘Dat is toch ongelukkig van mijn <hi rend="sc">aai</hi>, - hij is anders zoo een snuggere jongen, - maar dat hij zoo bezet is, wanneer er vreemde menschen zijn. Ik meende juist eens over hem te spreken, en daarom doet het mij genoegen, dat gij gekomen zijt. Hoe is het, Dominé? Hij moet nu dit jaar uittrekken, omdat zijne vrijstelling niet meer geldt. Zoudt ge geen kans zien, om hem bij deze gelegenheid er door te helpen?’</p>
<p>Ik was juist gekomen, om over <hi rend="sc">arij</hi> te spreken. Ik had gehoord, dat mijn voorganger hem al had meenen aan te nemen en dat hij nu in dienst zou gaan. Ik wilde hem gaarne zijne belijdenis laten doen, als een voorbehoedmiddel tegen menige verleiding in zijn nieuwen stand. Maar ik had, behalve het rad opzeggen van zijne les, nog nooit goed of kwaad woord van hem gehoord. <hi rend="i">Nu</hi> begrijp ik, dat dit wel een weinig aan mijne wijze van spreken en vragen lag, maar <hi rend="i">toen</hi> begreep ik dal nog niet. Ik wilde dus weten, of hij verlegen, dom of onverschillig was, en begreep, dat de ouders hierover best konden oordeelen.</p>
<p>Ik kwam dan met mijn bezwaar te berde, dat ik over haar zoon niet kon oordeelen, omdat hij nooit sprak.</p>
<p>‘Wel, wel,’ was het antwoord, ‘dat kan ik mij nu toch niet begrijpen. Spreekt hij bij u niet? En te huis kent hij altijd zijne vragen zoo goed: hij zegt ze altijd 's avonds te voren bij mij op. Dan moet hij er zeker meê bezet zijn, en ze daardoor vergeten, terwijl
<pb n="200"/>
hij naar het dorp gaat. Zie, dat was met mij anders toen ik te leeren ging. Dominé <hi rend="sc">van der plas</hi> heeft wat dikwijls gezegd aan mijne moeder, dat er geen was, dien het vlotter afging dan mij, en dat de dubbele <hi rend="sc">hellenbroek</hi>! Maar de hemel heeft ook aan alle menschen zulke kostelijke vermogens niet gegeven.’</p>
<p>Ik deed mijn best, om haar te beduiden, dat <hi rend="sc">arij</hi> wel goed opzeide, maar dat ik niet bemerken kon, of hij er iets van begreep, omdat hij buiten zijn boekje nooit antwoordde. Tot zoo verre ging het wel; maar toen ik haar nu met overtuigende reienen en Bijbelsche voorbeelden wilde aantoonen, dat de belijdenis eene zaak van de overtuiging en van het hart is, en niet van 't geheugen, en wat ik al meer zeggen mogt, toen zag de goede vrouw met gevouwen handen voor zich, en zat even eerbiedig, er verstond even weinig, als des zondags in de kerk.</p>
<p>Zij zweeg. Ik moest een eind aan de zaak maken, en bescheidde <hi rend="sc">arij</hi> den volgenden dag bij mij. Veertien dagen later was hij lidmaat.</p>
<p>&nbsp;</p>
<p>Nu willen wij nog eens een gesprek op straat afluisteren.</p>
  <p>Het is op een helderen, maar kouden avond. Dit schrikt echter de arbeiders, die hun werk gedaan hebben, niet af, om zich aan den dijk te vereenigen. Het is bij hen in huis weinig warmer. Eene en andere buurvrouw steekt het hoofd over de onderdeur, om de vergadering der mannen op de straat in oogenschouw te ne-<pb n="201"/>men, en wat van de gesprekken op te vangen. Een paar van de vrouwen komen te zamen in onderhandeling om eens te snuiven, het gewone teeken, dat ze beide tijd en lust hebben, om een praatje te houden.</p>
<p>‘Wel, buurvrouw,’ begint de een; ‘wat zeg je nu van onzen Dominé? is hij er niet vlug bij met aannemen?’</p>
<p>‘Mensch, zwijg stil! De man moest wijzer zijn en beginnen dat nog zoo schielijk niet. Hij kent <hi rend="i">Mastland</hi> nog zoo goed niet, als wij.’ (Groot ongelijk had de vrouw niet.)</p>
<p>‘Nu ja, dat zei ik ook tegen <hi rend="sc">piete</hi>-meu, toen ze 't mij verleden zondag avond vertelde.’</p>
<p>‘En wat komt er dan van? Zoo krijgen we allerlei ontuig in de kerk, als er zoo maar vrij binnen komen is voor een ieder. Daar heb je den ouden <hi rend="sc">jakob vlos</hi> Het is immers klaar, dat de man het om de bedeeling doet. De diakens nemen het ook den Dominé gansch niet goed af. Maar hij valt wat koppig, zeggen ze, en zeit maar, dat hij daar zijn zin in doen zal.’</p>
<p>Nu, en dan die <hi rend="sc">arij</hi> van den groenen dijk, die er zoo eenvoudig uitziet? De Dominé weet zeker niet, hoe die kermis gehouden heeft verleden jaar!’</p>
<p>‘En <hi rend="sc">maartje</hi> zal er nu ook zoo doorkomen, hoor ik?’</p>
<p>‘Nu ja, ze zou ook trouwen met de Mei, als dat maar geen moet is. Anders, het schaap heeft er lang genoeg haar centen voor gespaard.’</p>
<p>‘Maar <hi rend="sc">maaike lobol</hi>, wat zeg je daarvan?’</p>
<pb n="202"/>
<p>‘Ei, wat je zegt! Dat wist ik nog niet. Wel kijk nou! En zou de man dan waarlijk niets gehoord hebben van dat geval, dat ze over twee jaar gehad heeft? Maar dat telt men tegenwoordig niet meer.’</p>
<p>‘Ja, wat wordt er al niet aangenomen! Neen, ik denk, dat wij het eens slecht met dezen Dominé getroffen hebben. Baas <hi rend="sc">perkers</hi>, die toch wel meê mag spreken, zegt, dat hij al vrij ligt in de leer is, en als baas <hi rend="sc">perkers</hi> dat zegt.....’</p>
<p>‘Dat zou ik denken! Ik heb ook van den beginne af, geen goed oog gehad op onzen nieuwkoop. En verbeel je nu eens! Daar heb je mijn <hi rend="sc">mientje</hi>, een meid als melk en bloed, en die even oud is en uit één boekje gaat met die bleeke meid van rijken <hi rend="sc">govert</hi>: het meisje is er zoo kreen over, dat zij voor haar moet achterstaan, nog eens zoo. Maar ik heb haar gezegd, als ze nu niet aangenomen wordt, dat ze niet meer moet te leeren gaan bij dien kerel.’</p>
<p>‘Ja, buurvrouw, maar <hi rend="sc">govert</hi> rijdt den Dominé nog al eens. Ik denk, dat mijn <hi rend="sc">hannes</hi> ook niet meer gaan zal. Hij had er zoo gaarne met dezen keer af geweest, maar het heette, dat hij te jong was. Te jong! Begrijp eens! En hij is een kerel als een boom, en werkt vijf schoft, als het noodig is, zoo goed als de beste.’</p>
<p>Hier werd nog eens gesnuifd. De greep werd deze maal wat ruimer genomen en het gesprek werd warm; of liever, de warmte, die den geheelen dag reeds gebroeid had, borst in ligte laaije vlam uit.</p>
<pb n="203"/>
<p>Gij bemerkt al, lezer, ik had van de eene een zoon niet willen aannemen, zeventien jaren oud en volwassen van ligchaam, maar achterlijk van geest, en van de andere had ik eene dochter voorbij gegaan, omdat ze verre weg de domste van allen was. Beiden toonden hunne boosheid, door dadelijk van de catechisatie weg te blijven, en beiden vergaten die weder tegen den volgenden winter, terwijl ik mij hield, of ik er volstrekt niets van bemerkte.</p>
<p>&nbsp;</p>
<p>Ach! wat is er nu overgebleven van ons ideaal, van het oogstfeest der gemeente en des leeraars? Wat is er geworden van die jeugdige leden van <hi rend="sc">christus</hi>, op den gevaarlijken driesprong des levens met het geloof gewapend? van die vrome ouden, die den Heer nog willen belijden, eer zij Hem zien?</p>
<p>Zie, dat is het gevolg er van, mijn lezer, als wij ons in het maken van idealen toegeven: wij werken ze af met hooge ingenomenheid; maar zoodra wij bemerken, dat er in de gewone burgerhuizen geen voetstuk voor te vinden is, zouden wij ze wel zoo weder aan gruis slaan. De sentimentele menschenvriend verbergt in zich den toekomstigen menschenhater.</p>
<p>Neen, ik neem van mijn ideaal niets terug. Alleen voeg ik er bij, dat het een ideaal is, en dus slechts enkele verspreide trekken er van, en hier en daar eene flaauwe afschaduwing van het geheel, hier op aarde te vinden zijn.</p>
<p>Zie daar die moeder eens, die eenvoudig en stil hare
<pb n="204"/>
dochter de hand drukt, en zegt: ‘<hi rend="sc">mie</hi>, gij zijt nu lidmaat, kind, maar leef er ook naar.’ Misschien gaat dat korte moederwoord dieper in het hart, dan onze welsprekendste vermaningen.</p>
<p>Of volg met uwe gedachte die oude vrouw, die op haar zeventigste jaar eene opregte belijdenis gedaan heeft, en nu zoo getroost op haar stokje daar heen waggelt, in de hoop, ‘dat de Heer haar nu toch in genade zal aannemen.’</p>
<p>Zie die jonge leden na, die eerst nog hunne belijdenis hebben gedaan, eer zij als lotelingen uittrokken. Er schijnt in de kaserne niets van te zijn overgebleven; maar één is er toch, die in stilte zijnen weg gaat, terwijl anderen dronken langs de straat zwerven, omdat hij denkt: ‘dat heeft mijn Dominé mij niet geleerd.’</p>
<p>En is het al geen onschatbare winst, als sommigen door het geleerde mij in de kerk beter verstaan? als anderen getrouwer van kerk en avondmaal gebruik maken, en liever een vriendenraad van mij aannemen of meer eene bestraffing van mij vreezen, omdat ik <hi rend="i">hun</hi> Dominé ben? En zouden niet aan het eerste avondmaal ook opregte tranen geweend worden, om vorige, ons misschien onbekende zonden?</p>
<p>En die algemeene bemoeizucht zelfs, waardoor ieder de keus der nieuwe lidmaten beoordeelt, ligt er niet iets goeds bij ten grondslag? Het is hun dan ten minste niet geheel onverschillig, wie hun als medeleden worden toegevoegd, en of ook die belijdenis door onwaardigen worde afgelegd. In eene groote stad is het
<pb n="205"/>
aannemen van nieuwe lidmaten een huiselijk feest voor de betrekkingen, maar voor de gemeente is het weinig of niets. Wat zegt een emmer meer, in de zee gestort? Maar hier vergadert de geheele kerkeraad, om de nieuwelingen aan te nemen, en de geheele gemeente, om ze te zien. Ieder herkent er vriend of maag of buur onder, en den leeraar zijn ze allen bekende leerlingen en schapen zijner weide. Er is hierin nog iets bewaard van den broederzin der eerste gemeente, naauw aan elkander verbonden, omdat zij van de wereld gescheiden was, maar daarom toch ook niet zonder vlek of rimpel.</p>
<p>Ik neem daarom - nog eens - niets van het eerst gezegde terug, mits men niet te veel op eens wille. Er zijn middelkleuren tusschen zwart en wit, en tusschen licht en duisternis ligt de schemering. Nog ieder jaar is mij de aanneming van nieuwe lidmaten een oogstfeest. Alleen zie ik naauwkeuriger toe, wáár ik de sikkel sla, om zoo weinig mogelijk het onkruid met de tarwe of het onrijpe graan met het rijpe in te zamelen. Wat er ontbreekt aan het gevoel mijner leerlingen en mijner gemeente, tracht ik door eigen gevoel aan te vullen. De ware ijver moet warmer worden, hoe koeler men een ander vindt.</p>
<p>Vooral de openlijke bevestiging zoek ik, zoo veel in mij is, plegtig en indrukwekkend te maken; en aan de eerste tafel van het avondmaal, waar ze allen aanzitten, is het, of eene hemelsche stem mij toeroept: ‘Nog eens hartelijk en krachtig gesproken, in den naam van uwen Heer <hi rend="sc">jezus christus!</hi> Nog zijn
<pb n="206"/>
het uwe leerlingen, misschien blijven uwe laatste woorden hun bij, al zijn vorige met den wind verwaaid. Zoo spreek dan, vermaan, waarschuw, dreig, zoo het noodig is! Hun verderf kome niet op uw hoofd.’ En ik geloof, zoo ik immer goed gesproken heb, dat het bij zulk eene gelegenheid geweest is.</p>
</div>
<div type="chapter">
<pb n="207"/>
<head rend="h3">XII. Armenzaken.</head>
<p>‘<hi rend="sc">Aan de gemeente wordt bekend gemaakt, dat op aanstaanden woensdag avond de afgetreden armmeester <hi rend="i">Paulus Kors</hi> zijne rekening doen zal, waarbij tevens de rekening van het voorlaatste jaar zal worden afgesloten</hi>.’</p>
<p>&nbsp;</p>
<p>‘Heb ik wèl gehoord, buur?’ sprak eene oude vrouw bij het uitgaan. ‘Zal die oude warboel van <hi rend="sc">pleun</hi> zaliger nu toch ook aan een kant komen?’</p>
<p>‘Ja,’ was het antwoord, ‘en het werd tijd ook, dat wij ons geld kregen van klompen en winkelwaren. Ten minste ik hoop, dat het dit beduiden zal.’</p>
<p>‘Nu, 't is goed, dat de man in het graf ligt. Ieder mensch sterft toch maar juist op zijn tijd.’</p>
<p>En ondertusschen kwam ik te huis, en was het eerste woord van mijne <hi rend="sc">cornelia</hi>, toen zij mijn bef losstrikte: ‘dat doet mij toch goed, <hi rend="sc">willem</hi>, dat gij eindelijk van die lastige zaak af zijt.’</p>
<pb n="208"/>
<p>‘Af, ja, zoo ver is het eigenlijk nog, niet: want ik stel mij woensdag nog een onaangenamen dag voor.’</p>
<p>‘Nu ja, die ééne dag zal wel tot zijne voorgangers heengaan, als alle dagen; men zal met een strak gezigt teekenen, en daarmede afgedaan.’</p>
<p>En den volgenden woensdag, - het was juistde verjaardag van onze komst op <hi rend="i">Mastland</hi>, - werd de armenrekening gedaan, en met het afsluiten daarvan werden weder eenige onaangename tooneelen uit mijn leven afgesloten.</p>
<p>Maar de lezer gevoelt nog niet al het gewigtige, het onaangename en toch ook aangename van dien dag; hij deelt nog niet in de herinneringen van denzelven, en zou de gesprekken, op dien dag zoo ruimschoots gevoerd, niet verstaan; wilde ik ze hem verhalen, ik zou toch, om door hem begrepen te worden, al weder achteruit en achteruit moeten gaan, tot den eersten zondag na mijne intrede en het begin mijner <hi rend="i">armenzaken</hi>. Ik wil dan liever op eens terugtreden, en die zaken van den aanvang af en in derzelver geheelen omvang nagaan. De lezer ontvangt de slotsom mijner ondervinding goedkooper, dan ik.</p>
<p>&nbsp;</p>
<p><hi rend="i">Armenzaken</hi> - wat sluit dat ééne woord niet al in zich! Waarlijk, daar zijn toch maar vele dingen, die men alleen door de ondervinding regt kan leeren kennen, en ik geloof, dat daartoe in het bijzonder de onaangename behooren. Als gij honderd malen een armen
<pb n="209"/>
pakdrager ziet voorbij uw venster gaan, zult gij misschien een en andermaal denken, dat zijn last toch vrij zwaar is, en aan zijne gebukte houding zien, dat hij dien met moeite torscht; maar als een enkel maal slechts dat pak voor weinige uren op uwe schouders was gebonden, zoudt gij hem nooit meer kunnen zien voorbij gaan, zonder er over te spreken en den armen man diep te beklagen.</p>
<p>Zoo had ik honderdmaal in het VIde Hoofdstuk van de Handelingen der Apostelen gelezen, dat, toen de discipelen vermenigvuldigden, de uitdeeling van den onderstand den Apostelen moeijelijk begon te vallen, en zij diakenen lieten aanstellen; maar nooit had ik regt gevoeld, welk een zware taak het hun moet geweest zijn, <hi rend="i">bij de bediening des woords</hi>, zooals zij zich uitdrukken, <hi rend="i">ook nog de tafelen te dienen</hi>.</p>
<p>Naar hunne loffelijke instelling zijn er dan thans afzonderlijke armverzorgers; en in de grootere gemeenten hebben de predikanten zich weinig meer met de <hi rend="i">armenzaken</hi> te bemoeijen, dan door het aanbevelen der collecte bij de godsdienstoefening. Maar op een dorp is het armbestuur eene kerkeraadszaak, al zijn de diakenen de uitvoerende magt; en in kerkeraadszaken is de predikant alles: de man, die raadt en ontwerpt, de man, die correspondentie voert en verwarde zaken reddert, en ten slotte de man, dien men van alles de schuld geeft. Zoo wegen op ons al de onaangenaamheden van de zijde der <hi rend="i">armen</hi>, der <hi rend="i">armmeesters</hi> en der <hi rend="i">armenwet</hi>, terwijl de leden van den kerkeraad dood bedaard
<pb n="210"/>
zeggen: ‘daar zal Dominé wel voor zorgen, met nieuw-jaar is mijn tijd om.’</p>
<p>&nbsp;</p>
<p>Het was de eerste zondag na mijne intrede. Daar ik weinig op een dorp was geweest en er nog minder gepredikt had, waren mij de kleinere dorpsgebruiken vreemd. Ik dacht ook aan geheel iets anders. Ik had gesproken over <hi rend="i">het nieuwe en eeuwige verbond der genade</hi>, naar <name type="bible">Hebr. XII: 28</name>, nog wel met eene zekere beklemdheid, maar toch met hooge ingenomenheid en hartelijken ernst. O het zijn heerlijke, zielverheffende dingen, die men aan eene Christelijke gemeente te zeggen heeft! Zoo gestemd, had ik den kansel verlaten, had den kerkeraad even gegroet, en was naar huis en naar mijne kamer gegaan.</p>
<p>Des namiddags, misschien door de inspanning van des morgens, misschien ook omdat het mij meer moeite kostte voor de eerste maal over den Catechismus te prediken, was ik minder opgewekt en klom met bedaarder schreden af. Gelukkig bedacht ik mij nu de vroeger ontvangene les, die ik des morgens vergeten had. <hi rend="i">Ik gaf de broederen de hand</hi>. Men grimlachte een weinig. Ik zag het wel, er was des morgens nog meer gelet op mijne handen, dan op mijne woorden. Het was immers ook een nieuwe, nog onhandige predikant, en een oude kerkeraad, waarvan de meesten reeds meer in het huisje gezeten hadden... o menschen!</p>
<p>‘We zullen nu de centen maar tellen van den geheelen dag; Dominé had van morgen zoo een haast.’ -
<pb n="211"/>
Hij, die dit sprak, was bij de beroeping een mijner sterkste voorstanders geweest, de man zeide het met een goedhartig gelaat, en toch had ik moeite, om in de eerste weken hem met een goed oog aan te zien. Hoe weinig had hij mijne stemming begrepen!</p>
<p>Sedert jaren tel ik nu mede; maar zoo dikwijls ik goed gestemd ben en vervuld met de waarheden, waarover ik spreek, hindert mij nog die plotselinge overgang van het hemelsche tot het aardsche. Alles, wat daartoe noodig is, is mij eene ergernis: de oude bruine tafel in het hekje (of <hi rend="i">huisje</hi>, zoo als men het hier noemt), het gerammel der sleutels, het aanteekeningboekje, en het meest van allen de koude, onbeduidende of ongevoelige aanmerkingen der kerkeraadsleden.</p>
  <p>Maar met het <hi rend="i">centen tellen</hi>, zoo als de boeren het naïf genoeg noemen, kwam ik nog niet vrij. Den volgenden zondag voormiddag zag ik eene groote mande met brood onder den predikstoel, die bij de bevestiging voor één maal in vele jaren van hare plaats had moeten wijken, en die ik weeks daaraan niet had opgemerkt. Na het tellen en opteekenen, nam de armmeester (de oudste dienstdoende diaken) een stuk papier uit den zak, half versleten en onleesbaar, en riep op een afgemeten toon: ‘<hi rend="sc">jan van der zand</hi>, twee brooden; <hi rend="sc">pietje kortenhoef</hi>, één brood en een dubbeltje en zoo al voort; waarbij de genoemden één voor één naderden, en uit handen van den jongsten diaken hun deel ontvingen. Nu was dit op zich zelf een niet ongepast besluit voor eene Christelijke vergadering. De liefdemaaltijden der eer-<pb n="212"/>ste eeuw, waaraan eene geheele gemeente aanzat, <hi rend="i">etende met verheuging en eenvoudigheid des harten</hi>, zijn in onzen tijd niet meer mogelijk. Maar er is dan toch nog iets van overgebleven, wanneer men in de vergadering der gemeente zorgt, dat er <hi rend="i">niemand der geloovigen is, die gebrek lijdt</hi>. (<name type="bible"><hi rend="i">Hand</hi>. IV: 34</name>). Dit is dan toch eene zigtbare vrucht van het Evangelie. Want er is sedert den tijd des Zaligmakers, zelfs bij Jood en Muzelman, een onoplosbaar verband tusschen de vereering van een zegenend en barmhartig God, en het bezoeken van weduwen en weezen in de verdrukking.</p>
<p>Tot dusverre gaat alles wel. En wekelijks zie ik nog armen tot de bedeeling komen, die met een eenvoudig en dankbaar gelaat het hunne aannemen en vriendelijk groetend heengaan, de gebrekkige oude op zijn stokje geleund, de arme weduwe met den gelapten schoudermantel omgeslagen en een paar kleinen op klompen achter haar aan. Maar zeer dikwijls is dit anders, en hoe menige opgewekte en blijmoedige stemming bragt ik daardoor van den kansel niet te huis! Het schijnt dat de <hi rend="i">murmurering omdat men in den onderstand verzuimd wordt</hi> (<name type="bible">Hand. VI: 1</name>), voor alle eeuwen eene erfenis gebleven is van de eerste gemeente te <hi rend="i">Jeruzalem</hi>. Zeker is zij wel niet geheel ongegrond. Wie toch zal durven verzekeren, dat hij overal en altijd regtvaardig deelt, daar de een zijne armoede bedekt en de ander die ten toon spreidt? Maar die <hi rend="i">weinig</hi> heeft, meent zoo ligt <hi rend="i">te weinig</hi> te hebben. Daarbij schijnt het een arm mensch aangeboren, dat hij liever geen brood heeft,
<pb n="213"/>
mits anderen het ook niet hebben, dan dat hij enkel brood zou eten, als een ander er boter op smeren mag. Vandaar vooral die gedurige onaangenaamheden. Het zijn niet alleen moeders, die komen klagen, dat hunne kinderen geen brood hebben: wie zou dat eene moeder ten kwade duiden? Maar het is gedurig een buurman, wiens buur wel zóó veel heeft, terwijl hij het met minder stellen moet; en eene vrouw, die ook turven hebben wil, zoo wel als eene andere vrouw ze heeft; en zoo keert iedere weldaad, aan den eenen bewezen, door den mond van een ander als een verwijt tot ons terug.</p>
<p>En nu nog meer. ‘Armoede <hi rend="i">zoekt</hi> list,’ zegt het spreekwoord, ja, en zij <hi rend="i">vindt</hi> die ook wel! Preek, zoo gemoedelijk en nadrukkelijk, als gij wilt en kunt, over liegen en bedriegen, daar verschijnt toch terstond daarop een uwer hoorders met het onbeschaamdste gezigt van de wereld, en verzekert u stijf en sterk, dat hij niets verdient, geen enkelen cent, terwijl gij naderhand hoort, dat hij in de afgeloopen week nog werk heeft gehad; of hij zweert bij een alwetend God, dat hij dien dag nog niets heeft gegeten, en het brood ligt opgesneden bij hem te huis. En de leden van uwen kerkeraad vinden het zeer natuurlijk, dat hij ze bedriegt, als hij maar kan: want <hi rend="i">armoede zoekt list</hi>. En gij - met uwe welsprekende rede over leugen en bedrog in den rokzak, en met wrevel en mismoedigheid in het hart, gaat gij naar huis!</p>
  <p>En als gij weigeren moet - en hoe dikwijls moet men niet weigeren! - zie dan die plotselinge veran-<pb n="214"/>dering eens. Gij weet niet, waar de tranen van die arme vrouw zoo spoedig blijven: 't is, of ze in de huid worden opgeslorpt of in de oogen terugvloeijen. De straks nog smeekende hand klemt de deur van het hekje vast, de andere arm wordt in de zij gezet. En nu - sta vast! Ik heb geen lust, om dien vloed van woorden op te teekenen, ieder kan ze zich zoo wat verbeelden. In de eerste jaren kwam ik na zulk eene ontmoeting te huis - ontsteld, bedroefd, toornig, ik weet het zelf niet. Thans, als ik begrijp, dat wij gedaan hebben, wat wij kunnen en mogen doen, kan ik het zeer bedaard aanhooren, met wat gemakkelijkheid de onbeschaafde mensch spreekt en gesticuleert, zoodra het zijne hem dierbaarste belangen raakt, en de drift bij hem de vrees voor zijne meerderen heeft overwonnen; hoe alle aandoeningen bij hem den mond uit willen, waardoor hij die diepe, verborgene smarten niet kent, die beschaafden wel eens levenskracht en levenslust ondermijnen; en als tegenhanger van die hevige hartstogtelijkheid, zie ik dan naast mij het strakke, ijskonde gelaat van den armmeester, die zeer bedaard wacht, tot de adem der arme vrouw te kort schiet, en dan dood koel invalt: ‘als je <hi rend="i">niet meer</hi> te zeggen hebt, <hi rend="sc">maartje</hi>, moest je wat op zij gaan, dat de anderen digter bij kunnen komen.’ - <hi rend="i">Niet meer</hi>, en ze had zoo verschrikkelijk veel te zeggen!</p>
<p>Er is misschien geen gedeelte van onze formulieren, lezer, (en dat kunt ge u nu best begrijpen) dat ik met meer nadruk lees, dan de vermaning bij het jaarlijks
<pb n="215"/>
bevestigen der nieuwe kerkeraadsleden: ‘Gij, diakenen, zijt voorzigtig en blijmoedig in het uitreiken der aalmoezen. Komt den bedrukten te hulp, en bezorgt de <hi rend="i">regte</hi> weduwen en weezen. - En gij armen, zijt arm van geest en gedraagt u jegens uwe bezorgers in alle eerbieding. Weest dankbaar en murmureert niet. Volgt <hi rend="sc">christus</hi> om de spijze der ziele, en niet om het brood.’</p>
<p>&nbsp;</p>
<p>Meent gij misschien, lezer, dat gij al het onaangename der <hi rend="i">armenzaken</hi> reeds vernomen hebt? - Och, of het zoo ware! - Met den <hi rend="i">arme</hi> is men ten minste, ofschoon op eene min aangename wijze, spoedig, zoo men wil, aan het eind. Hij moge klagen, morren, weenen, hij moet eindigen met zich te onderwerpen. Er moge hier eene moeijelijkheid overblijven, die moeijelijkheid bestaat tusschen ons en ons geweten, zij is niet maatschappelijk, en bij eene naauwgezette pligtvervulling niet onoverkomelijk. Maar met hen, die <hi rend="i">geven</hi>, heeft men vrij wat meer te doen, dan met hen, die <hi rend="i">ontvangen</hi>; en ze te overtuigen van de spreuk des Heilands: <hi rend="i">het is zaliger te geven, dan te ontvangen</hi>, gaat zoo gemakkelijk niet. Maar kom aan, ik zal liever weer verhalen dan klagen, vooral, omdat ik u van den aanhef dezer Schets nog de verklaring schuldig ben.</p>
<p>Zoodra ik de eerste pligtplegingen had uitgewisseld en de eerste verkenningen gedaan, zag ik al spoedig,
<pb n="216"/>
dat er een groot bezwaar in onze armen-administratie bestond. Men scheen het voor mij bewaard te hebben, om mij in de gelegenheid te stellen, eene proeve van mijne wijsheid te geven, zoo ongeveer als <hi rend="sc">salomo</hi>'s eerste regt. Ja, het achtbare burgerhoofd <hi rend="sc">petrus abraham van der zanden</hi>, die anders nog al eens met beslissende magtspreuken eene oude zaak wist uit de wereld te helpen, had deze zelfs niet met den vinger aangeroerd.</p>
<p>De zaak was deze. In het hoekhuis schuins over mij, was kort voor mijne komst na een langdurig lijden gestorven <hi rend="sc">pleun kortebrand</hi>, in leven boer, bakker, vetweider, kortom alles wat men op <hi rend="i">Mastland</hi> wezen kan, een of twee ambachten, die hij niet verstond, uitgezonderd. Daar <hi rend="sc">pleun</hi> een aardige vent was en niemand een kwaad hart toedroeg, werd hij ook algemeen bemind. En daar hij vele zaken deed en nog al wat durfde ondernemen, had het algemeen nooit getwijfeld, of hij zat er warmtjes in; de weinige menschen, die wel eens het tegendeel mompelden, waren door zijne vrienden als lasteraars tot zwijgen gebragt, en hadden misschien ook, althans in den eersten tijd, geen anderen grond voor hun vermoeden, dan hunne nijdige wenschen.</p>
<p>Het was dan iedereen op <hi rend="i">Mastland</hi> naar den zin, toen <hi rend="sc">pleun kortebrand</hi> ruim twee jaren voor mijne komst tot diaken werd benoemd, en het volgend jaar als administrerend diaken of armmeester het bestuur over de kas en de bedeeling der armen overnam.</p>
<pb n="217"/>
<p>Alles ging dan ook naar wensch. De armen roemden zijne goedheid en minzaamheid. Zijn makker, de <hi rend="i">bijzittende</hi> of jongere diaken, sprak wel eens van te ruime bedeeling, maar <hi rend="sc">pleun</hi> stelde den kerkeraad met een goedhartigen lach gerust en beloofde eene goede rekening, en mijn bejaarde, zwakke voorganger keurde alles goed.</p>
<p>De lezer, die met deze zaken niet bekend is, wete, dat iedere armmeester afzonderlijk zijne rekening doet in den loop van het volgend jaar, en daarbij het te kort van zijnen opvolger ontvangt of het batig slot hem overgeeft. Zoo is deze ondertusschen zijn jaar ingetreden, en ontvangt en geeft uit, zonder te weten, of zijn voorganger hem geld of schuld heeft nagelaten. En dit bemoeijelijkt naderhand dikwijls het armbestuur zelf, zoo wel als deszelfs crediteuren, daar het zeer gewoon is en de menigte het ook natuurlijk vindt, dat de eene armmeester de schulden niet verkiest te betalen, die de andere gemaakt heeft. Dit tusschenbeide; keeren wij nu tot de zaak, die ondertusschen netelig begint te worden, terug.</p>
<p>Tegen het einde van zijn administratiejaar werd <hi rend="sc">pleun</hi> kortademig en ziekelijk. Ieder had medelijden met hem zoo als hij zelf medelijden met lederen ongelukkige getoond had; dit laatste toonde hij zelfs nu nog, door in zijne betrekking, bij eene vroeg invallende koude, eene ruime uitdeeling van brandstof aan de armen te doen.</p>
<p>De winter deed langzamerhand, door eene ongeneeslijke tering, zijne krachten uitslijten. Ondertusschen werd
<pb n="218"/>
er wel eens van armenrekening gesproken. Meester <hi rend="sc">baljon</hi>, die gewoon was ze sierlijk in het boek teschrijven, wilde voor den zieke nog meer dan anders doen. Ook zijn opvolger bood hem tot het incasseren en betalen hulpvaardig de hand. Maar men durfde hier niet sterk op aandringen: want <hi rend="sc">kortebrand</hi> had, even als vele soortgelijke lijders, geen denkbeeld van zijn nabijzijnd einde. Hij stelde uit, en de dood verrastte hem.</p>
<p>Het lijk van <hi rend="sc">pleun kortebrand</hi> werd ter aarde besteld, als dat van een algemeen geachten dorpeling. De armen zagen treurende op de lijkstatie. De aanverwanten en vrienden volgden de baar met zwijgende droefheid. De kinderen jammerden, en de weduwe was troosteloos.</p>
<p>Maar is eene begrafenis treurig, voor mijn gevoel is de overgang van dien dag tot het werkelijke leven dubbel, ja driedubbel treurig. De droefheid over het verlies is met een weemoedig, vertroostend gevoel gemengd: want de dood doet ons denken aan eene eeuwigheid, eene opstanding, een wederzien. Maar de bezwaren, die zoo menig sterfgeval achterlaat, en de twisten, die het veroorzaakt, verwekken eene ijskoude, akelige treurigheid. Zoo zijn dan eigenbaat en eerzucht, bemoeizucht en hoogmoed, bekrompenheid en laster slechts een kort oogenblik, verschrikt voor het aanschijn des doods, teruggeweken, en hernemen nu met dubbel geweld en sarrende blijdschap hun gebied over de arme menschenwereld!</p>
  <p>Weinige dagen na de begrafenis begaf zich de toen-<pb n="219"/>malige armmeester, <hi rend="sc">paulus kors</hi>, een koel en eigenzinnig, maar eerlijk en naauwkeurig man, naar de weduwe, om de papieren en gelden, aan de armen toebehoorende, over te nemen. Deze vrouw was diep onnoozel, en nu daarbij nog radeloos van smart. Zij wist niets te zeggen, dan dat haar man een afzonderlijk laadje van het kabinet daarvoor gebruikte. Met eenige moeite werd dit gevonden. Het bevatte vrij wat losse, veeltijds bijna onleesbare aanteekeningen, enkele quitantien maar nog meer rekeningen, en - geen geld. De armmeester vroeg meer, maar werd niet wijzer, en verliet de vrouw met te zeggen, dat hij <hi rend="i">die rommel</hi> niet overnam, en dat zij nu maar voor eene goede rekening zorgen moest.</p>
<p>Dit alles gebeurde in den tijd der vacature. De gewone toevlugt van ongelukkigen, mijn bejaarde voorganger, was na langdurig sukkelen overleden; en bij den burgermester te gaan - ja, daartoe had de arme weduwe ook den moed niet, daar zij juist van zijnentwege om achterstallige landpacht was aangesproken, waarvoor zij evenmin in al de laden van het kabinet geld vinden kon.</p>
<p>De eenige aanspraak der ongelukkige, dood eenvoudige vrouw was nu Meester <hi rend="sc">baljon</hi>. Bij al zijne pedanteske deftigheid, bezat deze toch eene welgemeende en waarlijk Christelijke menschlievendheid. Hij mogt het al wat moeijelijk kunnen zwijgen, dat hij, <hi rend="sc">herman baljon</hi>, deze of gene zaak, die niemand ontwarren kon, had geredderd; hij was met dat al toch op die wijze een waar vriend en een nuttig burger. Hij zette
<pb n="220"/>
dus met een deftig gelaat den bril op, rangschikte de papieren, teekende eene reeks van vaste jaarlijksche posten, die hem goed bekend waren, op; maar meer en meer fronste zich onder het werken zijn voorhoofd; eindelijk beet hij de pen in de zijde, dat ze tusschen zijne tanden kraakte, en stampte toen de beide punten op de tafel plat; nu was alles verloren: want deze mine beduidde steeds bij den goeden <hi rend="sc">herman</hi>, dat eene zaak volslagen reddeloos stond. Ware het met rekenen alleen te doen geweest, hij zou naar alle regelen van <hi rend="sc">bartjens</hi> de zaak hebben vereffend; ‘en zelfs bij het ontbreken van sommige bewijsstukken,’ zeide hij tegen zijne vrouw, ‘zou ik <hi rend="i">talitur qualitur</hi> wel rekening doen; maar het geld, dat er nog in kas zijn moest, en, zoo als ik vrees, nog vele onbekende posten....!’</p>
<p>De Matres knikte, als begreep zij zeer goed, dat eene rekening zelfs met twee latijnsche woorden niet kon goed gemaakt worden - zonder geld.</p>
<p>Wat <hi rend="sc">baljon</hi> gevreesd had, gebeurde. De crediteuren van de armenkas schenen slechts gewacht te hebben op het sein, door den armmeester gegeven; de crediteuren van den boedel zelven op dat van den burgemeester. Alles bestormde de arme weduwe. Zij vond voor niemand geld. En zij hoorde telkens bij het scheiden nog veel meer kwaad van haren man spreken, dan zij bij de begrafenis goeds gehoord had. Iederen avond was de beurs meer dan gewoonlijk bezet, en leden de kinderen der praatzieke buurvrouwen nog meer koude en gebrek dan anders, schoon de arme
<pb n="221"/>
schapen part noch deel hadden aan de ‘kwaede rekening van <hi rend="sc">pleune</hi>.’</p>
<p>Ondertusschen vergaderde de kerkeraad, present de Meester; en er werd besloten, de gansche zaak, zoolang de boedel der weduwe niet geregtelijk werd aangesproken, te laten rusten, tot de gewenschte en nabijzijnde komst van den nieuwen predikant.</p>
<p>Daar zat ik nu terstond met een allermoeijelijkst geval, en mij ontbrak de wijsheid van den grooten koning, om bij dit eerste raadsel terstond de regte ontknooping te vinden; vooral, daar ik iets vinden moest, dat <hi rend="sc">salomo</hi> reeds had: - <hi rend="i">geld</hi>. Wel gelukte het mij dus, met veel moeite en door de getrouwe hulp van den dienstvaardigen <hi rend="sc">baljon</hi>, uit de gevondene stukken en later ingezondene rekeningen den draad der zaken aan een te hechten; maar de verlorene gelden terug te vinden, en bronnen aan te wijzen, om het deficit bovendien te dekken, dat gelukte ons niet.</p>
<p>Mijn eerste bezoek was nu bij de weduwe, die mij bezwoer, haar eenig stukje weiland en hare zes melkbeesten niet aan te spreken, daar zij dan met hare zeven kinderen tot doodelijke armoede verviel, en aan dezelfde armenkas hulp zou moeten vragen, waarover haar waarde <hi rend="sc">pleun</hi> zoo goedhartig, schoon onverantwoordelijk los het bestuur had gevoerd. Ik heb nooit de tranen uit het oog eener moeder, eener weduwe kunnen zien vloeijen, zonder insgelijks naar den zakdoek te tasten. Ik beloofde, vrat ik kon en mogt, en ging heen.</p>
<pb n="222"/>
<p>Mijn tweede bezoek was bij den opvolger des overledenen. Ik vond hem zwijgend, zoo als hij meestal te vinden was, terwijl hij, om toch wat te doen, naar de tegels van den haard keek, zoo onbewegelijk, alsof hij de lompe figuren, die er in gebakken waren, moest nateekenen, of het <hi rend="i">dicht</hi>, dat er op stond, van buiten leeren. Evenwel, hij deed noch het een, noch het ander. Ik geloof zelfs niet, dat hij iets <hi rend="i">zag;</hi> hij <hi rend="i">keek</hi> alleen.</p>
<p>Ik trad binnen, en begon al spoedig van de zaak, die mij herwaarts voerde. Nu keek hij niet meer naar de tegels, maar naar mij. Ik sprak, hij knikte. Dit moedigde mij aan. Maar dat hij niet anders deed dan knikken, toen ik sprak van de arme vrouw en de zeven bloeden van kinderen; dat hij het strakke gelaat ook niet eenmaal vertrok, veelmin de hand aan de oogen bragt, dat ontmoedigde mij weder. Ik ging echter voort. Ik zocht hem te overtuigen, dat hij zich onmogelijk er van kon onttrekken, om ten minste datgene te betalen, wat het diakoniefonds schuldig was: want al werd eens <hi rend="i">al</hi> het vermiste geld gevonden, zoo bleef er toch nog, door de ongepaste gulheid van <hi rend="sc">kortebrand</hi>, een te kort over, waarvoor zijne weduwe niet aansprakelijk was. Maar nu knikte <hi rend="sc">paulus kors</hi> niet meer, en zeide zeer bedaard: ‘Het spijt mij om de vrouw, maar elk moet zijne eigene rekening maken. Ik heb <hi rend="sc">pleun</hi> gewaarschuwd en kan het niet helpen.’ Ik sprak nog een uur lang. De man zou mij geduldig aangehoord hebben, al had ik er nog een uur aangeknoopt. Maar wat baatte mij zijn geduld? Hij verdedigde zich niet,
<pb n="223"/>
hij weerlegde mij niet, en hij beantwoordde mijne krachtigste argumenten alleen met de woorden: ‘de Dominé moet het mij niet kwalijk nemen, maar-’ en ja wel, hij stond weder op het terrein, waarop ik hem gevonden had.</p>
<p>Mijne verdere bezoeken waren van weinig minder vrucht. Burgemeester <hi rend="sc">van der zanden</hi> betuigde mij zijn hartelijk leedwezen, en raadde ons aan, de weduwe vooral niet geregtelijk te vervolgen; overigens kon hij zich met de zaak niet inlaten, daar zij den kerkeraad aanging. <hi rend="sc">Ploegstaart</hi> hield mij een ganschen avond bezig met mij zijne eigene keurige administratie te verhalen, het jaar, dat hij diaken was geweest; hij beloofde mij evenwel ook zijne hulp, als er anderen waren, die een eind aan de zaak wilden maken. De vrouw van <hi rend="sc">job wijsland</hi> toonde hartelijk veel medelijden, bad mij de ongelukkige te redden, en hoopte maar, om de eer van hun overleden vriend, dat de burgerij mogt zamenspannen, om zijne schulden, en vooral zulke schandelijke schulden, <hi rend="i">geheel</hi> af te doen; en Neef de molenaar stemde ditmaal volkomen met haar in. En zoo ging het verder.</p>
<p>Ik kwam bij mijn grijzen vriend den Chirurgijn, verhaalde hem alles, het medelijden van den een en de goede wenschen en voornemens van den ander, maar ook, dat niemand de hand uitstak, om de verwarde zaken in orde te brengen.</p>
<p>De oude man, die beter menschenkenner dan geleerde was, hoorde mij aan met dien kalmen grimlach, die
<pb n="224"/>
het kenmerkend teeken is van een genoegelijken ouderdom. ‘Gij kent hier de menschen en hunne zaken nog zoo niet, mijn goede vriend,’ zeide hij; ‘anders zoudt gij reeds te voren hebben kunnen berekenen, hoe ieder zoo ongeveer spreken zou. <hi rend="sc">Paulus kors</hi> is koel en stug, maar anders zoo kwaad niet; ook heeft hij niet geheel en al ongelijk: want betaalde hij de oude schulden, dan zou niemand naderhand de zijne willen betalen. De burgemeester is menschlievend genoeg, als hij wat ontzien wordt, maar hij wil toch ook de arme vrouw nog eenigen tijd sparen, om van de achterstallige pacht wat in te krijgen: vandaar, dat hij anderen voor hunne schulden laat zorgen. <hi rend="sc">Ploegstaart</hi> is ongeschikt om zulk eene teedere zaak tot algemeen genoegen ten einde te brengen; ook wacht hij, als er toch gegeven moet worden, liever eerst af, wat een ander doet, om dan eens zoo veel te doen. En vrouw <hi rend="sc">wijsland</hi>, zoowel als de molenaar, roepen uwe hulp en de algemeene welwillendheid in, omdat zij tot de grootste crediteuren behooren. Gij kunt nu nog, als gij wilt, bij Baas <hi rend="sc">perkers</hi> gaan hooren, dat de overledene maar een natuurlijk mensch geweest is, midden in de wereld, of eenige Bijbelspreuken van hem medenemen over de onbestendigheid der aardsche goederen......’</p>
<p>Ik val anders niet driftig, maar ditmaal brak ik de verstandige inlichtingen van mijn grijzen vriend vrij onverstandig af met den uitroep: ‘ellendig volk!’ en ik spoedde mij na een haastigen groet naar mijn huis en mijne kamer. Hier zette ik mij neder, en schreef met
<pb n="225"/>
warmte en drift eene leerrede over <name type="bible"><hi rend="sc">jac</hi>. I: 27</name>: <hi rend="i">De zuivere en onbevlekte godsdienst voor God en den Vader is deze: weezen en weduwen bezoeken in hunne verdrukking, en zich zelven onbesmet bewaren van de wereld</hi>.</p>
<p>Ik sprak dus den volgenden zondag met vuur over de ware, werkzame Christelijke liefde, en de smetten der wereld, waarvan hoogmoed en eigenbaat niet de minste zijn. De bedoeling schemerde duidelijk genoeg door mijne woorden henen, ja, blonk daarin misschien wat sterk uit. Baas <hi rend="sc">perkers</hi> fronste het voorhoofd, en sprak bij het uitgaan der kerk van bouwen op eigen geregtigheid en van Arminiaansche dwalingen; sommige vromen, die nog al gegoed waren, vonden, dat hij gelijk had, en vreesden voor het heil der kerk; en <hi rend="sc">van der zanden</hi> fluisterde den eersten assessor in het oor, zoodat een twintigtal naburen het hoorde, dat zulk schelden op den predikstoel niet te pas kwam. Twee arme oude vrouwen weenden.</p>
<p>De centen werden geteld, - geen wit geld! zelfs niet eens het gewone nieuwe vijfje van den burgemeester.</p>
<p>Des maandags middags zat ik weder bij mijn eerwaardigen Chirurgijn. ‘Wat spijt het mij,’ zoo begon hij, ‘dat gij vrijdag ook zoo spoedig zijt weggeloopen. Ik zou u anders geraden hebben, uwe preek van gisteren niet vóórop, maar achterop te zetten.’</p>
<p>‘ Hoe dat? Men <hi rend="i">wil</hi> toch niet naar het Evangelie luisteren; ja, men bespot mij opzettelijk, door juist nu nog minder te geven.’</p>
<pb n="226"/>
<p>‘Zeer natuurlijk. Gij hebt nutteloos de hoogheden van het dorp op de teenen getrapt, in plaats van ze bij de hand te leiden, waar gij ze hebben wilt. Maar het zal alles nog wel schikken, als gij geduld en verstand gebruikt. En ten slotte zult gij nog meer gulheid bij de gemeente vinden, dan gisteren in den armenzak.’</p>
<p>Ik volgde geheel den verderen raad van den ouden man. Eerst begaf ik mij naar de arme weduwe, en gelastte haar, aan niemand eenig geld, veelmin vee of land af te staan, zonder mijne voorkennis, daar anders terstond haar boedel door het armbestuur zou worden aangesproken. Daarna begaf ik mij naar een naburig dorp, naar den Notaris <hi rend="sc">bollaars</hi>, die de Advokaat en vraagbaak van den omtrek, en gelukkig een regtschapen man was. Deze wist, toen de gemoederen een weinig bedaard waren, de crediteuren van de weduwe <hi rend="sc">kortebrand</hi> te beduiden, dat er bij minnelijke schikking nog het meest uit den boedel komen zou, zoodat de vrouw gespaard bleef. De diakonie ontving nu een deel der vermiste kas terug, en de schuldeischers van het vorig jaar begonnen het kerkeraad en armmeester zoo warm te maken, dat er tot eene vrijwillige inschrijving besloten werd, die ten slotte, door de zorg van onzen braven Notaris en den goeden voorgang der crediteuren, een eind aan de zaak maakte.</p>
<p>Toen alles was afgeloopen en de rekening gedaan, dronk de Heer <hi rend="sc">bollaars</hi> bij mij een glas wijn, dat ik hem met blijdschap en hartelijkheid inschonk, en ik zeide: ‘Hoor eens, Mijnheer! Nu ik de zaak van achteren bedaard
<pb n="227"/>
inzie, was mijne preek over <hi rend="sc">jakobus</hi> woorden, waarvan gij ook gehoord hebt, misschien vrij goed, maar uwe toepassing zeker nog oneindig beter.’</p>
<p>&nbsp;</p>
<p><hi rend="i">Armenzaken!</hi> Veelomvattend, akelig woord! Neen, ik ben nog niet ten einde van mijn onderwerp, lezer; ik hoop niet, dat het u vervelen zal: troost u anders, het heeft mij nog oneindig meer verveeld.</p>
  <p>Het is niet genoeg, dat men moeite en ondank inoogst van de <hi rend="i">armen</hi>, waarvoor men zorg draagt; niet genoeg, dat men in allerlei moeijelijkheden wordt gewikkeld door de onbedachtzaamheid of halsstarrigheid der <hi rend="i">armverzorgers;</hi> niet genoeg zelfs, dat men ondervindt, hoe rederijk ieder in de <hi rend="i">gemeente</hi> is, om zijne beurs gesloten te houden, en bij hoe weinigen die uit enkel edele beginsels wordt geopend. Het armwezen is nog daarenboven eene zaak van onderlingen twist, van afgunst en bedrog; de ondersteuning dergenen, die de Heer in zijne plaats heeft achtergelaten, verdeelt zijne gemeenten: men werpt de armen elkander toe als een onnutten ballast, en die de slimste is, regt of onregt, om de armen <hi rend="i">niet</hi> te verzorgen, die is in de oogen der toejuichende menigte de beste <hi rend="i">armverzorger</hi>. Van hier, dat de armenbedeeling het strijdperk geworden is, niet van Christelijke liefde en edelmoedigheid, maar van de baatzucht, den trots en de geraaktheid der verschillende armbesturen; een strijdperk, waarin zoo wel met list als met geweld wordt gekampt, en waar de strijdenden worden omgeven door een stofwolk van te-<pb n="228"/>genstrijdige of dubbelzinnige gebruiken, overeenkomsten, uitspraken en bepalingen.</p>
<p>&nbsp;</p>
<p>‘Ja, ja!’ sprak <hi rend="sc">paulus kors</hi>, de administrerende diaken: ‘als Dominé dat nu maar eens zoo schrijft, zijn wij van de weduwe af.’</p>
<p>En de geheele kerkeraad stemde in: ‘ja, ja!’</p>
<p>Maar Dominé diende toch eerst te weten, wat hij schrijven moest. Om u de waarheid te zeggen, ik was geen wetgeleerde; en ik herinner mij niet, dat in een mijner professorale dictata, die ik getrouw bewaard heb, om die bij voorkomende gelegenheden te raadplegen, iets voorkomt van eene <hi rend="i">wet van 1818</hi>, van <hi rend="i">acten van indemniteit</hi> en <hi rend="i">domicilie van onderstand</hi>.</p>
<p>Ik was evenwel op dezen tijd al een weinig ingelicht met behulp van de kleine armenwet, gehuld, even als de naauwelijks merkbare kern van eene komeet, in een nevel van ministeriele aanschrijvingen en koninklijke beslissingen. De Notaris <hi rend="sc">bollaars</hi>, van wien ik boven sprak, had mij de gewigtige dienst bewezen, van mij daarin voor te lichten.</p>
<p>‘En wat wilt gij dan hebben, dat ik schrijf, <hi rend="sc">paulus</hi>?’</p>
<p>‘'t Is waar, Dominé weet er nog weinig af. Wij spreken van de weeuw <hi rend="sc">pleunders</hi>. Haar man was van <hi rend="i">Melishoek</hi>, en nu zoekt de armmeester dáár, de vrouw en kinderen aan ons te slijten, maar hij zal ze aan de broek hebben. Ja, ja, als u dat nu zoo maar schrijft.’</p>
<pb n="229"/>
<p>‘Maar, vrienden, was <hi rend="sc">pleunders</hi> niet hier vervallen door meer dan vierjarige inwoning?’</p>
<p>De jongste ouderling lachte: ‘Ja, daar heb ik voor gezorgd. Toen ik voor drie jaren armmeester was, toen was het eenige weken zoo koud, of het u nog heugt. Nu, toen vroeg ik den man, of hij het ook niet koud had en geen gebrek leed. En toen hij <hi rend="i">ja</hi> zeide, heb ik hem een paar ton turf gezonden, zonder hem te zeggen, dat het van de armen was: want, ziet gij wel? ik zag het aankomen. Dat is naar <hi rend="i">Melishoek</hi> geschreven, en ook bij ons geboekt als onderstand in nood. Nu hebben ze het wel nooit willen betalen, omdat ze ook wel begrepen, waar ik heen wilde. Maar daardoor hebben we nu toch bewijs in handen: want volgens de wet moest hij vier achtereenvolgende jaren hier gewoond hebben <hi rend="i">zonder onderstand te genieten</hi>. Dat kan niet missen.’ En terwijl hij met zekeren deftigen nadruk de laatste periode uitsprak, wreef mijn ouderling zich in de handen en lachte nog eens, als iemand die over zich zelven regt voldaan is.</p>
<p>De andere kerkeraadsleden keken den man, schoon zij het niet voor het eerst hoorden, met een blik van goed keurende bewondering aan; zelfs de flegmatike <hi rend="sc">paulus kors</hi> vertrok zijn gelaat tot een slimmen lach; ik alleen deelde in de algemeene bewondering niet.</p>
  <p>‘Ik kan niet zien, vrienden!’ zeide ik, ‘daar onze armenkas in gewone jaren vrij goed gesteld is, dat het noodig was, dit huisgezin aan het doodarme <hi rend="i">Melishoek</hi> op te dringen; ook is eene bedeeling zonder con-<pb n="230"/>sent of teruggave nog weinig bewijs. Ik wil dus alleen met ronde woorden schrijven, hoe de zaak gesteld is, en dan kan men eene overeenkomst vinden, of als het noodig is, kunnen de Staten beslissen. Maar ik zeg u te voren, dat ik er niet om liegen zal.’</p>
<p>Al had ik gezegd, dat ik van nu af aan voor mijn traktement bedankte, of al had ik voorgesteld, om niet meer met den armenzak om te gaan, men had mij niet met vreemder oogen kunnen aanzien. Men begreep mij naauwelijks. En aan den koelen groet bij het heengaan kon ik zien, dat niemand met mij instemde.</p>
<p>Twee maanden later was er een kring van vrouwen gezeten rondom eene welvoorziene tafel, aan het huis van <hi rend="sc">job wijsland</hi>.</p>
<p>‘Wel,’ sprak de zuster van <hi rend="sc">paulus kors</hi>, ‘weten de vrienden het nieuws al?’</p>
<p>De kracht der galvanische kolom is niet sterker, dan die van het woord <hi rend="i">nieuws</hi> op een vrouwengezelschap. De vrouw van den molenaar - het was nog even vóór den grooten twist om des burgemeesters haan - de vrouw van den molenaar zette haar negende kop koffij half uitgedronken neder, om door het geslurp haar gehoor niet te belemmeren. Hare schoonzuster hield onbewegelijk een lepeltje bruine suiker boven de gesmeerde beschuit. En vrouw <hi rend="sc">wijsland</hi> zelve draaide oogenblikkelijk het kraantje van de koffijkan toe.</p>
<p>‘Nieuws?’ - ‘Wel, hoe zoo?’ - ‘Nu, wat zal het wezen?’ - ‘Ei wat?’</p>
<p>‘Het is juist geen goed nieuws voor de armenkas,
<pb n="231"/>
die toch door die zaak van <hi rend="sc">kortebrand</hi> al zoo veelgeleden heeft. De weeuw <hi rend="sc">pleunders</hi> blijft ten onzen laste. <hi rend="sc">Paulus</hi> is geheel ontdaan van boosheid, ik heb hem nog nooit zoo gezien.’</p>
<p>‘ Wel zoo, wel zoo. Ja, ik dacht het wel: hij had den Dominé er buiten moeten laten. Die bemoeit zich toch genoeg overal mede.’</p>
<p>‘Ja, de man is niet kwaad. Wij konden het erger treffen. Maar hij is wat jong en onnoozel in die dingen.’</p>
<p>‘En dat had <hi rend="sc">ariaan</hi> nu nog zoo slim overleid. Ik zeg maar: hij is een Advocaat te gaauw. Maar wat zal men zeggen? Alle <hi rend="i">waarom</hi> heeft ook al zijn <hi rend="i">daarom</hi>. Vrouw <hi rend="sc">pleunders</hi> komt trouw te kerk, en weet de Dominé's-jufvrouw nog al naar den mond te praten. Nu, het is natuurlijk, dat zij liever een gulden van <hi rend="i">Mastland</hi> trekt, dan twee kwartjes van <hi rend="i">Melishoek</hi>.’</p>
<p>Met een goedkeurenden grimlach vereenigden zich allen met het advies der gastvrouw. Zelfs de molenaarsvrouw, die anders gaarne wat op hare wijze uitspraken afdong, bedacht zich vergeefs, en dronk stilzwijgend haar kopje ledig.</p>
<p>Het gezelschap scheidde vroeger dan gewoonlijk, omdat <hi rend="sc">neeltje kors</hi> ook elders haar vol gemoed moest gaan ontlasten, en ieder der gasten met ongeduld iets naar huis te dragen had. Er werd gekust en gesnoven. De deur opende zich, en de damp van warme menschen, warme stoven en warm brood baande zich een uitweg. Op den stoep knikte nog de molenaarsvrouw, zoo vriendelijk zij kon, en riep: ‘tot ziens, Nichtje!’</p>
<p>Wij scheiden voor ditmaal ook. <hi rend="i">Tot ziens, lezer!</hi></p>
</div>
<div type="chapter">
<pb n="232"/>
<head rend="h3">XIII. Het sterfbed.</head>
<p>‘Hoe dikwijls ook bedacht en hoe dikwijls ook herinnerd, het blijft toch altijd eene hoog ernstige waarheid: <hi rend="i">gij zijt stof en tot stof zult gij wederkeeren!</hi> In hare eerste eenvoudigheid en kracht vinden wij haar verkondigd bij den uitgang van het paradijs, en na alle vorderingen van kunsten en wetenschappen, na alle uitvindingen der beschaving, om 's menschen leven te veraangenamen en te verlengen, na alle bespiegelingen over de wereld en den mensch, den tijd en de eeuwigheid, blijven deze eenvoudige woorden nog altijd even krachtig, even waar: <hi rend="i">stof zijt gij en tot stof zult gij wederkeeren!</hi></p>
<p>‘Maar bij het ernstige dezer waarheid gevoelt de Christen nog meer de uitnemendheid van het Evangelie, dat hem geschonken is. <hi rend="i">Den geest boven het stof te verheffen, en deszelfs kracht en rust door gemeenschap</hi>
<pb n="233"/>
<hi rend="i">met het onzienlijke te verzekeren;</hi> ziedaar het groote doel van dat Evangelie. Daarom spreekt het van <hi rend="i">leven, eeuwig leven</hi>, dat reeds hier genoten wordt en van het stoffelijke leren onafhankelijk is: want ‘<hi rend="i">die in mij gelooft</hi>,’ zegt de Heiland, ‘<hi rend="i">zal niet sterven</hi>.’ (<name type="bible">Joh. XI: 26</name>). Maar ach! hoe weinigen bevatten dien diepen zin van het Evangelie, en genieten daarvan de zalige vrucht! Hoe veler <hi rend="i">leven</hi> is enkel stoffelijk, zoodat de dood hun het einde is van alle kracht en genot. En zonder nog zoo vele duizenden en millioenen van mijne medemenschen te verdoemen, zeker nemen de meesten weinig vatbaarheid voor hoogere werkzaamheden en geestelijke genietingen van de aarde mede.</p>
<p>‘Het is zeker aangenaam, dat men ons verwacht of roept, waar ernstige ziekte wel eens eene voorbode kon zijn van den dood; er is dan toch, zelfs onder minbeschaafden, nog eene algemeene begeerte, om niet te sterven als het redelooze vee. Reeds zonder doodsgevaar, behoort ons onze roeping te brengen, waar rampspoed ons is vooruitgegaan. Gods woord is ook tot ons: <hi rend="i">Troost, troost mijn volk!</hi> (<name type="bible"><hi rend="sc">jes.</hi> XL: 1</name>). En waar doodsgevaar aanwezig is, zouden wij daar niet gaarne den broeder ondersteunen in zijn laatsten strijd, en hem de hand drukken, wanneer hij van ons scheiden gaat, van ons, die hem zoo dikwijls over dat scheiden en over een beter vaderland gesproken hebben?</p>
<p>‘Maar hoe vinden wij nu de zieken, die wij bezoeken? Meestal koud en dood naar den geest, dikwijls
<pb n="234"/>
ook gesloten voor ons, alleen gedrukt door het leed en bevreesd voor den dood. Ik had altijd gedacht, dat ten minste <hi rend="i">zij, die ons riepen</hi>, ons iets te zeggen of iets te vragen hadden; maar neen, zij roepen ons alleen tegen het mogelijke geval van hunnen dood: waren zij tegen dat gevaar gewaarborgd, zoo hadden zij onzen troost niet noodig, die hun ook buitendien te ernstig is; doch tegen den dood zijn zij niet gewapend: wij moeten ze dus daarop voorbereiden, daartegen geruststellen, door onze voorbede hun een zaligen overgang verschaffen; - en dat, zonder dat zij vertrouwelijk het hart ons openen, ja, zonder dat zij vroeger onze vriendschap hebben gezocht of onze woorden ter harte genomen! Zoo althans is het bij velen. En wat wonder, dat juist bij dezulken allerlei invloed van opgeworpen krankbezoekers den onzen tegenwerkt, en dat de donkerste vooroordeelen het ziekbed benevelen, waar geen geestelijk licht was in gezonde dagen?</p>
<p>‘En hoe zal het dan nu zijn?’</p>
<p>&nbsp;</p>
<p>Deze alleenspraak hield ik in den tweeden zomer, dien ik op <hi rend="i">Mastland</hi> doorbragt, op den eenzamen weg naar den <hi rend="i">Hokkendam;</hi> en treurig herhaalde ik nog eens bij mij zelven: ‘En hoe zal het nu zijn?’ Vergeefs was het, dat aan mijne regterhand het schoone blaauwe bloemtje over het zacht groene vlas wiegde, en aan de andere zijde van den weg de zware korenhalmen golfden; vergeefs, dat de leeuwrik naast mij oprees, en tot hoog in de lucht zijn vergenoegd en onvermoeid lied deed hooren;
<pb n="235"/>
gedachteloos stapte ik voort, als ware het door eene dorre heide geweest, en met somberen nadruk herhaalde ik gedurig weder: ‘hoe zal het nu zijn?’</p>
<p>Den vorigen dag, na het eindigen van de godsdienstoefening, was mij in den kerkeraad gevraagd: ‘de Dominé weet zeker niet, dat <hi rend="sc">leendert lobol</hi> aan den <hi rend="i">Hokkendam</hi> zoo erg ziek is?’</p>
<p>‘Neen, ik wist er niets van. Er gaat zeker een vreemde Chirurgijn over.’</p>
<p>‘Ja, ik zeide ook wel, dat Dominé het niet wist. De vrouw was er anders al wàt krak over, dat gij er nog niet geweest waart.’</p>
<p>‘Ja, vrienden, ik heb het eens voor al gezegd, en gij moogt het overal rondvertellen; ik wil gaarne bij zieken gaan, ook daar men mij niet roept, te meer omdat ik weet, dat het opzettelijk roepen lier weinig in gebruik is; maar ik kan onmogelijk elken morgen weten, of ieder in de gemeente gezond is opgestaan.’</p>
<p>Ik bevond mij dan nu op weg naar <hi rend="sc">leendert lobol</hi>. Deze man was ongeveer vijftig jaren oud, huisvader, en in zijnen stand vrij welvarend. In het huisbezoek en bij de belijdenis van zijne dochter <hi rend="sc">maaike</hi>, had ik met hem kennis gemaakt; maar hij had die kennis meer ontweken, dan gezocht. Hij kwam weinig te kerk, en ik hoorde hem buitenaf beschrijven als een ruw en onverschillig mensch, wiens vroeger levensgedrag, evenmin als dat van zijn gezin, van grove buitensporigheden vrij was. Sedert eenigen tijd evenwel schenen hij en de zijnen een geregelder leven te leiden; men hoorde ten
<pb n="236"/>
minste niet van zulke grove ongeregeldheden, als vroeger. Deze man nu was voor acht dagen door eene hevige galziekte aangetast, die in de laatste dagen in eene slepende zenuwkoorts was overgegaan en zijn leven in ernstig gevaar bragt.</p>
<p>Aan den dijk gekomen, was ik ook in de nabijheid van <hi rend="sc">lobols</hi> woning. Het huisje, ofschoon niet grooter dan andere arbeiderswoningen, had een netter en welvarender voorkomen, dan de meeste. <hi rend="sc">Maaike</hi> zat juist op den drempel eene kous te stoppen, en twee jongere kinderen solden met den ouden hond, onbezorgd over het verlies, dat hun boven het hoofd hing. Toen men mij gewaar werd, bromde de hond, vlugtten de kinderen achter het huis om, en sprong <hi rend="sc">maaike</hi>, zonder zich den tijd te geven van mij te groeten, naar binnen, om mijne komst bekend te maken.</p>
<p>Binnen gekomen, zag ik het kleine vertrek rond. Bij de bedstede zat de vrouw van den zieke, met de armen op knieën en het gelaat naar beneden gewend. Voor de bedstede stond een man, in arbeiderskleeding en met een somber hangend hoofd; en in de bedstede lag de zieke, met die flaauwe, wezenlooze trekken en dat starre oog, dat aan deze ziekte veeltijds eigen is. Het was mij terstond duidelijk, dat ik een gesprek verstoorde, waarnaar de vrouw met eerbied luisterde, en dat denkelijk gevoerd werd door iemand, die ‘<hi rend="i">voor het goede was</hi>.’ Ik meende in hem een man te herkennen van eene naburige gemeente, die daarvoor te boek stond, en mij in den beginne enkele malen was komen hooren, of liever
<pb n="237"/>
<hi rend="i">keuren</hi>. Dat deze nu den zieke in zijne nabuurschap bezocht, kon zeker uit een echt Christelijk beginsel voortkomen; maar of het den man waarlijk nuttig wezen zou, stond te bezien. Onverstandige heelmeesters verergeren dikwijls de wonde.</p>
<p>Ik volgde ook nu eene gewoonte, op raad van <hi rend="sc">meijerburg</hi> aangenomen, om namelijk nooit met den zieke, maar altijd met betrekkingen of omstanders het eerste gesprek aan te knoopen; de kranke heeft dan den tijd, om zich te herhalen, indien onze komst hem ontstelt, gelijk dikwijls min of meer het geval is.</p>
<p>Nadat ik van de huisgenooten eene en andere bijzonderheid omtrent den loop der ziekte vernomen had, vroeg ik nog: ‘en hoe gaat het <hi rend="i">nu?</hi>’</p>
<p>‘Ja,’ sprak de vrouw, ‘'t is alles nog donker. Hij heeft volstrekt geen licht.’</p>
<p>Ik was gelukkig al genoeg ingewijd in de denk- en spreekwijze mijner goede gemeente, om te begrijpen, dat zij op eens van den staat des ligchaams tot dien der ziel overging, en werd spoedig in die gedachte bevestigd door het zeggen van den vromen nabuur: ‘Ja, wat is een mensch, zoo lang hij nog in zijne zonde ligt en God de hand niet aan hem geslagen heeft! Hier duurt de ziekte maar eenige dagen, <hi rend="sc">leen</hi>-buur; maar in de hel is het een eenwig vuur en knersinge der tanden.’</p>
<p>Deze laatste woorden, naar het ziekbed gerigt, werden met verheffing van stem uitgesproken. De zieke wendde het hoofd langzaam om, het holle oog vloog wild in het rond, en een bange, sidderende zucht ontvlood de beklemde borst.</p>
<pb n="238"/>
<p>‘En hebt gij daar nu wel gevoel van,’ vervolgde de ongenoode ziekentrooster, ‘dat gij een verdoemelijk schepsel zijt, geheel in zonden ontvangen en geboren, en dat gij tot een vertoornd God gaat? Maar neen, daar kunt gij 't regte gevoel niet van hebben, zoo lang de Heere uw hart niet opent door zijnen Geest. Welgelukzalig daarom, dien Hij heeft verkoren en doet naderen, ja wonen in zijn huis!’</p>
<p>Het was niet duidelijk merkbaar, of de zieke deze laatste toespraak verstond, of niet. Hij staarde onafgebroken naar omhoog, en men kon zijne onbewegelijke gelaatstrekken zoo wel voor het teeken van doffe onverschilligheid, als van diepe wanhoop houden.</p>
<p>Mij was deze ontvangst gansch niet aangenaam. Hetgeen mij van den beginne af bij het zoo moeijelijk ziekenbezoeken gehinderd had, dat belemmerde mij ook hier. Ik zou wenschen, altijd met den zieke alleen te zijn: dan kon hij met volle vrijheid zijn hart uitstorten, en wij zijne behoeften kennen en daarnaar spreken, in plaats van in algemeene denkbeelden doelloos om te zwerven en gedurig algemeen bekende gezegden te herhalen. Nu durven wij dikwijls niet zeggen, wat wij juist tot dien kranke, maar ook tot hem alleen, zouden willen en moeten zeggen. En waren het nog alleen de naaste betrekkingen, zij, die met hartelijke belangstelling den zieke dagelijks helpen en troosten, en nu ook met ons voor hem wenschen te bidden; huisgenooten, bekend met zijnen wandel en zijne denkwijs, zijne gebreken en zijne deugden! Maar dikwijls dringen zich
<pb n="239"/>
ongenoode buren en bekenden naar binnen, opzettelijk als zij den leeraar wachten of zien binnentreden; of zij, die in den reuk van heiligheid staan, komen onze woorden op de goudschaal der regtzinnigheid wegen, als oude en beproefde krankbezoekers, die juist weten, waar men troosten mag en hoe men sterven moet! Ja niet zelden, wanneer de zieke algemeen bekend was en op het dorp woonde, vond ik naauwelijks de noodige ruimte, om tot het bed te naderen. Wie, die van zijn gewigtig en heerlijk ambt geen ijdele kwakzalverij maken wil; wie, die eenig gevoel heeft van hetgeen er in die beslissende laatste ure tusschen den mensch en zijnen Schepper omgaat; wie kan onder zulke omstandigheden ongedwongen vermanen, troosten, sterken, enkel naar de inspraak zijns harten? Wie kan vertrouwelijk met en voor den ongelukkige bidden, gelijk een kind in den nood tot zijnen vader gaat; terwijl hij weet, dat zijne woorden gretig worden opgevangen, om ze als dorpsnieuws rond te dragen? dat de taal van zijn hart door vreemden aan de algemeene opinie omtrent den zieke zal worden getoetst, of naar den maatstaf der strenge kerkleer zal worden uitgemeten?</p>
<p>Maar wij keeren tot <hi rend="sc">leendert lobol</hi> terug. Ik begreep, dat ik hier, wel onaangename botsingen moest zoeken te vermijden, maar toch ook niet met een kort en flaauw woord het veld ruimen; niet alleen aan de eer van mijne betrekking, maar ook aan het wezenlijk welzijn van den armen kranke was ik dit verschuldigd.</p>
<p>‘<hi rend="sc">lobol</hi>,’ zoo begon ik, zonder van den vreemde
<pb n="240"/>
meer dan de hoogst noodige notitie te nemen: ‘<hi rend="sc">lobol</hi>! gij zijt gevaarlijk ziek, dat zult gij zelf wel gevoelen. Daar is zeker nog wel hoop, en wij willen bidden, dat gij beter moogt worden, zoo voor u zelven, als voor uw huisgezin; maar het kon ook anders zijn.’</p>
<p>Hier gaf de kranke mij het eerste teeken van kennis, en zuchtte: ‘Ja, Dominé!’</p>
<p>‘En waarom denkt gij wel, dat God u daar neerlegt?’</p>
<p>Wezenloos zag hij mij aan.</p>
<p>‘Hebt gij geen zonden, <hi rend="sc">lobol</hi>? Was uw levensgedrag wel altijd, zoo als het behoorde?’</p>
<p>Nu kwam er leven op het doffe gelaat, zijne oogen draaiden wild in het rond, hij balde de vuist en sprak met een holle stem: ‘vol, vol zonden!’</p>
<p>‘Dat zal wel waar wezen, maar luister eens. Waarom denkt gij, dat ik u kom opzoeken? Zou het wezen, om u dat nog eens te verwijten, en dan ongevoelig en trotsch te zeggen: ‘gij gaat naar de hel?’ Neen, mijn vriend, ik kom, om u nog op te beuren en te bemoedigen; ja, ik zou u zoo gaarne voor tijd en eeuwigheid zoeken te redden, als ik maar kon. Gelooft gij dat?’</p>
<p>De zieke knikte.</p>
<p>‘Wel nu, van mij, die een mensch ben, gelooft gij, dat ik u uit liefde bezoek. Waarom gelooft gij het van God ook niet?’</p>
<p>Hier zag hij mij vragend aan, als of hij zeggen wilde: ‘zou ik dat durven aannemen?’ Maar op dit oogenblik viel de vreemde bezoeker, die al een paar
<pb n="241"/>
malen den mond tot spreken geopend en alleen naar eene pause gewacht had, er tusschen in. Hij zeide op een temenden toon: ‘Maar, Mijnheer!’ (het scheen niet zonder opzet, dat hij mij alleen <hi rend="i">Mijnheer</hi> noemde) ‘Als ik het u eens zeggen mag, God bezoekt hier niet vaderlijk, maar regterlijk. Hij staat hier nog met het vlammend zwaard des oordeels: want onze God is een verterend vuur. En zoo lang er nu geen vleeschen hart in plaats van het steenen hart gelegd is,....’</p>
<p>Ik begreep, dat, wanneer ik 's mans rede ten einde toe liet voortvloeijen en daarna het verkeerde er in wilde weerleggen, ik mij in eene eindelooze redewisseling zou wikkelen, die misschien geen vreedzaam slot hebben, en in ieder geval den zieke het hoofd nog meer bedwelmen zou. Gelukkig had ik een gunstigen inval, om aan de zaak zonder dat een minnelijk einde te maken. Ik viel hem dus in de rede:</p>
<p>‘Zeg eens, vriend, waar woont gij?’</p>
<p>‘Hier, ook aan den <hi rend="i">Hokkendam</hi>, even buiten uwe gemeente.’</p>
<p>‘Zoo, dan zijt gij hier <hi rend="i">buurman?</hi>’</p>
<p>‘Ja, ver is het niet.’</p>
<p>‘Wel nu, en ik woon op <hi rend="i">Mastland</hi>, zoo als gij weet. Gij kunt dus elken dag hier komen, wanneer gij wilt. Als wij beide te gelijk spreken, kan de zieke, die al zoo zwak is, ons toch niet verstaan. Laat mij dan nu eens begaan, en als gij denkt, dat uwe gezegden den man <hi rend="i">troosten</hi> kunnen, kom dan liever naderhand terug.’</p>
<pb n="242"/>
<p>De man morde nog wat binnen 's monds en ging heen. Ik had mijn doel bereikt. Nu vervolgde ik mijn gesprek. Ik zocht den zieke te overtuigen, dat God wel een Regter is, vreeselijk voor den onboetvaardige, maar dat, als Hij vernedert, Hij niet plaagt om te plagen, maar om te behouden; dat hij dus ook niet hopeloos zuchten en jammeren moest, 't geen nergens nut voor was, maar liever zijn vroeger zondig levensgedrag ernstig indenken, belijden en beweenen, naardien er toch ook voor den verloren zoon vergiffenis is, mits hij <hi rend="i">opstaat en weder tot zijn Vader gaat</hi>. De zieke scheen dit alles wel te verstaan. Zijn oog helderde op, en hij zag mij geruster aan. Toen trok er weer een donkere wolk over zijn gelaat, en hij zuchtte: ‘och, kon ik dat maar gelooven!’</p>
<p>‘En waarom kunt gij dat niet gelooven, als gij toch weet, dat het waar is? - Maar ik zal het u wel zeggen, waar het aan ligt. - In gezonde dagen hebt gij niet hard naar de godsdienst gezocht, en nu zijt gij bevreesd voor den dood en voor God; en sommige menschen, zoo als uw buurman van straks, maken u nog bevreesder. De man doet het zeker met een goed oogmerk, maar het helpt u weinig. Gij hebt <hi rend="sc">christus</hi> noodig, mijn vriend, en niet den Duivel, den hemel en niet de hel; en <hi rend="sc">christus</hi> kom ik u verkondigen, als een Zaligmaker van zondaren, die ook voor den verst afgedwaalden mensch nog den hemel open stelt.’</p>
<p>Nu mengde voor het eerst de vrouw zich in 't gesprek: ‘Ja, Dominé mag er van zeggen, wat hij wil;
<pb n="243"/>
maar ik wilde wel, dat <hi rend="sc">leen</hi> zoo goed voor zich zelven stond, als onze buurman.’</p>
<p>‘Ik zeg niets kwaads van hem, vrouwtje: want ik ken den man niet; hij kan voor zich zelven zeer gerust en zeer braaf wezen; ik zeg alleen, dat hij geen goede trooster voor uw man is.’</p>
<p>‘Ja, ja, 't is toch de weg maar. Hij heeft mij meer dan eens verhaald, hoe hij zelf ook langs den rand van de hel heen gesleept is, en drie dagen en drie nachten op den grond heeft liggen worstelen, eer hij eenig licht voor zijne ziel kreeg. Maar toen eindelijk zeide de Heere <hi rend="sc">jezus</hi> tot hem: ‘gij zijt een schaap van mijne weide!’ Dat is maar een groot voorregt, dat zal de Dominé toch niet tegenspraken.’</p>
<p>Ja, wat zou tegenspreken ook gebaat hebben? Ik zeide dus eenvoudig: ‘Vrouw, nog eens: ik oordeel niet over uwen buurman, maar de weg van den een is die van den ander niet. Uw man is ziek en zwak, en zal misschien geen drie dagen en drie nachten meer leven. Hier is dus spoedig hulp en troost noodig. Hij moet zich met God verzoenen, hij moet bidden, hij moet zich aan <hi rend="sc">christus</hi> overgeven. Mag hij nog eens beter worden, dan zullen wij eerst zien in handel en wandel, of het de regte bekeering is. Ga gij dus zelve daarin maar voor. Gij kunt nog werken, uw man kan alleen bidden.’</p>
<p>‘Ja, als hij <hi rend="i">dat</hi> kon!’</p>
<p>Onder deze zamenspraak was het oog van den armen kranke weder ingezonken. Hij had, naar het mij voorkwam, die menigte van tegenstrijdige denkbeelden niet
<pb n="244"/>
kunnen nagaan, maar toch genoeg van zijne vrouw verstaan, om weer in dezelfde doffe weifeling te verzinken. Ook ik zat een oogenblik stil, somber en moedeloos. Hoe zou ik, die bij den armen kranke nog zoo weinig vertrouwen en zoo weinig invloed had, in enkele bezoeken hem kunnen opbeuren, die beurtelings door een hoogwijzen buurman en door eene dwaze vrouw werd nedergedrukt?</p>
<p>Nu viel mij eene les in van den waardigen <hi rend="sc">meijerburg</hi>, met wien ik juist binnen kort over dit onderwerp gesproken had. ‘Zoodra gij bemerkt,’ had hij gezegd, ‘dat gij niet meer nuttig spreken kunt, dan bidt gij. Het hart, dat voor menschen gesloten blijft, opent zich soms voor God. Daarbij, omtrent het bidden bestaan de minste verschillen; en godsdienst-verschillen vermijde ik bij het ziekbed als de pest.’</p>
<p>Ik zeide dan, na eenige oogenblikken zwijgens: ‘<hi rend="sc">lobol</hi>, zouden wij niet eens bidden?’</p>
<p>De zieke zag mij staroogend aan. Daarna ontspanden zich langzamerhand zijne gelaatstrekken; hij knikte, hief de armen uit het dek, nam de muts af en vouwde de handen zamen.</p>
<p>‘Kom, ik zal dan voor u en met u bidden; maar gij behoeft mijne woorden niet na te spreken, luister maar in stille en volg ze met uw hart.’</p>
<p>De man grimlachte en sloot de oogen digt. Daarop bad ik. Wat ik bad, zal ik niet herhalen, ik zou het ook niet kunnen doen. Alleen weet ik, dat ik regt vurig on hartelijk bad: want al wat voorafgegaan was, had mij diep getroffen; tranen stonden mij daarom in de oogen;
<pb n="245"/>
ik wilde zoo gaarne den armen man Gods vertroostende nabijheid, zoo veel in mij was, doen gevoelen, en hem, waar ik zelf onvermogend was, om in zijne geestelijke behoeften te voorzien, der Goddelijke ontferming opdragen. Misschien zou hij, wanneer zijn gevoel dusdoende werd opgewekt en zijn geloof op <hi rend="sc">christus</hi> bepaald, iets in zich opnemen en overhouden, dat menschelijke toespraak wel weder verzwakken, maar niet geheel wegnemen kon. Ik kon het dan ook zien, de man bad mede, wischte niet zijn ruwe hand een traan weg, en drukte toen de mijne. Zelfs de vrouw bedankte mij op zachter toon voor mijn ‘kostelijk gebed.’ Ik beval den zieke aan, meer na te denken en te bidden, dan door veel spreken zijne gedachten te verwarren, en vertrok.</p>
<p>Daar ik nu toch eens aan den <hi rend="i">Hokkendam</hi> was, wilde ik ook <hi rend="sc">arij ploegstaart</hi> opzoeken. Na de geschiedenis van den haan met al hare gevolgen, had ik hem nog weinig gesproken, en had nu ongezocht een onderwerp, waarmede geen burgemeester noch burgemeesters-haan iets te maken had. Hij stond aan den dijk, bragt mij met zijne gewone gulhartigheid, knorrende en brommende over mijn lang wegblijven, in zijne woning. Hier gezeten, vloeide al spoedig de mond over van datgene, waar mijn hart vol van was, en ik verhaalde van den zieke, en van den ongeroepen ziekentrooster, wiens terugkomst ik vreesde dat ras weder zou afbreken, wat ik met moeite had zoeken op te bouwen.</p>
<pb n="246"/>
<p>‘Zoo?’ viel <hi rend="sc">arij</hi> uit. ‘Was die schoft er? Zeker een klein kereltje, zoo wat rossig van haar?’</p>
<p>‘Ja, maar de man is immers <hi rend="i">vroom?</hi> Al heeft hij dan misschien wat harde denkbeelden, daarom is hij nog geen schoft.’</p>
<p>‘Dominé, geloof mij, gij moogt geleerd wezen, maar de menschen hier kent gij nog niet. Deze roode <hi rend="sc">teun</hi> - eigenlijk heet hij <hi rend="sc">teunis raapland</hi> - was vroeger een der grootste bedriegers, en heeft behalve dat veel vrouwlui op verkeerde wegen gebragt. Nu moet hij bekeerd heeten. Dat hij eens wat bang voor de hel is geweest, en gedroomd heeft, dat onze Lieve Heer hem er toch wel door zal helpen, mag waar wezen; maar dat hij mij verleden najaar nog een mud aardappelen ontstolen heeft, is ook waar. Bij mijn ziel, dat doet een Christen niet, of ik heet geen <hi rend="sc">arij ploegstaart</hi>.’</p>
<p>‘Als dat waar is, hebt gij volkomen gelijk. Maar hoe komt dan zulk een mensch bij dien zieke? Men scheen nog al veel vertrouwen in hem te stellen. De man werd zigtbaar door zijne woorden ontrust en de vrouw gaf hem in alles gelijk. Ik had dat allerminst van die vrouw gewacht. Ik dacht, dat ze van God noch godsdienst wist.’</p>
<p>‘Ja, van zulken moet men 't wachten. Maar hoor eens, ik zal u meer zeggen. <hi rend="sc">Leen</hi> is altijd wat ruw en onverschillig geweest, maar anders een brave vent, die maar een andere vrouw had moeten hebben. Maar zijn wijf, zij hield het vroeger met onzen <hi rend="sc">teun</hi>, zoo als geheel de dijk weet; de man alleen heeft er nooit
<pb n="247"/>
nog het ergste van durven gelooren. Bij <hi rend="sc">teunis</hi> bekeering moest dat natuurlijk ophouden; maar sedert eenige maanden komt hij er weder, natuurlijk om <hi rend="sc">lobol</hi> en zijne vrouw ook te bekeeren. Met haar is hij ook al een goed eind op weg. Als nu <hi rend="sc">lobol</hi> zelf maar <hi rend="i">in den Heere sterft</hi>, dan zijn er drie gelukkig: want <hi rend="sc">teun</hi> is arm en lui, en zij zal wel gaarne weer een jonger man hebben. Alleen de arme schapen van kinderen zijn dan diep te beklagen. Ziedaar de vroomheid en de plannen van die beide luidjes, en daarmede is het uit.’</p>
<p>‘<hi rend="sc">ploegstaart, ploegstaart</hi>! Ik ken de menschen hier zeker nog zoo goed niet, als gij; maar oordeelt gij toch nu niet wat barsch?’</p>
<p>‘De tijd zal 't leeren, Dominé!’</p>
<p>Dit laatste, op een zegevierenden toon uitgesproken, was nu, zoo als meer, hel slot van <hi rend="sc">arij's</hi> redenering. Wij gingen dan tot andere gesprekken over, en stil en peinzend wandelde ik een uur later naar huis terug.</p>
<p>Twee dagen daarna bezocht ik den zieke weder. Ik trad binnen en zag weder <hi rend="sc">teunis raapland</hi> en de vrouw, nagenoeg in dezelfde houding als vroeger; maar nu stond, ook <hi rend="sc">maaike</hi>, die in den aard geen kwaad meisje was, voor het bed, en snikte luid; en een knaap van vijftien jaren en twee nog jongere kinderen, die eindelijk ook door de tranen van <hi rend="sc">maaike</hi> de treurige omstandigheid begrepen hadden, zaten weenende op den grond. Nog een paar buren stonden in 't midden van 't vertrek, en twee vrouwen zaten onbewegelijk aan de tafel.</p>
  <p>Reeds buiten het huis had ik de bekende, onaange-<pb n="248"/>name stem gehoord; zij zweeg evenwel, toen ik binnen kwam. Mij werd ruimte gemaakt en een stoel aangeboden. Ik ontroerde van de ontzettende verandering in het voorkomen van den kranke. Zijn gezigt was ingevallen en had geheel het gele waas van een lijk gekregen, de oogen waren wijd opengespalkt, ook de mond bleef geopend, en zijn ademhaling was afgebroken, diep en nokkend, en voorspelde een haastig naderenden dood.</p>
<p>‘Uw man is hard achteruitgegaan,’ zeide ik met aandoening.</p>
<p>‘Ja, de Meester zegt ook, dat het van daag afloopt.’</p>
<p>‘En heeft hij nog al rustig gelegen, nadat ik hem verlaten heb? En is hij al dien tijd bij zijne kennis gebleven?’</p>
<p>‘Rustig, dat kan ik juist niet zeggen. Zoo komt een mensch er toch ook niet. Inwendig, geloof ik, dat hij soms nog wel met zich zelven te doen heeft. Hij doet wel eens, of hij bidt en krijt; maar dan is het weer, als of hij er niets van hooren wil. Is 't niet, <hi rend="sc">teunisbuur</hi>?’</p>
<p>‘Ja, wat zal ik zeggen? De natuurlijke mensch verstaat toch niet de dingen, die des Geestes Gods zijn.’</p>
<p>De kranke gaf een raauwen gil. De buurman kwam nader bij hem. Hij wendde met zekeren weerzin het hoofd om.</p>
  <p>Nu ging er een akelig licht voor mij op. De arme stervende werd te gelijk benaauwd door vreeselijke beelden der toekomst, en tevens, terugdenkende aan 't verledene, werd hij gekweld door jaloerschheid en af-<pb n="249"/>keer; hij vreesde de woorden, hij vreesde den man nog meer, en kon zich tegen geen van beiden meer verdedigen.</p>
<p>‘Vrienden,’ zeide ik, ‘weest zoo goed en maakt een weinig ruimte; als ik alleen voor 't bed sta, zal de zieke mij gemakkelijker herkennen.’</p>
<p>Men maakte mij plaats.</p>
<p>Ik stond nu vlak voor hem. Zijn oog scheen al gebroken. Ik sprak vrij luid: ‘<hi rend="sc">leendert</hi>, kent gij mij nog?’ Hij antwoordde niet, maar langzaam vouwde hij de handen en zocht ook de muts nog af te nemen, maar hij - voor weinig dagen nog de forsche arbeider - hij kon dat niet meer!</p>
<p>Maar het was mij dan toch duidelijk, dat hij mij verstaan, en nog meer, ook dat ik eergisteren niet geheel vruchteloos <hi rend="i">gebeden</hi> had. Ik vervolgde: ‘Wij zullen bidden, kort bidden; en God verhoort ons, als wij bidden. Dat weet gij toch?’</p>
<p>Hij scheen te willen knikken, het hoofd viel achter over.</p>
<p>Nu bad ik met korte, afgebroken gezegden, langzaam en luid. Ik hoorde en zag daarbij niemand meer. De stervende was mij alles, als of ik met hem stierve. Toen ik <hi rend="i">Amen</hi> gezegd had, vroeg ik: ‘Hebt gij mij verstaan? en gelooft gij dat? Zeg dan ook alleen maar <hi rend="i">Amen!</hi>’</p>
<p>De zieke hijgde al luider en afgebrokener. Zijn oog bewoog zich eerst naar mij heen en toen naar boven. Diep uit de keel kwam de holle klank <hi rend="i">Aa....</hi>, maar tong en lippen bleven stram, nog eens zuchtte hij zwaar, en was niet meer.</p><p>&nbsp;</p>
<pb n="250"/>
<p>Een jaar daarna beide <hi rend="sc">maaike lobol</hi> bij mij aan. Binnen gelaten, verzocht zij, of ik hare attestatie den volgenden dag wilde aflezen. ‘Hoe, <hi rend="sc">maaike</hi>?’ vroeg ik; ‘gaat gij ons zoo verlaten?’</p>
<p>‘Ja, Dominé; och! het zou nooit gebeurd zijn, als mijn goede vader was blijven leven.’</p>
<p>Het goede meisje weende bitter.</p>
<p>‘O,’ vervolgde zij een oogenblik later: ‘als u eens wist, wat wij al van dien tweeden vader hebben uitgestaan! Voor mij is het niets, ik kan gaan dienen; mijn broeder is ook al spoedig zijn kost waard; maar mijn zusje en dan vooral die arme kleine <hi rend="sc">leendert</hi>, die nog gebrekkig is er bij! Ik had om hunnentwil nog wel wat in huis gebleven, maar nu mogt ik niet langer. Ik kan, ik mag u zoo alles niet vertellen.....’</p>
<p><hi rend="sc">Arij ploegstaart</hi> had gelijk gehad. Het huisgezin van <hi rend="sc">teunis raapland</hi> is nog een der ongelukkigste in mijne gemeente.</p>
</div>
<div type="chapter">
<pb n="251"/>
<head rend="h3">XIV. De catechisatie.</head>
<p>Voor de tweede maal zag ik op <hi rend="i">Mastland</hi> de hoog opgeladen voeren hooi binnenmennen en daarna den oogst der akkers inzamelen, tot ten laatste het delven der aardappelen ons den winter met zijne gewone behoeften en vervulling, rust en bezigheden in de gedachte riep. Nu was het dan ook de tijd, om met nieuwen moed de catechisatiën weder op te vatten, die ten deele in het voorjaar reeds waren gestaakt, ten deele in den zomer langzamerhand uitgestorven. Wel had ik, met het Synodaal besluit in de hand en vol jeugdigen ijver in het hart, ze in het leven zoeken te houden; maar voor en na waren al mijne leerlingen, op de kleinste schoolkinderen na, het veld ingegaan, en enkele overgeblevenen waren uit verlegenheid, dat zij alleen bleven, weggevlugt, of hadden het billijk gevonden, dat zij ook in de algemeene rust deelden. Toen
<pb n="252"/>
de oogst begon, zat ik reeds den tweeden dingsdag in de kerk alleen.</p>
<p>Nu was dan deze storm voorbij, en, de een met meer haast dan de ander, keerden mijne leerlingen terug; enkelen wachtten zelfs eene bijzondere oproeping af, en verlengden daardoor nog een weinig den langen vakantietijd. Eindelijk waren de schapen bijeen, en de herder moest weten, hoe hij ze weiden zou.</p>
<p>Ik had daarover in den afgeloopen zomer dikwijls nagedacht en met sommige ringbroeders gesproken, en nu weder alles rijpelijk gewikt en gewogen. En mogten er dan nog vele moeijelijkheden voor mij in overblijven, ik had ten minste de hooge waarde van dit bijzonder onderwijs meer en meer leeren inzien. Altijd is mij de kinderlijk eenvoudige geest van het Evangelie lief geweest. Welke andere godsdienst heeft ooit de opvoeding van 't geheele menschdom van kinds af op zich genomen? Wat leert het Heidendom de kinderen? IJdele fabelen en nog ijdeler gebarenspel, waardoor het kind geen mensch wordt. Wat was zelfs de opleiding der kinderen onder Gods uitverkoren volk, gebonden aan een omslagtig ceremoniëel, studie en voorbede overlatende aan het priesterlijk geslacht? Wat is zij nog bij de ongeloovige Joodsche natie? Ja, wat is zij in de Roomsche Kerk, waar de hoofdles der kinderleer een blind geloof is, en eene onbepaalde gehoorzaamheid aan de leer en voorschriften eener overheerschende Kerk?</p>
<p>Maar wij alleen, geleid door het zuiver Evangelielicht,
<pb n="253"/>
wij alleen ontvangen de kleinen uit de hand van ouder en leermeester, om ze tot zelfdenkende wezens, tot vrijwillig geloovige Christenen en godvruchtige menschen te maken. Zij kunnen spreken, wij moeten ze bidden leeren. Zij kunnen lezen; wij hebben ze tot Bijbellezers op te leiden. Zij denken, zij gevoelen, zij begeeren, en terwijl alle vermogens der menschelijke ziel zich bij hen ontwikkelen, is ook de zonde al wakker geworden in hen; en wij, wij moeten ze door licht en waarheid besturen, door liefde hunne kinderlijke harten vormen, en hunne begeerten rigten naar eene betere wereld, om ze tegen de verleiding van deze te wapenen. 't Is niet alleen <hi rend="i">onderwijs</hi> in den bepaaldsten zin, 't is godsdienstige <hi rend="i">opvoeding</hi>, die ons tot taak gesteld is; kunnen wij al in die weinige uren en onder zoo velen dit niet gemakkelijk volledig doen, wij moeten ten minste doen, wat wij kunnen, en hebben wij daarbij het geluk, dat de ouders met ons medewerken, dan is het werk reeds ten halve verrigt.</p>
  <p>Met dit denkbeeld van <hi rend="i">godsdienstige opvoeding</hi> stemt ook overeen de lange duur van ons onderwijs, in onderscheiding van dat der Roomsch-Katholijken, en grootendeels ook der oude Luthersche kerk. Werd er alleen <hi rend="i">onderrigt</hi> gevraagd in de noodigste waarheden ter zaligheid, dan zou het genoeg zijn, wanneer de kinderen tot de 12, 13 jaren vlijtig leerden; zelfs zag ik menigmaal, dat zeer velen na dien tijd in het eigenlijke <hi rend="i">leeren</hi> weinig meer vorderen. Maar op dien leeftijd is de <hi rend="i">opvoeding</hi> nog niet voltooid; het geleerde is nog slechts opgenomen in 't geheugen, niet rijpelijk nage-<pb n="254"/>dacht en op zijne wezenlijke waarde geschat; het karakter is nog niet gevormd, de levenskeuze nog niet gedaan. Dit moge minder schaden, waar eene heerschende Kerk ook hare lidmaten nog als minderjarige kinderen onderrigt en bestuurt; wij ontvangen <hi rend="i">kinderen</hi> als leerlingen, maar verlaten zij ons, dan moeten zij <hi rend="i">menschen</hi> wezen. Zoo veel mogelijk is, moeten zij een eigen begrip van de godsdienst hebben, van hare waarheid en hare waarde; en eene gevestigde keuze, om <hi rend="i">heilig, matig en godzalig te leven in deze tegenwoordige wereld, als ware leden der gemeente, waarvan</hi> <hi rend="sc">christus</hi> <hi rend="i">het hoofd is</hi>. Die nu zich geheel en voor altijd aan <hi rend="sc">christus</hi> wijden zal, diens opvoeding mag wel voltooid wezen: want een dwaas is het immers, naar de uitspraak van den Zaligmaker (<name type="bible"><hi rend="sc">luk.</hi> XIV: 28 - 30</name>), die een toren bouwt, eer hij nog in staat is, te berekenen, of hij het werk ten einde toe zal kunnen volbrengen.</p>
<p>Zietdaar zoo eenige denkbeelden over dit gedeelte van onze taak, genoeg om ons daarop te leeren toezien, ja daartegen te doen opzien. Dit laatste was letterlijk bij mij het geval, toen ik aan dit werk begon. Ook in dit opzigt ondervond ik, wat ik vroeger schreef (bl. 72): ‘Onze hoogescholen zijn wel geschikt, om godgeleerden te vormen, maar leeraars vormen zij niet. Die vormen zich zelve of de gemeente vormt hen, naderhand.’ En hoe zou men ook het onderwijs van kinderen, van boerenkinderen, op een collége kunnen leeren? Waar wordt een gewoon onderwijzer gevormd? Immers op de school?
<pb n="255"/>
En zou dan het onderrigt, dat wij te geven hebben, gemakkelijker te leeren zijn? Wij hebben zoo gewigtige waarheden te onderwijzen, en te onderwijzen niet alleen, ook in te prenten en op het hart te drukken; onze catechisatie moet daarbij openstaan voor alle standen en alle leeftijden: het vernuftige en goed onderwezen kind zoo wel als de doffe boerenknaap, de beschaafde jongeling zoo wel als de onnadenkende dienstmaagd, de wijsgeer of vrijdenker evenzeer als de verzuimde, diep onkundige oude man of vrouw, moeten door ons onderrigt en onze leiding tot ware Christenen worden gevormd, <hi rend="i">altijd bereid om rekenschap af te leggen van hope, die in hen is</hi>. (<name type="bible">I Petr. III: 15</name>.) En terwijl nu de onderwijzer van kinderen, en gewoonlijk nog wel van een bepaald soort van kinderen, jaren lang op de school van een ander wordt geoefend, eer hij zelf als zoodanig optreedt, wat wordt er tot onze vorming in dit opzigt gedaan? - Met schaamte schrijf ik het woord neder, maar gebreken moeten opgemerkt en aangewezen worden, om die te verbeteren: - <hi rend="sc">Niets</hi>. - De kundigheden, die wij anderen te leeren hebben, worden ons zeker geleerd, en zoo men er gebruik van maakt, ook genoegzaam, goed en grondig geleerd; maar wat timmerman word gevormd door enkele werktuigkunde, en wat tuinman door botanie? Ik weet, dat een waardig Hoogleeraar, nu reeds na veel arbeids tot zijne ruste ingegaan, zijne studenten bij de weeskinderen in het catechiseren pleeg te oefenen; maar aan andere hoogescholen geschiedde dit, bij mijn weten, niet.
<pb n="256"/>
Bovendien, het was ook nog slechts eene gedeeltelijke vervulling van eene groote behoefte. Eene enkele catechisatie, onder het oog van Hoogleeraar en medestudenten gehouden, is misschien genoeg om eenig denkbeeld van de zaak te geven, maar meer ook niet. Waarom wordt in onze kerk de student terstond leeraar, de leerling leermeester? Waarom niet een zeker kapellaanschap uit de Roomsche kerk behouden? En als dit niet zijn kan, waarom dan niet de oudere theologanten op ruimer schaal in de akademiesteden geoefend? Voorwaar, daar zwerven nog over de straten duizenden Heidenen, en niet het minst in de beroemde akademiestad <hi rend="i">Leiden!</hi> De predikanten kunnen, zelfs met den besten wil, onmogelijk in aller behoefte voorzien. Welk een ruim veld ware hier te vinden, om onder hun opzigt of dat van bekwame catechiseermeesters nuttig te arbeiden. Ik geloof, dat dit nut grooter zou zijn, dan men misschien zich voorstelt. Het zou voor hem, die onderwees, goeds vrucht kunnen dragen voor <hi rend="i">geheel</hi> zijn volgend dienstwerk; maar het zou ook hen, die onderwezen worden, voor verdere verarming en verdierlijking kunnen bewaren, en de ouders den student leeren hoogschatten, die zich hunne kinderen aantrok. Het zou misschien ook nog den stand van <hi rend="i">Onderwijzer in de Godsdienst</hi> hooger doen achten, als toekomstige leeraars met hen medewerkten; vooral, wanneer dit ook tot andere groote steden kon worden uitgestrekt; - en hoe zijn ook daar nog de velden wit om te oogsten!</p>
<pb n="257"/>
<p>Maar ik laat mijne denkbeelden aan meer bevoegden ter beoordeeling over; alleen voeg ik er nog bij, dat reeds zonder bepaalde verpligting, de proponenten in eene onzer akademiesteden zich het onderwijs der armen hebben aangetrokken, en ook de Synode, naar ik onder het schrijven dezer Schets verneem, in dien geest van den overvloed der proponenten wenscht gebruik te hebben gemaakt.</p>
<p>Men vergeve mij mijne uitweiding om het belang der zaak. Ik keer tot de pastorij en gemeente van <hi rend="i">Mastland</hi> terug.</p>
<p>Daar ik in Mei mijne intrede had gedaan, was er vooreerst aan geene catechisatie te denken. Die <hi rend="i">voort te zetten</hi> gedurende den zomer is mijner gemeente al vreemd genoeg, maar met den zomer ze te <hi rend="i">beginnen</hi>, zou haar uitzinnig zijn toegeschenen. In het najaar riep ik dan van den kansel mijne leerlingen op, vooreerst geheel op de van ouds gewone wijze; en ter bestemder ure liet ik mij in de consistoriekamer vinden.</p>
<p>De eerste week kostte mij weinig moeite. Ik moest natuurlijk eerst kennis maken, de namen opschrijven, de gebruikelijke boekjes inzien, en voor de volgende maal de les opgeven.</p>
<p>In de volgende week zou ik dan voor het eerst onderwijs geven. Ik had met de groote meisjes te beginnen. Daar zij toch vroeger verschillende vraagboekjes hadden gebruikt en er dus eenige verandering moest gemaakt worden, had ik <hi rend="i">Kort Begrip</hi>, <hi rend="sc">hellenbroek</hi> enz. gelijk afgeschaft, en mij tot de vraagboekjes van
<pb n="258"/>
<hi rend="sc">egeling</hi> bepaald. Zijne bijbelsche voorstelling, maar vooral de vereeniging van geschiedenis en leer in één boekje, en het uitgewerkte denkbeeld eener trapsgewijze Goddelijke openbaring, nam mij voor zijne leiding in.</p>
<p>De meisjes waren gezeten, ik ook. Ik bad, zij zwegen. Ik vroeg, zij zeiden hunne vragen op. Dit opzeggen geschiedde met neergeslagen oogen en op éénen galop: er was geen comma of punt in den opgezeiden zin te onderkennen, ja zelfs de woorden vloeiden tot ééne klankmassa te zamen; daarbij was de kleur van haar, die opzeide, altijd iets hooger van tint, dan die der overigen; en was het antwoord wat lang, dan werd die tint onder het opzeggen nog gedurig hooger.</p>
<p>‘Meisje,’ sprak ik tot de vierde, ‘de anderen hebben goed opgezegd, en gij zult dat zeker ook wel doen; maar gij moet langzamer, bedaarder spreken, anders versta ik u niet en gij verstaat u zelve niet.’</p>
<p>Het meisje begon: ‘ik leer -’ hier werd zij rood; nog eens: ‘ik leer -’ hier werd zij vermiljoen rood; toen kon zij het langzaam spreken niet langer volhouden en galoppeerde, nog veel harder dan de anderen, het antwoord ten einde: ‘ikleeruitdescheppingdatGodgrootwijsen goedisdienikmoeteerenenliefhebben.’ - Zij hijgde.</p>
<p>Om de anderen die pijnlijke en vergeefsche inspanning te besparen, liet ik verder de les, zonder aanmerkingen te maken, tot het eind toe opzeggen. Verder dan het eind, begreep ik, dat het niet noodig was te vragen, ofschoon er nog eenige meisjes overschoten.</p>
<pb n="259"/>
<p>Maar ik hechtte ook aan dat opzeggen weinig waarde. Wat deed toch dat werktuigelijke geheugenwerk tot de ware godsdienstkennis af, daar alles daarbij op de verlichting van het verstand, en vooral op de vorming van het hart aankomt? Ik wilde leeren denken en gevoelen, en niet leeren opzeggen. Ja, ik had zelfs in bestand gestaan, om het vragen leeren geheel af te schaffen, maar was gelukkig nog omzigtig genoeg geweest, om dit vooreerst uit te stellen.</p>
<p>‘Meisjes!’ begon ik; ‘gij hebt goed opgezegd, maar de hoofdzaak is, dat gij het opgezegde begrijpt. Dat zult gij wel zelve inzien. Wij willen dus nu over deze eerste les nog eens spreken. Ik zal u vragen; wat gij niet weet, zal ik u zeggen; en als er iets is, dat gij niet begrijpt, moogt gij mij gerust om naderen uitleg verzoeken.’</p>
<p>Algemeen stilzwijgen.</p>
<p>‘Wat staat er boven deze les? Lees dat maar eens een van allen.’</p>
<p>Men zou een speld hebben kunnen hooren vallen.</p>
<p>‘Nu, weest niet verlagen!.... Kom, ik zal het u dan maar voorlezen: <hi rend="sc">Inleiding -, waarin getoond wordt, hoe god zich aan den mensch tot zaligheid geopenbaard heeft</hi>.... Wat is openbaren?</p>
<p>Een pijnlijk zwijgen van eene minuut.</p>
<p>‘Toe, <hi rend="sc">maartje</hi>, of gij, <hi rend="sc">mientje</hi>! Wat wil het zeggen, dat God zich openbaart, zich bekend maakt aan de menschen? Begrijpt gij dat dan niet?’</p>
<p>De laatste woorden zeide ik met eenigen aandrang,
<pb n="260"/>
met dat gevolg, - dat ook de hals van <hi rend="sc">mientje</hi> en <hi rend="sc">maartje</hi> rood werd, maar beider mond bleef gesloten.</p>
<p>Er bleef niets over, dan mijne eigene vraag te beantwoorden en verder te gaan. Zoo worstelde ik mij door den uitleg der eerste vraag heen en kwam aan de tweede: ‘<hi rend="i">Dit weet ik</hi>, dat ik mijn oorprong van God heb namelijk, <hi rend="i">uit de beschouwing van de wereld en uit den Bijbel</hi>. - <hi rend="sc">marigje wijsland</hi>, wat is dat: <hi rend="i">de beschouwing van de wereld?</hi>’</p>
<p>De aangesprokene had iets van de vrijmoedigheid harer moeder geërfd; zij was de eerste, die een woord buiten het boekje durfde spreken en antwoordde vrij cordaat: ‘dat is God.’</p>
<p>O mij! daarop was ik niet voorbereid. Allerlei definitiën van de voortestellen zaken had ik mij eigen gemaakt; allerlei bezwaren, die konden worden opgeworpen, en vragen, die mij konden gedaan worden, vooruitgezien; maar dat hardnekkig stilzwijgen lag buiten mijne berekening, en nu er eindelijk een woord gesproken werd, was dat ééne woord genoeg, om te doen zien, dat men van al mijn vragen volstrekt niets begrepen had!</p>
<p>Ik zag op mijn horlogie. Het was nog geen half tien. Een pijnlijk half uur nog!</p>
<p>Ik weet zelf niet meer, hoe ik dat half uur ben doorgeworsteld. Alleen herinner ik mij, dat ik bijna zoo verlegen werd met de zaak, als mijne leerlingen; dat mijn toon wal scherper en harder werd, gelijk het gewoonlijk gaat, wanneer wij ons in eene gedwongene,
<pb n="261"/>
onaangename houding bevinden; en dat er nog vijf minuten aan het uur ontbraken, toen ik denkbeelden, vragen noch antwoorden meer vinden kon, en met een bijna werktuigelijk gebed besloot.</p>
<p>Te huis gekomen, was mijn eerste woord: ‘nu, <hi rend="sc">cornelia</hi>, men zegge vrij, dat vrouwentongen altijd bewegelijk zijn, even als populierbladen. Ik heb de bewijzen in handen, dat het laster is.’</p>
<p>Lagchende wees mijne vrouw mij op een groepje voor de pastorij. Waarlijk, het waren van mijne automaten van straks, maar nu druk pratende, lagchende, stoeijende; - zij spraken er over, hoe ongemakkelijk de nieuwe Dominé was, en dat hij onderscheid maakte: want hij had er sommigen uitgeschoten, die niet mede mogten opzeggen!</p>
<p>Zoo ging het verder. De jongens waren een weinig vrijmoediger, maar begrepen even weinig. Met de kleinen was het iets beter gesteld. Ik durfde met kinderen, die ik buitendien altijd heb lief gehad, meer vrij en kinderlijk spreken; en zij zelve bezaten nog meer natuurlijke vrijmoedigheid, ja, enkelen durfden mij vragen: ‘waarom <hi rend="sc">abel</hi> niet voor <hi rend="sc">kain</hi> uit den weg ging? en waar <hi rend="sc">kain</hi> eene vrouw van daan had?’ en met deze vlugsten der kinderen kan ik zeggen, dat ik voor het eerst dragelijk begon te catechiseren. Zoo moesten een paar boerenjongens van 10 jaar mij leeren, wat geen Professor mij geleerd had!</p>
<p>Toen ik nu, bij het begin van den tweeden winter, nog eens op den vorigen terugzag, vond ik de schuld
<pb n="262"/>
van die vele pijnlijke en vervelende uren grootendeels bij mij zelven; maar het was eene schuld van onkunde, en niet van moedwil. Ik was begonnen met <hi rend="i">vragen</hi>, terwijl ik had moeten beginnen met <hi rend="i">onderrigten</hi>, vooral bij de algemeene vreemdheid en verlegenheid; en ik had willen <hi rend="i">redeneren</hi>, in plaats van te <hi rend="i">verhalen</hi>.</p>
<p>Dit laatste vooral was, gelijk ik al meer en meer leer inzien, het hoofdgebrek mijner eerste catechisatiën. Wij godgeleerden hebben het hoofd vol van afgetrokkene denkbeelden: eerst definitie, dan bewijs en verdediging, daarna gevolgtrekking, dat sluit goed. Maar onze leerlingen hebben voor dat alles geene ooren. Al wat afgetrokken is, is hun vreemd; en eene godsdienstige waarheid te <hi rend="i">bewijzen</hi>, is voor hen geheel onnoodig: zij <hi rend="i">gelooven</hi> immers, wat zij leeren? Het komt er dus alleen op aan, hun eene aanschouwelijke, levendige voorstelling te geven van de godsdienst, en die voorstelling kracht bij te zetten, eerst voor hunne verbeelding, daarna voor hun verstand er hart. Bijna allen, en niet het minst onkundige oude lieden, moeten wij geheel onderrigten als kinderen, alleen de bejaarden een weinig ernstiger; en ik kan in waarheid getuigen, dat kinderen mij geleerd hebben, hoe ik grijsaards onderwijzen moest, om ze ook <hi rend="i">als kinderkens te doen ingaan in het koningrijk Gods</hi>.</p>
<p>Hoe meer ik dit langzamerhand leerde inzien, des te meer gevoelde ik de hooge waarde des Bijbels, die te gelijk het geleerdste en het populairste boek is; en het meest van allen de hooge wijsheid van den Heiland zelven, die door zijne verrassende opmerkingen, door
<pb n="263"/>
schijnbaar zonderlinge en tegenstrijdige (<hi rend="i">paradoxe</hi>) gezegden, maar vooral door zinnebeeldige handelingen en verhalen, het afgetrokkene aantrekkelijk en het geestelijke aanschouwelijk wist te maken. Ik bestudeerde nu uit dit oogpunt Bijbel en Evangelie. Ik maakte mij op nieuw met die geschiedenis en die beeldspraak, en vooral met de eenvoudige, naïve uitdrukking des Bijbels gemeenzaam, en zocht die na te volgen en toe te passen, waar ik kon.</p>
<p>Zoo toegerust, begon ik den tweeden winter mijne catechisatie. Ik had daarmede echter nog veel moeite. Zelfs nu nog is mijn onderwijs op verre na niet, wat het, mijns inziens, zou moeten wezen. Het is met het levendig besef daarvan, en niet uit hoogmoedige zelfverheffing, dat ik mijne tegenwoordige leerwijs nog in enkele trekken schetsen wil, opdat mijn lezer mij overal kunne volgen, ook daar, waar minder roem dan op den kansel te behalen, maar even veel, ja welligt oneindig meer nut te stichten is.</p>
<p>Ik heb dan mijne leerlingen zóó verdeeld. De kinderen van tien jaar en daar beneden komen met elkander. Grootendeels is het de schooljeugd, en er bestaat geene noodzaak, om op die jaren nog meisjes en jongens te scheiden. Als kind is het meisje even vrijmoedig; maar zoodra het de school verlaat, ontwikkelt zich langzamerhand de vrouwelijke schaamte. Van dien tijd af gaan zij dan ook bij mij afzonderlijk. Maar jongen of meisje van 11, 12 jaren voegt kwalijk bij een van 18 of 20: de eerste denkt nog aan geene belijdenis, aan
<pb n="264"/>
geene keuze voor het volgend leven; ook hinderen kleine leerlingen door hunne speelschheid de grooteren, en dezen leggen den kleinen door hunne tegenwoordigheid een lastigen dwang op. Daarom gaan mijne leerlingen op de 15 of 16 jaren weder tot eene andere catechisatie over, waar zij tot hunne belijdenis blijven. Bejaarden worden natuurlijk ook afzonderlijk onderwezen, en liefst altijd de mannen van de vrouwen gescheiden.</p>
<p>Toen ik zoo mijne inrigting gemaakt en ijverig alle nog ontbrekende leerlingen opgespoord had, dacht ik verder na. Wat zouden zij doen? Vragen leeren? Dit is zeker wel niet het beste; beter ware het nalezen van een goed geschreven werk, het geregeld onderzoek van den Bijbel. Maar wie zou dit willen? Wie het kunnen? Wie te huis daartoe de noodige hulp vinden? 19 van de 20 <hi rend="i">zeker</hi> niet; wat de twintigste doen zou, wil ik niet beslissen. Dus moesten zij het eenige, wat zij konden en wilden: <hi rend="i">vragen leeren</hi>. Kenden zij die, - en doorgaans gaat dit in boerennog ruim zoo goed als in burgerstand, - dan hadden zij zelfs een prikkel te meer, om te komen, en de les op te zeggen, die hun zoo veel moeite gekost had; vooral daar bij dat opzeggen van nu af aan niemand meer werd <hi rend="i">uitgeschoten</hi>. Eene uitzondering op dezen regel maakte ik naderhand op de zomercatechisatie, die ik eindelijk met veel moeite en dan nog maar met weinig leerlingen heb tot stand gekregen. Daar wordt eenvoudig een opgegeven hoofdstuk uit den Bijbel door
<pb n="265"/>
de leerlingen gelezen, en door mij verklaard. Ik kan om onderscheidene redenen deze methode bij ondervinding aanbevelen. Men zal dan misschien beter inzien, waarom de Bijbel thans minder gelezen wordt, dan vroeger. Het is niet altijd onwil, velen kunnen het niet meer, ten minste zeker niet met eenige vrucht.</p>
<p>Maar nu tot mijne gewone catechisatie teruggekeerd. <hi rend="i">Komen</hi> en <hi rend="i">opzeggen</hi> was reeds iets; moeijelijker was het volgende: te bewerken, dat men <hi rend="i">luisterde</hi> en <hi rend="i">sprak</hi>. Het eerst scheen mij daartoe eene zekere toenadering noodig; en met veel inspanning en geduld heb ik mijn toon zoo gewijzigd, dat het opzien tegen mijn persoon veel minder geworden is en niet meer de zoo botte hersenen nog stomper maakt. Ik wandel tusschen de banken door, vooral bij de kinderen, en ik praat met den een en lach met den ander, zoo veel het noodige gezag maar eenigzins toelaat. Maar inzonderheid heb ik mij ook eene studie gemaakt van de eigenaardige uitdrukkingen van den boerenstand; deze stand heeft zijne eigene taal, zoodat alle Hollandsch voor hem niet evenzeer Hollandsch is; sommige zijner termen in het godsdienstige, - de lezer kan er reeds een en ander in deze Schetsen hebben opgemerkt, - zijn zelfs naïf en juist. Men kan ze overnemen zonder daarom nog al te boersch en plat te worden; en buitendien, dit gebrek behoeft bij het bijzonder onderrigt minder dan op den kansel vermeden te worden.</p>
<p>En nu het eigenlijke onderrigt. Het is en blijft, even als de Bijbel zelf, grootendeels geschiedkundig. En
<pb n="266"/>
zijn niet de voornaamste, misschien alle dogmatische waarheden tevens geschiedkundige waarheden? En die het niet schijnen te zijn, worden ze toch niet in den Bijbel in onmisbaar verband met de geschiedenis gebragt? <hi rend="i">Geschiedenis van het verledene</hi> is de eeuwigheid en volmaaktheid Gods, de schepping, de voorzienigheid, de verzoening, de bekeering en het geloof der eerste Christenen, die ons ten voorbeelde zijn; <hi rend="i">geschiedenis der toekomst</hi> is dezelfde eeuwigheid en onveranderlijke trouw van God, de heerlijkheid van Christus en zijn rijk, de dood, de opstanding, het oordeel, en de volkomene zaligheid des Christens. Die deze geschiedenis goed kent en vast gelooft, en die daarbij voor elken pligt en elke bede zich een Bijbelsch voorbeeld weet te herinneren, dat hij van harte navolgt; zou hij voor zijne vorming tot een hooger leven zoo veel aan die afgetrokken denkbeelden, wijsgeerige bepalingen en volledige bewijsgronden missen? Niet, dat ik die wil afkeuren. Die ze vatten kan, vatten ze; maar mijne Mastlandsche leerlingen kunnen er niet bij.</p>
<p>Nu was ik dan zoo ver, dat ik bijna aller oor en sommiger mond voor mij geopend had. Ik begeerde nog meer. Ik was niet tevreden met die enkele sprekers tusschen vele figuranten, ofschoon wel hooger vergaderingen hierin op mijne catechisatie geleken. Gaarne wilde ik aller stem hooren, en nu bedacht ik, na veel bedenkens, nog het volgende.</p>
  <p>Niet allen hebben helderheid van geheugen genoeg, om in het vroeger geleerde geheel te huis te zijn, en de noo-<pb n="267"/>dige vrijmoedigheid, om hunne eigene denkbeelden uit te drukken; of misschien ligt het nog meer daaraan, dat het godsdienstige hun te vreemd is: zij kunnen daarvoor geene woorden vinden. Ik besloot dus, eerst zelf te verhalen, wat ik vragen wilde; en dit gelukte. Er werd beter geluisterd, uit vrees, om straks te missen. Er werd beter geantwoord, al toonde men alleen maar met een enkel woord, dat men mij verstaan had; en bij de repetitie eene volgende week, die ik bijna nimmer verzuim, is er gewoonlijk nog al een en ander blijven hangen.</p>
<p>Bij voorbeeld:</p>
<p>Het is weder dingsdag morgen 9 ure, maar mijne meisjes en ik komen geheel anders dan voor vier jaar te zamen. Ik ben niet meer zoo deftig gekleed, en knik, als een oude kennis, deze en gene bij het binnentreden goeden dag; en zij durven mij aanzien, en verhalen, als ik het vraag, of te huis alles wel is.</p>
<p>Wij beginnen, na een hartelijk gebed:</p>
<p>‘Meisjes, nu zullen wij eens zien, wie best zonder haperen weet op te zeggen. Die 't beste vragen leert, krijgt een goed teeken bij zijn naam, en die straks wat weet te vertellen, twee; en de goede teekens geven prijsjes bij gelegenheid. Gij weet het nog van vorige winters: dus opgepast!’</p>
<p>Het zijn meisjes tusschen de 10 en 16 jaren; bij de ouderen komt dit laatste niet te pas. - Er wordt opgezegd. Ik vervolg:</p>
<p>‘Nu zijn wij dan weer van voren af aan begonnen:
<pb n="268"/>
want <hi rend="i">alle dingen hebben een begin en een end</hi>. - Wacht eens. Ik zei dat daar zoo, maar wie weet mij iets te noemen, of iemand, die geen begin heeft en geen eind ook?’</p>
<p>Twee stemmen te gelijk: ‘God.’</p>
<p>‘Prompt geantwoord. God heeft geen begin gehad en Hij zal wel geen eind hebben ook. Daarom kunnen wij ook nooit eigenlijk zeggen, hoe oud God is: want we kunnen zijn jaren niet tellen. Begrepen? Tel eens terug; tien, - honderd, - duizend, - tienduizend jaar, - en nu zijn wij er nog niet. God is nog veel ouder. Maar zoo als God is, is ook niemand.</p>
<p>‘Maar alle <hi rend="i">wereldsche</hi> dingen, die hebben een begin en een eind. Dit boekje heeft een begin, daar men is beginnen het te schrijven en te drukken; en de boomen van 't kerkhof hebben een begin gehad: want die zijn geplant; en de kerk: want die is gebouwd; en gij ook, allegaar: want gij zijt geboren. Maar nu wat anders: de zon en de maan en de heele wereld, zijn die er altoos geweest? Ja of Neen?’</p>
<p>‘Ja.’ ‘Neen.’ ‘Neen.’ ‘Neen.’</p>
<p>‘Nu, niet allen te gelijk. Die <hi rend="i">neen</hi> riepen, hadden het goed. Wel zeker is de wereld en de zon en de maan er niet altijd geweest. De groote God was eens alleen, geheel alleen; en toen dacht Hij: - want Hij kon toch alles doen, wat Hij wilde; - toen dacht Hij: ‘ik zal een schoonen Hemel maken met Engelen er in, en dan een groote wereld met menschen er op; en die menschen en Engelen zal ik veel goeds geven, en
<pb n="269"/>
dan zullen ze Mij leeren aanbidden.’ En zoo als God dacht, zoo deed Hij ook; Hij maakte de wereld, en waaruit?.....</p>
<p>‘Kom, weet dat niemand? Wel ik wed, dat gij het weet. Een timmerman maakte deze tafel uit - ?’</p>
<p>‘Uit hout.’</p>
<p>‘Goed. En een metselaar bouwde deze kerk met - ?’</p>
<p>‘Met steenen en kalk.’</p>
<p>‘Prompt. En God maakte de wereld - waaruit?’</p>
<p>‘Nergens uit.’</p>
<p>‘Goed. Daarom zeggen we ook: ‘God heeft de wereld geschapen;’ maar we zeggen nooit: ‘de timmerman heeft deze tafel geschapen.’ En hoe God nu alles geschapen heeft, wat eerst en wat laatst, dat lezen we in den Bijbel, in 't begin. Ik zal u dat eens geregeld vertellen. En goed luisteren! Want wat ik <hi rend="i">nu</hi> vraag, is zoo maar eens tusschenbeide, om u goed wakker te houden; maar straks vraag ik een voor een, ieder op zijn beurt, nog eens alles, wat ik verhaald heb. Dat weet gij nog van ouds.</p>
<p>‘Verbeeldt u dan eens, hoe het er voor 6000 jaar hier uitzag. <hi rend="i">Mastland</hi> was er nog niet, geen boeren, geen koeijen, niets met al; zelfs geen grond, waar een mensch of een beest op staan kon, en geen zon, om bij te zien......’</p>
<p>&nbsp;</p>
<p>Maar genoeg tot eene proeve. Nogmaals moet ik herhalen, dat mijn ideaal ook in dit opzigt nog verre boven mijne praktijk is; niet altijd ben ik even goed
<pb n="270"/>
gestemd, even helder en vlug, even ingenomen met de zaak, waarover ik te spreken heb; en niet altijd heb ik, wat ik toch zoo noodig acht, al is het maar eenige oogenblikken, op mijne catechisatie <hi rend="i">gestudeerd</hi>. Doch zoo veel kan ik mijnen lezer, die gewoon is alleen in beschaafde of geleerde kringen om te gaan, verzekeren, dat deze toon niets oneerbiedigs of ergerlijks heeft voor mijne hoorders; en zelfs bejaarden er met hoogen ernst en aandacht naar luisteren, wanneer ik nog een toon lager afdaal, dan ik in een gedrukt werk wil of mag doen. Het belagchelijke bestaat alleen, zoodra er contrast gevoeld wordt tusschen de verhevenheid der zaak en het lage der voorstelling; maar dit contrast wordt niet gevoeld en bestaat zelfs niet, wanneer de voorstelling op de hoogte staat van het begrip en de verbeelding der hoorders.</p>
</div>
<div type="chapter">
<pb n="271"/>
<head rend="h3">XV. Armoede.</head>
<p>Ieder schepsel, dat de Heere God gemaakt heeft, ziet gaarne zijns gelijken. Wees wijsgeer of kantoorklerk, paruikmaker of boer, predikant of zeeman, kortom wees, wat gij wezen wilt; gij zult het hart voelen kloppen, als gij voor het eerst in langen tijd <hi rend="i">iemand van het vak</hi> spreekt. Ja ik geloof zelfs, dat er voor den menschenhater geen aangenamer ontmoeting is, dan die van een menschenhater zoo als hij.</p>
<p>Het was mij daarom een aangename dag, toen, omstreeks het midden van Februarij, een mijner akademie-vrienden den moed had mij te bezoeken. Ik had den tweeden <hi rend="i">winter buiten</hi> nu weer voor een goed deel ten einde gebragt. In de laatste weken had ik, door de drukke werkzaamheden en slechte wegen, weinig het dorp verlaten en bijna geen bezoek ontvangen. Steedsche betrekkingen wachtten op de lieve Meimaand, of eene
<pb n="272"/>
van hare opvolgsters. Mijn vriend <hi rend="sc">altorf</hi> waagde de reis, waaraan dan ook wel weinig gewaagd was voor iemand, die door eene korte, maar wat vermoeijende voetreis zich niet liet afschrikken.</p>
<p>Het was een bekoorlijke Februarijdag, een van die weinige zomersche dagen, die het oude volksgeloof van deze maand eischt en die zij ook zelden weigert. De zon scheen niet krachtig, maar toch helder; men kon haar vrij in het aangezigt zien. Hare stralen verzachtten den hard gevroren korst der kleiwegen, zonder daar door te dringen, en deden het ijs vochtig worden, zonder het te verbrijzelen.</p>
<p>Ik begaf mij op weg naar het naaste veer, om mijn vriend af te halen, terwijl mijne <hi rend="sc">cornelia</hi> een goed en krachtig onthaal voor den vermoeiden wandelaar gereed maakte. Terwijl ik het zandpad, aan de zijde van den kronkelenden dijk gelegen, betrad, scheen alles mij even opbeurend en hartverheffend: de fijne, frissche en toch niet te koude lucht; de boomen, die langzamerhand hun omkleedsel van ijs in vreugdetranen afschudden; de werkman, die lustig zijne slieten hakte en takkebossen bond, van het hakhout langs den dijk; en het hoog gelegene veerhuis, dat mij; nu regts dan links, eene blijde verwachting scheen toe te wenken.</p>
<p>Zonder vermoeid te zijn of op mijn horlogie gezien te hebben, - iets dat, bij mij althans, zelden een goed teeken is; - bereikte ik dan ook weldra de herberg. Van dezelve af, leidt een korte veerdam naar de rivier. Aan het begin van dien dam, boven op den dijk, staat,
<pb n="273"/>
naar oud landsgebruik, een paal met drie platte houten armen, waarop de reiziger zien kan, van waar hij komt en waar hem de weg henen voert; een der armen wijst met vijf uitgestrekte, reusachtige vingeren naar de rivier, en op denzelven staat te lezen voor hem, die half uitgewischte letters lezen kan: <hi rend="i">Naar</hi> Rotterdam.</p>
<p>Ik stak bij den kastelein een sigaar op, en wandelde den veerdam af, naar de hut der veerlieden. Deze menschen zijn, - en het komt hun goed, - zoo wel tot rusten als tot werken bijzonder geschikt. Terwijl zij op hunne bank zitten en met den gespierden arm het hoofd steunen, is er zoo min hartstogt als verveling, ja naauwelijks leven op hun gezigt te lezen. Zij bewaren al hunne inspanning voor het water, en komen, even als de zeeschildpad, alleen op het land, om te rusten of zich in de zon te koesteren.</p>
<p>De rivier stroomde kalm en rustig zeewaarts, en bragt er den opgezamelden waterschat der zwitsersche Alpen heen. Zij scheen vreedzaam en vriendelijk, als een overwinnaar na de inspanning van den strijd: drie weken vroeger had zij de boeijen afgeworpen, den tegenstand der opeengekruide schotsen overwonnen en de vrijheid heroverd.</p>
<p>Regt tegenover den veerdam, waarop ik stond, was aan den anderen oever een soortgelijke. Daar was ook een dijk, waarvan de afloopende dam uitging, ook een antieke handwijzer, maar geen veerhuis, geen hutje zelfs, waarin men voor storm of slagregen schuilen kon. Alleen in plaats daarvan een hooge paal, en daaraan een
<pb n="274"/>
touw met eene oude mande. De reiziger, wiens borst niet sterk genoeg is of wien wind en golfgeklots niet toelaten zich over de rivier te doen hooren, kan de mande omhoog halen en seinen; en heeft hij het geluk, dat de veerlieden het zien, zoo wordt hij afgehaald. Ja waarlijk, daar komt juist iemand van <hi rend="sc">altorfs</hi> lengte en breedte, naar het schijnt, den veerdam af. Hij neemt zijn valiesje van zijnen wegwijzer over. Nog even met de oud Hollandsche telegraaf geseind, en de man heeft zijn geld verdiend. Zie, daar steekt voor mijne voeten de boot van wal, en aan de overzijde neemt de gids zijn hoed af en gaat heen. Daar een Hollandsche wegwijzer eerst buigt, nadat hij in zijne hand gekeken heeft, zou ik uit de diepte der buiging nog al eene goede gedachte vormen van de gulheid van mijn vriend.</p>
<p>Het schuitje schoot bij elken riemslag al wiegend en schommelend een eind weegs door de golven voort, nam aan den anderen oever den reiziger op, en weinige minuten later drukte <hi rend="sc">altorf</hi> met echt studentikooze gulheid mij de hand.</p>
<p>Er is eene aardige verwarring in de eerste gesprekken met een gemeenzamen bekende, dien men ineenige <hi rend="i">maanden</hi> niet gezien heeft. Zijn het slechts <hi rend="i">dagen</hi>, dan is de opgezamelde schat van vragen en berigten nog zoo groot niet; zijn het <hi rend="i">jaren</hi>, dan heeft men dien schat niet meer geregeld bij een, men weet niet, waar te beginnen, heeft den ouden, vrijen toon verloren, en ziet eenigzins verwezen en half vervreemd elkander aan;
<pb n="275"/>
maar na <hi rend="i">weken</hi>, na <hi rend="i">maanden</hi> vooral, welk een aangename chaos van vragen en verhalen en uiroepingen! Nu eens, in 't midden van een doodberigt: ‘wel, <hi rend="sc">willem</hi>, wat ziet ge er goed uit!’ En dan weder, onder ernstige gesprekken over onze achtbare professoren: ‘maar, <hi rend="sc">jan</hi>, kon je wel blijven staan op dien gladden weg?’</p>
<p>Maar een naauwkeurig verslag hiervan zou den lezer zeker vervelen, schoon wij, al wandelende en sprekende, aan geene verveling dachten. Ik wil hem dus liever getuige maken van het avondgesprek, dat met kalmer zinnen en geregelder werd gevoerd.</p>
<p><hi rend="i">Ik</hi>. Wel nu, <hi rend="sc">jan</hi>, hoe is het? zult gij nu eindelijk in dit jaar proponent worden?</p>
<p><hi rend="sc">Altorf</hi>, Eindelijk, ja; als het nog maar niet te vroeg is. Ik bemin de studie, verkeer gaarne aan de akademie en werk met lust aan mijne dissertatie; maar voor proponent gevoel ik mij nog naauwelijks rijp genoeg, en voor dorpspredikant nog veel minder.</p>
<p><hi rend="i">Ik</hi>. Het is mogelijk, <hi rend="sc">Altorf</hi>. Wij hebben er meer over gesproken. Maar ik blijf van gedachte, dat gij dat aan de akademie nooit worden zult.</p>
<p><hi rend="sc">A</hi>. Hoe dat, <hi rend="sc">willem?</hi></p>
<p><hi rend="i">Ik</hi>. Ik zal het u zeggen. Gij zoekt alles in de studie; en er ligt wel veel, maar niet alles in. Gij weet, eens stonden vrij in kunde al zoo tamelijk gelijk. Meerdere onafhankelijkheid en ruimer middelen hebben u, meer dan mij, boeken en tijd, die magtige hefboomen der geleerdheid, ter beschikking gegeven, en gij zijt mij nu ver vooruit. Ik zou zelfs de ketters der eerste
<pb n="276"/>
eeuwen niet meer achter elkander durven opnoemen, uit vrees van te haperen, en mijn latijn kwalijk meer vertrouwen op een professoraal collége. En toch heb ik een paar jaar een collége gehouden, waardoor ik u ver vooruit ben, - bij zieken, bij armen, in huisbezoek en kerkeraad, en onder mijne leerlingen. Dat kunt gij in <hi rend="i">Leiden</hi> of <hi rend="i">Utrecht</hi> niet doen. Gij moet dus weder <hi rend="i">groen</hi> worden, mijn vriend, of gij wilt of niet; even als men onmogelijk iemand zóó goed tot de akademie kan opleiden, of hij zal er altijd nog in den beginne <hi rend="i">groen</hi> wezen; het <hi rend="i">ontgroenen</hi> kan men afschaffen, het <hi rend="i">groen zijn</hi> niet.</p>
<p><hi rend="sc">A</hi>. (<hi rend="i">lagchende</hi>.) Maar kunt gij mij niet ontgroenen, <hi rend="sc">willem</hi>? <hi rend="i">Inter amicos</hi> gaat dat toch beter dan voor het publiek.</p>
<p><hi rend="i">Ik</hi>. Half en half maar. Ik kan u een en ander verhalen of <hi rend="i">in natura</hi> laten zien; en om u de waarheid te zeggen, ik ben vol opmerkingen en oordeelen, en verlang, even als ieder mensch, vooral wien zijne eigene kennis nog nieuw is, om die te luchten te hangen. Maar ik ben zelf nog maar weinig meer dan een beginnaar. En buitendien, ik geloof, dat ieder, inzonderheid in ons vak; zich eene eigene handeling verkrijgen moet, die hij van een ander niet kan overnemen. Dit geloof staat te vaster bij mij, <hi rend="sc">altorf</hi>, sedert ik enkele tijdgenooten heb hooren prediken als zeker bekend professor, of eene moeijelijke gemeente zag behandelen, als een ander beroemd en omzigtig man. Zij hadden hunne rol goed geleerd, maar speelden die slecht.</p>
<pb n="277"/>
<p><hi rend="sc">A</hi>. Nu ja, wij kennen elkanders denkbeelden van ouds. Gij begrijpt, ik wilde ook niet in eens leeren, predikant te zijn, zoo als mijn vriend predikant is. Uw zwarte rok zou mij slecht passen. Maar ik wilde u in uwen kring bezig zien, om daaruit op te maken, hoe ik in mijnen kring zal kunnen bezig zijn. Ik wilde niet alleen een predikant tot vriend hebben, ik wilde ook een vriend predikant zien.</p>
<p><hi rend="i">Ik</hi>. Wel begrepen; als maar de tijd van uw verblijf daartoe niet te kort is. Maar wij kunnen ondertusschen een begin maken. Hebt gij het dan niet te volhandig, zoo komt gij van tijd tot tijd terug; en denkelijk hebt gij na uw proponentsexamen nog wel den tijd over, om een geheelen cursus bij mij bij te wonen, en verligt mij ondertusschen tot wederdienst het drukke preekwerk. Om dan geregeld te beginnen, noem eens een of ander, dat gij wildet weten of zien.</p>
<p><hi rend="sc">A</hi>. Welaan, ik kan terstond een begin maken. Ik wilde <hi rend="i">armoede</hi> zien. Gij ziet er vreemd van op, <hi rend="sc">willem</hi>; ik zal u mijn verzoek nader verklaren. Stand en opvoeding hebben mij altijd van de armste klassen der maatschappij verwijderd gehouden. Mijn smaak, of liever eene te ver gedrevene kieschheid heeft er ook iets toe bijgedragen. Ik heb de armen leeren weldoen, maar uit de verte, uit de hoogte eenigzins. Nu zal ik als predikant een vriend, een vaderlijke broeder der armen moeten worden, en zij zijn mij nog vreemd. Ik ken de leef- denk- en spreekwijze der Hottentotten omtrent even goed, als de hunne. Het is, of zij dit
<pb n="278"/>
door een zeker instinkt gevoelen, en zij bedekken zich voor mij. Ik kan er bedienden, wegwijzers, bedelaars onder vinden, die mij naar den mond praten: meer niet. Dat mag zoo niet blijven. Wat denkt gij er van?</p>
<p><hi rend="i">Ik</hi>. Ik denk, dat velen, die, even als gij, in eene groote stad in den schoot des overvloeds zijn opgevoed; hetzelfde gebrek hebben, maar dat de minsten het gevoelen; ik denk zelfs, dat op verre na niet alle predikanten op een vertrouwelijken, vriendschappelijken voet met de armen leven, zelfs zij niet, die de middelen en het hart hebben om hunne weldoeners te zijn.</p>
<p>Maar zeg mij eerst eens, <hi rend="sc">altorf</hi>, wat denkbeelden hebt gij reeds van het karakter der armen? Gij hebt, behalve de classieke en theologische studie, nog al lektuur van smaak: wat zeggen er uwe boeken van?</p>
<p><hi rend="sc">A</hi>. Ja, ik weet niet, wat ik daarvan zeggen moet. In mijne kindsche dagen was de tijd der sentimentele litteratuur nog niet geheel vergeten; althans, de kleine bibliotheek van mijn vader bewaarde dien tijd nog in beeldtenis voor mij. Ik heb toen geweend bij de beschrijving der twee bedelaars in <hi rend="sc">bellamij's</hi> proeven; ik heb het bedelend <hi rend="sc">roosje</hi> en menigen reizenden troep Zigeuners als vrienden gegroet. Thans lees ik in keurigen, Fransch-Romantischen of Engelsch-Humoristischen stijl, beschrijvingen van kroegen, knippen, spinhuizen, en de hemel weet, wat al meer! - waar alle menschelijkheid verloren gaat. Het eerste moge de wezenlijkheid niet zijn, het laatste kan die toch ook niet wezen. Ik zou ten minste moeten denken, niet dat
<pb n="279"/>
Gods bestuur langmoedig is, maar dat het geheel slaapt, zoo niet iets ergers, wanneer Gods schepselen, anders dan bij uitzondering, zoo geheel en zoo algemeen konden verbasteren. Dus vrees ik, dat, ook onder de schoonste en wegslependste vormen, geene modelektuur van vroegeren of tegenwoordigen tijd mij de natuur en de waarheid zullen te zien geven. En die wilde ik toch zien; anders word ik gevormd tot een Arkadisch herder of tot cipier van het tuchthuis, maar niet tot vriend en leidsman der armen.</p>
<p><hi rend="i">Ik</hi>. Wel kom, <hi rend="sc">altorf</hi>, dat gaat goed. Gij hebt mij daar al vrij wat woorden uitgehaald. En nu, daar de lucht bestendig staat, hopen wij ons gesprek morgen onder den blooten hemel al wandelende te vervolgen, terwijl ik u de tafereelen, die bij mijne lessen en verhalen behooren, <hi rend="i">in natura</hi> vertoon.</p>
<p>‘En zullen de Heeren dan nog niet afkomen?’ riep mijne vrouw, ‘Ik ben al van roepen tot schreeuwen overgegaan, en zal nu aan het gillen moeten, of anders de huisklok luiden.’</p>
<p>‘Of zelve komen, <hi rend="sc">keetje</hi>, dat was de kortste weg. Maar 't is niet noodig, wij komen al.’</p>
<p>En wij daalden den trap af: want het gesprek was op mijn studeervertrek gehouden, dat mij de plaats is voor alle ernstige zaken.</p>
<p>&nbsp;</p>
<p>Het was den volgenden dag na den middag, dat wij onze ontdekkingsreize ondernamen. Wij deden die met opzet buiten het dorp, èn omdat het heerlijke weder
<pb n="280"/>
ons tot eene wandeling uitlokte, èn omdat het op de dorpstraat natuurlijk aller aandacht zou getrokken hebben, als wij gedurig uit- en ingingen, of in onze beschouwingen verdiept, bleven stilstaan. Het oogmerk onzer ontdekkingsreis den dorpelingen uit te leggen, zou al vrij wat moeite in gehad hebben, daar zij zich niet zouden kunnen begrijpen, wat er dan toch aan armoede te zien is. En hadden zij er iets van begrepen, dan zouden de armen al zeer spoedig van de zaak eene speculatie gemaakt hebben, en dus die natuurlijke gedaante hebben verloren, waarin ik ze gaarne aan mijn vriend wilde laten zien.</p>
<p>Wij hadden de jassen aangetrokken, en <hi rend="sc">cornelia</hi> borstelde den mijnen nog wat af. ‘Hebt gij sigaren bij u?’ vroeg ik.</p>
<p>‘Ja, - maar hoe zoo? Gij zijt immers op reis zulk een onverzadelijke rooker niet?’</p>
<p>‘Dat juist niet. Maar hoewel ik beloofd heb, u de armoede te laten <hi rend="i">zien</hi>, zoudt gij ze misschien liever niet <hi rend="i">ruiken</hi>. Ook is het opsteken van een sigaar eene ongezochte boodschap.’</p>
<p>‘Wel bedacht. Maar ik geloof, dat ik nog iets vergeten heb. Zie eens, is mijne beurs wel genoeg voorzien? Want ik zal de les wel moeten betalen, en wil dat ook gaarne doen.’</p>
<p>‘En ik zeg u, gij zult de les ditmaal <hi rend="i">voor niet</hi> hebben, geheel voor niet. Het zou zeker regt aangenaam zijn en misschien tot eenige aandoenlijke passages aanleiding geven, als gij hier en daar de welvoorziene beurs
<pb n="281"/>
uithaaldet. Maar het gerucht zou u op den dijk vooruit loopen en morgen op het dorp vervolgen. Ziedaar juist de reden, waarom de rijken de armen zoo weinig leeren kennen. Zij bezoeken ze om te <hi rend="i">geven</hi>, en de armen ontvangen ze om iets te <hi rend="i">ontvangen</hi>. Vandaar vleijerij, huichelarij, en wat kunsten al meer de broodwinning van vele armen uitmaken. Bij een bezoek geef ik nooit iets. Dat is een vaste regel, waarvan ik hoogstzeldzaam afga. Ik kan nu juist zien, of mijn persoon welkom is.’</p>
<p>‘Gij kondt wel gelijk hebben. Waarschuw mij dan maar, als het tijd is; en anders zal ik het naderhand doen.’</p>
<p>En zoo namen wij de wandeling aan. Ik had daartoe voor de eerste maal weder den <hi rend="i">Hokkendam</hi> uitgekozen, waarvan <hi rend="sc">arij ploegstaart</hi> de ster van de eerste grootte, de Prins en Edele was. Hier was armoede genoeg en in rijke verscheidenheid, en bij huisbezoek en andere gelegenheden had ik er de menschen genoeg leeren kennen, om, des noods met behulp van mijn aanteekeningboekje, er een ander den weg te wijzen.</p>
  <p>De zonnestralen hadden dien dag door eene nevelachtige lucht moeten dringen, die eerst door de maan ophelderde. De wegen waren dus hard gebleven, en dit begunstigde onze wandeling. Onze weg, den lezer nu reeds bekend, leidde ons regelregt naar den dijk, dien wij wilden bezoeken. Het was letterlijk <hi rend="i">een weg</hi>, meer niet: dat is eene smalle strook lands, overal even breed, tusschen even breede slooten; geene enkele krom-<pb n="282"/>ming, geen enkele boom, naauwelijks ééne eenzame woning. Die er de eerste schreden op zet en daarbij het vergezigt in oogenschouw neemt, kan, inzonderheid in den winter, als er geene verscheidenheid van gewassen te zien is, gerust een kwartier uurs wachten met voor de tweede maal de oogen op te slaan.</p>
<p>Gij kunt begrijpen, lezer, dat wij in druk gesprek waren, vooral over het oogmerk onzer reis. Een vriendengesprek evenwel, schoon zelden te lang om te voeren, is het spoedig om te lezen. Ik wil u alleen de voornaamste denkbeelden mededeelen, die ik mijnen vriend voorstelde.</p>
<p>‘Van <hi rend="i">armoede</hi> maken wij ons daarom ligt een verkeerd begrip, omdat wij ze verwarren met <hi rend="i">gebrek</hi>, omdat wij ops voorstellen, hoe <hi rend="i">wij</hi> zijn zouden en hoe het <hi rend="i">ons</hi> zijn zou, in denzelfden toestand. Maar onze begeerten en behoeften, onze deugden zelfs en onze verstandsontwikkeling zouden den arme zeer ongelegen komen. Zij zouden hem evenmin passen in zijnen staat, als mijn zwarte rok zou voegen op den dorschvloer, of de stoffen schoenen van mijne <hi rend="sc">cornelia</hi> aan eene boerenmeid, die gaat melken.</p>
<p>‘Daarom is dan ook de armoede op zich zelve zulk een groot ongeluk niet voor den arme, maar wel het gebrek, <hi rend="i">Gebrek</hi> is in iederen stand en voor iederen mensch grievend: want het vooronderstelt behoeften, die niet voldaan, begeerten, die niet bevredigd worden. Gebrek aan een glas wijn of een stuk vleesch is even onaangenaam voor hoogere standen, als gebrek aan koffij,
<pb n="283"/>
snuif en tabak voor den arme. Vandaar, dat <hi rend="i">verarmden</hi> ongelukkiger zijn dan <hi rend="i">armen</hi>. Die man met den kalen zwarten rok, de gelapte broek, het versleten vest, de gepluisde das, den glimmend rooden hoed en de lekke schoenen, is ongelukkiger dan hij, die op klompen gaat en grove kleederen draagt: want elk stuk van zijn gewaad is eene herinnering van betere tijden, elke blik op jongere broeders van zijne afgedragen kleederen is een magtelooze wensch naar ruimer dagen. Men vindt die verarming ook hier, en ik zal er u treurige voorbeelden van laten zien; en toch is de stap van boer tot arbeider gemakkelijker, dan die van heer tot knecht. Gij kunt dus van zulke ellende meer in de steden zien: daar is het de armoede der kunst, hier hebben wij grootendeels alleen die der natuur.</p>
<p>‘De natuurlijke arme, - de arme van geboorte en werkkring, - is dus doorgaans redelijk gelukkig in zijnen stand. Niet, dat hij dien stand een geluk vindt: hij zou u vreemd aanzien, als gij hem dat wildet bewijzen. Neen, hij voegt er zich in, hij schikt zich er naar, hij weet niet beter, of het hoort zoo. Hij heeft wel veel eer gebrek en honger te vreezen dan wij, maar die vrees kwelt hem minder: eene zekere gelukkige, schoon wel eens gevaarlijke onbezorgdheid, die wij ons naauwelijks kunnen voorstellen, doet hem weinig denken aan den dag van morgen. Hij werkt, en heeft, wat hem noodig is. Zoo lang is hel hem wel. En komt er gebrek, dan klaagt hij terstond luide: waartoe zou hij zijne klagten inhouden? Hij heeft fatsoen noch crediet op te
<pb n="284"/>
houden, en klagen geeft lucht. Dat voorregt heeft hij boven ons. Maar jammerlijk is zijn lot bij broodsgebrek en koude, als hij niet alleen kleine gemakken en versnaperingen moet missen, maar de strenge winter en de algemeene nood hem en zijne kinderen vermagert. Dan gevoelen wij eerst onze voorregten, en hij zijne armoede. En toch schijnt het gebrek van den aanzienlijke, daar het zijne eer aantast, ondragelijker dan het broodsgebrek van den arme. Jaarlijks slaan vele grooten de hand aan hun leven, omdat hunne zaken verachteren, maar van vele duizenden, die telken winter honger lijden, heb ik nooit gehoord, dat iemand zijn droevig aanzijn verkort. Misschien is geene smart ondragelijk, zoo lang men die kan en durft uiten, en dat kan en durft de eergierige aanzienlijke niet.</p>
<p>‘En wat nu denkwijze en zeden der armen betreft, misschien zijn zij evenmin slechter, als beter dan wij; maar alles heeft bij hen een ruweren, meer zinnelijken vorm. Eene denkwijze, die wij groot en edel noemen, vinden wij bij hen zelden. Zij begrijpen die zelfs niet, ze komt hun even dwaas en buitensporig voor, als ons het sentimentele en dolle, dat toch ook dikwijls van een goed beginsel uitgaat. Hunne godsdienst is insgelijks ruw gevormd; hun geloof is vast, maar niet zuiver; zij zullen het dikwijls vergeten, maar niet ligt verlaten. De arme is maar half protestant. Hij heeft tijd, noch lust, noch kunde, om vrij te onderzoeken, en kan zich boven partijdige vooroordeelen niet verheffen. In de godsdienst bestuurt hem dus zijn natuurlijk gevoel, de stem van zijn geweten, de overgeleverde denkbeelden der
<pb n="285"/>
vaderen, die gij gedurig onveranderd uit zijnen mond hoort herhalen, en daarbij min of meer het vertrouwen in uwe meerdere kunde en uw doorzigt, schoon dit laatste tegen de magt der aloude overlevering niet bij hem opweegt.</p>
<p>‘In zijn leven is de arme nader aan den natuurstaat, niet zoo als de verbeelding dien bedenkt, maar zoo als wij denzelven in kinderen, zoo wel als bij wilde volken opmerken. Zijne hartstogten zijn sterk, en zelfbeheersching is hem vreemd. Hij bemint het schaterend gelach en de uitzinnige vreugde. Hij noemt zich zelven in de eerste plaats, en roemt zijne eigene bekwaamheden en deugden: valsche nederigheid is hem dus eene vreemde kunst. De deugd, die men het minst bij hem vindt, is <hi rend="i">waarheidliefde</hi>. Gelijk alle wilde volken bedriegelijk zijn, zoo is het nog de arme. De zelfopoffering, die de waarheid eischt, is hem te groot; de vereeniging van duivenopregtheid en slangenlist is hem te verheven. Evenwel liegt en bedriegt hij niet uit vermaak, alleen uit belang. Zijt gij dus rijk, hij zal u zegenen, maar te gelijk met het eenvoudigste gelaat en de grootste geslepenheid u bij den neus nemen. Zijt gij baas, heer of meester, hij begint een geheimen oorlog tegen u, een tirailleurs-veldtogt van allerlei kleine listen, even als de schooljongen dien voert tegen zijnen meester.’</p>
<p>Nog was ik druk sprekende en mijn vriend beoefende het ‘<hi rend="i">hooren, zien en zwijgen,</hi>’ terwijl hij tusschenbeide slechts een paar vragen in het midden wierp, even als men het vuur met pook of tang wat oprakelt of er
<pb n="286"/>
een enkel droog hout op werpt, wanneerhet begint te verflaauwen; - en eer wij het gedacht hadden, stonden wij reeds aan de helling van den breeden dijk, die aan beide kanten door drie rijen statige ijpen of gekromde esschen omboord werd.</p>
<p>In den hoek, die door den weg en den dijk werd gevormd, lag eene hut. Om die te bereiken, moest men het waagstuk ondernemen, van over een smalle, door slijk en modder glad gesmeerde plank, de sloot over te steken. Dan lag er een klein paadje van gedroogd aardappelloof over den modderigen grond, en leidde naar de huisdeur. Gelukkig had de vorst een en ander meer begaanbaar gemaakt, zoodat wij met een weinig glijden en vasthouden kwamen, waar wij wezen wilden. De onderdeur was op de klink, de bovendeur hing treurig aan één hengsel; eenige klompjes onder het afdak versperden, meer dan de deur zelve, den ingang.</p>
<p>Hoezeer mijn vriend met een edel vuur bezield was om de armoede te leeren kennen, deinsde hij een weinig terug, toen hij een half dozijn morsige kinderen door het donkere vertrek zag kruipen of loopen, naar ieders vermogen. Het jongste zat in de wieg en schreeuwde uit al zijne magt, terwijl de moeder, op de hurken voor het vuur zittende om den pot op te stoken, het niet eens scheen te bemerken. Van de andere kinderen vochten er twee om de tang, terwijl een derde op den aarden vloer deed, hetgeen beter elders gedaan ware.</p>
<p>Zoodra de moeder geritsel hoorde achter zich, stond zij op, veegde het kind, dat schreeuwde, met eenige
<pb n="287"/>
lappen van een voormaligen doek het beschreide en bemorste gezigt af, rukte de tang van de twistende kleinen af, om er het andere meê te kastijden, dat van schaamte en vrees achter een hoop stroo wegkroop; en zoo voorbereid, zocht zij naar een stoel, nog goed genoeg om aan Dominé aan te bieden.</p>
<p>‘Doe zoo veel moeite niet, vrouw <hi rend="sc">van der zand</hi>! We zullen niet gaan zitten. Ik zal maar eens even een sigaartje aansteken.’</p>
<p>Algemeene stilte. Alleen gemompel onder de kinderen, die nog een stillen duw of kneep noodig hebben, om in toom te worden gehouden.</p>
<p>Ondertusschen had mijn vriend onder het aansteken van zijne sigaar eene goede gelegenheid, om de vrouw nader op te nemen.</p>
<p>De zwarte ondermuts, die, eigenlijk <hi rend="i">alle</hi> haren bedekken moest, zat scheef genoeg, om eenige gitzwarte lokken te laten zien; en het gezigt, door rook en roet bevlekt, en in een onvergenoegden, moedeloozen plooi getrokken, gaf toch nog te kennen, dat het eer schoon dan leelijk was. Kleuren van jak en rok waren moeijelijk meer te onderscheiden; ook schenen zij, zoo wel als de halsdoek en kousen, gedurig hunne eigenlijke plaats te willen verlaten. Het was zoo, dacht ons, niet noodig, dat deze vrouw zich uitkleedde, daar zij de kleederen letterlijk zou kunnen afschudden. Of het nu geschiedde, om dat alles bij een te houden, of uit koude, of uit lusteloosheid, ten minste de leden hingen even slap en in een gedoken. Was het wonder,
<pb n="288"/>
dat mijn vriend een weinig afkeer overwinnen moest, om haar toe te spreken?</p>
<p>‘Gij woont hier al heel lief, vrouwtje!’ begon hij, ‘aan zulk een fraaijen dijk.’</p>
<p>‘Ja, fraai ook!! Altijd zitten wij in slijk en slobber; en daarbij zijn de verdiensten zoo bedroefd slecht aan den dijk. Ik wilde maar, dat <hi rend="sc">jan</hi> op het dorp te regt kon; maar hij dient wel bij zijn boer te blijven.’</p>
<p>Mijn vriend zweeg.</p>
<p>‘En hoe gaat het in de kooi, vrouw <hi rend="sc">van der zand</hi>? Ik hoor toch, dat er nog al veel te zwingelen is dezen winter, en dat <hi rend="sc">ploegstaart</hi> kostelijk vlas heeft.’</p>
<p>‘Nu ja, <hi rend="sc">ploegstaart</hi> zal er wèl genoeg bij varen. Maar wat is een stuiver of acht op een dag voor een arm mensch, die een huishouden met kinderen heeft? - Wacht eens, ik zal bij je komen, <hi rend="sc">aai!</hi> - <hi rend="sc">miet</hi>, als je je bek niet houdt!.... Het is wat te zeggen, Dominé, met zulke stoute kinderen.’</p>
<p>Doch daar wij door het kinderrumoer ons naauwelijks konden doen verstaan, en ik buitendien het verder gesprek zoo wat vooruit kon berekenen, namen wij de reis weder aan; maar niet voordat vrouw <hi rend="sc">van der zand</hi> nog eens van deze gunstige gelegenheid had gebruik gemaakt, om eene ruimere bedeeling <hi rend="i">in geld</hi> te verzoeken: ‘Het brood was kostelijk, maar men kon er toch geen zout en zeep voor koopen.’ Nu, het zout daargelaten, van zeep hadden wij ook geen spoor in hare woning gezien.</p>
  <p>‘Armoede in den winter en met zulk een groot huisgezin,’ sprak mijn vriend getroffen, toen wij zon-<pb n="289"/>der ongelukken den dijk bereikt hadden, - ‘is toch regt akelig.’</p>
<p>‘Dat is zoo, en toch boezemt mij het lot dezer vrouw veel minder medelijden in, dan u. De gewoonte doet er zeker iets toe, maar nog meer de naauwkeurige kennis van het huisgezin.’</p>
<p>‘Maar als zij toch niet meer dan acht stuivers daags verdienen, hoe is het bijna mogelijk, dat zij in het leven blijven?’</p>
<p>‘Ziet gij? Hier zou de arme u reeds te slim zijn. Zij zeide eene waarheid, maar verzweeg er meer dan èene. De man verdient acht stuivers, maar twee kinderen verdienen ook al iets; zij hebben nog eene koe, waarvan zij het voordeel trekken, en ik weet zeker, dat hare familie hen vrij in dit huisje laat wonen en nog wel meer doet. Daarenboven hebben zij hunnen wintervoorraad aardappelen, en verleden zomer zijn er weken geweest, waarin zij twaalf gulden met hun gezin verdienden, en toen zag het er even vuil en ellendig uit als nu.</p>
<p>‘Deze vrouw, mijn vriend, is een dier treurige voorbeelden, minder van <hi rend="i">armoede</hi>, dan van <hi rend="i">verarming</hi>, en wel van verarming door eigen schuld. Hare ouders waren welgestelde boerenlieden in deze gemeente, en hebben <hi rend="i">mooije</hi> <hi rend="sc">maaike</hi>, zoo als ze pleeg genoemd te worden, een aardig sommetje nagelaten. Maar van kinds af was zij eene pronkster en snoepster, en heeft zich opgeschikt, vermaak nagejaagd en gekonkeld, tot eindelijk, bij de schielijke vermeerdering van haar huisgezin,
<pb n="290"/>
geld en moed beide haar hebben verlaten en zij eene knorrige slons geworden is. En komen er nu nog in den zomer goede dagen, - want beide, man en vrouw, zijn knappe arbeiders, - dan worden die dagen ruim en kwistig genoten, de kinderen verwaarloosd, schulden nooit betaald, en in alles wordt er geleefd, als of er nooit een winter kwam; en als <hi rend="sc">arij ploegstaart</hi> bij het aardappeldelven het geld voor den wintervoorraad niet ongevraagd inhield, dan stierven de arme kinderen van den honger.’</p>
<p>‘Waarlijk, dat is wel ellende van alle kanten! En kinderen, die zoo als Heidenen opgroeijen, tot Christenen te vormen, is voor u eene zware taak.’</p>
<p>‘Dat is het zeker, en het medelijden met hunne opvoeding moet mij daarbij geduld en volharding schenken, ook al is ondank wel eens het loon. Maar ziedaar een ander huisje, dat er beter uitziet. Willen wij daar niet eens ingaan?’</p>
<p>‘Ik volg u maar, gij zijt van daag mijn leidsman.’</p>
<p>Wij traden eene hut aan de helling van den dijk binnen. Reeds het eerste inkomen was anders. De kleine klompjes, die ook hier stonden, waren geregeld op zijde geschoven; eene spa, die als zilver blonk, stond met eenig ander gereedschap tegen den binnenwand van het schuurtje, waardoor men naar de huiskamer ging; en in het varkenskot in den hoek der keet, was het zindelijker, dan bij vrouw <hi rend="sc">van der zand</hi> in huis: het beest, hoe de algemeene minachting het ook tot een zinnebeeld der onreinheid vernedert, scheen zelf genoegen er in te vinden, om zijne helder afgeschrobde borstels tegen den verschen bos stroo te schuren.</p>
<pb n="291"/>
<p>Daar binnen stond ook een wieg en zaten ook twee kleine kinderen op den grond; maar de moeder, in plaats van werkeloos neer te hurken, was ijverig bezig met den grond te dwijlen.</p>
<p>‘Wel, Dominé!’ was het antwoord op onzen groet: ‘wat spijt het mij, dat gij in zoo'n vuilen boel komt. Ik wilde juist nog even den vloer opdoen, eer de jongens uit school komen. Ja, Dominé, er is wat te doen aan al die kleinen:</p>
<p><hi rend="i">Ze zijn een zegen des Heeren</hi>, zegt het spreekwoord;</p>
<p><hi rend="i">Maar ze houden de noppen van de kleeren</hi>. Rijke lui, zoo als Mijnheer, kunnen zich dat zoo niet verbeelden; maar kinderen maken altijd eene leege beurs en een overhoopten boel.’</p>
<p>‘Wees maar gerust, vrouw <hi rend="sc">ringers</hi>, sedert ik zelf een kleine heb, is de boel bij mij ook wel eens overhoop; dat is er nu nog maar een, en gij hebt er zes, niet?’</p>
<p>‘Ja, en ik kon er al negen bij elkander hebben, als onze Lieve Heer ze niet gehaald had. Nu, 't is toch genoeg, en ik heb al lang verlangd, dat het er maar bij bleef; maar <hi rend="i">een mensch moet zijn getal hebben</hi>, 't is niet anders.’</p>
<p>‘En hoe veel verdient <hi rend="sc">ringers</hi> tegenwoordig?’</p>
<p>‘Ja, een bedroefd beetje: acht of tien stuivers op een dag; het kost waarlijk kracht, om zoodoende <hi rend="i">van kerk en armen af te blijven</hi>. En wij zijn wel menschen, die maar <hi rend="i">midden in de wereld leven;</hi> maar we willen toch gaarne <hi rend="i">met God en met eere aan ons brood komen</hi>.’</p>
<p>Juist hadden wij een stoel genomen en waren gaan
<pb n="292"/>
zitten. Maar ongelukkig had <hi rend="sc">altorf</hi> zijn stoel in de nabijheid van op één na 't kleinste kind gezet, zoodat dit gedurig het hoofd afwendde, dan weder schichtig omzag naar den vreemden Heer, en het eindelijk op een luid gillen zette.</p>
<p>‘Kom, lompe jongen, ben je weer zoo éénkennig? 'k Moet je nog ééns hooren!!’</p>
<p>Deze forsche vermaning werd afgebroken door het binnenkomen van twee knaapjes. De jongste liep vooruit, zonder iemand te zien, en riep: ‘Meester heeft mij een nieuw boek gegeven, Moeder!’ en meer dan gelukkig hield het kind het nieuwe boek, het teeken van verhooging op de school, als een eereprijs in de hoogte..... ‘Ja, die nieuwe boeken, daar rinueert de Meester een arbeiders-mensch meê. 't Zal weer een vijfje wezen. Hier!’ - en zij rukte het kind het zegeteeken uit de hand; - ‘geef maar op, anders is het in éénen dag verknoeid. Maar wat? je klompen aan? scheer je naar buiten. En jij, <hi rend="sc">arij</hi>, zie je niet, wie er zit?’</p>
<p>In één oogenblik kreeg de kleine een stomp in den rug, en den groote werd de pet afgenomen en in de hand gegeven. De een huilde, de ander beefde.</p>
  <p>Nu kon mijn vriend zijne welwillendheid niet langer bedwingen. Hij haalde de beurs uit, en gaf den kleinen iets voor zijne vlijt en den groote voor zijn gedwongen vriendelijkheid, en voor de kleineren moesten er nu toch ook koekjes worden gehaald. Hij genoot met de kinderen. De moeder veegde ze nu het betraande ge-<pb n="293"/>zigt af. Ik grimlachte met een innig genoegen, juist omdat de menschlievendheid mijn vriend zijne belofte deed vergeten; 't zijn de zaligste, al zijn 't dan ook niet de wijste oogenblikken, waarop het gevoel de redenering overwint.</p>
<p>‘Zalig, gij rijken!’ zeide ik bij het uitgaan, ‘die overal zegen verspreiden kunt, als weldoende Engelen Gods. En toch zijn zoo vele rijken ongelukkig, omdat zij 't ware geluk niet kennen. <hi rend="sc">Altorf</hi>, gij hebt mijn gebod overtreden, maar mij toch genoegen gedaan. Om u nu nog meer in zulk eene gelegenheid te stellen, wil ik u voor uw vertrek ook eens brengen, waar <hi rend="i">brood</hi> noodig is. Maar nu van onze ontdekkingsreis. Ik heb u eene goede arme laten zien, eene brave, eerlijke en knappe huismoeder; ja, ik geloof te kunnen zeggen: eene godvruchtige vrouw, schoon zij zelve zegt, dat zij <hi rend="i">midden in de wereld</hi> leeft, omdat zij niet tot de erkende vromen behoort; ik, heb u eene goede arme laten zien, en gij hebt u geërgerd. - Ja, zie mij maar zoo niet aan, als of gij mij wildet tegenspreken. 't Is toch zoo. Uw gemoed, teederder gestemd dan dat dezer vrouw, was met het kind bewogen; en om u over de moeder te wreken, hebt gij het wèl gedaan. Gelukkig, dat zij, juist omdat zij voor de verrukking van het knaapje geen gevoel had, uwe ergernis ook niet bemerken kon.’</p>
<p>Mijn vriend kwam er voor uit, dat ik gelijk had. Wij vervolgden onze wandeling, en namen, na nog een en ander soortgelijk bezoek, in het vriendelijk maanlicht onze terugreis aan.</p>
</div>
<div type="chapter">
<pb n="294"/>
<head rend="h3">XVI. Het bezoek.</head>
<p>Ik zit in mijn koepel; dén trouwen hond aan mijne voeten, de trouwe pijp gestopt in mijne hand. Die hand is wat mager, en rust op de armen van mijn leuningstoel: want het is voor het eerst, op een schoonen zomerschen dag van dit jaar (1843), dat ik den tuin geheel ben rondgewandeld en in mijn zomerhuisje uitrust, om er mijne <hi rend="sc">cornelia</hi> af te wachten. Ik gevoel nog de zwakte, die ons van het ziekbed overblijft, maar tevens de langzaam terugkeerende krachten; en de zomerlucht, nog niet tot brandende hette overgegaan, koestert mij in haren schoot en bezielt mij met haar zachten adem, als eene liefhebbende moeder haren zuigeling.</p>
<p>In het plan, een vorig jaar opgevat, was ik juist zoo ver gevorderd, dat ik de twee eerste jaren mijner bediening met de gedachten had doorgelopen, en er het
<pb n="295"/>
merkwaardigste uit opgezameld, toen eene hardnekkige koorts mij de pen deed uit de hand leggen: want ook de plannen van ons, sprekers en schrijvers, hebben wel de algemeene clausule van <hi rend="sc">jakobus</hi> noodig: ‘<hi rend="i">als de Heere wil en wij leven</hi>.’</p>
<p>Nu stilt mijne goede vrouw onze kleinste, onze vierde kleine, en haast zich, om mijne soep te laten koken en dan toch even bij mij koffij te drinken; <hi rend="sc">bram</hi>, onze oudste, heeft mijn steek weten magtig te worden, en staat nu op een heuveltje in den tuin te stamelen, en verbeeldt zich, dat hij spreekt, ofschoon niemand naar hem luistert; terwijl de twee middelste onzer kinderen in een wagentje worden rondgereden.</p>
<p>Hoe kalm en hoe zalig maakt mij al, wat ik zie. In den tuin mijn spelend kroost en de laatste lentebloemen, die zich nederig bij den grond houden, terwijl reeds de rozen en andere zomerbloemen het hoofd omhoog verheffen; buiten het raam de vreedzame koppel melkkoeijen, die mijne hersenen evenmin vermoeijen, als hare eigene; en eerst van verre eenig gewemel van menschen, de woeligste en ontevredenste van Gods schepselen op aarde, ver genoeg van mij verwijderd, om met geen enkel woord mijne rust te storen. Die menschen zijn de boeren, die langs ginschen weg van de markt terugkomen, en kruidenierswaren, geld, nieuws, en zoo ik hoop eene goede conscientie, op hunne ontledigde wagens uit de stad medebrengen.</p>
<p>Ik zit dan in mijn geliefden koepel, en heb juist, met al het genot van iemand, die volstrekt geen haast heeft,
<pb n="296"/>
de pijp gestopt en aangestoken, die mij eerst weder sedert een paar dagen begint te smaken. Ik zie door de glazen deur in den tuin. Daar komt onze meid ongeduldig de slingerpaden doorwandelen, die zij regelmatig even dikwijls verwenscht, als wij in den koepel zitten.</p>
<p>‘Een brief, Mijnheer.’</p>
<p>‘Leg maar op de tafel, <hi rend="sc">antje.</hi>’</p>
<p>‘Vijf stuivers port, Mijnheer.’</p>
<p>‘Ja, vijf stuivers! Die goede vrienden in de steden schrijven des middags een brief en steken dien dan bij hunne avond wandeling op den post, en zoeken naar geene gelegenheid ter verzending, en vergeten het aangename woord <hi rend="i">franko</hi> op het adres, en denken er niet aan, dat wij, arme dorpsdominé's, soms onzen geheelen lessenaar om een vijfje rondzoeken. - Nu ja, <hi rend="sc">ant</hi>, vraag het maar aan de jufvrouw, ik heb geen geld bij mij.’</p>
<p>De lezer begrijpt, dat de eerste helft van deze aanspraak binnen 's monds aan den brief gerigt was, dien ik ondertusschen in mijne hand nam, om open te maken; met zulk eene half luide alleenspraak, die meer mijne gewoonte is, was niets gewaagd, daar onze meid maar een weinig minder doof is, dan de brief zelf.</p>
<p>Ondertusschen komt mijne vrouw - en welke vrouw doet dit niet, waar een brief wordt opengemaakt? - vrij haastig naderbij, treedt de koepeldeur in, vischt een vijfje op uit de beurs, en vraagt: ‘van wie? van Oom <hi rend="sc">jan</hi>, lieve?’ Zoodra wij nu die vaste, duidelijke hand
<pb n="297"/>
herkend hebben, heeft mijne vrouw stilzwijgend de toestemming, om mij over den schouder te zien; daar ik met Oom <hi rend="sc">jan</hi> nooit geheimen uitstaande heb, en zijne brieven dus behooren tot de gemeenschap van goederen, waarin wij getrouwd zijn.</p>
<p>Ik lees van boven af, omdat ik gaarne in alle zaken orde houde; mijne vrouw van onder af, om toch maar spoedig de hoofdzaak te weten; terwijl ondertusschen de meid al brommende haar slingerweg weer opwandelt.</p>
<p>Ditmaal was mijne vrouw er niet eer, dan ik: want bladz. 1 was geheel inleiding. Eerst eenige herinnering van bekende zaken, en wat zij van mij gehoord hadden, en hoe zij dat gehoord hadden, en dan: ‘zoodat ik maar zeggen wil, Neef <hi rend="sc">willem</hi>, dat wij u bitter beklaagden. 't Verwondert mij ook niet, dat gij, naar de laatste berigten van <hi rend="sc">keetje</hi>, zoo lang zwak blijft en nog geen lust in uw werk hebt. Ik zeide ook al tegen uwe Tante: ‘Neef zit daar zoo te dutselen en te muffen onder die boeren, hij heeft wat opbeuring noodig;’ - <hi rend="i">Opbeuring!</hi> en ben ik dan zoo zwaar, of zoo laag gezonken? - ‘'t zal hem wat <hi rend="i">verzetten</hi>,’ - en staat mijn hoofd dan niet op zijne plaats? - ‘<hi rend="i"> verstrooijen</hi>,’ maar ik wil liever mijne gedachten geregeld bijeen houden...........</p>
<p>Hier werd ik in mijne stille tusschenspraak gestoord door het ongeduld van mijne vrouw, die op eens uitriep: ‘Maar, <hi rend="sc">willem</hi>! sla dan toch het blaadje om: ik ben al tweemaal aan 't eind, en geloof, dat gij den brief van buiten leert.’</p>
<pb n="298"/>
<p>Ik sloeg om en vond, om kort te gaan, op bladz. 2 het plan van mijn goeden Oom, om op aanstaanden donderdag met geheel zijn gezin een genoegelijk daagje bij ons door te brengen.</p>
<p>Bij het toevouwen van den brief maakte ik nog de opmerking, dat de belangstelling van onze goede stadsvrienden jaarlijks scheen te klimmen en te dalen met het klimmen van den zomergloed en het dalen van de winterzon. Maar mijne goede <hi rend="sc">cornelia</hi> had geen tijd tot wijsgeerige bespiegelingen: want terwijl ik rustig in mijn leuningstoel zonk, om de genoegens en bezwaren van aanstaanden donderdag tegen elkander op te wegen, riep zij verdrietig uit: ‘Nu nog fraaijer! Dat had Tante toch waarlijk wel kunnen bedenken, dat ik vóór overmorgen geen versch vleesch kan krijgen. De slager is er al geweest en de marktgang afgeloopen. Maar ja, die stadsmenschen denken maar, dat het overal is, zoo als bij hen, daar men de meid naar de hal zendt. Raad mij dan eens, <hi rend="sc">willem</hi>! Gij zit daar ook zoo leuk, als of het u niet aanging.’</p>
<p>En nu volgde een huishoudelijk overleg, bestaande in de keus tusschen gerookt vleesch, ham of visch, en alle zulke belangrijke zaken, die den lezer vrij onverschillig zijn, zoo lang hij zelf geene menschen ten eten wacht.</p>
<p>Men meene evenwel niet, dat op zich zelf het bezoek van mijn Oom <hi rend="sc">jan</hi> ons onaangenaam zou geweest zijn. Zoodra mijne vrouw slechts de flank van haar tafel in het hoofd had, zou zij er zelfs naar verlangd
<pb n="299"/>
hebben, indien zij niet op hetzelfde oogenblik begonnen was, medelijden met mij te krijgen; - en ik zou op elken anderen tijd, wanneer ik slechts gezond en sterk ware geweest, den goeden, hartelijken man regt gaarne bij mij hebben gezien.</p>
<p>Terwijl dan mijne vrouw draaft en ik stil zit, beiden om ons voor te, bereiden op den gewigtigen dag, wil ik u toch een weinig nader bekend maken met een bloedverwant, wiens naam reeds eenige malen in deze Schetsen genoemd is.</p>
<p>Mijn Oom <hi rend="sc">jan</hi>, een jonger broeder van mijn onvergetelijken vader, is een Rotterdamsch tabakskooper, die een zeer goed burger-bestaan heeft. Hij is geen karikatuur en heeft weinig zonderlings: zijne eigenaardigheid bestaat juist daarin, dat hij geheel en al Hollandsch burgerman, geheel Rotterdammer en geheel tabakskooper is. Zijn handel vult een groot deel van zijn hoofd en hart, en hij kan nooit nalaten, u toch iets van <hi rend="i">Portorico</hi> en <hi rend="i">Maryland</hi> mede te deelen, al is het maar bij het stoppen van zijne pijp. Hij leeft evenwel niet enkel voor en in handelszaken: want hij is natuurlijk in eene Societeit en in een Leesgezelschap; beide staan op denzelfden trap in zijne achting: flesch en pijp, en boek en gesprek, het zijn alles geene <hi rend="i">zaken</hi>, 't is <hi rend="i">tijdpassering</hi>. Zoo beschouwt hij dan ook de literatuur en drukpers geheel, als vak van <hi rend="i">negotie:</hi> de schrijver levert, de lezer betaalt, daarmede is alles geliquideerd, en de lezer heeft zich alleen over een kwaden koop te beklagen, als hij zich <hi rend="i">niet geamuseerd</hi>
<pb n="300"/>
heeft; is het boek goed, wat zal hij er dan veel aan prijzen? 't was immers wèl betaald? - In de Societeit des avonds, zoo wel als des morgens bij de courant, is hij een staatkundige, zoo als alle Hollanders dat zijn. Hij beslist over het lot van <hi rend="i">Turkije</hi> en van <hi rend="i">Spanje;</hi> hij verzet zich hevig tegen elke nieuwe belasting, maar eindigt met ze te betalen; en hij is een doodvijand van omwentelingen, van de Franschen, met hunne regie, en van alle belasting op de koffij en den tabak.</p>
<p>Wat zijn ligchaam betreft, Oom <hi rend="sc">jan</hi> geniet doorgaans eene vaste gezondheid. Hij erkent dan ook slechts twee menschelijke kwalen: <hi rend="i">gevatte koude</hi> en <hi rend="i">verstoppingen;</hi> en de twee geduchtste wapenen hiertegen, de Camille en Vlier en de Rhabarber, maken zijne geheele huisapotheek uit. Alle ernstige ziekten ontstaan, zijns inziens, omdat deze middelen verzuimd of te laat gebruikt worden. Andere, vooral slepende kwalen, zijn in zijn oog nieuwigheden, ketterijen, schandelijke inkruipsels. De tering zou hij alleen nog als eene landziekte willen erkennen, schoon ze veel uit het knijnzen en uit hypocondrie voorkomt; maar zenuwziekten zijn een bederf van onze goede oude Hollandsche zeden, eene Parijsche mode, hier tot onze schande ingevoerd.</p>
<p>En zijne godsdienst? Zij bestaat in een diepen eerbied voor den Bijbel, en in een eerlijk, menschlievend levensgedrag. Hij neemt de Hervormde Godsdienstleer met hart en ziel, als de eenige ware aan; en hetgeen waar is, zegt hij, behoeft men niet op nieuw te onderzoeken, of het waar is; de Roomschgezinden noemt
<pb n="301"/>
hij Jesuiten, de Afgescheidenen Scholtianen en muiters, de Remonstranten vrijdenkers, en de Joden smousen en gaauwdieven; dat alles staat zoo vast bij hem, als dat twee maal twee vier is.</p>
<p>Eindelijk, Oom <hi rend="sc">jan</hi> is geheel stedeling. De dampkring, waarin hij adem haalt, (een enkelen dag in het jaar uitgezonderd, dien hij bij mij doorbrengt;) strekt zicht uit van het <hi rend="i">Nieuwe-werk</hi> tot de <hi rend="i">Plantage</hi>, en van de <hi rend="i">Heul</hi> tol de <hi rend="i">Boompjes;</hi> de stadsstraten zijn zijn levensweg, de <hi rend="i">Maas</hi> is voor hem de stroom des tijds, en de boomen op de havens de beelden der jaargetijden. Aan dit alles heeft hij genoeg, en gaat dan ook alleen in den tabakshandel, in het kourantennieuws of in de boeken van zijn leesgezelschap met de gedachten verder. Iemand, die reist zonder noodzaak, is in zijn oog een onvergenoegd mensch, die te huis geen rust, misschien wel eene kwade conscientie heeft; en het buitenleven schijnt hem het ware element voor boeren en voor koeijen: wat hem zelven aangaat, hij is overtuigd, dat hij er binnen drie maanden, en stellig in den eersten winter de tering zetten zou.</p>
<p>Zoo verre het portret, nu volgt het origineel.</p>
  <p>Donderdag morgen zit ik te acht ure aan het ontbijt, dat als ter smokkel gebruikt en haastig weggeruimd wordt. Daarna heb ik gedurig, hoe ik ook aan iets anders zoek te denken of iets anders te doen, mijn oog onafgewend op den schoonen, slingerenden dijk met zijn prachtig geboomte, dat sieraad onzer vruchtbare landouwen. Tegen tien ure zie ik van verre een rij-<pb n="302"/>tuig: dat zullen ze zeker zijn; mijne vrouw spant al de scherpte harer oogen in, om het toch regt goed te onderscheiden; kleine <hi rend="sc">bram</hi> vertelt met veel wijsheid, hoe hij zeggen zal: ‘dag, Oom!’ en <hi rend="sc">mina</hi> vraagt, zoo goed en kwaad zij kan: ‘brengt Tante koek meê?’</p>
<p>Daar houdt de char-a-banc voor het hekje van de pastorie stil. Oom heeft een zakdoek in de hand, om zich het zweet af te wisschen; en Tante een reticuul enz. enz. Een, - twee, - drie, - vier, - vijf; - na zijn al de kinderen ontpakt, en de verdere pakkage volgt: fourage en ballast, of 't voor acht dagen was. Wat of die menschen toch al medebrengen? Ik weet het reeds. Daar komt Oom aan met een grooten zak tabak, dien hij bij zijne bezoeken nooit vergeet: had hij zoo veel kinderen niet, hij deed zeker nog veel meer; zoo hartelijk duwt hij mij al vast den zak in den arm: ‘Daar, jongen; zoo lang je nog rookt, verdient de Doctor niet veel aan je.’ - Tante, hoewel blakende en hijgende, blijft nog de laatste in het rijtuig, om eerst voorzigtig een tulband uit te pakken, en daarna een paar flesschen wijn, en dan ‘de afleggers, die Nicht buiten nog wel gebruiken kan.’ En ondertusschen is Oom ook nog niet binnen gekomen, maar berekent naauwkeurig met den voerman, ‘wanneer hij weer voor zal komen, om vooral niet in den donker te rijden.’ Eindelijk komt alles te zitten.</p>
<p>Daar is ons gezin dan op eens meer dan verdubbeld, kinderen met kinderen en menschen met menschen vermeerderd. In deze classificatie was evenwel een bezwaar,
<pb n="303"/>
dat in mijn gezin nog niet bestaat. Mijn neef en naamgenoot <hi rend="sc">willem</hi> is nu vijftien jaren oud, en dus in een lastigen leeftijd; een regte middelslag, een <hi rend="i">hors d' oeuvre</hi> of op zijn Hollandsch een onding, overal. Zet hem op eene kinderspeelpartij, zijn opgeschoten persoon steekt boven allen uit, en daar hij zich schaamt om als een jongen te spelen, doet hij alles links. Vraag hem op een pijpje, hij is een kind onder de mannen. Hij huppelt niet meer, en heeft toch nog geen vasten gang; hij babbelt niet meer, en spreekt toch of te veel of te weinig; hij snoept niet meer, en hij rookt nog niet met smaak; kortom, hij staat in het portaal tusschen de kleine en de groote comedie der wereld, om zijne rol te leeren. Wij zullen hem dan maar met de grooten medetellen, om hem niet te vernederen; heeft hij eens een stoel en een pijp, laat hem dan zelf overleggen, in welke hand hij de pijp houden wil, en welk been hij over het andere wil slaan. Nicht <hi rend="sc">jansje</hi> (zij is een jaar jonger, maar meisjes verbeelden vroeger groote menschen) zat omtrent in soortgelijke bezwaren tusschen mijne tante en mijne vrouw. De drie jongste neefjes en nichtjes hadden zich spoedig met mijne twee oudste kinderen <hi rend="i">verbroederd</hi> (zoo als de Franschen zeggen), en waren den tuin ingegaan.</p>
<p>Mijne vrouw stelde voor, om in den koepel koffij te drinken: ‘het gezigt was daar zoo ruim en zoo vrolijk.’ Dat wilde zeggen voor iemand, die de taal eener Hollandsche huismoeder verstaat, dat wij haar in den weg zaten bij de toebereidselen voor den maaltijd, die eene Hollandsche vrouw even zorgvuldig voor hare gasten
<pb n="304"/>
bedekt, als een Generaal zijne slagorde voor den vijand en een acteur zijne garderobe en zijne losse schermen voor het publiek.</p>
<p>Wij zijn dan naar den koepel verhuisd. Oom <hi rend="sc">jan</hi> zit en rookt. ‘Wel <hi rend="sc">willem</hi>, wel jongen! je ziet er toch smal uit. Zeker hebt ge met de Maartsche buijen hier buiten al vrij wat kou opgedaan; en daar komt die koorts van, als men niet bij tijds uitzweet. Nu, hou je maar goed en zet dat heele ziek zijn uit je hoofd. Het zou toch regt jammer wezen, als je hier aan 't sukkelen raakte; zoo altijd zonder aanspraak onder die lompe boeren; en dan, aan zoo'n dorpslapper kunt gij uw corpus ook niet best wagen.’ - Ik vergenoegde mij met van <hi rend="sc">pierre du meaux</hi>, die mij uitmuntend en hartelijk behandeld had, te zeggen, dat onze Chirurgijn nog al bijzonder wel schikte. Ik wist toch, dat dit de hoogst mogelijke lof was, dien ooit een plattelands-heelmeester bij hem verwerven kon: aan het bestaan van een dorpschirurgijn, wien men zich even goed vertrouwen kon, als van een stadsdoctor, kon hij onmogelijk gelooven. De <hi rend="i">lompe boeren</hi> liet ik voor heigeen zij waren. Want, nadat ik in vroeger jaren menige onaangename schermutseling, zonder eenige vrucht, met Oom <hi rend="sc">jan</hi> gehad, ja somtijds bijna zijne vriendschap verbruid heb, is mijne taktiek met hem geworden: op onzijdigen grond te handelen, mijn terrein gedekt te houden en het zijne niet aan te vallen; en ik kan aan alle menschen, die met lieden van vaste en onverzettelijke principes te doen hebben, deze taktiek als beproefd aanbevelen: ja, ik
<pb n="305"/>
beschouw ze bijna als pligt omtrent meer bejaarden, wanneer die vaste principes hen niet verhinderen, achtingswaardige menschen en opregte Christenen te zijn. Wij verbeteren hen niet, wanneer wij naar hunne geliefde stokpaarden vijandig de hand uitstrekken.</p>
<p>Neef <hi rend="sc">willem</hi> en ik hadden onder deze redenering al meer dan eens door de glazen deur in den tuin gezien, naar de spelen der kinderen; Neef met een kwalijk bedwongen lach om hunne kluchtige sprongen en met heimelijken lust, om nog eens mede te spelen, en ik - ach! ik hield mijn hart vast. O, mijne randen! gisteren heeft mijn tuinman nog den ganschen dag gewerkt, om ze netjes af te steken of bij te planten. En was het dat nog maar alleen! maar ziet, daar gaat het waarlijk dwars door mijne tulpen henen! - ja, lezer, zij spelen krijgertje, en de vervolgde weet even goed als mijn doove meid, zonder ééne les in de mathesis, dat de regte lijn de kortste afstand is tusschen twee punten; en deze onderwept zich toch nog, op eene enkele uitzondering na, aan de regelen van het Engelsch plantsoen, maar de Neefjes..... Neen, het is niet langer uit te staan. En zie daar den kleinen <hi rend="sc">bram</hi> ook al, en <hi rend="sc">mina</hi> slepen ze bij de hand door struiken en perken heen. 't Is, of mijne eigene kinderen ook dol en uitgelaten zijn!</p>
<p>Dat was niet langer aan te zien. Ik stond dan op en sloeg eene wandeling voor. De voorslag werd aangenomen. Ik maakte van deze gelegenheid gebruik, om aan de verwoesting ten minste eenigzins paal en
<pb n="306"/>
perk te stellen. Ik nam den schijn ann - 't was maar half opregt - van mijne kinderen en het kindermeisje van alles de schuld te geven. Oom begreep, dat dit huisvaderlijke zaken waren, die hem niet aangingen, en zag ondertusschen naar de lucht, in vreeze, dat het niet droog zou blijven, ofschoon er niet anders dan witte wolkjes te zien waren, die van zijne pijp uitgezonderd. Maar Tante begreep mij met de gewone vrouwelijke schranderheid, verbood de neefjes en het nichtje, om buiten de paden te gaan, en zeide: ‘Ja, Neef, ze zijn wat wild, als ze een enkele maal buiten zijn. Gij moogt morgen ochtend den tuinman alles wel eens laten opharken.’</p>
<p>Opharken, was het daarmede maar te doen!</p>
<p>Oom begon te verhalen van zijn lieven tuin aan <hi rend="i">den Binnenweg</hi>, dien hij had gehuurd voor de gezondheid van <hi rend="sc">willem</hi> en <hi rend="sc">jansje</hi>, toen ze nog klein waren, en waar hij menige gezellige flesch met zijne vrienden gedronken had, maar die hem juist daardoor ‘wat hoog op stok liep.’</p>
<p>Ik nam de vrijheid om aan te merken, dat de natuur er in 't klein verkocht werd, ieder vruchtboompje verhuurd en de aardbeiplanten geteld op de inventaris; en dat ook het uitzigt er dikwijls in smalle reepjes was afgeknipt.</p>
<p>Tante roemde dan ook het vrije buitenleven, zoo als wij het genoten, althans in den zomer: ‘'t is voor de kinderen zoo gemakkelijk en zoo gezond; en men heeft buiten alles zoo versch en voor niet uit zijn eigen
<pb n="307"/>
tuin, dat men in de stad duur betalen moet.’ - ‘<hi rend="i">Voor niet</hi>,’ dacht ik en zuchtte: want de tuin zou deze week niet <hi rend="i">voor niet</hi> mijn eigendom wezen!</p>
<p>Wij waren genaderd tot de schutting, met leiboomen beplant, terwijl de vrouwen nog eens naar hunne kinderen gingen zien. Juist was ik bezig met Oom en Neef te wijzen, hoe veel iedere abrikoos en perzik beloofde, maar opziende bemerkte ik, dat Oom met zijn rug er naar toe stond, en Neef <hi rend="sc">willem</hi>, denkende, dat hij niet bespied werd, een afgevallen appeltje opraapte, om er de spelende kinderen mede te gooijen.</p>
<p>Wij wandelden verder op. Wat treurige verwoestingen! Door zwakte gevoeliger dan anders, weende ik bijna van spijt bij het gezigt van mijne plat getrapte riddersporen; een weinig verder ziet mijn roode mei-boom er uit, als een vogel, wien door den meedoogen-loozen sperwer de veren zijn van 't lijf gescheurd; Tante zelve heeft de schaar met den zilveren ketting uitgehaald, om een ruiker te plukken, en Nicht <hi rend="sc">jansje</hi> vlecht bloemenkransen, en roemt op een sentimentelen toon het zalig genot van de schoonheden der natuur. o Mij!</p>
<p>Oom heeft nu tweemalen den tuin rondgewandeld en vindt dit al wèl genoeg: ‘Hoe is het, Nichtje, zouden wij geen koffij drinken? Want als het schikken kon, wilde ik niet gaarne te laat eten: wij zijn vroeg op geweest en moeten voor den donker ook weder te huis zijn.’</p>
<p>Mijne vrouw verzekerde Oom, dat hij haar ‘de
<pb n="308"/>
woorden uit den mond nam,’ en wij gingen weder naar den koepel; gelukkig vergezeld door den kleinen stoet, die op moeders reticuul vlaste, en ten minste etende en drinkende minder kwaad zou doen.</p>
<p>Zoodra de kinderen, ook die van mij, rijkelijk het hunne ontvangen hadden, hunkerden zij weder, nog met de handen vol koekjes, om de enge ruimte te verlaten. Ook ik begon er naar te verlangen: want het schemerde mij voor het oog en ruischte mij als een najaarsstorm in de ooren, en ik moest ditmaal den tuin aan mijn hoofd opofferen.</p>
<p>Nu was eerst weder een geregeld gesprek mogelijk. Nicht <hi rend="sc">jansje</hi>, die eene roos onder den neus hield en tusschenbeide de oogen naar den hemel, of liever naar de zoldering van mijn koepeltje sloeg, bragt het weder op ‘de namelooze zaligheden van het buitenleven.’</p>
<p>Oom <hi rend="sc">jan</hi> deed nog eens een zwaren haal, dat hij altijd doet, als hij iets gewigtigs zeggen zal, opdat ondertusschen zijne pijp niet zal uitgaan, en sprak toen: ‘Ja, ja! zoo in den zomer mag ik gaarne een dag buiten wezen, en ik kan niet anders zeggen, dan dat ik mij van daag regt goed amuseer; maar op den duur zou het mij al spoedig vervelen. Ik zie toch gaarne iets meer passeren, dan boeren, die naar de markt, en mistwagens, die naar het land gaan. En dan 's winters op die ellendige slijk en dat kale land te kijken, zonder menschen, zonder aanspraak! Hoor eens, <hi rend="sc">willem</hi>: 't is jammer van je. Waarachtig.! 't Is nu al vijf jaar, - is het niet? Ja, man, ieder zijne
<pb n="309"/>
vrijheid, maar ik ben nog een weinig knorrig op u; ik had er ook mede mijn best in gedaan: gij hadt verleden jaar dat beroep moeten aannemen, en niet denken: ‘daar zal wel beter komen.’ 't Kon u dan wel eens gaan even als de meisjes, die zoo preutsch zijn: 't worden oude vrijsters en ieder lacht ze uit. Maar zie maar zoo effen niet. Ik geef den moed nog niet op. Ik heb door mijn handel hier en daar nog al goede kanalen, oom voor je te werken: want ieder mensch heeft toch een kruiwagen noodig.....’</p>
<p>Ja waarlijk, ik zag effen: want hoe hartelijk ook gemeend, deze woorden griefden mij. Wat slooft gij u uit, goede man? En zou dan de mensch waarlijk niet gelukkig kunnen wezen, dan in een woeligen maalstroom van menschen? Vinden niet mijne <hi rend="sc">cornelia</hi> en ik hier bezigheid en genoegen in overvloed voor een geheel menschenleven? Waarlijk, als men ons zoo beklaagt en de jaren ons voortelt, die wij onverdiend op onze eerste plaats doorbrengen; deze eer, die men ons aandoet, is eene scherpe satire, eene treffende verguizing van onzen stand. Moet dan onze waarde, zoo wel als ons levensgeluk, altijd worden afgemeten naar de berigten der Boekzaal en naar het <hi rend="i">Predikant te</hi> - achter onzen naam?</p>
  <p><hi rend="i">Ieder heeft een kruiwagen noodig:</hi> goed, indien het is, om goede waar te brengen en bekend te maken, waar die vergeten werd; maar wanneer het geschiedt, om vooruit te dringen, die zelf niet anders dan kruipen kan, om langs slinksche wegen ongewilde en onge-<pb n="310"/>schikte waar in te smokkelen, dan moogt gij, die kruit, en gij, die u kruijen laat, en zij die den kruiwagen binnenhalen, het allen te zamen voor den Heer der gemeente verantwoorden.</p>
<p>En wanneer wij dan nu door ongevergde bemoeizucht geroepen worden, waar men ons niet begeert en niet behoeft, terwijl te huis dringende bezigheden ons roepen, en wij daarom liever blijven, waar wij zijn (zoo als verleden jaar met mij het geval was); hoe zullen wij er der wereld, die alleen wegen en meten, optellen en aftrekken geleerd heeft, begrip en gevoel van geven?</p>
<p>‘En wat antwoordde Oom?’ - Wel ik zeide Oom van dat alles niets. Ik zeide alleen: ‘met den tijd, Oom, komt ieder, waar hij wezen moet; en voor het tegenwoordige is het al wel, zoo als het is.’</p>
<p>‘Nu ja, <hi rend="sc">willem</hi>,’ sprak de goede man op zijn gewonen goedhartigen toon, waarin geen zweem van misnoegen over het afgewezen beroep meet te onderkennen was: ‘ik weet, dat gij u nog al schikken kunt; en dat is ook maar het beste in alle wereldsche zaken.’</p>
<p>Ondertusschen had mijne <hi rend="sc">cornelia</hi> al met een schalkschen blik Oom <hi rend="sc">jan</hi> aangezien, en waarlijk, eer zij mijn wenk begreep of misschien wilde begrijpen, had zij zich laten ontglippen: ‘en indien Oom eens wist-’</p>
<p>Vergeefs was het nu, dat ik hier over heen wilde praten en het als een woord zonder zin of doel doen voorkomen; Tante had in de trekken mijner vrouw te veel gelezen, het hooge woord moest er uit.</p>
<p>De zaak was, dat ik even voor mijne ziekte <hi rend="i">hoorders</hi>
<pb n="311"/>
en nog wel <hi rend="i">stadshoorders</hi> had gehad; dat deze vacature nog niet vervuld was, en men zeide, dat daar nog ernstig aan mij gedacht werd. Ik beefde, bij het denkbeeld, dat Oom na het vernemen dezer blijde tijding dáár ook <hi rend="i">werken</hi> zou; en daar het verhaal nu toch niet kon achterblijven, voegde ik er bij, dat het zaak was, dit geheim te houden, daar ontijdige inwerking, vooral <hi rend="i">van familiewege</hi>, mij waarschijnlijk alle kans benemen zou.</p>
<p>Op dit oogenblik kwam de meid mijne vrouw roepen, en een oogenblik daarna mijne vrouw ons allen.</p>
<p>Terwijl wij ons tot den maaltijd naar huis begeven, daar zie ik waarlijk de jongens doende bij een kaal gegeten aardbeziën-bed. Rijp noch groen is gespaard. <hi rend="sc">Cornelia</hi> had met zorg een schaaltje voor den middag geplukt, en al, wat niet overrijp was, voor mij laten staan. Doch nu is mijne liefste verkwikking mij op eens en voor goed ontnomen: want kinderen zijn als ratten en muizen, zij verwoesten nog meer dan zij opeten. En wat durf ik er nog eens van zeggen? Juist plukt Tante er een paar, die het scherpe oog der kinderen nog ontgaan zijn, en zegt: ‘Neef, wat is het toch plaisierig, de vruchten zoo versch te hebben!’</p>
<p>Van het eten zal ik niets zeggen. Ik zou daarbij moeten spreken van den goeden smaak mijner vrouw in het aanrigten en mijner familie in het opruimen van de tafel, en hoe Tante zeide, terwijl zij het beste vleesch van het paterstuk afsneed en ons de beenen overliet: ‘wat graagt toch de buitenlucht!’ Maar dit en meer
<pb n="312"/>
dergelijks kan de lezer zich gemakkelijk voorstellen; de tafelgesprekken zijn sinds <hi rend="sc">plato's</hi> tijd veel in waarde gedaald, en ik kan ook niet zeggen, dat ik eene wijsgeerige opmerking verwacht van iemand, die juist een boutje afkluift, of godsdienstige bemoediging uit den mond, die eerst met een servet moet worden afgedroogd.</p>
<p>Ik was moe, zeer moe; en <hi rend="sc">cornelia</hi>, die het bemerkte, zeide: ‘zoudt gij niet wat gaan rusten, <hi rend="sc">willem</hi>?’</p>
<p>‘Ja, daar zegt gij zoo wat,’ viel Oom in, eer ik nog kon antwoorden: ‘kom, Neef! gij een hoekje dáár en ik hier, en de flesch tusschen ons op de tafel: dan zult ge wel uitrusten. Ik ben toch ook, als een oud Hollander, een dutje gewoon; 't is goed voor de spijsvertering.’</p>
<p>Hoe gaarne had ik voor <hi rend="i">het hoekje dáár</hi> bedankt en ware naar mijne kamer gegaan, om ten minste een uurtje het hoofd neder te leggen op mijn <hi rend="sc">trommius</hi>, door de oude studenten-pijëkker bedekt! En nu moest ik mij nog laten overreden, dat een glas wijn na het eten gezond is, terwijl mijn arm hoofd reeds zonder dat duizelde!</p>
<p>Door vermoeidheid evenwel, en aangemoedigd door het snurken van mijn overbuur, zou ik eindelijk in sluimer zijn gevallen, indien niet juist een vreeselijk noodgeschrei mij verschrikt had doen opspringen. Ik stond bedwelmd en beefde over al mijne leden; Oom <hi rend="sc">jan</hi> wreef zich gapende de oogen uit; de vrouwen, die het bovenhuis geïnspecteerd hadden, om ons rust
<pb n="313"/>
te laten, snelden haastig den trap af; en onder eene vreeselijke disharmonie van klagen, schreeuwen en verhalen, stoof de kindertroep in huis, even als kiekens, die, door sperwer of bunsing verschrikt, naar de klokhen vlugten. Op het gezigt van bloed werd het alarm nog grooter. Oom knorde over de wildheid der tegenwoordige jeugd, mijne vrouw smeerde en verbond, Tante weende en troostte, en ik knorde, en verbond en troostte al mijn best mede.</p>
<p>Al dit alarm liep echter nog al vrij wel af. De schrik was grooter, dan het ongeluk. De jongens hadden twist gekregen over hunne, of liever mijne bloemen, en de een had den ander omver geworpen, zoodat hij met het hoofd tegen een steenen muur was gevallen, en de andere kinderen niets meer of minder dachten, dan dat er een moord was begaan. Daar evenwel de wond niet diep was, bedaarde binnen het half uur alles in zoo verre, dat er aanstalten konden worden gemaakt, om in den koepel thee te drinken.</p>
<p>Voor dit laatste tempo was het grove geschut bewaard. Nadat Oom met zijne gewone goedhartigheid mij menigen goeden raad had medegedeeld, waarvan de hoofdinhoud was: ‘opgeruimd zijn en weinig studeren, goed eten en drinken en dan - nog iet’ tastte Tante in den zak. Wij wisten bij dit manuaal al, wat er te wachten was. Daar ontwikkelde zich uit de plooijen van rokken en japon, even als een kieken uit het ei uitbreekt of de kapel zich ontworstelt aan de bekleedselen der pop, de groote, groene Almanak,
<pb n="314"/>
dik gegeten aan recepten, vet van al 't gebraad, kaal gesleten van veeljarige keukenzorg. Toen de band werd losgemaakt, sprong hij open, als de mond eens babbelaars. Uit dien mond kwamen allerlei recepten voor den dag, van bouillon, van hartshoorn, van een half dozijn sagopreparaten, enz., enz., alles uitnemend geschikt, zoo als Tante verzekerde, ‘om een zwak mensch wat op te timmeren.’ Mijne vrouw nam ze in dank aan, en ik bewonderde met Oom de hand, die ze gecopieerd had, zoo luid, dat Neef <hi rend="sc">willem</hi> zijne pijp brak en zijn kopje liet vallen.</p>
<p>En hiermede zijn de merkwaardigheden van dezen dag afgeloopen; want Oom is een man van de klok, en, zoo als gezegd is, rijdt niet gaarne in den donker.</p>
<p>Alles werd dus weldra weder ingepakt; alleen was de wagen ontlast van den tulband, de twee flesschen wijn, de koekjes, den zak tabak, de afleggers en de recepten. Daarna ‘nog een glaasje op de valreep;’ toen werd er in het rond gekust; - maar laat ik maar niet verder verhalen: ieder Hollander kent toch een familie-afscheid.</p>
<p>Vrijdag lag ik in een stille, donkere kamer. <hi rend="sc">Du meaux</hi> stond met een gefronst voorhoofd voor mijn bed, en <hi rend="sc">cornelia</hi> gaf mij met een bezorgd gelaat op het horlogie mijn valeriaan-drankje in.</p>
<p>Nu is het weêr dingsdag en ik zit weêr in mijn koepel. Indien ik niet weder word opgebeurd en geen goeden raad meer ontvang, hoop ik aanstaanden zondag voor mijne gemeente op te treden.</p>
</div>
<div type="chapter">
<pb n="315"/>
<head rend="h3">XVII. Onverwacht besluit.</head>
<p><hi rend="i">Rotterdam,</hi> 20 Sept. 1843.</p>
<p>&nbsp;</p>
<p><hi rend="i">Beste vriend</hi> <hi rend="sc">altorf</hi>!</p>
<p>&nbsp;</p>
<p>Ja, dat hadt gij niet gedacht, toen ik u mijne laatste Schetsen ter lezing zond, dat ik u eenige weken later uit <hi rend="i">Rotterdam</hi> schrijven zou, en wel op een boven-bovenkamer bij Oom <hi rend="sc">jan</hi>, waar onze kleederen, papieren en allernoodigste meubelen zijn op een en door een geworpen, als op een erfhuis; waar mijne <hi rend="sc">cornelia</hi> hijgt en blaast van vermoeidheiden benaauwdheid, en kleine <hi rend="sc">bram</hi> mij vraagt: ‘Va, wonen alle menschen hier in de lucht?’......... Maar er heeft in den tijd, dien gij rustig en luchtig te <hi rend="i">Parijs</hi> doorbrengt, al zoo veel gewoel en verandering in mijn stillen levenskring plaats gehad, dat ik, zoo veel ik mijne zinnen kan bijeenverzamelen, u alles eerst geregeld verhalen moet.</p>
<pb n="316"/>
<p>Het is u bekend, dat ik in Mei en Junij van dit jaar vrij ernstig ben ziek geweest. Eene <hi rend="i">historia morbi</hi>, zoo als onze Doctoren spreken, zal ik u niet geven. Het is al treurig genoeg, ziek te wezen; waarom zouden wij dan daarenboven met het verhaal van al die onaangename en onsmakelijke bijzonderheden onze vrienden kwellen? Liever wil ik dus op eene andere bijzonderheid terugkomen, die het begin is en de oorsprong van zoo vele andere: - <hi rend="i">hinc illae lacrymae!</hi></p>
<p>Tot de belangrijkste epoques in het eenvoudig en eenvormig leven van den dorpspredikant behoort zeker een beroep. Een proponent wordt door het algemeen beschouwd als een sollicitant, die openlijk voor zijne zaak uitkomt; maar een jong dorpspredikant stelt men gelijk met een jong meisje, dat te hartelijker naar eene <hi rend="i">declaratie</hi> verlangt, hoe meer zij betuigt, dat zij de gulden vrijheid boven alles lief heeft. Het is dus veiligst, hierover weinig te spreken, daar men voor des te begeeriger naar verandering gehouden wordt, hoe sterker men het tegendeel verzekert. Misschien is er hier, zoo als meermalen, in het oordeel van het algemeen wel eenige waarheid.</p>
<p>Ik zou de gegevene vergelijking zelfs nog verder kunnen voortzetten. Even als een meisje haren tijd heeft, zoo ook wij. Als wij volgens de wet twee jaren op onze eerste plaats hebben doorgebragt, begint die tijd; als wij daar het elfde of op eene volgende plaats het zestiende jaar van onze dienst intreden, is die tijd zoo zachtjes aan afgeloopen. Op latere beroepen wordt niet
<pb n="317"/>
gerekend, zij worden als zeldzaamheden opgeteekend, met het huwelijk van eene vijftigjarige maagd en het sterven van een honderdjarigen grijsaard. Daarbij brengt nu de gewone loop der wereld mede, dat eene bedaagde maagd hare vorige minnaars nog eens op de vingers optelt, of het ijdele en loszinnige der tegenwoordige vrijerij betraft; zou de vergelijking hier nog doorgaan?....</p>
<p>In den tijd van onzen bloei, de eerste jaren vooral, is <hi rend="i">de promotie</hi> eene onuitputtelijke bron van gesprek voor alle belangstellende vrienden. Zij zouden het onkiesch vinden, tot eene maagd, die langzamerhand boven den land komt, te zeggen; ‘het spijt mij, Nichtje, dat niemand u nog gevraagd heeft;’ maar met ons gebruiken zij dezelfde kieschheid zelden. Evenzeer is <hi rend="i">promotie</hi> in de pastorij, zoo wel als in de gemeente, het dikwijls besproken onderwerp. Wat de gemeente aangaat, door eene natuurlijke en onvoorzigtige openhartigheid bederft zij doorgaans hare eigene zaak. Zou zij gaarne eens van predikant veranderen, door een overdreven beklag wijd en zijd te doen hooren, schrikt zij andere gemeenten af. Is zij daarentegen hoog met haren leeraar ingenomen, zoo lokt zij ze nit, door een even overdrevenen lof verre uit te bazuinen; de gevreesde pretendenten van haren geliefde, de <hi rend="i">hoorders,</hi> trekt zij aan door ze te vreezen.</p>
<p>Misschien zal velen deze vergelijking, als te gemeen en te prozaïsch voor zulk eene heilige zaak, slecht behagen; maar ik weet, dat het u, mijn vriend <hi rend="sc">altorf</hi>, te doen is, om de menschen te leeren kennen, zoo wel
<pb n="318"/>
te <hi rend="i">Mastland</hi> als te <hi rend="i">Parijs</hi>. En de menschen zijn immers menschen, zoo wel in heilige, als in aardsche dingen?</p>
<p>Om dan tot mijn eigen lotgeval te komen, reeds meer dan eens hadden de gevreesde <hi rend="i">hoorders</hi> onze kerk bezocht, en in het vorig jaar, gij weet het, was hune komst door een beroep achtervolgd. Met welk een geheimzinnig gelaat kwam bij zulke gelegenheden de goede <hi rend="sc">herman baljon</hi> het glas water op de pastorij halen, en verzocht met brandend ongeduld, om ‘even, slechts even’ den Dominé te spreken; en dan ligtte hij beurtelings nu den eenen, dan den anderen voet ran den grond, en kneep den Kin met een geheimzinnig lachje tusschen duim en wijsvinger, en zeide of liever fluisterde: ‘er zal weder iets te doen wezen, dezen morgen of middag......!’ En als de goede gemeente met hare gewone devotie statig en langzaam naar de kerkdeur stapte, en het vreemde rijtuig zag, of in de kerk de gewigtige personen opmerkte, die langs de wanden en het gewelf der kerk hun oog lieten gaan;- waarlijk, er behoorde dan kracht van taal toe, om haar bij eene Bijbelplaats geheel en onverdeeld te bepalen, of liever, de krachtigste welsprekendheid schoot hier te kort. En bij het uitgaan der kerk, hoe vele gissingen omtrent de plaats, die deze hoorders had uitgezonden! Kon de kastelein maar iets vernemen! Wilde de vreemde voerman maar klappen! Kon men slechts op den volgenden marktdag de berigten van veerman en marktgangers aan eene of andere bekende vacature vastknoopen!</p>
<pb n="319"/>
<p>‘En gij nu?’ zoo hoor ik u vragen. ‘Biecht eens gul op. Waart gij op zulke dagen op uw gemak?’</p>
<p>Ik aarzel geen oogenblik te antwoorden: ‘Neen, gansch niet.’ Vraagt gij: ‘En waarom niet?’ Wat zal ik u hierop zeggen? Ik geloof, dat zelden wij menschen door eene enkele aandoening of begeerte worden aangedreven. Gelijk in de natuur de zamenwerking van onderscheidene krachten den loop der dingen te weeg brengt, evenzoo is het in de menschelijke ziel: edele en onedele beginselen, liefde en eerzucht, godsvrucht en begeerlijkheid, en wat niet al! werken gekwoonlijk te zamen, om ons juist in zùlk eene stemming te brengen, juist zóó te doen denken, spreken en handelen.</p>
<p><hi rend="i">Op mijn gemak</hi> ben ik, wanneer ik vervuld ben van eene heilige waarheid; mij goed heb kunnen voorbereiden, om daarover te spreken; en nu mijne gewone hoorders, mij hoe langs zoo neer eigen geworden, kalm en aandachtig voor mij zie. Dan spreek ik even gemakkelijk, als een huisvader in het midden zijner kinderen. Maar even als een vreemd en statig bezoek den huiselijken kring breekt, zoo verstoren vreemde toehoorders de kalmte eener dorpskerk. Kan ik dan rekenen, vooral als ik met een bepaald doel gehoord word, dat ik alleen spreek, om zondaren het Evangelie te prediken? Neen, ik treed op, om mij te laten bezien: postuur, houding, stand, gelaatstrekken, oogen en handen; ik spreek, om mij te laten hooren: stem en stijl en denkwijs. En al wil ik dit alles van mij zetten; al kon ik de natuurlijke behaagzucht vergeten,
<pb n="320"/>
die ons onder vreemden anders doet zijn, als te huis; al ware ik zelfs geheel vrij van die eerzucht, die ook den gelukkigsten mensch hooger en verder op jaagt; kan ik dan nog op het gewone gehoor rekenen? Ten slotte dus, ik heb eene buitengewone inspanning noodig, om niet veel minder goed dan gewoonlijk te prediken, wanneer ik juist, naar den wensch mijner vrienden, het zoo bijzonder goed moest doen. En zouden niet die <hi rend="i">hoorders</hi> juist daardoor menigen nederigen, gemoedelijken man verkeerd hooren, omdat zij hem niet ongemerkt genoeg hooren; terwijl de vrijmoedige, eerzuchtige spreker daarentegen, door hunne tegenwoordigheid aangeprikkeld, zich hoven zijn gewone sleur verheft?</p>
<p>Genoeg dan, de eerste buijen waren, zonder <hi rend="i">Mastland</hi> te treffen, overgewaaid. Alleen het beroep, een vorig jaar op mij uitgebragt, had alle autoriteiten in beweging gebragt. Burgemeester en bestuur, kerkeraad, kerkbestuur en schoolmeester, kwamen mij <hi rend="i">ex officio</hi> verzoeken om te blijven. Men bood mij nog eenige kleine voordeelen aan. De Heer <hi rend="sc">duifhuis</hi> was uitermate bedrijvig in de dagen van beraad; <hi rend="sc">baljon</hi> sprak nog met veel meer gesten, dan anders; en <hi rend="sc">du meaux</hi> toonde meer belangstelling in mijne dienst, dan ik van hem gewacht had. De boerenstand echter, voor zoo verre ze niet tot de hoogheden der plaats behoorden, en de mindere stand geheel en al, schenen den uitslag der onderhandelingen even lijdzaam af te wachten, als eene grensplaats in <hi rend="i">Limburg</hi> of <hi rend="i">Noord-braband</hi> de besluite
<pb n="321"/>
der Londonsche conferentie. Om u de waarheid te zeggen, dit viel mij tegen. Ik had gewacht, dat de geheele gemeente, <hi rend="i">in massa</hi> mijne pastorij zou bestormen; en nu kwam men alleen <hi rend="i">in qualiteit</hi>, op eenige weinige vrienden na. Waarlijk, dit had mij bijna doen gaan; en het was alleen, omdat ik begreep, dat ik de algemeen begeerde man der roepende gemeente niet was, dat ik bedankte. Maar nu zag ik eerst, dat ik mijne gemeente miskend had. Ik had uiterlijke koelheid en stijfheid voor minachting van mijn persoon en dienst gehouden; en velen, die zich niet hadden durven aanmatigen, mij te bezoeken, vond ik naderhand hartelijk verblijd.</p>
<p>Maar ik wil in bijzonderheden niet uitweiden, en ga verder. In de maand April van dit jaar, bragt een rijtuig, dat op een zondag morgen tusschen 8 en 9 uur <hi rend="i">Mastland</hi> binnen rolde, het geheele dorp weder in opschudding. Het was geen speelwagen, geen oudmodisch, burgemeesterlijk of notariëel voertuig, - neen, het was een rijtuig <hi rend="i">in optima forma</hi>, van buiten beschildert en gevernisd, van binnen met zachte kussens en kleine tapijtjes voorzien, beladen met zes Heeren, drie dunnen en drie dikken, waarvan de helft gebrild. Zij vroegen naar de herberg en hoe laat de kerk aanging. Het kon niet missen, het waren <hi rend="i">hoorders</hi>. Oogen-blikkelijk stroomde het aankomende geslacht van <hi rend="i">Mastland</hi> naar den wagen, om dien te bewonderen; terstond vergaderde de beurs; boven alle gordijntjes uit verscheen een vrouwenhoofd, en zelfs de onwrikbare bedaardheid van Mejufvrouw <hi rend="sc">van der zanden</hi> werd in zoo verre
<pb n="322"/>
verstoord, dat zij zich voor het raam liet zien, nog met de zwarte ondermuts op, den keuvel in de hand, en de gouden spelden in den mond.</p>
<p><hi rend="i">Hoorders</hi> dus. Binnen vijf minuten reeds was het aan de toonbank van vrouw <hi rend="sc">wijsland</hi> beslist, dat de drie dikke Heeren Ouderlingen waren, en de drie dunne Diakenen, dat zij mogelijk van een aanzienlijk dorp kwamen, maar hoogstwaarschijnlijk van eene stad. De quantiteit slijk aan de wielen scheen te wijzen naar een zeker veer; maar aan gene zijde der rivier? Ja, daar verloor men alle spoor, en een paar gissingen, ik meen van <hi rend="i">den Haag</hi> en <hi rend="i">Amsterdam</hi>, werden door de wereldkennis van den Heer <hi rend="sc">duifhuis</hi> als onhoudbaar ten toon gesteld. <hi rend="sc">Job wijsland</hi> werd op verkenning uitgezonden. Maar vergeefs zocht men den voerman door een borrel, of de Heeren door een vriendelijk praatje te winnen. In hooge qualiteit geplaatst, weet een Heer zijn <hi rend="i">incognito</hi> beter te bewaren dan een boer, die alleen in boerenzaken zich maskeren kan.</p>
<p>Om u de waarheid te zeggen, toen de goede <hi rend="sc">herman</hi> aan de bel der pastorij de sidderende beweging van zijne hand mededeelde, begreep ik reeds de geheele zaak. Ik wist, dat in het stadje <hi rend="i">X</hi>. het <hi rend="i">annuss gratiae</hi> voor eene weduwe werd waargenomen. Al te gedienstige vrienden hadden mij reeds lang gevleid, dat ik daar zeer in aanmerking kwam; en ik was zelfs van ter zijde gewaarschuwd, om de laatste zondagen van April en de eerste van Mei <hi rend="i">op mijne hoede te zijn</hi>. Mijn eerste gevoel was dus eene aangename gewaarwording;
<pb n="323"/>
dit hinderlijk afwachten zou nu cindelijk ophouden.</p>
<p>‘En wat treft het goed,’ riep <hi rend="sc">cornelia</hi> uit: ‘juist zulk een fraaije stof, en alles geschreven en gememoriseerd!’ - Zij had gelijk, vooral met het laatste: nu wist ik ten minste, dat de komst der vreemden niets in mijne rede zou veranderen.</p>
<p>Ik preekte. De zes Heeren verstrooiden zich volgens afspraak door <hi rend="i">het kleine kerkje</hi>, en twee diakenen met brillen op, ontzagen zich zelfs niet om achteraf te gaan zitten <hi rend="i">midden onder de boeren!</hi> Meester <hi rend="sc">baljon</hi> bediende de overigen van kussen en Bijbel, even vriendelijk en even treurig, als eene moeder den kapitein bedient, die haar eenigen zoon mede naar zee nemen zal.</p>
<p>Het gelukte mij door eene krachtige inspanning, de vreemden te vergeten en alleen eene Christelijke gemeente voor mij te zien. Mijn gebed op de trappen van den predikstoel was ditmaal waarlijk een gebed geweest. De kerk ging uit, en de Heeren beantwoordden alleen de rekening van den kastelein, en niet zijne vragen; zoodat hij tusschen de tanden mompelde: ‘had ik kunnen weten, dat ze zoo trotsch en lomp zouden zijn, zoo waar, ik had twee kwartjes meer gerekend!’</p>
<p>Mijne ziekte, die kort daarop inviel, gaf eenige afleiding aan het gedurig uitzien naar nader tijding van <hi rend="i">X</hi>. (want door onderscheidene combinaties en onuitputtelijk geduld was vrouw <hi rend="sc">wijsland</hi> eindelijk achter den naam gekomen). Waar de dood zich laat zien, al is het maar van verre, stuit hij op eens de gesprek
<pb n="324"/>
ken, berekeningen en plannen der menschen. Evenwel, zoo als altijd bij het binnentreden van een ongenooden gast, men onthoudt, waar het spel gebleven is, om het straks weer even zoo voort te zetten. Zoo verklaarde naauwelijks <hi rend="sc">pierre du meaux</hi> het gevaar geweken, of de vacante plaats was weder het algemeene onderwerp der gesprekken. De meesten meenden, dat het te lang duurde, maar <hi rend="sc">duifhuis</hi> bewees, dat het jaar voor eene predikantsweduwe, juist omdat het een jaar was, lang duren moest; en <hi rend="sc">van der zanden</hi> hechtte aan dit oordeel zijn burgemeesterlijk zegel.</p>
<p>Het bezoek van mijn goeden Oom <hi rend="sc">jan</hi> <hi rend="i">cum suis</hi> was doorgestaan, en ik sprak weder voor de eerste maal tot mijne gemeente. Ik kan volmondig zeggen, dat ik volstrekt niet aan <hi rend="i">vacaturen</hi> of <hi rend="i">hoorders</hi> dacht. Het was mij als eene nieuwe intrede. Ik keerde immers van den oever des grafs en het aanschijn der eeuwigheid terug, om nog weder over graf en eeuwigheid te spreken. Ik sprak met diepe aandoening, en als de oude spreuk waar is: <hi rend="i">pectus est, quod disertos facit</hi>, dan sprak ik goed. Naar de woorden des Heilands over <hi rend="sc">lazarus</hi>: <hi rend="i">deze krankheid is niet tot den dood, maar tot verheerlijking van God</hi>, wees ik mijne gemeente op de vele heilrijke vruchten der ziekte, zoo zij den mensch niet naar het graf, maar in het leven terug voert. Wie kon daarbij letten op die twee vreemden, die één voor één het dorp waren komen opwandelen, en die, nadat de kerk reeds was aangegaan, zoo stil mogelijk in de losse banken geslopen waren? Gelijk ik later
<pb n="325"/>
vernam, waren het twee der vorige hoorders, die vreesden, dat zij toen eene vooraf bestelde rede gehoord hadden, en die mij nu eens geheel in het <hi rend="i">negligé</hi> van mijn gewonen werkkring zien en hooren wilden. Zij waren echter het gluipend oog van onzen kastelein niet ontgaan, en weldra ook door anderen opgemerkt. Van nu af stond mijn vertrek bij de groote menigte vast, alleen nog de datum vereischte nadere bepaling.</p>
<p>En in de daad, de algemeene verwachting werd ditmaal door de uitkomst geregtvaardigd. Het was echter nu geen achtbare schoolmeester, die met het noodige getal buigingen mij het beroep <hi rend="i">in folio</hi> overreikte; het was onze oude postbode, wiens gelaat nog nooit de tijding geteekend had, die hij overbragt. Ik zat juist weder in mijn koepel; en mijne <hi rend="sc">cornelia</hi> verloor nu zelve alle achting voor mijne slingerpaden uit het oog, om mij maar spoedig zelve het breed gevouwen paket in de hand te duwen, met de woorden: ‘Haastig wat! 't Is zeker een beroep, <hi rend="sc">willem</hi>!’</p>
<p>‘En verlangt gij daar dan zoo naar?’ vroeg ik, terwijl ik de cachetten en postmerken nazag, iets, dat ik nog nooit, bij mijn weten, heb overgeslagen.</p>
<p>Maar nu, hoe zachtzinnig anders mijn beste wederhelft is, zou ik het met haar te kwaad gekregen hebben, indien ik niet spoedig het zegel gebroken had. Ja waarlijk, het was een beroepbrief <hi rend="i">in forma</hi>, met de begeleidende missive en bijzondere brieven tot aandrang, alles bijeen - voor twaalf stuivers port.</p>
<p>Maar nu in vollen ernst, <hi rend="sc">altorf</hi>, wat is eeo mensch
<pb n="326"/>
toch een zonderling wezen! Even als een koortszieke, liggen wij altijd in onze gedachte beter op eene andere zijde. Hoe kalm en vreedzaam gaan de dagen van een dorpspredikant daarhenen! Nog kan ik er niet, dan met tranen aan denken. En toch ben ik vast overtuigd, dat niet één onzer den wensch altijd kan onderdrukken, om toch ook eens beroepen te worden, al rekent zijn verstand hem voor, dat hij daarbij voor zijn wezenlijk geluk wel verliezen, maar moeijelijk winnen kan. Ook bij mij, ik wil het <hi rend="i">voor u</hi> niet verzwijgen, sluimerde deze wensch van den beginne af op den bodem van mijn hart. Het was geene ontevredenheid, neen, ik gevoelde mij gelukkig, en zag véle kansen tegen ééne, dat mijn geluk bij eene verandering zou schade lijden; maar het was die ingeschapen onrust, die ons allen van de kinderjaren tot het graf voortzweept; het was daarbij een overblijfsel van bestredene eerzucht, die mij gedurig influisterde: ‘waarom zoudt gij alleen op den laagsten trap blijven, en <hi rend="i">die</hi> en <hi rend="i">die</hi> en <hi rend="i">die</hi> stijgen al hooger op?’ Misschien ook kwam hierbij de geoorloofde zucht, om den kring van mijn onderwijs en mijne Christelijke toespraak ook tot meer beschaafden uit te breiden, en in den laatsten tijd eenige geldelijke bezwaren. Wat hiervan zij, ik wenschte, meer dan ik wilde wenschen, en - mijn wensch werd vervuld.</p>
<p>En toen? - Ja, toen werd ik voor mijn vermetelen wensch gestraft. O, ik heb nimmer zoo levendig ingezien, met wat vaderlijke, bijna schreef ik <hi rend="i">moederlijke</hi> liefde de Voorzienigheid voor hare kinderen kiest. Aan
<pb n="327"/>
ons <hi rend="i">lot</hi> moeten wij ons onderwerpen, maar <hi rend="i">keus</hi> geeft angst, weifeling, verantwoording. Ik wensch nooit meer (voor zoo ver ik voor mijne wenschen kan instaan) die veertien dagen van beraad na mijn eerste beroep terug. Zoodra ik het voor en tegen overwogen had, meende ik te kunnen beslissen; maar ik was even als de kinderen met <hi rend="i">St. Nikolaas:</hi> als ik het eene in de hand had, betreurde ik het verlies van het andere, en telkens lachte mij het meest aan, wat ik juist <hi rend="i">niet</hi> gekozen had; mijne kennis van zaken werd niet grooter en mijn geest doffer, en na een overwijs beraad, vreesde ik nog te meer, dat ik nu eens regt dwaas had gedaan. Gelukkig kwamen er na tien onrustige dagen en slapelooze nachten nadere tijdingen in, die het bedanken voor mij tot eene gewetenszaak maakten. Ik bleef, en het berouwde mij niet.</p>
<p>De tweede maal was de keus minder bezwaarlijk, ofschoon de tijd van beraad weinig minder onaangenaam was. Hoezeer mijne gehechtheid aan <hi rend="i">Mastland</hi> in het laatste jaar nog was toegenomen, kon ik mij zelven toch niet ontveinzen, dat ik mij waarschijnlijk een nieuw bedanken later beklagen zou. Ieder mensch doorloopt, ook in zijn wenschen en zorgen, eenige vaste tijdvakken, en denkt later, zoo als hij vroeger gemeend had, nooit te zullen denken. Nog was ik aan het buitenleven en aan mijne eenvoudige gemeente innig gehecht. Ik gevoelde dit zelfs meer dan ooit. Maar ik stelde mij toch ook meer dan vroeger de bezwaren voor, van altijd buiten en op eene eerste plaats te blijven. Ik
<pb n="328"/>
vreesde, dat de krachten van mijnen geest zouden verlammen, zonder afwisseling en uitbreiding van werkkring, en ik welligt worden zou gelijk velen, vroeger te onbillijk door mij veroordeeld. Maar vooral mogt ik niet aarzelen, als ik op mijn huisgezin zag. Zou ik de dagelijksche kwellingen van een bekrompen bestaan altijd kunnen verduren? Zou ik mijne kinderen kunnen vergoeden, wat Meester <hi rend="sc">baljon</hi> ze niet geven kon? Zou ik naderhand voor hunne plaatsing in de maatschappij kunnen zorg dragen? Deze en andere bezwaren, die mij nooit gedrukt hadden, zoo lang ze onvermijdelijk waren, kwamen mij nu levendig voor den geest, en ik besliste, schoon meer uit overtuiging, dan uit begeerte.</p>
<p>Dit had ik ten minste voor, dat mijn besluit voor de gemeente geene teleurstelling was. Men zou nog meer verwonderd dan verheugd zijn geweest, wanneer ik anders gekozen had. Van een dorp naar eene stad! Neen, nooit waren de goede Mastlanders te overtuigen geweest, dat ik uit enkele betrekking deze verhooging van rang, deze verbetering van woonplaats kon afslaan; zij zouden zoo lang de zaak van alle zijden hebben bezien, tot zij eene of andere reden hadden gevonden, die nimmer in mijne gedachte was opgekomen.</p>
  <p>Bij den gewonen optogt der autoriteiten naar de pastorij, was het dan ook aan alles merkbaar, dat dit enkel <hi rend="i">pro forma</hi> geschiedde. De kerkeraad sprak bij monde van een ouderling, die jaren lang de Boekzaal bestudeerd had, van <hi rend="i">een ruimeren werkkring, die mij riep;</hi> de burgemeester, die bij zulke gelegen-<pb n="329"/>heden op de gaven van aanspreken zich iets liet voorstaan, bromde wat bombast over een zetel van beschaving en rijkdom; <hi rend="sc">baljon</hi> declameerde over de eenvoudigheid eener landelijke gemeente; en <hi rend="sc">du meaux</hi> sprak van de genoegens eener exquise conversatie. En ofschoon allen betuigden, dat het hun hartelijk leed deed, voegden zij er bij: de ouderling, dat hij mij rijker oogst wenschte in den wijnberg des Heeren; de burgemeester, dat hij mij mijn geluk niet misgunde; <hi rend="sc">baljon</hi>, dat hij als vriend gaarne de eerekroon op mijn schedel zag schitteren, en <hi rend="sc">du meaux</hi>, dat het hem genoegen deed, dat mijne verdiensten gewaardeerd werden. Alleen <hi rend="sc">duifhuis</hi> week van het algemeene thema af, en maakte van deze gelegenheid gebruik, om de steden nog eens goed de waarheid te zeggen. Hij eindigde evenwel met zijne schouders op te halen: ‘Ja, wat zal ik zeggen? Ik heb nooit kinderen gehad en daar zit men zeker buiten mede. Ook is <hi rend="i">Mastland</hi> wat arm. Ik heb nog mijn best gedaan en de menschen zijn niet onwillig, maar durven niet tegen eene stad opbieden. Anders, als gij blijven kunt, doet gij beter: want ik zeg maar, die groote heeren in de stad - bah! een schurkenboel, anders niet!</p>
<p>Kortom, de zaak werd beslist. Maar van nu af aan, o mijn goede vriend <hi rend="sc">altorf</hi>! welk eene onrust! Misschien, als ik het had kunnen doen, ware ik nog terug getreden. Eerst de proponentenjagt. Hemel, welk een storm! Drie met denzelfden postdag van het beroep, zes den volgenden, en zoo voorts. Wat al oude
<pb n="330"/>
akademie-vrienden, die zich mijner nog met aandoening herinneren! Wat loffelijke getuigenissen van professoren, predikanten, verre neven en nichten, die mij allen hoogachten en zich zoo hartelijk in mijne bevordering verheugen! En buiten de pastorij, ieder vlaskantoor bezorgt een proponent, iedere winterkalant zendt bij zijn boterpot eene recommandatie, en in de winkels voor de marktgangers worden ze bij de zakjes ingepakt, ja, pakkendragers en muilenventers reizen er mede rond. Voor zoo ver mijn invloed op de toezegging der predikbeurten van wege Ambachtsheer en kerkeraad gaat, wordt het zalige van die te geven rijkelijk opgewogen door het onzalige van die te weigeren: het eerste maakt zelden vrienden en het laatste bijna altijd vijanden, daar ieder het met mij eens is, dat in het belang der gemeente er weinigen moeten preken, mits daaronder juist zijn gunsteling begrepen is. Onder de hand werden mij allerlei bedoelingin ten gunste mijner vrienden toegeschreven, <hi rend="i">wier licht ik niet wilde laten betimmeren</hi>; de kerkeraad zelf werd al meer en meer wantrouwend; en ik eindigde, om in vrede te scheiden, met alles, wat tot het beroep van mijn opvolger betrekking had, tot na mijn vertrek te verschuiven.</p>
<p>En nu weer andere zorgen. Een huis te huren in de stad, bij voorbeeld; en daarna met mijne <hi rend="sc">kee</hi> van zolder tot kelder na te gaan, wat verschil er zijn moet tusschen het ameublement en de bewoners van eene pastorij en van een stadshuis: <hi rend="i">alleen het noodige</hi> werd opgeteekend, dat spreekt; maar men kon er toch <hi rend="i">zoo</hi>
<pb n="331"/>
<hi rend="i">niet leven</hi>, en de kinderen <hi rend="i">konden toch zoo in de stad niet loopen</hi>..... wee mij! wat had ik begonnen?</p>
<p>Zoo lag dan eindelijk de schuit van <hi rend="i">X</hi>. in de Mastlandsche haven. <hi rend="sc">Altorf</hi>! Wij zullen zeker eenmaal allen verhuizen, en dat zal zeer eenvoudig in zijn werk gaan; maar zoo lang wij menschen hier op aarde omzwerven, wat hebben wij al een nasleep! Dat heb ik nooit zoo ingezien, dan nu alles bij mij van zijne plaats moest, wat niet nagel- en spijkervast was. Van tijd tot tijd was het de deur ingekomen, op eens moest het daar uit. Wat al kleine gemakken wennen wij ons aan, die wij naauwelijks genieten, omdat wij ze niet meer opmerken, maar die wij gevoelig missen, als ze ophouden. Het leven werd ons dan in de laatste dagen regt ongezellig; het was niets huiselijk meer in huis, en zelfs <hi rend="sc">bram</hi> pruilde om zijn trommel en <hi rend="sc">mina</hi> om haar hansop; en ik kon ze er niet om bestraffen: want wij volwassenen misten onze trommels en hansoppen ook.</p>
  <p>Eindelijk de lang verbeide, lang gevreesde 17de September. Zeker, bezigheid en zorg zijn maar de beste afleiders voor hevige aandoening en diep krenkende smart. Hadden wij dien dag van afscheid werkeloos moeten afwachten, hij zou ons uitgeput en uitgeweend gevonden hebben, krank naar ligchaam en geest. Nu reisden wij hem te gemoet als door een stofwolk, een wervelwind. <hi rend="sc">Cornelia</hi> werd tot op haar laatste matras uit den slaap gehouden, door de zorg, om toch het noodige en dan weder het allernoodigste niet in te pakken of in te schepen, en tusschen de laatste overblijfsels onzer huis-<pb n="332"/>houding de laatste gasten te ontvangen; en ik, ik zocht met moeite op mijn holle studeerkamer papier en pen en gedachten bijeen.</p>
<p>Ik zal u niets van mijne afscheidsrede schrijven, <hi rend="sc">altorf</hi>. Zoo gij wilt, kunt gij ze zelf eens lezen, of liever het dorre geraamte daarvan: want het leven en de geest is te <hi rend="i">Mastland</hi> achtergebleven. Ik had mijne woorden bedacht, gewikt en gewogen; want vooral bij plegtige en aandoenlijke gelegenheden acht ik het hoogst Boodig, juist te spreken, En desniettemin, toen ik daar voor het laatst <hi rend="i">Mijne</hi> gemeente zag, heden de mijne nog, vond ik die woorden zoo koud, ik had nog zoo veel meer te zeggen, ik rukte den band der studie los en gaf mijn gevoel het woord. Vrienden zag ik daar immers, vrienden door geloof en godsvrucht; grijsaards, wier kalen, schedel en gekromden rug ik denkelijk voor het laatst zag; leerlingen, die ik mijne lessen nog eens diep wilde inprenten; en dan weder dwalenden, onkundigen, bedroefden - ik ging heen en liet nog zoo veel te doen...... God dank! Een ander, misschien bekwamer werkman dan ik, zou tot mijnen arbeid ingaan.</p>
<p>Te huis vond ik eene bonte verzameling. Enkele vreemden, van die menschen, die overal iets zoeken, om het ledig in hun hart en hoofd aan te vullen, die <hi rend="i">den tijd</hi> komen <hi rend="i">passeren</hi> op eene begrafenis en <hi rend="i">amusement</hi> zoeken bij een aandoenlijk afscheid. Ik heb ze zeker aangezien met een oog, dat zeide: ‘wat doet gij hier?’ Maar er waren ook hartelijke vrienden: de goede <hi rend="sc">rusters</hi>, die zelfs de <hi rend="i">schets</hi> van mijne preek
<pb n="333"/>
naauwelijks onthouden had; en <hi rend="sc">falk</hi>, die de <hi rend="i">Exegese</hi> van den tekst liet rusten; en zoo vele anderen meer. Zal ik ze elders wedervinden?</p>
<p>Des maandags morgens was ik reeds met de eerste schemering op. Ik moest nog eens in stille eenzaamheid mijn voormalig gebied rondgaan. Geen plekje in huis liet ik onbezocht en onbezien. Overal omzweefden mij blijde - soms ook droeve herinneringen. Al die kleine huiselijke voorvallen, zoo onbeduidend voor den vreemdeling, zoo belangrijk voor ons, stonden als op de wanden geteekend: weemoedig genot der herinnering! hoe kunnen zoo vele menschen het ontvlieden, ten minste met een rein gewisse? Ook in den tuin doorwandelde ik nog eens al de paden. Treurig lieten de dalia's het hoofd hangen. De treurwilg reikte mij zijne dunne takken, bevochtigd door den morgendauw. De rozenstruiken zouden voor mij niet meer bloeijen. Van de vruchtboomen had ik den laatsten oogst ingezameld! - Een oogenblik moest ik mij nu toch nog in mijn koepeltje nederzetten. Waar zou ik in mijne stadswoning een gezigt vinden, als dat der frissche groene weide en der rustig grazende runders, een gezigt, zoo geschikt, om den opstekenden storm der hartstogten te stillen? Maar ik moest opstaan; mijne uren waren geteld, en ik had nog eene heilige bedevaart te doen, eer de morgen mij als in een maalstroom nog eenige keeren rondslingerde en dan wegvoerde.</p>
<p>Daar stond ik dan nu, waar ik vooral nog eens een kalm oogenblik wilde doorbrengen, op het <hi rend="i">kerkhof</hi>.
<pb n="334"/>
Ik liet mijn oog gaan over die groene zoden. Hoe velen bedekten zij niet reeds van mijne gemeente, in die vijf jaren grafwaarts gedragen, grijzen en zwakke kinderen, maar ook sterke knapen, mannen en vrouwen! Hoe menigmaal had ik dien gang medegemaakt en die kisten in de diepte zien zinken, die zoo veel schats uit de huizen medenamen! Hoe dikwijls had ik een eenvoudig en ernstig woord op de graven gesproken, en bedroefde betrekkingen van daar omhoog gewezen! Zie, dat graf, waarop in de rulle aarde nog geen gras heeft wortel geschoten, dat heb ik het laatst zien delven en weder zien vullen, van mijne studeerkamer af. Er zal geen zerk op gelegd worden, anders wilde ik er alleen op schrijven: <hi rend="sc">hier rust een christen</hi>. Het is mijn brave vriend <hi rend="sc">willem klaver</hi>. Hij is van <hi rend="i">Mastland</hi> vertrokken vóór mij, en heeft van mij afscheid genomen met de woorden: ‘tot wederziens! de Heer roept mij.’ ‘Ja, tot wederziens, mijn vrome vriend, en gij ook, mijn waardige oude Medicus, en gij allen, die in den Heere ontslapen zijt! - En nu vaart wel, gij geliefde dooden! Ook van uw stof word ik gescheiden. Wij zullen te zamen niet rusten. Maar waar ook mijne rustplaats zijn zal, dezelfde Heer waakt over onze graven en zal ons stof opwekken ten uitersten dage.’</p>
<p>Terwijl ik zoo sprak bij mij zelven, verhief zich de zon uit eene zee van morgendamp en wierp hare stralen in mijne ledige kamers; reeds wenkte mij <hi rend="sc">cornelia</hi> uit een der vensters, <hi rend="sc">mina</hi> knikte met het blonde kopje, en <hi rend="sc">bram</hi> wees lagchende naar de graven en naar
<pb n="335"/>
  mij. Ik keerde in mijne woning terug, en jaagde van dit oogenblik af naar het uur van mijn vertrek. Haastig werd dan ook het overige goed ingeladen, en de burgemeester, die mij in persoon wilde wegbrengen, bekortte zelfs het uur van zijn ontbijt. Al meer en meer vormden zich op de dorpsstraat groepen van buren en vrienden, en nog eens ging ik met mijne vrouw en mijn knaapje die straat op en neder. Vrouw <hi rend="sc">wijsland</hi> lag over de onderdeur en stopte <hi rend="sc">bram</hi> een pakje koekjes in de hand; de weeuw <hi rend="sc">kortebrand</hi> verborg snikkende haar gelaat in den zakdoek; <hi rend="sc">perkers</hi> zelfs zeide op zachter toon dan gewoonlijk: ‘de man was toch niet kwaad;’ ‘ja, <hi rend="i">burgerlijk</hi> zeker,’ antwoordde <hi rend="sc">teunis raapland</hi>; ‘de Heere verwekke nu een <hi rend="i">geestelijk</hi> goeden herder voor zijne arme kudde.’ Een weinig verder stonden <hi rend="sc">paulus kors</hi> en <hi rend="sc">job wijsland</hi>. De laatste kon niet spreken, van den eerste zag ik voor het eerst in vijf jaren een traan. En de goede <hi rend="sc">baljon</hi>, hij zag het niet eens, dat de schooljeugd elkander trapte en drong, om toch digt bij den wagen te komen, en dat ze den huisjas van den bedrijvigen <hi rend="sc">duifhuis</hi> scheurden, die met ieder sprak en daarom zelf niet weende.... Het werd mij te veel, ik moest opklimmen en voortmaken. Mijn hoofd zonk een oogenblik in mijne handen; toen hief ik het nog eens op: terwijl de paarden al trappelden en de assen kraakten, ik riep mijn laatst vaarwel aan allen toe en reed weg. Verre hoorde ik nog het gejoel der schooljeugd, die alleen in de algemeene ontroering niet gedeeld had, enkelen der grootsten uitgezonderd. ‘Zie-<pb n="336"/>daar,’ dacht ik, ‘het geslacht, dat u vergeten zal en eens weêr om anderen weenen; dit geslacht neemt toch zeker uw aandenken met zich in 't graf; voor het volgende schildert de verwer uwen naam op het kerkbord.’</p>
<p>En nu, mijn beste <hi rend="sc">altorf</hi>, nu ben ik op mijne pleisterplaats: want Oom <hi rend="sc">jan</hi> hield niet op, of ik moest een paar dagen bij hem doorbrengen, terwijl de goederen vervoerd werden. Ik ben moe en kan toch hier niet rusten. Evenwel, de menschen zijn goed. Oom klimt van blijdschap meer trappen op eenen dag, dan anders in eene maand. Tante pakt in elk hoekje en holletje van koffer of sluitmande kruidenierswaren. Neef <hi rend="sc">willem</hi> schrijft keurige lijsten van onze goederen, en Nicht <hi rend="sc">jansje</hi> voert mijn kleine pap, waarbij zij gedurig vingers en voorschoot afveegt. Maar ik ben hier niet te huis. Ik zal het ginds ook nog niet zijn. Hoe zorgvuldig een boom verplant wordt, men rukt veel fijne vezels los, en hij kwijnt door duizend onmerkbare wonden. En zou het dan met den mensch niet veel meer zoo zijn? Zal ik een goeden grond vinden, waarin mijne genegenheid kan wortelen, waarop mijn ijver kan vruchten dragen? Zal ik blijven in dien hof, tot ik als een verdorde stam worde uitgeroeid? God weet het!</p>
<p>&nbsp;</p>
<p><hi rend="i">Uw vriend</hi> 
<lb/><hi rend="sc">Willem</hi>.</p>
</div>

</body>
</text>
</TEI.2>
